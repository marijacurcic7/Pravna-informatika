<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<title>VRHOVNI SUD CRNE GORE</title>
<meta content="nada.jankovic" name="author">
</head>
<body class="b1 b2">
<p class="p1">
<span>VRHOVNI SUD CRNE GORE</span>
</p>
<p class="p1">
<span>	 Tpz. br. 65/12</span>
</p>
<p class="p1"></p>
<p class="p1"></p>
<p class="p2">
<span>	VRHOVNI SUD CRNE GORE, u vijeću sastavljenom od sudija Stanke Vučinić, kao predsjednika vijeća, Petra Stojanovića i Dušanke Radović, kao članova vijeća, odlučujući po tužbi za pravično zadovoljenje tužioca M. M., iz K., koga zastupa punomoćnik B. M., iz K., protiv tužene D. C. G., koju zastupa Z. i. p. i. C. G., radi naknade nematerijalne štete zbog povrede prava na sudjenje u razumnom roku, v. s. 5.000 €, u sjednici vijeća održanoj dana 31.01.2013. godine, donio je</span>
</p>
<p class="p2"></p>
<p class="p2"></p>
<p class="p3">
<span>R J E Š E NJ E</span>
</p>
<p class="p3"></p>
<p class="p3">
<span>Tužba se odbacuje, kao neblagovremena.</span>
</p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p2">
<span>	Tužbom za pravično zadovoljenje od 22.11.2012. godine tužilac traži isplatu novčane naknade nematerijalne štete u iznosu od 5.000 € zbog povrede prava na sudjenje u razumnom roku u predmetu Osnovnog suda u Kolašinu I. br. 204/95.</span>
</p>
<p class="p4">
<span> U tužbi ukazuje da u navedenom predmetu postupak neopravdano dugo traje od 09.06.1995. godine, kada je tužilac u svojstvu izvršnog povjerioca, preko svog tadašnjeg punomoćnika advokata M. P., iz K., podnio predlog za izvršenje Osnovnom sudu u Kolašinu, protiv izvršnog dužnika Preduzeća za stambeno komunalnu djelatnost iz Kolašina. Navodi dalje da je povodom urgencije punomoćnika povjerioca od 31.10.1995. godine izvršni sud po sudiji, tadašnjem predsjedniku suda, donio rješenje o izvršenju I. br. 204/95 tek dana 17.04.1996. godine, a koje je antidatirano na datum 28.12.1995. godine i kojim je predlog povjerioca u cjelosti odbijen. Protiv pomenutog rješenja izvršnog suda punomoćnik povjerioca je dana 24.04.1996. godine izjavio žalbu, po kojoj ni do danas nije odlučeno. Pojašnjava da je po podnijetom zahtjevu od 28.04.2005. godine, za razgledanje spisa I. br. 204/95, dobio usmeni odgovor od tadašnje upraviteljice pisarnice izvršnog suda da se spisi ne mogu pronaći. Zbog toga što postupak još nije okončan, iako je prošlo 17 godina od kada je pokrenut, podnosio je kontrolni zahtjev     dana 28.03.2012. godine, koji je po isteku zakonom odredjenog roka odbijen rješenjem predsjednika suda posl. br. Su. 2 - IV-10/12 od 20.06.2012. godine, kao zahtjev advokata R. Š., iz Bijelog Polja, podnijet Osnovnom sudu u Kolašinu dana 10.04.2012. godine. Protiv ovog rješenja povjerilac je izjavio žalbu koja je odbijena rješenjem predsjednika Višeg suda u Bijelom Polju Su. IV - 2 br. 42/12 od 03.09.2012. godine i prvostepeno rješenje potvrdjeno. Zbog svih navedenih razloga traži da ovaj sud usvoji postavljeni tužbeni zahtjev i dosudi mu traženu naknadu. </span>
</p>
<p class="p2">
<span>	Postupajući saglasno odredbi člana 36 stav 1 Zakona o zaštiti prava na sudjenje u razumnom roku ovaj sud je svojim aktom Tpz. 65/12 od 23.11.2012. godine tražio od Osnovnog suda u Kolašinu dostavljanje spisa tog suda I. br. 204/95. </span>
</p>
<p class="p2">
<span>	Podneskom od 30.11.2012. godine (dostavljenim ovom sudu 03.12.2012. godine), predsjednik Osnovnog suda u Kolašinu obavijestio je ovaj sud da traženih spisa u Osnovnom sudu u Kolašinu nema, kako medju nezavršenim predmetima, tako ni medju arhiviranim. </span>
</p>
<p class="p2">
<span>	Ponovnim aktima ovog suda Tpz. 65/12 od 10.12.2012. godine i od 21.12.2012. godine traženo je dostavljanje istog spisa, kao i dostavljanje "I" upisnika iz 1995. godine, po kojima je Osnovni sud u Kolašinu postupio na način što je dostavio "I" upisnik iz perioda 1993-1997. godina.  </span>
</p>
<p class="p2">
<span>	U sjednici vijeća razmotreni su cjelokupni spisi predmeta, ocijenjeni navodi podnijete tužbe, pa je vijeće našlo da je: </span>
</p>
<p class="p4">
<span>- tužba  neblagovremena. </span>
</p>
<p class="p4">
<span>Iz Upisnika "I"  predmeta Osnovnog suda u Kolašinu za 1995. i 1996.godinu, utvrdjuje se da je :</span>
</p>
<p class="p4">
<span>- dana 09.06.1995. godine Osnovnom sudu u Kolašinu predat i u "I"   upisniku pod posl. oznakom I. br. 204/95 zaveden predlog povjerioca M. M. iz K. protiv dužnika P. za s. k. d. iz K., radi izvršenja na novčanim potraživanjima;</span>
</p>
<p class="p4">
<span> - rješenjem suda I. br. 204/95 od 28.12.1995.godine odbijen je predlog povjerioca;</span>
</p>
<p class="p4">
<span>-protiv navedenog rješenja izjavljena je žalba 24.04.1996. godine, da bi u rubrici "primjedba" običnom olovkom bilo upisano "Da se odluči kao po prigovoru. U prigovore", a hemijskom olovkom je u istoj rubrici upisano "a/a" ;</span>
</p>
<p class="p4">
<span>- upisnik za 1995. godinu zaključen je dana 31.12.1995. godine, sa poslednjim brojem upisa 368, a u istom tekstu stoji da je u toku 1995. godine od 368 upisanih predmeta riješeno 367 predmeta, dok je ostao neriješen 1 predmet i pogrešnih upisa nije bilo;</span>
</p>
<p class="p4">
<span>- upisnik za 1995. godinu, na kraju, svojeručno su potpisali: lice koje je vodilo upisnik, upravitelj pisarnice i predsjednik suda;</span>
</p>
<p class="p4">
<span>- na početku upisnika za 1996. godinu, prije upisa predmeta primljenih u 1996. godini,  upisano je - neriješeni "I" predmeti iz 1995. godine - I. br. 308/95;</span>
</p>
<p class="p4">
<span>Cijeneći sadržinu upisnika "I" Osnovnog suda u Kolašinu za 1995. i 1996. godine, te odredbe Pravilnika o unutrašnjem poslovanju redovnih sudova ("Sl. list RCG", br. 35/77), koji je važio u spornom periodu, ovaj sud nalazi da je predmet I. br. 204/95 završen i arhiviran 1995. godine. Ovo sa razloga što je konstatacija u "I" upisniku Osnovnog suda u Kolašinu na kraju 1995. godine sačinjena u skladu sa odredbama člana 163 - 166 navedenog Pravilnika. Uz to, članom 141 st. 1 tač. 8 navedenog Pravilnika bilo je propisano da se spisi koji se odnose na izvršni postupak čuvaju pet godina.</span>
</p>
<p class="p4">
<span>Upisnik je službena isprava i ono što je u istom konstatovano smatra se tačnim, a samo se u krivičnom postupku može utvrditi da je eventualno neko izvršio krivično djelo falsifikovanje službene isprave.</span>
</p>
<p class="p4">
<span>Cijenio je ovaj sud i navode podnijete tužbe da je predsjednik suda pocijepao žalbu, koja je bila izjavljena protiv rješenja kojim je odbijen predlog za izvršenje, pa je našao da takva tvrdnja ničim nije potkrijepljena. Uz to, ako je tako bilo, punomoćnik izvršnog povjerioca je imao mogućnost da protiv tadašnjeg predsjednika suda podnese pritužbu, pa eventualno i krivičnu prijavu, a što očigledno nije učinio, već je, kako to proizilazi iz predmetne tužbe, čekao 17 godina da se odluči po žalbi koja je pocijepana. Takve tvrdnje za ovaj sud su neprihvatljive.</span>
</p>
<p class="p4">
<span>Utvrdivši da je postupak u predmetu I br. 204/95 završen  1995. godine, a da je predmetna tužba podnijeta 22. 11. 2012. godine i dovodeći te činjenice u vezu sa članom 33 st. 3 Zakona o zaštiti prava na sudjenje u razumnom roku ovaj sud nalazi da je predmetna tužba neblagovremena, pa je s pozivom na član 37 st. 2 Zakona o zaštiti prava na sudjenje u razmnom roku odlučeno kao u izreci ovog rješenja. </span>
</p>
<p class="p4">
<span>Donoseći gornju odluku cijenio je ovaj sud činjenicu da je tužilac dana 10. 04. 2012. godine podnosio kontrolni zahtjev i da je rješenje, kojim je isti odbijen, postalo pravosnažno 3. 09. 2012. godine, kada je odbijena žalba tužioca izjavljena protiv istog, pa je našao da je ta činjenica bez značaja za drugačiju odluku. Ovo sa razloga što rok iz člana 33 st. 3 Zakona o zaštiti prava na sudjenje u razumnom roku, koji se odnosi na izvršni postupak, važi samo ako je kontrolni zahtjev podnijet u toku izvršnog postupka, a ne nakon njegovog okončanja kao što je u konkretnom slučaju.</span>
</p>
<p class="p4"></p>
<p class="p4"></p>
<p class="p2"></p>
<p class="p3">
<span>VRHOVNI SUD CRNE GORE</span>
</p>
<p class="p3">
<span>Podgorica 31.01.2013. godine</span>
</p>
<p class="p3"></p>
<p class="p2">
<span>								PREDSJEDNIK VIJEĆA,</span>
</p>
<p class="p2">
<span>								Stanka Vučinić,s.r.</span>
</p>
<p class="p5"></p>


</body>