VRHOVNI SUD CRNE GORE
            Kr.br.49/11  
Vrhovni sud Crne Gore, u vijeću sastavljenom od sudija Stojanović Petra, kao
predsjednika vijeća, Stanković Ivice i Kojović Radula, kao članova vijeća, uz
učešće namještenika suda Obradović Slađane, kao zapisničara, u krivičnom
predmetu protiv okrivljenog Š. D., zbog krivičnog djela neovlašćena
proizvodnja, držanje i stavljanje u promet opojnih droga iz čl.300 st.2 u vezi
st.1 Krivičnog zakonika, odlučujući o predlogu Višeg državnog tužilaštva u
Podgorici Kt.br.5/11 od 10.05.2011. godine za produženje pritvora protiv
okrivljenog, u sjednici vijeća održanoj 10.05.2011.godine, donio je  
R J E Š E NJ E
        Pritvor protiv okrivljenog Š. D., odredjen rješenjem istražnog sudije Višeg suda u Podgorici Kri.br.15/11 od 12.01.2011.godine, a produžavan rješenjima vijeća tog suda Kv.br.139/11 od 09.02.2011.godine, Kv.br.239/11 od 10.03.2011.godine, te rješenjem Vrhovnog suda Crne Gore Kr.br.39/11 od 09.04.2011.godine, produžava se za još mjesec dana, tako da isti po ovom rješenju može trajati do 10.06.2011.godine do 17,00 časova.

O b r a z l o ž e nj e
        Kod Višeg suda u Podgorici, vodi se istraga protiv okrivljenog Š. D., zbog osnovane sumnje da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 Krivičnog zakonika.  
        Okrivljenom Š. D., odredjen je pritvor rješenjem istražnog sudije Višeg suda u Podgorici Kri.br.15/11 od 12.01.2011.godine, a produžavan rješenjima vijeća tog suda Kv.br.139/11 od 09.02.2011.godine,  Kv.br.239/11 od 10.03.2011.godine, te rješenjem Vrhovnog suda Crne Gore Kr.br.39/11 od 09.04.2011.godine, tako da po ovom posljednjem rješenju može trajati do 10.05.2011.godine do 17,00 časova.  
        Prije isteka pritvora, Više državno tužilaštvo u Podgorici, stavilo je ovom sudu predlog da se pritvor protiv okrivljenog Š. D.produži po osnovu čl.148 st.1 tač.1 i 4  ZKP.  
        Po razmatranju spisa predmeta i predloga Višeg državnog tužilaštva u Podgorici, Vrhovni sud je našao da je predlog osnovan.  
        Iz spisa predmeta se utvrdjuje da istraga u dosadašnjem toku trajanja pritvora nije završena.  
        Kako istraga nije završena, a imajući u vidu težinu krivičnog djela koje se okrivljenom Š. D.stavlja na teret, neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 Krivičnog zakonika, izraženu kroz visinu zakonom zaprijećene kazne za to djelo, te posebno teških okolnosti djela koje se ogledaju u vrsti i  količini opojne droge, obzirom da je okrivljenom zahtjevom za sprovodjenje istrage stavljeno na teret da je u Crnu Goru unio oko 147 grama kokaina - supstance proglašene za opojnu drogu, to se produženje pritvora okrivljenom Š. D., pokazuje opravdanim na osnovu čl.148 st.1 tač.4 ZKP, kako je to osnovano predložio i Viši državni tužilac u Podgorici.  
        U konkretnom slučaju nema mjesta produženju pritvora protiv okrivljenog na osnovu čl.148 st.1 tač.1 ZKP, kako je to predloženo od strane Višeg državnog tužilaštva.  
        Sa iznijetih razloga, a na osnovu čl.150 st.3 ZKP, odlučeno je kao u izreci ovog rješenja.

VRHOVNI SUD CRNE GORE
Podgorica, 10.05.2011.godine  
Zapisničar,
Predsjednik vijeća,
Slađana Obradović      s.r.
Petar Stojanović s.r.  