VRHOVNI SUD CRNE GORE
            Kr.br.53/11  
        Vrhovni sud Crne Gore, u vijeću sastavljenom od sudija Stojanović Petra, kao predsjednika vijeća, Vučinić Stanke i Stanković Ivice, kao članova vijeća, uz učešće namještenika suda Obradović Slađane, kao zapisničara, u krivičnom predmetu protiv okrivljenih D. P., F.P., M. D. i K. I., zbog krivičnog djela teška kradja u produženom trajanju iz čl.240 st.1 tač.1 u vezi čl.49  Krivičnog zakonika, odlučujući o predlogu Osnovnog državnog tužilaštva u Podgorici Kt.br.1686/10 od 17.05.2011. godine, za produženje pritvora protiv okrivljenih, u sjednici vijeća održanoj 19.05.2011.godine, donio je

R J E Š E NJ E
        Pritvor protiv okrivljenih D. P., F.P., M. D. i K. I., odredjen rješenjem istražnog sudije Osnovnog suda u Podgorici Kri.br.11/312 od 23.02.2011.godine, a produžavan rješenjima vijeća tog suda Kv.br.11/252 od 18.03.2011.godine i Kv.br.11/384 od 04.05.2011.godine, produžava se za još mjesec dana, tako da isti po ovom rješenju može trajati do 22.06.2011.godine do 02,00 časova.

O b r a z l o ž e nj e
        Protiv okrivljenih D. P., F.P., M. D. i K. I., vodi se istraga kod Osnovnog suda u Podgorici, zbog osnovane sumnje da su izvršili krivično djelo teška kradja u produženom trajanju iz čl.240 st.1 tač.1 u vezi čl.49  Krivičnog zakonika.  
        Okrivljenim D. P., F.P., M. D. i K. I., odredjen je pritvor rješenjem istražnog sudije Osnovnog suda u Podgorici Kri.br.11/312 od 23.02.2011.godine, a produžavan rješenjima vijeća tog suda Kv.br.11/252 od 18.03.2011.godine i Kv.br.11/384 od 04.05.2011.godine, tako da po ovom posljednjem rješenju može trajati do 22.05.2011.godine do 02,00 časova.  
        Prije isteka pritvora,  Osnovno državno tužilaštvo u Podgorici, stavilo je ovom sudu predlog da se pritvor protiv okrivljenog D. P. i P.F., produži po osnovu čl.148 st.1 tač.1 ZKP a protiv okrivljenih M. D. i K. I., po osnovu čl.148 st.1 tač.3 ZKP.  
        Po razmatranju spisa predmeta i predloga Osnovnog državnog tužilaštva u Podgorici, Vrhovni sud je našao da je predlog osnovan.  
        Iz spisa predmeta se utvrdjuje da istraga u dosadašnjem toku trajanja pritvora nije završena.  
        Imajući u vidu da je okrivljeni D. Pirija. državljanin Bosne i Hercegovine, a okrivljeni F.P. državljanin Republike Albanije, gdje imaju prebivalište, ovaj sud nalazi da ove okolnosti ukazuju da postoji opasnost od njihovog bjekstva, ukoliko se nadju na slobodi, pa se produženje pritvora po osnovu čl.148 st.1 tač.1 ZKP pokazuje opravdanim, a kako je to osnovano predložilo i Osnovno državno tužilaštvo u Podgorici.  
        Imajući u vidu da su okrivljeni M. D. i K. I., ranije više puta osudjivani, zbog istovrsnih krivičnih djela, koje okolnosti ukazuju da će ponoviti krivično djelo ukoliko se nadju na slobodi, pa se pokazuje opravdanim produženje pritvora po osnovu čl.148 st.1 tač.3, kako se to i osnovano navodi u stavljenom predlogu.  
        Sa iznijetih razloga, a na osnovu čl.150 st.3 ZKP, odlučeno je kao u izreci ovog rješenja.

VRHOVNI SUD CRNE GORE
Podgorica, 19.05.2011.godine  
Zapisničar,
Predsjednik vijeća,
Slađana Obradović      s.r.
Petar Stojanović s.r.  