VRHOVNI SUD CRNE GORE
         Kr.br.85/11  
     Vrhovni sud Crne Gore, u vijeću sastavljenom od sudija Kojović Radula, kao predsjednika vijeća, Stanković Ivica i Stojanović Petra, kao članova vijeća, uz učešće namještenika suda Obradović Slađane, kao zapisničara, u krivičnom predmetu protiv okrivljenog LJ.M., zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 u vezi čl.23 st.2 Krivičnog zakonika  i krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika i okrivljenog D.R., zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 u vezi čl.23 st.2 Krivičnog zakonika, odlučujući o predlogu Višeg državnog tužioca u Podgorici Kt.br.5/11 od 13.09.2011. godine, za produženje pritvora protiv okrivljenih, u sjednici vijeća održanoj 13.09.2011.godine, donio je

R J E Š E NJ E  
     Pritvor protiv okrivljenih LJ.M. i D.R., odredjen rješenjem istražnog sudije Višeg suda u Podgorici Kri.br.503/11 od 16.06.2011.godine, a produžavan rješenjima vijeća tog suda Kv.br.647/11 od 12.07.2011.godine i Kv.br.733/11 od 12.08.2011.godine, produžava se za još mjesec dana, tako da isti po ovom rješenju može trajati do 14.10.2011.godine, i to LJ.M. do 11,00 časova a D.R. do 15,00 časova.

O b r a z l o ž e nj e
     Kod Višeg suda u Podgorici, vodi se istraga protiv okrivljenog LJ.M., zbog osnovane sumnje da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.2 u  vezi st.1 u vezi čl.23 st.2 Krivičnog zakonika i krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika i okrivljenog D.R. da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 u vezi čl.23 st.2 Krivičnog zakonika.  
     Okrivljenim LJ.M. i D.R., odredjen je pritvor rješenjem istražnog sudije Višeg suda u Podgorici Kri.br.503/11 od 16.06.2011.godine, a produžavan rješenjima vijeća tog suda Kv.br.647/11 od 12.07.2011.godine i Kv.br.733/11 od 12.08.2011.godine, tako da po ovom posljednjem rješenju može trajati do 14.09.2011.godine, i to LJ.M. do 11,00 časova a D.R. do 15,00 časova.  
     Prije isteka pritvora, Viši državni tužilac u Podgorici, stavio je ovom sudu predlog da se pritvor protiv okrivljenih LJ.M. i D.R. produži po osnovu čl.148 st.1 tač.1 i 4  ZKP.  
     Po razmatranju spisa predmeta i predloga Višeg državnog tužioca u Podgorici, Vrhovni sud je našao da je predlog osnovan.  
     Iz spisa predmeta se utvrdjuje da istraga u dosadašnjem toku trajanja pritvora nije završena.  
     Kako istraga nije završena, a imajući u vidu težinu krivičnog djela koje se okrivljenim stavlja na teret, neovlašćena proizvodnja, držanje i stavljanje opojnih droga iz čl.300 st.2 u vezi st.1 u vezi čl.23 st.2 Krivičnog zakonika, izraženu kroz visinu zakonom zaprijećene kazne za to djelo, te činjenici da okrivljeni imaju u inostranstvu - Panami, druga iz djetinjstva Đ.B., kod koga je okrivljeni LJ.M. odredjeno vrijeme boravio u namjeri da se zaposli i ostane da živi sa porodicom, to ovaj sud nalazi, da postoji opravdana bojazan da bi se okrivljeni puštanjem na slobodu dao u bjekstvo, pa se produženje pritvora okrivljenim po osnovu čl.148 st.1 tač.1 ZKP, pokazuje opravdnima, kako je to osnovano predložilo i  Više državno tužilaštvo u Podgorici.  
     Okrivljenim LJ.M. i D.R., stavlja se na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 u vezi čl.23 st.2 Krivičnog zakonka, za koje krivično djelo je propisana kazna zatvora u trajanju od dvije do dvanaest godina. Imajući u vidu posebno teške okolnosti djela, način izvršenja krivičnog djela, kao i činjenicu da se okrivljeni terete da su u Crnu Goru unijeli veliku količinu opojne droge - oko 240 grama kokaima - supstance proglašene za opojnu drogu, to se produženje pritvora okrivljenim pokazuje opravdanim i na osnovu čl.148 st.1 tač.4 ZKP, kako se to osnovano navodi i u stavljenom predlogu.  
     Sa iznijetih razloga, a na osnovu čl.150 st.3 ZKP, odlučeno je kao u izreci ovog rješenja.

VRHOVNI SUD CRNE GORE
Podgorica, 13.09.2011.godine  
Zapisničar,
Predsjednik vijeća,
Slađana Obradović s.r.                                       Radule Kojović
s.r.  