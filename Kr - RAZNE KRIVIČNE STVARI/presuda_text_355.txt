VRHOVNI SUD CRNE GORE
         Kr.br.84/11  
     Vrhovni sud Crne Gore, u vijeću sastavljenom od sudija Stojanović Petra, kao predsjednika vijeća, Vučinić Stanke i Stanković Ivice, kao članova vijeća, uz učešće namještenika suda Obradović Slađane, kao zapisničara, u krivičnom predmetu protiv okrivljenih V.D., J.R. S.M. i K.D., zbog krivičnog djela razbojništvo iz čl.242 st.4 u vezi st.1 i 2 Krivičnog zakonika, odlučujući o predlozima istražnog sudije Višeg suda u Podgorici Ki.br.72/11 od 05.09.2011.godine i Višeg državnog tužioca u Podgorici Kt.br.85/11 od 05.09.2011.godine za produženje pritvora protiv okrivljenih, u sjednici vijeća održanoj 06.09.2011.godine, donio je

R J E Š E NJ E  
     Pritvor protiv okrivljenih V.D., J.R. S.M. i K.D., odredjen rješenjem istražnog sudije Višeg suda u Podgorici Kri.br.494/11 od 11.06.2011.godine, a produžavan rješenjima vijeća tog suda Kv.br.624/11 od 07.07.2011.godine i Kv.br.728/11 od 08.08.2011.godine, produžava se za još mjesec dana, tako da isti po ovom rješenju može trajati do 09.10.2011.godine do 08,00 časova.

O b r a z l o ž e nj e
     Protiv okrivljenih V.D., J.R. S.M. i K.D. vodi se istraga kod Višeg suda u Podgorici, zbog osnovane sumnje da su izvršili krivično djelo razbojništvo iz čl.242 st.4 u vezi st.1 i 2 Krivičnog zakonika.  
     Okrivljenim V.D., J.R. S.M. i K.D., odredjen je pritvor rješenjem istražnog sudije Višeg suda u Podgorici Kri.br.494/11 od 11.06.2011.godine, a produžavan rješenjima vijeća tog suda Kv.br.624/11 od 07.07.2011.godine i Kv.br.728/11 od 08.08.2011.godine, tako da po ovom posljednjem rješenju pritvor može trajati do 09.09.2011.godine do 08,00 časova.  
     Prije isteka pritvora, istražni sudija Višeg suda u Podgorici i Viši državni  tužilac u Podgorici, stavili su ovom sudu predloge da se produži pritvor protiv okrivljenih V.D., J.R. S.M. i K.D., i to: istražni sudija Višeg suda u Podgorici po osnovu čl.148 st.1 tač.1 i 2 ZKP, a u odnosu na okrivljene J.R. i S.M. i po osnovu čl.148 st.1 tač.3 ZKP, a Viši državni tužilac u Podgorici, takodje po osnovu čl.148 st.1 tač.1 i 2 ZKP, a protiv okrivljenih V.D., J.R. i S.M. i po osnovu čl.148 st.1 tač.3 ZKP.  
     Po razmatranju spisa predmeta i stavljenih predloga, Vrhovni sud je našao da su isti osnovani.  
     Iz spisa predmeta se utvrdjuje da istraga u dosadašnjem toku trajanja pritvora nije završena, jer je potrebno saslušati svjedoka V.J., pribaviti izvještaj o medicinskom vještačenju i vještačenju tragova papilarnih linija.  
     Kako istraga nije završena, a imajući u vidu težinu izvršenog krivičnog djela razbojništvo iz čl.242 st.4 u vezi st.1 i 2 Krivičnog zakonika koje se okrivljenim V.D., J.R. S.M. i K.D. stavlja na teret, izraženu kroz visinu zakonom zaprijećene kazne za to djelo, te da su se okrivljeni nakon izvršenja ovog krivičnog djela dali u bjekstvo, kao i činjenicu da je okrivljeni S.M. državljanin Republike Srbije, a okrivljeni K.D. državljanin Republike Makedonije, gdje imaju prebivalište, ovaj sud nalazi da ove okolnosti ukazuju da postoji opasnost od njihovog bjekstva, ukoliko se nadju na slobodi, pa se produženje pritvora po osnovu čl.148 st.1 tač.1 ZKP pokazuje opravdanim, kako su to osnovano predložili istražni sudija Višeg suda u Podgorici i Viši državni tužilac u Podgorici.  
     U daljem toku istrage, po predlogu iz zahtjeva za sprovodjenje istrage, potrebno je saslušati svjedoka V.J., pa postoji opravdana bojazan da bi okrivljeni puštanjem na slobodu, ometali postupak uticanjem na svjedoka, a što znači da postoji i pritvorski osnov iz čl.148 st.1 tač.2 ZKP, kako se to osnovano navodi u odnosnim predlozima.  
     Takodje, pritvor protiv okrivljenih J.R. i S.M. treba produžiti i po pritvorskm osnovu iz čl.148 st.1 tač.3 ZKP. Ovo iz razloga što je J.R., prema izvodu iz kaznene evidencije, pravosnažno osudjivan, zbog srodnih krivičnih djela, i to presudom Višeg suda u Podgorici K.br.119/00 od 12.11.2000. godine, zbog krivičnog djela teška kradja iz čl.145 st.2 Krivičnog zakonika i presudama Osnovnog suda u Podgorici K.br.97/2310 od 22.12.2000.godine, zbog krivičnog djela iz čl.145 st.1 tač.1 Krivičnog zakonika i K.br.97/392 od 12.11.2007.godine, zbog krivčnog djela iz čl.240 st.1 tač.1 Krivičnog zakonika, a okrivljeni S.M., po sopstvenom kazivanju, presudom Okružnog suda u Nišu, zbog krivičnog djela razbojništvo, koje okolnosti ukazuju da će ponoviti krivično djelo ukoliko se nadju na slobodi, pa se produženje pritvora, u odnosu na ove okrivljene, pokazuje opravdanim i po ovom pritvorskom osnovu.  
     Po nalaženju ovog suda, u odnosu na okrivljenog Vukašinović Dragišu, nasuprot predlogu Višeg državnog tužioca, ne postoji pritvorski osnov iz čl.148 st.1 tač.3 ZKP.  
     Sa iznijetih razloga, a na osnovu čl.150 st.3 ZKP, odlučeno je kao u izreci ovog rješenja.

VRHOVNI SUD CRNE GORE
Podgorica, 06.09.2011.godine  
Zapisničar,
Predsjednik vijeća,
Slađana Obradović s.r.                                              Petar
Stojanović s.r.  