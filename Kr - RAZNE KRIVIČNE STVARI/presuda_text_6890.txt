VRHOVNI SUD CRNE GORE
       Kr.br.45/12  
   VRHOVNI SUD CRNE GORE, u vijeću sastavljenom od sudija Kojović Radula, kao predsjednika vijeća, Stojanović Petra i Medenica Vesne,  kao članova vijeća, uz učešće namještenika suda Vuksanović Vesne, kao zapisničara, u krivičnom predmetu protiv optuženog L.P. iz Ulcinja, zbog krivičnog djela zloupotreba službenog položaja iz čl. 416 Krivičnog zakonika, rješavajući o predlogu sudije  Osnovnog suda u Ulcinju K. br. 132/12 od 20.07.2012. godine za prenošenje mjesne nadležnosti, u sjednici vijeća održanoj dana 03.09.2012. godine,  donio je

R J E Š E N J E  
   Za vodjenje postupka u krivičnom predmetu protiv optuženog L.P., zbog krivičnog djela  zloupotreba službenog položaja iz čl. 416 Krivičnog zakonika, odredjuje se Osnovni sud u Baru.

O b r a z l o ž e nj e
   Sudija Osnovnog suda u Ulcinju A.Dj., svojim predlogom K. br. 132/12 od 20.07.2012. godine, predložio je da Vrhovni sud Crne Gore za vodjenje krivičnog postupka protiv optuženog L.P. iz Ulcinja, zbog krivičnog djela zloupotreba službenog položaja iz čl. 416 Krivičnog zakonika, odredi drugi stvarno nadležni sud. Ovo sa razloga što je optuženi L.P. sudija tog suda, pa je očigledno da postoje važni razlozi da se odredi neki drugi stvarno nadležni sud za vodjenje ovog krivičnog postupka.  
   Vrhovni sud Crne Gore je razmatrao spise ovog predmeta i navode iz podnijetog predloga, pa je našao:  
   Predlog je osnovan.  
   Odredbom čl. 34 st.1 Zakonika o krivičnom postupku je, pored ostalog, predvidjeno da se za vodjenje krivičnog postupka može odrediti drugi stvarno nadležan sud, ako za to postoje drugi važni razlozi.  
   Imajući u vidu da je optuženi L.P. sudija Osnovnog suda u Ulcinju to je, da bi se izbjegla sumnja u eventualnu nepristrasnost vodjenja krivičnog postupka kod tog suda, bilo opravdano odrediti da u ovom predmetu umjesto Osnovnog suda u Ulcinju, postupa Osnovni sud u Baru.  
   Sa iznijetih razloga a na osnovu čl. 34 st. 1 Zakonika o krivičnom postupku, odlučeno je kao u izreci ovog rješenja.

VRHOVNI SUD CRNE GORE
Podgorica, 03.09.2012. godine  
Zapisničar,                                             Predsjednik vijeća,
Vesna Vuksanović,s.r.                               Radule Kojović,s.r.  