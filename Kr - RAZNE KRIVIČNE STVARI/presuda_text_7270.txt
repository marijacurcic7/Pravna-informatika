VRHOVNI SUD U PODGORICI
                 Kr.br.23/12  
      Vrhovni sud Crne Gore, u vijeću sastavljenom od predsjednika suda Medenica Vesne, kao predsjednika vijeća i sudija Stojanović Petra i Kojović Radula, kao članova vijeća, uz učešće namještenika suda Obradović Slađane, kao zapisničara, u krivičnom predmetu protiv okrivljenog Š.V., zbog krivičnog djela zloupotreba službenog položaja iz čl.416 st.1 Krivičnog zakonika, rješavajući o predlogu sudije pojedinca Osnovnog suda u Baru K.br.114/12 od 28.03.2012.godine, za prenošenje mjesne nadležnosti, u sjednici vijeća održanoj 03.04.2012.godine, donio je

R J E Š E NJ E
      Za vodjenje postupka u krivičnom predmetu protiv okrivljenog Š.V., zbog krivičnog djela zlouporeba službenog položaja iz čl.416 st.1 Krivičnog zakonika, odredjuje se Osnovni sud u Ulcinju.

O b r a z l o ž e nj e
      Sudija pojedinac Osnovnog suda u Baru, svojim predlogom K.br.114/12 od 28.03.2012.godine predložio je da Vrhovni sud Crne Gore za vodjenje krivičnog postupka protiv okrivljenog Š.V., zbog krivičnog djela zloupotreba službenog položaja iz čl.416 st.1 Krivičnog zakonika, odredi neki drugi stvarno nadležan sud. Ovo sa razloga što je okrivljeni sudija tog suda, koja činjenica predstavlja važan razlog da se odredi drugi stvarno nadležan sud kako bi se otklonila svaka sumnja u nepristrasnost vodjenja postupka kod Osnovnog suda u Baru.  
      Po razmatranju predloga i predmetnih spisa, ovaj sud je našao, da je predlog osnovan.  
      Odredbom čl.34 st.1 ZKP, je pored ostalog propisano da se za vodjenje krivičnog postupka može odrediti drugi stvarno nadležan sud, ako za to postoje drugi važni razlozi.  
      Imajući u vidu da je okrivljeni Š.V. sudija Osnovnog suda u Baru, a da bi se izbjegla svaka sumnja u eventualnu nepristrasnost vodjenja krivičnog postupka kod tog suda, opravdano je bilo odrediti drugi stvarno nadležan sud.  
      Sa iznijetih razloga, a na osnovu čl.34 st.1 ZKP, odlučeno kao u izreci ovog rješenja.

VRHOVNI SUD CRNE GORE
Podgorica, 03.04.2012.godine  
Zapisničar,
Predsjednik suda - vijeća,
Slađana Obradović s.r.                                             Vesna
Medenica s.r.