VRHOVNI SUD CRNE GORE
          Kr.br.53/12  
      Vrhovni sud Crne Gore, u vijeću sastavljenom od predsjednika suda Medenica Vesne, kao predsjednika vijeća, i sudija  Kojović Radula i Stojanović Petra, kao članova vijeća, uz učešće namještenika suda Obradović Slađane, kao zapisničara, u krivičnom predmetu protiv okrivljenog P.B., zbog krivičnih djela zloupotreba službenog položaja iz čl.416 Krivičnog zakonika, nesavjestan rad u službi iz čl.417 Krivičnog zakonika i falsifikovanje isprave iz čl.412 Krivičnog zakonika, rješavajući o predlogu sudije pojedinca Osnovnog suda u Pljevljima K.br.129/12 od 17.09.2012.godine za prenošenje mjesne nadležnosti, u sjednici vijeća održanoj 24.09.2012.godine, donio je

R J E Š E NJ E
      Za vodjenje postupka u krivičnom predmetu protiv okrivljenog P.B., zbog krivičnih djela zloupotreba službenog položaja iz čl.416 Krivičnog zakonika, nesavjestan rad u službi iz čl.417 Krivičnog zakonika i falsifikovanje isprave iz čl.412 Krivičnog zakonika, odredjuje se Osnovni sud u Bijelom Polju.

O b r a z l o ž e nj e
      Sudija pojedinac Osnovnog suda u Pljevljima, svojim predlogom K.br.br.129/12 od 17.09.2012.godine predložio je da Vrhovni sud Crne Gore za vodjenje krivičnog postupka protiv okrivljenog P.B., zbog krivičnih djela zloupotreba službenog položaja iz čl.416 Krivičnog zakonika, nesavjestan rad u službi iz čl.417 Krivičnog zakonika i falsifikovanje isprave iz čl.412 Krivičnog zakonika, odredi neki drugi stvarno nadležan sud. Kao razloge navodi da je oštećeni kao tužilac (supsidijarni tužilac) Č. M., podnio optužni predlog protiv P.B., koji je sudija tog suda, zbog krivičnih djela zloupotreba službenog položaja iz čl.416 Krivičnog zakonika, nesavjestan rad u službi iz čl.417 Krivičnog zakonika i falsifikovanje isprave iz čl.412 Krivičnog zakonika, zbog čega bi bilo opravdano uvažiti predlog jer bi se tako otklonila svaka sumnja u nepristrasnost vodjenja postupka kod Osnovnog suda u Pljevljima.  
      Vrhovni sud Crne Gore je razmatrao spise ovog predmeta i navode iz podnijetog predloga, pa je našao:  
      Predlog je osnovan.  
      Odbredbom čl.34 st.1 ZKP je propisano, da Vrhovni sud može za vodjenje postupka odrediti drugi stvarno nadležan sud, ako je očigledno da će se tako lakše sprovesti postupak ili ako postoje drugi važni razlozi.  
      Imajući u vidu da je okrivljeni P.B. sudija Osnovnog suda u Pljevljima, a da bi se izbjegla svaka sumnja u eventualnu nepristrasnost vodjenja krivičnog postupka kod tog suda, opravdano je bilo odrediti da u ovom predmetu umjesto Osnovnog suda u Pljevljima postupa Osnovni sud u Bijelom Polju.  
      Sa iznijetih razloga, a na osnovu čl.34 st.1 ZKP, odlučeno kao u izreci ovog rješenja.

VRHOVNI SUD CRNE GORE
Podgorica, 24.09.2012.godine  
Zapisničar,
Predsjednik suda-vijeća,
Slađana Obradović s.r.                                            Vesna
Medenica s.r.  