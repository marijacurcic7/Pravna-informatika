I br.192/12
OSNOVNI SUD U DANILOVGRADU, po sudiji Nini Radunović, u pravnoj stvari
izvršnog povjerioca R.G. iz B., …bb, protiv izvršnog dužnika R.K. iz D., … bb,
radi naplate novčanog potraživanja, dana 20.12.2012. godine, donio je  
R J E Š E NJ E
Na osnovu izvršne isprave - hipoteke ustanovljene sudskim poravnanjem P
br.1024/10/10 od 18.06.2011. godine, zaključenim pred Osnovnim sudom u Kotoru,
odredjuje se izvršenje na nepokretnostima hipotekarnog dužnika R.K., upisanim
u listu nepokretnosti br. 246 i 247 KO Ćurilac, radi naplate novčanog
potraživanja izvršnog povjerioca u iznosu od 35.180,00 Eura, upisom rješenja o
izvršenju u katastar nepokretnosti, procjenom vrijednosti nepokretnosti,
prodajom i namirenjem izvršnog povjerioca iz iznosa dobijenog prodajom.  
Odbija se predlog za izvršenje u dijelu kojim je izvršni povjerilac tražio
izvršenje radi naplate pripadajuće kamate počev od 02.10.2011. godine pa do
konačne isplate, kao neosnovan.  
O b r a z l o ž e nj e
Izvršni povjerilac je na osnovu poravnanja zaključenog pred Osnovnim sudom u
Kotoru P br.24/10/10 od 18.06.2011. godine tražio izvršenje na nepokretnostima
K.R. na kojim je ustanovljena hipoteka tim poravnanjem, a sve radi namirenja
potraživanja u iznosu od 35.180,00 Eura sa pripadajućom kamatom od 02.10.2011.
godine do konačnog namirenja.  
Predlog za izvršenje sud je usvojio u dijelu koji se odnosi na glavno
potraživanje u iznosu od 35.180,00 Eura koje je obezbijedjeno hipotekom, dok
je izvršenje radi naplate kamate od 02.10.2011. godine kao dana dospjelosti pa
do konačne isplate odbijen, jer kamata nije predvidjena izvršnom ispravom,
niti se radi o kamati propisanoj čl. 24 Zakona o izvršenju i obezbjedjenju.  
Sa izloženog, primjenom čl. 41 i 42 Zakona o izvršenju i obezbjedjenju,
odlučeno je kao u izreci.  
OSNOVNI SUD U DANILOVGRADU
Dana 20.12.2012. godine
S U D I J A,
Nina Radunović s.r.
PRAVNA POUKA: Protiv ovog rješenja može se izjaviti prigovor izvršnom vijeću
ovog suda u roku od 5 dana od dana prijema pismenog otpravka.