I.br.21/10 
OSNOVNI SUD U PODGORICI , po sudiji Mileni Matović, u pravnoj stvari
izvršnih povjerilaca D.K. i Đ.Đ. , koje zastupa punomoćnik O.M., advokat
iz P., protiv izvršnog dužnika M.K. iz P. , koga zastupa punomoćnik A.K.
iz Podgorice, ..., poslije održanog ročišta za diobu dana 07.03.2011.
godine, u prisustvu izvršnih povjerilaca, i punomoćnika stranaka, dana
10.03.2011. godine, donio je 
R J E Š E NJ E
Iz iznosa dobijenog prodajom nepokretnosti u susvojini stranaka namiruju se:
1. Troškovi izvršnog postupka po rješenju o izvršenju I.br.21/10 od od
20.01.2010.godine od 330,83 eura i troškovi izvršnog postupka po rješenju
I.br.6457/10 od 16.11.2010. godine u iznosu od 127,00 eura, odnosno ukupno
457,83 eura.
2. Troškovi parničnog postupka po rješenju o izvršenju I.br.21/10 od
20.01.2010.godine u iznosu od 99,00 eura i troškovi parničnog postupka po
rješenju o izvršenju I.br.6457/10 od 16.11.2010.godine u iznosu od 2.062,50
eura, odnosno ukupno 2.161,15 eura.
3. Kamata na iznos troškova parničnog postupka u iznosu od 2.062,50
eura počev od 30.03.2007.godine do dana izrade ovog rješenja u iznosu od
565,75 eura.
4.Glavno potraživanje izvršnih povjerilaca D.K.  i Đ.Đ.  u iznosu od po
13.666,67 eura.
UKUPNO ZA NAMIRENJE 30.518,07 eura.
Ostatak od 101,84 eura vratiti izvršnom dužniku M.K.
Iznos od po 13.666,67 eura uplatiti izvršnim povjeriocima D.K. na žiro
račun broj ... koji se vodi kod Crnogorske komercijalne banke AD Podgorica i
na žiro račun izvršnog povjerioca Đ.Đ. br... koji se vodi kod iste banke,
kao i iznos od po 4,86 eura.
-dok je iznos od 3.175,00 eura potrebno uplatiti na žiro račun punomoćnika
izvršnih povjerilaca advokata O.M. br.... koji se vodi kod Podgoričke
banke Societe Generale Group AD Podgorica. 
O b r a z l o ž e nj e
Postupajući po predlogu izvršnih povjerilaca ovaj sud je donio rješenje o
izvršenju I.br.21/10 dana 20.01.2010.godine radi diobe zajedničke stvari
prodajom nepokretnosti stranaka-stana koji se nalazi u P.-..., na drugom
spratu, površine 51 m2 iz lista nepokretnsoti 5717 KO Podgorica III na
kat.parceli 4395 koja je upisana kao suvlasništvo stranaka na po 1/3
suvlasničkog dijela.Ovo rješenje donijeto je na osnovu rješenja Osnovnog suda
u Podgorici Rs.br.118/08 od 06.04.2009.godine, a rješenjem o izvršenju je
obavezan izvršni dužnik da izvršnim povjeriocima plati troškove parničnog
postupka u iznosu od 99,00 eura i troškove izvršnog postupka u iznosu od
227,50 eura. U toku sprovodjenja izvršenja po ovom rješenju, a prije
pristupanja prodaji nepokretnosti, izvršni povjerioci su dana
28.10.2010.godine podnijeli novi predlog za izvršenje sada na osnovu presude
Osnovnog suda u Podgorici P.br.1089/05 od 15.07.2006.godine, a radi naplate
novčanog potraživanja u iznosu od 2.062,50 eura po osnovu troškova parničnog
postupka sa zakonskom zateznom kamatom počev od 30.03.2007.godine do konačne
isplate. Izvršenje je dozvoljeno dana 16.11.2010.godine na 1/3 nepokretnosti
izvršnog dužnika iz lista nepokretnosti 5717 KO Podgorica III na kat.parceli
4395 na spratu II, površine 51 m2 i odlučeno da se izvršenje tog rješenja
sprovede pristupanjem izvršenju odredjenom rješenjem I.br.21/10 od
20.01.2010.godine. 
Na drugom ročištu za prodaju nepokretnost je dosudjena izvršnom dužniku M.K.,
koji je u postupku civilne diobe učestvovao u javnom nadmetanju, nakon čega je
donijeto rješenje o predaji dana 07.02.2011.godine, koje je postalo
pravosnažno 16.02.2011.godine. 
Nakon pravosnažnosti rješenja o predaji sud je zakazao ročište za diobu
shodno čl.184 ZIP-a, na kom su stranke izrazile saglasnost da se namirenje
izvrši u skladu sa stanjem u spisima predmeta, te da se kamata na iznos
troškova parničnog postupka po rješenju I.br.6457/10 od 16.11.2010.godine
izračuna od strane suda po čl.6 Zakona o visini stope zatezne kamate, obzirom
da predstavlja prostu matematičku operaciju, a kako se ne bi stvarali dodatni
troškovi za stranke. Takodje su se izvršni povjerioci saglasili da se iznos
od 3.175,00 eura od postignute cijene uplati na žiro račun njihovog
punomoćnika advokata O.M. 
Obzirom da je nepokretnost stranka na ročištu za prodaju dosudjena izvršnom
dužniku za iznos od 41.000,00 eura, to je nesumnjivo da strankama nakon
prodaje, a obzirom da su po rješenuj Rs.br.118/08 od 06.04.2009.godine imali
susvojinu na predmetnoj nepokretnosti od po 1/3 suvlasničkog dijela, pripada
iznos od po 13.666,67 eura (3x13.666,67 eura=41.000,00 eura), pa je ovaj dio
glavnog potraživanja odredio za namirenje izvršnih povjerilaca. Medjutim od
iznosa koji bi pripao izvršnog dužniku oduzeti su troškovi parničnog postupka
po rješenju o izvršenju I.br.6457/10 od 16.11.2010.godine u iznosu od 2.062,50
eura sa zakonskom zatenom kamatom od 30.03.2007.godine do isplate, troškovi
parničnog postupka po rješenju o izvršenju I.br.21/10 od 20.01.2010.godine u
iznosu od 99,00 eura, te troškovi izvršnog postupka po rješenjima I.br.21/10 i
I.br.6457/10 u iznosima od po 227,50 eura i 127,00 eura, te troškovi
vještačenja i izlaska suda na lice mjesta u iznosu od 103,33 eura. Naime
shodno čl.241 st.2 ZIP-a sud nalazi da izvršnim povjeriocima pripadaju svi
troškvovi po rješenjima o izvršenju I.br.21/10 i I.br.6457/10 u iznosu od
227,50 eura i 127,00 eura, obzirom da se isti odnose na sastav predloga za
izvršenje i takse na predlog i odluku, nalazeći da je izvršni dužnik kao
suvlasnik predmetne nepokretnosti prouzrokovao ove troškove, obzirom da su
izvršni dužnici diobu morali tražiti prinudnim putem, pa je dužan da ih
nadoknadi izvršnim povjeriocima kao vlasnicima koji su ih imali. Za troškove
vještačenja i izlaska suda na lice mjesta u iznosu od 310,00 eura sud nalazi
da iste treba da snose sve stranke srazmjerno vrijednostima svojih djelova u
zajedničkoj stvari, a shodno čl.241 st.1 ZIP-a, pa kao su izvršni povjerioci
unaprijed platili ove troškove, to je sud odlučio da se iz prodajne cijene
izvršni povjerioci namire za iznos od 103,33 eura, koji po svojim suvlasničkom
dijelu treba da snosi izvršni dužnik, a koji su izvršni povjerioci prethodno
uplatile na račun suda, jer ove troškove shodno navedenoj zakonskoj odredbi
treba da snosi svaki vlasnik srazmjerno vrijednosti svojih djelova u
zajedničkoj stvari. 
Na osnovu izloženog a shodno čl.184, 185, 240 st.2 i 241 ZIP-a, odlučeno je
kao u izreci rješenja.
OSNOVNI SUD U PODGORICI
Dana, 10.03.2011.godine
IZVRŠNI SUDIJA
Milena Matović s.r. 
PRAVNA POUKA: Protiv ovog rješenja može se izjaviti žalba u roku od 5
dana od dana prijema pismenog otpravka istog Višem sudu u Podgorici a preko
ovog suda. 
Za tačnost otpravka tvrdi i ovjerava namještenik suda
Ivanović Ivana