I.br. 15/2012
Osnovni sud u Cetinju, kao izvršni, sudija Srđan Vujović u postupku
obezbjeđenja predlagača obezbjeđenja R. L. K., advokata iz Podgorice, ul. J.
T. broj 13 protiv protivnika obezbjeđenja S. G., iz B., odlučujući o predlogu
predlagača obezbjeđenja za određivanje privremene mjere radi obezbjeđenja
novčanog potraživanja, dana 30.07.2012. godine, donio je
R J E Š E NJ E
USVAJA SE predlog za određivanje privremene mjere pa se:
ODREĐUJE PRIVREMENA MJERA kojom se zabranjuje isplata kupoprodajne cijene
protivniku predlagača koja istom pripada na ime prodaje 1/6 idealnog dijela
nepokretnosti upisane u listu nepokretnosti broj 1634 KO Cetinje I,
katastarska parcela broj 3463, ostvarena u postupku oznake Rs.br. 40/10 koji
se vodi pred O. S. u C..
Privremena mjera ima trajati do izmirenja potraživanja predlagača obezbjeđenja
koje ima prema protivniku obezbjeđenja.
Predlagač obezbjeđenja je dužan da radi opravdavanja ove privremene mjere, u
roku od 15 dana od dana prijema ovog rješenja, pred nadležnim sudom pokrene
parnični postupak protiv G. S. radi utvrđivanja visine potraživanja na ime
izvršenih advokatskih usluga, te da dokaz o tome dostavi ovom sudu.
Ukoliko predlagač obezbjeđenja ne pokrene sudski postupak u roku iz stava 3
ovog rješenja, postupak obezbjeđenja će se obustaviti a privremena staviti van
snage.
Privremena mjera se određuje na teret i rizik predlagača obezbjeđenja.
Prigovor ne odlaže izvršenje privremene mjere.
O b r a z l o ž e nj e
Predlagač obezbjeđenja je ovom sudu podnio predlog za izdavanje privremene
mjere u kojem je naveo da je kao advokat zastupao protivnika predlagača u više
postupaka pred sudovima i upravnim organima i za izvršene advokatske usluge mu
ispostavio račun na ukupan iznos od 25.000,00 eura. U više navrata je
kontaktirao protivnika predlagača koji mu je saopštio da ne želi dobrovoljno
da izvrši uplatu iznosa od 25.000,00 eura. Naveo je i da je protivnik
obezbjeđenja stalno nastanjen u B. a da na teritoriji Crne Gore posjeduje
jedino nepokretnost upisanu u listu nepokretnosti broj 1634 KO Cetinje I,
katastarska parcela broj 3463 koja je uknjižena na istog u idealnom dijelu od
1/6, u vezi sa kojom nepokretnosti se pred O. S. u C. vodi postupak fizičke
diobe pod poslovnom oznakom Rs.br. 40/10. Navedeni postupak je pokrenut od
strane R. R. i R. K. iz B. i G. S., ovdje protivnika obezbjeđenja. Kako je
navedena nepokretnost jedina koju protivnik obezbjeđenja posjeduje na
teritoriji Crne Gore i kako ne želi dobrovoljno isplatiti dospjeli dug koji
ima prema predlagaču na ime izvršenih advokatskih usluga, to je predlagač
tražio da se isplata kupoprodajne cijene koja pripada protivniku na osnovu
prodaje 1/6 idealnog dijela nepokretnosti u postupku oznake Rs.br. 40/10
zabrani radi naplate dospjelog potraživanja predlagača, nakon čega će
predlagač u roku od 15 dana pokrenuti sudski postupak protiv G. S. radi
naplate potraživanja na ime izvršenih advokatskih usluga.
Podneskom od 09.07.2012. godine, predlagač je po Zaključku suda dopunio
podnijeti predlog navodeći da je protivnik predlagača državljanin strane
države, stalno nastanjen u B. te da prema njihovim saznanjima ne posjeduje
nekretnine u Republici Srbiji ponavljajući da na teritoriji Crne Gore
posjeduje jedino 1/6 nepokretnosti iz lčista nepokretnosti broj 1634 KO
Cetinje I i da ne želi dobrovoljno isplatiti dospjeli dug. Smatra da se zbog
navedenog može zaključiti da postoji opasnost da bez predložene mjere
predlagač ne bi mogao naplatiti svoje dospjelo potraživanje. Uz podnesak je
priložio punomoćje potpisano od strane G. S. ovjereno u D. O. S. u B.,
troškovnike za zastupanje u predmetima O. S. u C. P.br. 523/08 i O. S. u B.
P.br. 206/07 te pred Komisijom za povraćaj i obeštećenja u Baru broj
03-u1-I-35/05, pred Upravom za nekretnine Područna jedinica Bar i pred
Upravnim sudom Crne Gore.
Uvidom u punomoćje potpisano od strane G. S., koje je ovjereno u D. O. S. u B.
sud je utvrdio da je predlagač obezbjeđenja opunomoćen od strane protivnika
obezbjeđenja da u njegovo ime i za njegov račun preduzima radnje u postupku
pred Osnovnim sudom u Baru i Cetinju, kao i da ga zastupa pred Komisijom za
restituciju u Baru i u svim postupcima vezanim za istu. Priloženim
troškovnicima utvrđeno je koje radnje je predlagač obezbjeđenjao kao advokat
preduzimao u predmetu P.br. 523/08 pred Osnovnim sudom u Cetinju, predmetu
P.br. 206/07 pred Osnovnim sudom u Baru, u postupku broj 03-u 1-I-35/05 pred
Komisijom za povraćaj i obeštećenje u Baru i zastupanja u postupku pred
Upravom za nekretnine, Područna jedinica Bar, za koje radnje je naveo troškove
u skladu sa važećom advokatskom tarifom "Sl.list RCG" br. 12/05 od 07.03.2005.
godine. Zaključkom Osnovnog suda u Cetinju Rs.br. 40/10 koji je objavljen u
dnevnim novinama "Vijesti" utvrđeno je da je postupak pokrenut od strane R. R.
i R. K. iz B. i G. S., ovdje protivnika predlagača a da je ročište za prodaju
predmetne nepokretnosti bilo određeno za dan 20.01.2012. godine. Takođe je
utvrđeno da je vrijednost nepokretnosti određena na iznos od 150.000,00 eura.
Razmatrajući podnijeti predlog i dostavljene dokaze sud je mišljenja da
predlagač obezbjeđenja učinio vjerovatnim osnovanost svog potraživanja.
Opasnost da bi bez izdavanja privremene mjere protivnik obezbjeđenja osujetio
ili znatno otežao naplatu tog potraživanja proizilazi iz činjenice da je
protivnik obezbjeđenja suvlasnik nepokretnosti na teritoriji Crne Gore koja je
ponuđena na javnu prodaju u postupku fizičke diobe Zaključkom koji je
objavljen u dnevnim novinama "Vijesti" iz koje prodaje će izvjesno dobiti
značajna novčana sredstva, pa kako se radi o državljaninu strane države to bi
po mišljenju ovog suda za slučaj da protivniku obezbjeđenja bude isplaćen
njegov dio iznosa dobijenog na javnoj prodaji, bez određivanja privremene
mjere bila znatno otežana naplata potraživanja predlagača obezbjeđenja a kako
po navodima istog protivnik obezbjeđenja izbjegava dobrovoljno isplatu duga to
postoji mogućnost i da bi naplata ovog potraživanja bila osujećena.
Imajući u vidu prednje, ispunjeni su uslovi iz člana 287. ZIO za određivanje
privremene mjere, koja se u smislu člana 288. stav 1. tačke 4. i 5. ZIO može
izdati, pa je sud našao da je osnovan predlog za izdavanje privremene mjere i
odlučio kao u dispozitivu.
OSNOVNI SUD U CETINJU
Dana 30.07.2012. godine
IZVRŠNI SUDIJA
Srđan Vujović
.