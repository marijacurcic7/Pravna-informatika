I.br. 49/2012
Osnovni sud u Cetinju, po sudiji Srđanu Vujoviću, u pravnoj stvari izvršnog
povjerioca P. R. iz B., koga zastupa B. O. M., adv. iz Podgorice, protiv
izvršnog dužnika P. S. iz C.Ul. B. br. 25, odlučujući o predlogu za izvršenje
prodajom nepokretnosti izvršnog dužnika, dana 27.03.2013 godine, donio je
R J E Š E NJ E
ODBIJA SE kao neosnovan predlog za izvršenje izvršnog povjerioca predat ovom
sudu dana 04.04.2012. godine kojim je protiv izvršnog dužnika radi naplate
glavnog duga u iznosu od 52.000,00 eura sa zakonskom kamatom na taj iznos
počev od 01.02.2012. godine pa do isplate i troškova izvršenja, predloženo
donošenje rješenja o izvršenju putem pljenidbe, popisa i javne prodaje
npokretnosti opisanih kao porodična stambena zgrada površine 80 m2, sa
pripadajućim PD djelovima i to PD 2, površine 70 m2 i PD 3, površine 50m2 te
dvorišta površine 90 m2 koje su bliže opisane u listu nepokretnosti broj 1371
KO Cetinje I.
Protiv ovog rješenja može se izjaviti prigovor Vijeću ovog suda u roku od 5
dana od dana prijema prismenog otpravka.
O b r a z l o ž e nj e
Izvršni povjerilac je preko punomoćnika ovom sudu dana 04.04.2012. godine
protiv izvršnog dužnika podnio predlog za izvršenje, tražeći da sud radi
naplate duga koji izvršni dužnik ima prema izvršnom povjeriocu po osnovu
poravnanja zaključenog na zapisniku pred Osnovnim sudom u Cetinju P.br. 90/11
cod 18.10.2011. godine, odredi izvršenje javnom prodajom nepokretnosti bliže
označenih u dispozitivu.
Ovaj sud je odlučujući o podnijetom predlogu za izvršenje Zaključkom od
28.02.2013. godine naložio izvršnom povjeriocu da podnese izvod iz katastra
nepokretnosti kao dokaz da je nepokretnost na kojoj se traži izvršenje upisana
kao svojina izvršnog dužnika ili da podnese ispravu koja je podobna za upis
prava svojine izvršnog dužnika sve u smislu člana 155. Zakona o izvršenju i
obezbjedjenju. Istovremeno sud je obavještenje o tome ko je vlasnik
nepokretnosti na kojima se traži izvršenje zatražio i od Uprave za nekretnine
Područna jedinica Cetinje.
Zaključak suda od 28.02.2013. godine punomoćnik izvršnog povjerioca je uredno
primio dana 05.03.2013. godine i po istom u ostavljenom i razumnom roku nakon
toga nije postupio, dok je sud dopisom Uprave za nekretnine PJ Cetinje, te
priloženim listom nepokretnosti br. 1371 KO Cetinje I od 06.03.2013. godine
utvrdio da je vlasnik nepokretnosti koje su označene kao posebni djelovi
porodično stambene zgrade PD2 površine 70 m2 i PD3 površine 50 m2, upravo
izvršni povjerilac P. V. R., JMB ..................... iz B. Ul. J. P.br. 51,
dok je kao korisnik dvorišta površine 90 m2 i zemljišta ispod predmetne
porodično stambene zgrade površine 80 m2, upisan P. S. B. JMB ...............
u obimu prava 1/1, a kao vlasnik ovih nepokretnosti Prijestonica Cetinje u
cjelosti.
Cijeneći osnovanost predloga za izvršenje sud je imao u vidu da je kao
sredstvo izvršenja predložena javna prodaja nepokretnosti pa kako se prinudno
izvršenje može tražiti samo prodajom nepokretnosti koja je u svojini izvršnog
dužnika i kako je na naprijed navedeni način sud nespornim utvrdio da
nepokretnosti na kojima je predloženo izvršenje nijesu u svojini izvršnog
dužnika već izvršnog povjerioca i trećeg lica, to bez obzira što izvršni
povjerilac nesporno ima izvršnu ispravu koja glasi na novčano potraživanje i
što je ta obaveza dospjela, podnijeti predlog za izvršenje je neosnovan jer se
naplata duga iz predmetne izvršne isprave ne može tražiti javnom prodajom
predloženih nepokretnosti.
Sud je imao u vidu i da je u listu nepokretnosti kao teret ostao upis
zabilježbe fiducijarnog prenosa prava svojine radi duga od 52.000,00 eura, a
po ugovoru I OV.br. 907/07 od 07.02.2007. godine kao i da je tužbom u predmetu
ovog suda P.br. 90/11 traženo izvršenje ugovora i predaja državine predmetnih
nepokretnosti. Medjutim, kako zaključenim poravnanjem ovdje izvršni dužnik
nije postao vlasnik predmetnih nepokretnosti već je izvršni povjerilac i dalje
isključivi vlasnik stambenih prostora PD2 i PD3 odnosno jer je kao vlasnik
dvorišta upisana Prijestonica Cetinje, odnosno P. S. B., prednje nije od
uticaja na drugačiju odluku.
Na osnovu navedenog sud je u skladu sa članom 42. ZIO, odlučio kao u
dispozitivu.
OSNOVNI SUD U CETINJU
Dana 27.03.2013. godine
IZVRŠNI SUDIJA
Srđan Vujović
.