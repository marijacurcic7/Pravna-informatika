I.br. 11/2012
OSNOVNI SUD U CETINJU, po sudiji Srđanu Vujoviću, u pravnoj stvari izvršnog
povjerioca C. G.-O. s. u Cetinju koju zastupa Z. i. p. i. C. G. Podgorica,
protiv izvršnog dužnika B. S. sa Cetinja, koji boravi u naselju L. I. bb, radi
duga, dana 20.06.2013. godine, donio je
R J E Š E NJ E
OBUSTAVLJA SE izvršenje određeno rješenjem o izvršenju ovog suda I.br. 11/2012
od 13.01.2012. godine.
Protiv ovog rješenja može se izjaviti prigovor Vijeću ovog suda u roku od 5
dana od dana prijema pismenog otpravka.
O b r a z l o ž e nj e
Sud je na predlog izvršnog povjerioca Iz.br. 4226/10 od 12.01.2012. godine,
rješenjem gornji broj odredio izvršenje protiv izvršnog dužnika popisom,
procjenom i prodajom njegovih pokretnih stvari radi naplate duga od 30,00 eura
na ime troškova krivičnog postupka po pravosnažnoj presudi ovog suda Osnovnog
suda u Cetinju K.br. 527/09 od 29.03.2010. godine.
Službeno lice ovog suda je dana 25.04.2013. godine vršilo popis pokretnih
stvari izvršnog dužnika gdje nijesu pronađene pokretne stvari na kojima bi se
moglo sprovesti izvršenje o čemu je povjerilac obaviješten zaključkom od
26.04.2013. godine da bi podneskom Iz.br. 4226/10 od 03.06.2013. godine
predložio ponovni popis i procjenu pokretnih stvari izvršnog dužnika nakon
čega je službeno lice ovog suda dana 18.06.2013. godine na adresi izvršnog
dužnika ponovo vršilo popis pokretnih stvari i konstatovalo da u kući nema
pokretnih stvari na kojima bi se moglo sprovesti izvršenje.
Obzirom da sud nema podataka da izvršni dužnik ostvaruje zaradu a kako ni
nakon ponovnog popisa nijesu nađene pokretne stvari koje mogu biti predmet
izvršenja, sud je na osnovu čl. 89. stav 3. ZIO odlučio kao u dispozitivu
rješenja.
OSNOVNI SUD U CETINJU
Dana 20.06.2013. godine
IZVRŠNI SUDIJA
Srđan Vujović