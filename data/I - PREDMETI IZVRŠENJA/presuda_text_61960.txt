I.br. 20/2011
Osnovni sud u Cetinju, kao izvršni, po sudiji Srđanu Vujoviću, u predmetu
izvršnog povjerioca M. P. iz Vrnjačke Banje, protiv izvršnog dužnika K. V. iz
Kruševca, koga zastupa punomoćnik P. S. iz Podgorice, dana 01.03.2012. godine,
donio je
R J E Š E NJ E
OBUSTAVLJA SE u cjelosti postupak izvršenja koji je odredjen rješenjem ovog
suda I. br. 20/11 od 29.07.2011. godine radi izvršenja pravosnažne presude
ovog suda P. br. 213/09 od 27.10.2010. godine u pravcu prinudne zamjene brave
na ulaznim vratima stana u naselju .... na Cetinju i predaje ključeva izvršnom
povjeriocu te prinudne naplate troškova parničnog postupka u iznosu od 437,50
eura, i ukidaju sve sprovedene izvršne radnje.
O b r a z l o ž e nj e
Dana 29.07.2011. godine, ovaj sud je po predlogu izvršnog povjerioca, dozvolio
izvršenje rješenjem gornji poslovni broj, radi izvršenja pravosnažne presude
ovog suda P. br. 213/09 od 27.10.2010. godine.
Izvršni povjerilac je podneskom koji je u sudu primljen 29.09.2011. godine
izjavio da povlači predlog za izvršenje u ovoj pravnoj stvari pa je sud u
skladu sa članom 39. ZIO, odlučio kao u izreci.
OSNOVNI SUD U CETINJU
Dana 01.03.2012. godine
IZVRŠNI SUDIJA
Srdjan Vujović