I.br. 159/2012
Osnovni sud u Cetinju, po sudiji Srđanu Vujoviću, odlučujući u pravnoj stvari
izvršnog povjerioca M. R. sa Cetinja, kojeg zastupa punomoćnik D. S. M. adv.
iz Podgorice, Ul. Moskovska br. .. protiv izvršnog dužnika S. P. iz Cetinja,
JMB..... radi duga, dana 02.10.2013. godine, donio je
Z A K LJ U Č A K
UTVRĐUJE SE da je izvršenje koje je određeno rješenjem ovog suda I.br.
159/2012 od 20.11.2012. godine u cjelosti sprovedeno zabranom na novčanim
sredstvima izvršnog dužnika i prednosom radi naplate na žiro račun izvršnog
povjerioca.
Nalaže se A. b. a.d. Podgorica i C. k. b. a.d Podgorica da obustave dalju
zabranu na računima izvršnog dužnika.
Arhivirati spise predmeta.
O b r a z l o ž e nj e
Dana 20.11.2012. godine, sud je po predlogu izvršnog povjerioca odredio
izvršenje rješenjem gornji poslovni broj, radi naplate duga od izvršnog
dužnika. Rješenje je dostavljeno na sprovođenje bankama radi zabrane na
računima izvršnog dužnika.
Izvršni dužnik je sudu dostavio izvještaj sa svog računa u CKB a.d. Podgorica
nakon čega je punomoćnik izvršnog povjerioca podneskom od 27.09.2013. godine
potvrdio da je predmetni dug u cjelosti izmiren.
Obzirom na prednje odlučeno je kao u dispozitivu.
OSNOVNI SUD U CETINJU
Dana, 02.10.2013. godine
IZVRŠNI SUDIJA
Srđan Vujović