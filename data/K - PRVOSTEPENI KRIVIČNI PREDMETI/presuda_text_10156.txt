OSNOVNI SUD U BERANAMA
K.br.100/2011 
U IME NARODA
      Osnovni sud u Beranama, kao prvostepeni krivični,po sudiji Milovanu Spasoviću, kao sudiji pojedincu, uz sudjelovanje zapisničara Momirke Fatić, u krivičnom predmetu protiv okrivljenog **P. M.** , zbog dva krivična djela nasilje u porodici ili porodičnoj zajednici iz čl.220.st.2 u vezi st.1. KZ CG, po optužnom predlogu ODT-a u Beranama KT.br.68/11, od 14.03. 2011 godine, nakon održanog usmenog, glavnog i javnog pretresa, u prisustvu zamjenika ODT u Beranama Amre Sujković, okrivljenog P. M., oštećenih P. Lj. i P. B., donio je i javno objavio dana 01.06.2011. godine

P R E S U D U
Okrivljeni P. M. , od oca B. i majke Ž., rođ.D., rođen … godine u B., sa
prebivalištem u selu P., opština B., državljanin CG, penzioner, oženjen,
pismen, sa završenom OŠ, srednjeg  imovnog stanja, osuđivan presudama Okružnog
suda Bijelo Polje Kž.br…. od 24.01.1974 godine, po čl.135/1 KZ-a, 8 godina
zatvora; Opštinskog suda Rožaje K.br…. od 09.06.1985 godine, po čl.143/1 KZCG,
novčanom kaznom u iznosu od 10.000,00 dinara; Opštinskog suda Ivangrad K.br….
od 05.03.1987 godine, po čl.46/1 KZCG, novčanom kaznom u iznosu od 20.000,00
dinara; Osnovnog suda Berane K.br…. od 20.03.1992 godine, po čl.143 KZ RCG,30
dana zatvora, uslovno za jednu godinu; Osnovnog suda Berane K.br…. od
28.10.1991 godine, po čl.143.st.1.KZ RCG,30 dana zatvora, uslovno za jednu
godinu i Višeg suda Bijelo Polje K.br…. od 09.01.2005 godine, po
čl.143.st.1,na 2 godine i 6 mjeseci zatvora.  
K R I V    J E
Što je:  
      Dana 07.03.2011 godine, oko 23,25 časova, u porodičnoj kući, koja se nalazi u selu G.-P.,opština B.,primjenom grubog nasilja narušio duševni integritet člana svoje porodice, sina P. B.,na način što je nakon prepirke sa istim, iz vitrine u kuhinji uzeo kuhinjski nož,marke "KITCHEN PRINCE" sa sječivom dužine oko 20 cm,sredstvo podobno da tijelo teško povrijedi ili zdravlje teško naruši i sa nožem u ruci  prijetio oštećenom P. B. "ja ću te iskasapiti,isjećiću te,poješćeš svoje džigerice",zbog kojih prijetnji je oštećeni P. B. ušao u svoju sobu, a kada je okrivljeni pokušao da uđe za njim nije mu dozvolila njegova bivša supruga P. Lj., koja je stala ispred njega, nakon čega je okrivljeni neprestajući da mu prijeti "kako će mu isukati džigerice", izašao van kuće, što je oštećeni B. iskoristio, napustio kuću i otišao u svoje auto, da bi se okrivljeni poslije 5-6 minuta vratio u kuću i sa nožem u ruci sjedio na krevetu sve do dolaska policije.

-Čime je izvršio krivično djelo nasilje u porodici ili porodičnoj zajednici iz čl.220.st.2. u vezi st.1. KZ CG.  
       Pa ga sud za izvršeno krivično djelo, na osnovu navedenog zakonskog propisa, te primjenom čl.32, 36, 42..KZ CG, kao i primjenom čl.364 ZKP-a,

O S U Đ U J E
      **Na kaznu zatvora u trajanju od 3 /tri/ mjeseca**.

Okrivljeni se obavezuje da na ime troškova krivičnog postupka plati sudu iznos
od 50,00 /pedeset/ eura, kao i da na ime paušala plati sudu iznos od 30,00
/trideset/ eura, a sve u roku od 15 dana od dana pravosnažnosti presude, pod
prijetnjom prinudnog izvršenja.  
Imovinsko pravnog zahtjeva za naknadu štete nije  bilo.  
II
                              **OSLOBAĐA SE OD OPTUŽBE**

Da je:  
      Istog dana,u isto vrijeme i na istom mjestu,kao pod stavom  I, izreke presude primjenom grubog nasilja narušio duševni integritet člana svoje porodice, supruge P. Lj. na način što je bez ikakvog razloga oštećenoj istoj uputio uvredljive i prijeteće riječi " što je majku ti pičorsku jebem, kurvo, naješću te ja džigerica", da bi nakon što je na ovako njegovo ponašanje reagovao P. B., iz vitrine u kuhinji uzeo kuhinjski nož, marke "KITCHEN PRINCE" sa sječivom dužine oko 20 cm, sredstvo podobno da tijelo teško povrijedi ili zdravlje teško naruši i sa nožem u ruci nastavi sa prijetnjom" kako će je zaklati, prosuti joj džigerice", izašao van kuće, da bi se poslije 5-6 minuta vratio u kuću i sa nožem u ruci sjedio na krevetu sve do dolaska policije .

      \- Čime bi izvršio  krivično djelo nasilje u porodici ili porodičnoj zajednici iz čl.220.st.2. u vezi st.1. KZ CG.

      Pošto nije dokazano da je okrivljeni izvršio krivično djelo za koje je optužen shodno čl.363.st.1.tač.3.ZKP-a.


      Imovinsko  pravnog zahtjeva za naknadu štete nije  bilo.

O b r a z l o ž e nj e
Zamjenik ODT-a u Beranama Amra Sujković, na glavnom pretresu u završnoj
riječi, ostala je pri podnjetom optužnom ptredlogu Kt.br.68/2011 od
14.03.2011.godine, s time što je isti precizirala u pogledu pravne
kvalifikacije i okrivljenom stavila na teret da je izvršio dva krivična djela
nasilje u porodici ili porodično zajednici iz čl.220. st.2 u vezi st.1 KZCG,
te da je navedenim dokazima na glavnom pretresu utvrđeno da je okrivljeni
izvršio krivična djela stavljena mu na teret, pa je predložila da ga sud
oglasi krivim i osudi na kaznu po Zakonu.  
      Oštećena **P. Lj.,** u završnoj riječi je izjavila da se ne pridružuje krivičnom gonjenju protiv okrivljenog, niti postavlja bilo kakav imovinsko pravni zahtjev za naknadu štete.

      Oštećeni P. B. u završnoj riječi je izjavio da se pridružuje krivičnom gonjenju protiv okrivljenog, a da ne postavlja imovinsko pravni zahtjev za naknadu štete.

      Izjašnjavajući se o navodima iz optužnog predloga ODT-a u Beranama okrivljeni P. M. je tokom postupka naveo da živi u selu G.-P., Opština Berane, u porodičnoj kući koju je sagradio sa svojom suprugom P. Lj., da sa istom u braku ima tri kćerke i jednog sina, te zbog nesuglasica su se razveli sudski, ali su u kući ostali da žive zajedno. I dana 07.03.2011.godine,  negdje oko 23,25 časova, dok je ležao na krevetu u kuhinji, a na drugom krevetu u drugom uglu kuhinje ležala je njegova  supruga i u jednom momentu mu se otrglo i ispustio je vjetar da bi mu u tom momentu supruga kazala: -  " Izađi, pa seri napolje" . Nasmijao se,  a zatim iz druge sobe ušao je njihov sin P. B. koji je, čim se pomolio na vrata od kuhinje  govorio: -  "Šta je majko", na šta mu je P. Lj. odgovorila: -  " ništa sine" i tako 2 -3 puta. Dalje je naveo da ga je P. B. uhvatio za lijevo uvo, te kada je  uzeo mobilni telefon sa namjerom da pozove policiju tada i P. Lj. i P. B. skaču na njega i oduzimaju mu mobilni telefon. Dalje navodi da je ustao sa kreveta uzeo kuhinjski nož i krenuo napolje, da bi P. B. sa stolicom pokušao da ga spriječi da izađe, ali je nekako uspio i izašao vani iz kuće, a nakon toga udaljio se od kuće oko 30 m i zbog velike hladnoće se vratio u kuću, sjeo na krevet na kojem je i ranije bio, a nož je stavio pored mene ukoliko bi ga napali da se brani, a sigurno nož ne bi upotrebio, te nakon što je došla policija uzela nož koji je bio na stolu, kao i jedan džepni nož, a zatim nas poveli u stanicu policije gdje smo i dali izjave. Istakao je , da nije vrijeđao, niti upućivao bilo kakve riječi prijetnje, niti uvredljive riječi niti supruzi, niti sinu P. B., a da trzavica u braku sa suprugom je bilo od prvog dana braka, a koje trzavice ih prate i dandanas. U završnoj riječi je naveo da nije izvršio krivična djela koja mu se stavljaju na teret.

Radi pravilnog i zakonitog presuđenja ove krivično pravne stvari,sud je na
glavnom pretresu u dokaznom postupku, izveo sledeće dokaze:  u svojstvu
svjedoka saslušao oštećene P. Lj. i P. B., izvršio uvid u potvrdu o privremeno
oduzetim predmetima UP PJ B. br…. od 08.03.2011.godine i izvršio uvid u izvod
iz kaznene evidencije za okrivljenog.  
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu čl.17. i 360.ZKP-a,a
dovodeći ih u vezu jedne sa drugim,sud je stao na stanovište,da su činjenice
iz činjeničnog opisa izreke presude pod stavom jedan na štetu oštećenog P. B.
u potpunosti dokazane i da je okrivljeni dana 07.03.2011 godine, izvršio
krivično djelo nasilje u porodici ili porodičnoj zajednici iz čl.220.st.2 u
vezi st.1.KZ CG, pa ga je oglasio krivim jer nije bilo osnova koji bi
isključivali postojanje krivičnog djela i krivice okrivljenog. Pritom sud nije
prihvatio odbranu okrivljenog, da ga je oštećeni  P. B. hvatao za uho i da
istom da istom nije upućivao riječi prijetnje držeći  nož u ruci, a iz razloga
jer je na sasvim drugačiji način htio prikazati  kritični događaj u odnosu na
oštećenog P. B. i P. Lj..Takođe tokom postupka nije dokazano da je okrivljeni
izvršio krivično djelo bliže opisano pod stavom dva izreke presude na štetu
svoje bivše supruge, oštećene P. Lj. dana 07.03.2011 godine, te ga je na
osnovu čl.363.st.1tač.3.ZKP-a, oslobodio od optužbe. Sud je cijenio odbranu
okrivljenog upoređujući je sa ostalim izvedenim dokazima naročito sa iskazom
svjedoka-oštećene P. Lj., te dovodeći u vezu jedne sa drugim, a cijeneći ih i
svaki pojedinačno, odlučio kao u izreci presude.  
      Naime, iz iskaza svjedoka  \- oštećene P. Lj. je utvrđeno da živi u porodičnoj kući u selu G.-P., Opština Berane zajedno sa razvednim suprugom P. M. i sinom P. B., te da  je tačno da pored sina P. B. imaju još tri kćerke, koje su se  poudale i žive kako koja gdje, te da je u noći 07.03.2011.godine, negdje poslije 23,00 sata dok su se nalazili u kuhinji porodične kuće i gledali  TV i kada su krenuli da spavaju, P. B. je izašao iz kuhinje dok je P. M. ležao na krevetu i odjednom je pustio jaki vjetar, da bi  mu   kazala nemoj to tako da radiš, izađi napolje, te riječi je čuo P. B. i odmah se iz hodnika vratio i kazao okrivljenom  P. M. : -  "nemoj to tako da radiš, izađi napolje pa to radi", da bi  okrivljeni P. M.  ustao sa kreveta, uzeo kuhinjski nož iz vitrine i sa tim nožem krenuo u pravcu P. B., da bi P. B.  uzeo stolicu i nije mu dao da uđe u sobu u kojoj se nalazi. Dalje je navela  da je odmah skočila, pritvorila vrata od spavaće sobe gdje se  nalazio P. B., kako ne bi P. M. ušao u sobu. Tada je M. P. kazao P. B. :- " ti napravi kuću pa vladaj, a ja ću te iskasapit, isjeći ću te, poješćeš svoje džigerice ", dok se njoj obratio sa riječima: -  "kurvo j..... ti majku, sve si ti to kriva rodila si mi pičorsku djecu sa T.", te da joj druge riječi nije govorio. Istakla je, da kada  je zatvorila vrata od spavaće sobe gdje se nalazio P. B., okrivljeni P. M. se vratio u kuhinju, a zatim iz kuhinje otišao napolje što je iskoristila taj momenat i pozvala policiju. Nedugo zatim, policija je došla i oduzela nož, a zatim ih povela u stanicu policije gdje su dali izjave. Takođe je navela da kada je P. B. ušao u sobu gdje se nalazila sa svojim bivšim suprugom P. M.  i kada je  P. B. kazao svom ocu okrivljenom P. M. to se ne radi u kući izađi napolje, okrivjeni P. M. se odmah dohvatio za telefon sa namjerom da pozove policiju, ali mu ista nije dozvolila,  oduzela mu telefon, a sve iz razloga, jer je okrivljeni više puta prijavljivao P. B. bez ikakvih razloga, te da se  osjećala ugroženom i bojala kako za sebe, tako i za život sina P. B..

      Iz iskaza svjedoka  oštećenog  **P. B.** , se vidi da se u  noći 07.03.2011.godine se oko 23,00 sata  nlazio u kuhinji porodične kuće gdje živi, a gdje su mu bili  majka P. Lj. i  otac  P. M., koji su inače razvedeni i to P. M. je ležao na jednom krevetu, a majka P. Lj.  na drugom krevetu, dok je isti sjedio na stolici i gledao TV, te nakon što je odlučio da ide da spava, oko 23,00 sata možda i nešto više otišao u svoju spavaću sobi, tada  čuo kakao njegov otac ispušta gasove, vratio se iz sobe prišao do kreveta gdje mu je ležao moj otac i kazao mu : -  "Izađi napolje, pa to uradi napolje" i malo ga rukom potisnuo u predjelu ramena i kazao mu: - "Nemoj da se ponašaš kao neki konj, no izađi napolje", a da nije tačno da je istog vukao za uho, da bi P. M. odmah ustao sa kreveta, krenuo put kuhinje, uzeo jedan kuhinjski nož, a zatim  mu uputio riječi prijetnje: - " Isukaću ti džigerice", da bi P. Lj. odmah ustala sa kreveta i spriječila da  dođe do kontakta. Istakao je da je ušao u svoju sobu, a P. M. krenuo je  put sobe u kojoj  se  nalazio, a on je  uzeo jednu drvenu stolicu i stavio na vrata  da  ga spriječi da uđe.  Zatim  se P. M. vratio u kuhinju i  počeo da vrijeđa P. Lj. upućujući joj riječi: -  "kurvo" i još neke neprimjerne riječi koje ne želi da kaže i koje nije mogao da zapamti koje je te večeri P. M. upućivao kako njemu tako i P. Lj., a da je i istoj govorio da će je najesti džigericama, a njemu uputio još riječi: - "sinašu nećeš osvanuti živ" te da se osećao ugroženo i da se bojao za život kako za sebe tako za život svoje majke P. Lj..

Sud je prihvatio iskaz svjedoka-oštećene Lj. P. u cjelosti, jer je isti jasan
i u skladu sa ostalim izvednim dokazima, prvenstveno sa iskazom svjedoka
oštećenog P. B., da je okrivljeni P. M. kritične prilike držao kuhinjski nož u
ruci  i sa istim prijetio  oštećenom P. B. upućujući mu riječi kako to stoji u
izreci presude pod stavom 1, dok iskaz svjedoka oštećenog P. B., sud nije
prihvatio u dijelu da je okrivljeni P. M. upućivao riječi prijetnje oštećenoj
P. Lj., da će je najesti džigerica, jer je iz iskaza svjedoka oštećene P. Lj.,
utvrđeno da joj okrivljeni P. M. osim uvredljivih riječi : - kurvo, j..... ti
majku, sve si ti to kriva, rodila si mi pičorsku djecu sa T." nije ništa drugo
upućivao, niti prijetio, a kada se pri tom ima u vidu da ista nije dozvolila
okrivljenom da uđe u sobu gdje se nalazio oštećeni P. B..  
Iz nalaza i mišljenja vještaka medicinske struke Dr.R. R. psihijatra se
vidi da je kod oštećenih kritične prilike bio više narušen duševni integritet,
jer ih je napao otac i bivši suprug, pa mogu ući u akutnu stresnu situaciju
koja je posledica stresogenog faktora, dok je  tjelesni integritet manje
ugrožen.  
      Pravnom analizom naprijed utvrđenog činjeničnog stanja, sud je našao, da su se u opisanim radnjama okrivljenog M. P., stekla sva bitna obilježja bića krivičnog djela nasilje u porodici ili porodičnoj zajednici iz čl.220.st.2 u vezi st.1.KZ CG, na štetu oštećenog P. B.. Naime, tokom postupka  na osnovu iskaza oštećenog P. B. i svjedoka P. Lj. je utvrđeno da je dana 07.03.2011 godine, oko 23,25 časova, u porodičnoj kući, koja se nalazi u selu G.-P.,opština Berane, primjenom grubog nasilja narušio duševni integritet člana svoje porodice, sina P. B., na način što je nakon prepirke sa istim, iz vitrine u kuhinji uzeo kuhinjski nož, marke "KITCHEN PRINCE" sa sječivom dužine oko 20 cm, sredstvo podobno da tijelo teško povrijedi ili zdravlje teško naruši i sa nožem u ruci  prijetio oštećenom P. B. "ja ću te iskasapiti, isjećiću te, poješćeš svoje džigerice", zbog kojih prijetnji je oštećeni P. B. ušao u svoju sobu, a kada je okrivljeni pokušao da uđe za njim nije mu dozvolila njegova bivša supruga P. Lj.,koja je stala ispred njega, nakon čega je okrivljeni neprestajući da mu prijeti "kako će mu isukati džigerice", izašao van kuće, što je oštećeni B. iskoristio, napustio kuću i otišao u svoje auto, da bi se okrivljeni poslije 5-6 minuta vratio u kuću i sa nožem u ruci sjedio na krevetu sve do dolaska policije, a što je i utvrđeno iz nalaza i mišljenja vještaka medicinske struke dr. R. R. psihijatra, da je kod oštećenog P. B. narušen duševni integritet.

Djelujući na opisani način, okrivljeni je postupao sa umišljajem, obzirom da
je bio svjestan, da je kuhinjski nož sredstvo podobno da se tijelo teško
povrijedi ili zdravlje teško naruši i sa istim nožem u ruci nastavio sa
prijetnajma čime je manifestovao htenje za nastupanje zabranjene posledice.  
Prilikom odlučivanja o izboru  vrste i visine krivične sankcije  koju u
konkretnom slučaju treba primijeniti prema okrivljenom P. M., za naprijed
navedeno krivično djelo, sud je imao u vidu sve okolnosti  u smislu čl. 42. KZ
CG. Olakšavajućih okolnosti na strani okrivljenog nije bilo, dok je od
otežavajućih okolnosti na strani okrivljenog sud cijenio i uzeo u obzir
njegovu raniju osuđivanost, a što je utvrđeno na osnovu izvoda iz KZ UP PJ B.,
pa mu je shodno čl.32. 36. i 42. KZ CG izrekao kaznu zatvora u trajanju od 3
(četiri) mjeseca. Po mišljenju suda izrečena kazna je srazmjerna težini
izvršenog krivičnog djela i stepenu krivice okrivljenog, te će se i sa ovom
vrstom i visinom kazne u okviru opšte svrhe izricanja krivičnih sankcija
predviđenih čl.4.st.2.KZ CG, postići svrha kažnjavanja propisana čl.32 istog
Zakona. Osnovano se može očekivati da će izrečena kazna pozitivno djelovati na
prevaspitanje okrivljenog, te da će ista na njega uticati da više ne vrši
krivična djela.  
Okrivljeni se obavezuje da na ime troškova krivičnog postupka plati sudu iznos
od 50,00 /pedeset/ eura,a koji predstavljaju izdatke koje je sud imao kao
naknadu vještaku-psihijatru za dati nalaz i mišljenje ,kao i da na ime paušala
plati sudu iznos od 30,00 /trideset/ eura,a sve u roku od 15 dana  od dana
pravosnažnosti presude pod prijetnjom prinudnog izvršenja.  
Imovinsko pravnog zahtjeva za naknadu štete nije bilo.  
II
Na osnovu izvednih dokaza tokom postupka, sud je stao na stanoviše da nije
dokazano da je okrivljeni P. M. izvršio krivično djelo nasilje u porodici ili
porodičnoj zajednici iz čl.220 st.2 u vezi st.1 KZ CG na štetu svoje bivše
supruge oštećene P. Lj.. Naime, oštećena P. Lj. je tokom postupka navela da
joj okrivljeni osim uvredljivih riječi: - " kurvo, j..... ti majku, sve si ti
to kriva, rodila si mi  pičorsku djecu sa T.", nije uputio riječi prijetnje.
Na taj način zaista optuženi je izazvao opasnost za oštećenu, jer je stvorio
mogućnost da u daljem toku događaja oštećenu povrijedi, odnosno stvorio je
konkretnu opasnost za oštećenu. Međutim, do povređivanja tjelesnog integriteta
nije došlo, oštećena nije imala vidne tjelesne povrede, a po mišljenju ovog
suda niti je  došlo do  ugrožavanja spokojstva oštećene u smislu osećanja
fizičke i psihičke sigurnosti, a kada se pritom ima u vidu da oštećena i
okrivljeni  i dalje žive u istoj kući, što najbolje govori i činjenica da se
oštećena nije pridružila krivičnom gonjenju protiv okrivljenog, pa se iz tih
razloga psotupak okrivljenog ne može okarakterisati kao grubo nasilje u
porodici.  
Kod ovakvog utvrđenog činjeničnog stanja, sud je P. M. optuženog da je izvršio
krivično djelo nasilje u porodici ili porodičnij zajednici iz čl.220 st.2 zu
vezi st.1 KZ CG na štetu svoje bivše supruge P. Lj. oslobodio od optužbe na
osnovu čl.363 st.1 tač.3 ZKP-a.  
Imovinsko pravnog zahtjeva za naknadu štete nije bilo.  
Iz iznijetih razloga  odlučeno je kao u izreci presude  
OSNOVNI SUD U BERANAMA
Dana 01.06.2011. godine 
Zapisničar
SUDIJA,
Momirka Fatić
Milovan Spasović   
PRAVNA POUKA
Protiv ove presude nezadovoljna stranka
Ima pravo žalbe u roku od 8 dana od dana
prijema iste preko ovog suda Višem sudu
u Bijelom Polju.  