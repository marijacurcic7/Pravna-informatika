OSNOVNI SUD U BERANAMA
  K.br. 203/11 
U IME NARODA
Osnovni sud u Beranama, kao prvostepeni krivični, po sudiji pojedincu Ani
Kenjić-Djukić, uz sudjelovanje zapisničara Marine Obadović, u krivičnom
predmetu protiv okrivljenog D. P., iz B., zbog krivičnog djela krađa iz
čl. 239 st. 1 KZ, po optužnom predlogu Osnovnog državnog tužilaštva u Beranama
Kt.br. 154/11 od 16.06.2011. godine, nakon održanog glavnog i javnog pretresa,
u prisustvu okrivljenog i ovlašćenog predstavnika oštećene Elektodistribucije
B., dipl. pravnika M. Z., a u odsustvu uredno pozvanog zamjenika ODT-a Berane,
donio je i javno objavio dana 11.07.2011. godine  
P R E S U D U
Okrivljeni D. P. , jmbg … , od oca D. i majke M., rođene S., rođen …
godine u selu L., Opština B., gdje je i stalno nastanjen, državljanin CG,
radnik, oženjen, otac četvoro djece, pismen, završio OŠ, siromašnog  imovnog
stanja, neosuđivan.  
K r i v    j e :
Što je:  
U periodu od 10.12.2010. godine do 10.03.2011. godine, u svojoj kući u selu
L., opština B., u namjeri da sebi pribavi prptivpravnu imovinsku korist,
oduzeo električnu energiju u vrijednosti od 273,35 eura, vlasništvo oštećene
Elektroprivrede CG AD Nikšić - Elektrodistribucija B., na način što je
kupatilo sa jednom utičnicom i zamrzivač na spratu, priključio na napajanje
električnom energijom prije brojila, marke „Iskra“, br. 5374278, kablom 3 x
2,5 mm2, tako da potrošnja električne energije nije mjerena preko istog,  
- čime je izvršio krivično djelo krađa iz čl. 239 st. 1 Krivičnog zakonika.  
Pa mu sud za izvršeno krivično djelo, na osnovu navedenog zakonskog propisa,
te primjenom člana 32, 36, 42, 52, 53 i 54 KZ, kao i primjenom člana 364
ZKP-a,  
I z r i č e 
USLOVNU OSUDU
Kojom mu utvrđuje kaznu zatvora u trajanju od 45 ( četrdesetpet ) dana i
istovremeno određuje, da se ista neće izvršiti, ako osuđeni za vrijeme od 1
(jedne) godine, od dana pravosnažnosti presude, ne učini novo krivično djelo.  
Okrivljeni se obavezuje da na ime troškova  krivičnog postupka -  paušala,
plati sudu iznos od 30,00 (trideset) eura, u  roku od 15 dana, po
pravosnažnosti presude, pod prijetnjom prinudnog izvršenja.  
Okrivljeni se obavezuje, na osnovu čl. 212 st. 2 ZKP-a, da na ime imovinsko
pravnog zahtjeva za naknadu štete, plati oštećenoj Elektroprivredi CG AD
Nikšić- Elektrodistribuciji B., iznos od 273,35 eura, u roku od 15 dana po
pravosnažnosti presude, pod prijetnjom prinudnog izvršenja.  
O b r a z l o ž e nj e
Osnovno državno tužilaštvo u Beranama podnijelo je optužni predlog Kt. br.
154/11 od 16.06.2011. godine, protiv D.P., zbog krivičnog djela krađa iz čl.
239 st. 1 KZ. Na glavni pretres od 11.07.2011. godine, nije pristupio zamjenik
ODT u Beranama, uredno pozvan, pa je sud isti održao i zaključio u njegovom
odsustvu na osnovu člana 453 st. 1 ZKP- a.  
Ovlašćeni predstavnik oštećene Elektrodistribucije B., dipl. pravnik M. Z.
, u završnoj riječi, pridružio se krivičnom gonjenju protiv okrivljenog i
postavio odštetni zahtjev u iznosu od 273,35 eura.  
Okrivljeni D. P. , u svojoj odbrani, datoj na glavnom pretresu istakao je
da priznaje da je izvršio krivično djelo i priznaje krivicu. Naveo je da je
njegova kuća, gdje živi zajedno sa suprugom. U završnoj riječi ponovio je da
priznaje krivicu.  
Radi pravilnog i zakonitog presuđivanja ove krivično pravne stvari, sud je na
glavnom pretresu, u dokaznom postupku, izveo sledeće dokaze:  
Saslušao svjedoke D. I. i M. M., pročitao obračun FC Distribucije Podgorica -
Elektrodistribucije B. br. … od 10.03.2011. godine, zapisnik o kontroli
mjernog mjesta Elektroprivrede CG AD Nikšić- Elektodistribucije B. br. … od
10.03.2011. godine i izvod iz KE za okrivljenog.  
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu člana 17 i 360 ZKP-a, a
dovodeći ih u vezu jedne sa drugim, sud je stao na stanovište, da su činjenice
iz činjeničnog opisa izreke presude, u svemu dokazane i da je okrivljeni
izvršio krivično djelo, koje mu je optužnim predlogom ODT-a stavljeno na
teret, pa ga je oglasio krivim, jer nije bilo osnova koji bi isključivali
postojanje krivičnog djela i krivice okrivljenog. Pri tome, sud je prihvatio
priznanje okrivljenog da je izvršio krivično djelo, obzirom da je isto
potkrijepljeno ostalim izvedenim dokazima.  
Tako je na osnovu iskaza svjedoka D. I., utvrđeno da je vršio kontrolu
sa kolegom M. u domaćinstvu okrivljenog, gdje su zatekli da se potrošač
priključio kablom 3 x 2,5 mm2, prije električnog brojila. U prizemlju kuće su
zatekli kablo, koje se nalazilo u kupatilu, a potrošnja električne energije
preko tog kabla nije se mjerila preko brojila. Kablo je bilo provučeno kroz
plafon, a mjesto gdje je konkretno bilo priključeno na dovodni kabal nijesu
mogli utvrditi, jer je prolazilo kablo kroz dimnjak. Takođe su zatekli da
postoji i produžno kablo kojim je napajan zamrzivač na spratu, a za koje
takođe nije mjerena potrošnja preko brojila. Potrošač je isključen na brojilu
i nakon toga je vjerovatno poslata ekipa iz Elektrodistribucije da izvrši
kontrolu, ukloni nepravilnosti i priključi potrošača.  
Navode prednjeg svjedoka potvrdio je i svjedok M. M. svojim iskazom, na
osnovu kojeg je utvrđeno da je sa kolegom vršio kontrolu 10.03.2011. godine u
kući okrivljenog, kada su zatekli da je dovodno kablo oštećeno. Takođe su
zatekli kablo kojim je napajano kupatilo sa jednom utičnicom i zamrzivač na
spratu, koje je bilo dimenzija 3 x 2,5 mm2, a koje nije prolazilo preko
brojila, odnosno ta potrošnja nije registrovana na brojilu. Potrošača su
isključili sa distributivne mreže, a samo mjesto, gdje je dovodno kablo bilo
oštećeno, nijesu mogli utvrditi. Kablo u kupatilu je prolazilo kroz plafon, a
drugo kablo je bilo ono na koje je priključen zamrzivač.  
Činjenice koje su svjedoci naveli u svojim iskazima, sadržane su i u zapisniku
o kontroli mjernog mjesta br. …, na osnovu kojeg je utvrđeno, da se okrivljeni
priključio kablom 3 x 2,5 mm2 prije brojila marke "Iskra" br. … i sa njim
napojio kupatilo sa jednom utičnicom i zamrzivač na spratu.  
Sud je prednje dokaze, iskaze svjedoka – radnika Elektrodistribucije B., koji
su međusobno saglasni i potpuno jasni, a takođe i zapisnički konstatovani, u
potpunosti prihvatio.  
Iz obračuna Elektrodistribucije B., a koji dokaz je sud prihvatio,  utvrđeno
je da je okrivljeni za sporni period neovlašćeno preuzeo električnu energiju u
protivvrijednosti od 273,35 eura.  
Pravnom analizom naprijed utvrđenog činjeničnog stanja, sud je našao, da su se
u opisanim radnjama okrivljenog D. P., stekla sva bitna obiležja krivičnog
djela krađa iz čl. 239 st. 1 KZ. Tako je na osnovu iskaza svjedoka D. I. i M.
M., koji su potkrijepljeni zapisnikom o kontroli mjernog mjesta, utvrđeno da
se okrivljeni u svom domaćinstvu priključio prije brojila marke "Iskra" br …,
kablom dimenzija 3 x 2,5 mm2 i sa njim napojio kupatilo sa jednom utičnicom i
zamrzivač na spratu, bez mjerenja. Iz obračuna Elektrodistribucije B. br. …,
utvrđeno je da je okrivljeni na taj način neovlašćeno preuzeo električnu
energiju u protivvrijednosti od 273,35 eura, za sporni period. Okrivljeni je
priznao da je izvršio krivično djelo, što je sud prihvatio, obzirom da je
njegovo priznanje potkrijepljeno ostalim izvedenim dokazima.  
Djelujući na opisani način, okrivljeni je postupao sa umišljajem, svjestan da
oduzimanjem tuđe pokretne stvari - električne energije vrši krivično djelo, pa
se i pored takve svijesti, radi pribavljanja protivpravne imovinske koristi,
priključio kablom prečnika 3 x 2,5 mm2, na dovodni kabal, prije brojila, tako
da utrošak električne energije nije mjeren preko istog, čime je manifestovao
htenje za nastupanje zabranjene posledice.  
Prilikom odlučivanja o vrsti i visini krivične sankcije, koju u konkretnom
slučaju treba primijeniti prema okrivljenom D. P., za izvršeno krivično djelo,
sud je imao u vidu sve okolnosti iz čl. 42 KZ. Tako je od olakšavajućih
okolnosti, cijenio i uzeo u obzir, da se radi o porodičnom čovjeku, ocu
četvoro djece, siromašnog imovnog stanja, koji do sada nije osuđivan. Sud je
mišljenja, da su u konkretnom slčaju, ispunjeni svi uslovi da se prema
učiniocu, koji je kriv, ne primijeni kazna, smatrajući da to nije nužno, radi
krivičnopravne zaštite, pa mu je na osnovu člana 53 i 54 KZ, utvrdio kaznu
zatvora u trajanju od 45 (četrdesetpet) dana, i istovremeno odredio da se ista
neće izvršiti, ako osuđeni za vrijeme od 1 (jedne) godine, po pravosnažnosti
presude, ne izvrši novo krivično djelo. Sud je uvjerenja, da će uslovnom
osudom, kao mjerom upozorenja, u okviru opšte svrhe izricanja krivičnih
sankcija propisane članom 4 st. 2 KZ-a, postići svrha kažnjavanja propisana
čl. 32 istog zakona i svrha uslovne osude, propisana čl. 52 KZ. Osnovano se
može očekivati da će se ovom mjerom upozorenja, uz prijetnju kaznom, dovoljno
uticati na okrivljenog, da u buduće ne vrši krivična djela.  
Troškovi krivičnog postupka – paušal, odmjeren je vodeći računa o trajanju i
složenosti krivičnog postupka, te imovnom stanju okrivljenog, na osnovu čl.
199 st. 3. ZKP-a.  
Okrivljeni se na osnovu čl. 212 st. 2 ZKP-a obavezuje da na ime imovinsko
pravnog zahtjeva za naknadu štete, isplati oštećenoj Elektroprivredi CG AD
Nikšić- Elektrodistribuciji B., iznos od 273,35 eura, u roku od 15 dana, po
pravosnažnosti presude.  
Sa izloženog odlučeno je kao u izreci presude.  
OSNOVNI SUD U BERANAMA
Dana   11.07.2011. godine
Zapisničar,
S u d i j a,
Marina Obadović                                                      Ana
Kenjić-Djukić 
PRAVNA POUKA:
Protiv ove presude, dozvoljena je žalba,
u roku od 8 ( osam ) dana, od dana prijema
iste, Višem sudu u B. Polju, a preko ovog suda  