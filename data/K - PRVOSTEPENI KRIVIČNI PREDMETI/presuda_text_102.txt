                                                                                  
                                                                                            **K.br.170/10**

                                                 U IME NARODA
           OSNOVNI SUD U BARU, kao prvostepeni, krivični u vijeću
sastavljenom od sudije Nikole Strugara, kao predsjednik vijeća i sudije
porotnika Danice Felšter i Nazifa Kordića, kao članovi vijeća, sa
zapisničarkom Zoricom Ivanović, u krivičnom predmetu protiv okrivljenog V.V.,
zbog krivičnog djela gradjenje objekta bez gradjevinske dozvole iz čl.326a
Krivičnog zakonika, po optužnici ODT iz Bara Kt.br.72/10 od 23.04.2010.godine,
koju je na glavnom pretresu zastupao zamjenik ODT iz Bara Mirijana Tankosić-
Vučinić, nakon održanog glavnog i javnog pretresa održanog dana
30.11.2010.godine u prisustvu zastupnika optužbe i branioca okrivljenih Darka
Hajdukovića, advokata iz Bara i okrivljenog, dana 02.12.2010.godine donio je i
istog dana javno objavio  
                                            **P R E S U D U**

           Okrivljeni, 
      **V.V.** , rodjen ...godine u P., stalno nastanjen u...., razveden, otac jednog djeteta, radnik, lošeg imovnog stanja, neosudjivan,

K r i v    j  e : 
       Zato što je:

      U vremenu izmedju 24. decembra 2009.godine i 16.01.2010.godine u B., protivno odredbi čl.69 Zakona o uredjenju prostora i izgradnje objekata (Službeni list RCG br.51/08) na kat parceli br.... KO M., kao investitor gradio objekat bez pribavljene gradjevinske dozvole, na način što je izlio armaturno - betonsku ploču dimenzija 3 x 4 m, i betonske zidove visine 1,20 m, što su ovlašćena službena lica Ministarstva za ekonomski razvoj CG zapisnički konstatovali dana 16.01.2010.godine,

      -čime je izvršio krivično djelo - gradjenje objekta bez gradjevinske dozvole iz čl.326a Krivičnog zakonika,

      Pa sud okrivljenom primjenom citiranog zakonskog propisa, te primjenom čl. 4, 5, 15, 36, 42, 52, 53 i 54  Krivičnog zakonika CG i čl.199 i 364 ZKP-a, i z r i č e

USLOVNU OSUDU 
      Kojom mu utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti, ako okrivljeni za vrijeme od 1 (jedne) godine po pravosnažnosti presude ne učini novo krivično djelo.

      Okrivljeni je dužan da plati ovom sudu troškove krivičnog postupka u iznosu od 20 eura, na ime paušala, u roku od 15 dana po pravosnažnosti presude, pod prijetnjom izvršenja.

O b r a z l o ž e n j e
      Optužnicom Osnovnog državnog tužioca u Baru Kt.br.72/10 od 23.04.2010.godine, okrivljenom V.V., je stavljeno na teret izvršenje krivičnog djela gradjenje objekta bez gradjevinske dozvole iz čl.326a Krivičnog zakonika. Zastupnik optužbe je u završnoj riječi na glavnom pretresu precizirao činjenični opis optužnice na način što je u prvom redu iza riječi 24.12. dodao riječi 2009.godina, i naveo da je pravna kvalifikacija djela predvidjena odredbom 326 a KZ CG, te predložio da sud okrivljenog oglasi krivim i osudi po zakonu.

      Okrivljeni V.V. je u svojoj odbrani naveo u istražnom postupku da je predmetni plac kupio 02.12.2009.godine, platio porez i upisao se kao vlasnik i nakon toga podnio inicijativu za izradu i izmijenu DUP-a na predmetnoj parceli, po kojoj inicijativi nije nikad odgovoreno. Na navedenom placu je pokušao da postavi montažni objekat kako bi riješio stambeno pitanje za sebe i svoju porodicu, jer je podstanar više od 23 godine i lošeg je imovnog stanja i nije znao da je za montažni objekat potrebna dozvola za gradnju. Nakon inspekcijske kontrole odmah je obustavio sve radove. Dodao je da je podnio zahtjev nadležnim organima za izgradnju objekta od čvrstog materijala.  
      Na glavnom pretresu priznao je krivično djelo koje mu je stavljeno na teret predmetnom optužnicom, navodeći da je u vremenu od 24.12.2009.godine do 16.01.2010.godine gradio objekat bez gradjevinske dozvole dimenzija 3 x 4 i betonske zidove 1,20 metara i izlio armaturnu betonsku ploču i dodao da mu je krivo zbog svega što se desio i da se kaje što prethodno nije nabavio gradjevinsku dozvolu.

      U dokaznom postupku na saglasan predlog stranaka pročito iskaz svjedoka B.N. sa zapisnika radjenog pred ovim sudom dana 18.02.2010.godine, zapisnik MRT CG br.1005-130 od 24.12.2009.godine, zapisnik MRT CG Br.1003-2/010 od 16.01.2010.godine, rješenje MER CG br.1003-8/10 od 18.01.2010.godine, izvještaj MER CG i izvještaj UP PJ P br.03-245/10-3587/2 za okrivljenog.

      Svjedok B.N. je u binom navela da je izlaskom na licu mjesta u naselju S. kao inspektor zaštite prostora konstatovala da je na kat parceli br.... KO M. investitor V.V. započeo izgradnju objekta na način što je izlio AB temelj i ploču i započeo šalovanje AB platna zidnog dimenzija 3 x 4 m. Kao investitor u toku kontrole bio je prisutan na licu mjesta kada je uzela izjavu kojom je potvrdio da za navedene radove ne posjeduje gradjevinsku dozvolu. Od strane inspekcije upozoren je da prestane sa izvodjenjem radova do pribavljanja gradjevinske dozvole. Ponovnu kontrolu izvršila je 16.01.2010.godine i konstatovala da je V.V. izlio armiranu betonsku spratnu ploču i armirane betonske zidove tj nastavio sa izgradnjom objekta. Dana 18.01.2010.godine donijela je rješenje o rušenju objekta na kat parceli .... KO M. u Baru investitora V.V. nakon čega je odmah i podnijeta krivična prijava za nedozvoljenu gradnju objekta.

      Iz zapisnik MER CG br.1005-130 od 24.12.2009.godine, proizilazi da je inspektor zaštite prostora N.B postupajući po prijavi UP PJ Bar izlaskom na licu mjesta u naselju H.N, konstatovala da V.V. kao investitor na kat parceli br.... KO M. započeo izgradnju objekta u fazi šalovanja za AB platna dimenzija 3 x 4 m, da za navedene radove investitor nije pribavio odobrenje nadležnog organa OB, da u toku inspekcijskog nadzora je bio prisutan V.V. koji je izjavio da na pomenutoj parceli je planirao da postavi montažni objekat i da je predao u Sekteratijatu za planiranje i uredjenje prostora zahtjev za odobrenje tj. gradjevinsku dozvolu. Inspektor je upozorila investitora na posledice gradjenja bez gradjevinske dozvole.

      Iz zapisnika MER CG Br.1003-2/010 od 16.01.2010.godine, proizilazi da je zapisnikom od 24.12.2009.godine ukazano V.V. da za izgradnju objekta na kat parceli br.... KO M. mora pribaviti gradjevinsku dozvolu i da do tada mora obustaviti započete radove koji su bili u fazi šalovanja i da je ponovnom inspekcijskom kontrolom dana 16.01.2010.godine inspektor konstatovala da je V.V. izlio AB ploču i AB zidove, visine 1,20 m, sa ostavljenim otvorom za ulaz. U trenutku kontrole investitor nije zatečen na licu mjesta.

      Iz rješenja MER CG br.1003-8/10 od 18.01.2010.godine, proizilazi da se naredjuje V.V. da poruši objekta na kat parceli 2114 KO M. za tri dana, ako u protivnom pristupiće se administrativnom izvršenju rješenja.

      Iz izvještaja MER CG Sektor za uredjenje prostora i prostorni razvoj proizilazi da investitoru V.V. nije podnijet zahtjev za izdavanje gradjevinske dozvole za izlivanje armaturne betonske ploče dimenzija 3 x 4 metra, i betonske zidove 1,20 metara u naselju H.N. i da MUR nije izdalo rješenje za gradjevinsku dozvolu za navedeni objekat.

      Iz izvještaja UP PJ P br.03-245/10-3587/2 od 08.04.2010.godine za okrivljenog proizilazi da okrivljeni nije osudjivan.

      Iz svih naprijed provedenih materijalnih dokaza, iskaza svjedoka B.N. i priznanja okrivljenog datog u svojoj odbrani na glavnom pretresu, ovaj sud nalazi da je okrivljeni počinio krivično djelo koje mu je stavljeno na teret u vrijeme, mjesto i na način kako je to bliže precizirano u izreci ove presude. Dakle, okrivljeni je u vremenu izmedju 24. decembra 2009.godine i 16.01.2010.godine u naselju H.N., OB, protivno odredbi čl.69 Zakona o uredjenju prostora i izgradnje objekata (Službeni list RCG br.51/08) na kat parceli br.... KO M., kao investitor gradio objekat bez pribavljene gradjevinske dozvole, na način što je izlio armaturno - betonsku ploču dimenzija 3x4 m, i betonske zidove visine 1,20 m, što su ovlašćena službena lica MER CG zapisnički konstatovali dana 16.01.2010.godine, čime je izvršio krivično djelo gradjenje objekta bez gradjevinske dozvole iz čl.326a Krivičnog zakonika. Do ovakvog utvrdjenja sud je došao iz iskaza svjedoka ovlašćenog inspektora MUR i zaštite životne sredine N.B., koja je prenijela ovom sudu kako je kada i na koji način kao ovlašćeno lice vršila inspekcijsku kontrolu na kat parceli okrivljenog i kako je dana 24.12.2009.godine konstatovala da je na predmetnoj parceli započeta izgradnja objekta koja je bila u fazi šalovanja dimenzija 3 x 4 metra, za koji objekat nije postojala gradjevinska dozvola a prilikom koje kontrole je bio prisutan i okrivljeni i kojem su predočene posledice gradjenja bez gradjevinske dozvole, te ponovnom kontrolom dana 16.01.2010.godine izlaskom na lice mjesta na kat parceli okrivljenog konstatovala da je nastavio izvodjenje gradjevinskih radova i izlio ploču i zidove visine 1,2 metara, sa ostavljenim otvorom za ulaz. Sud je u cjelosti prihvatio ovakav iskaz svjedoka, a koji iskaz svjedoka je u potpunosti saglasan sa zapisnikom o inspekcijskoj kontroli MER CG od 24.12.2009.godine i 16.01.2010godine, u kojima je ovaj svjedok kao ovlašćeni inspektor konstatovala zatečeno stanje na licu mjesta i nakon toga donijela rješenje od 18.01.2010.godine kojim se nalaže rušenje objekta koji je sagradio okrivljeni na kat parceli .... KO M. bez gradjevinske dozvole. Da okrivljeni nije imao gradjevinsku dozvolu za gradjenje objekta na kat parceli ... KO M. proizilazi iz dopisa MUP od 23.02.2010.godine.

      Naprijed navedeno utvrdjeno činjenično stanje potvrdjeno je i priznanjem okrivljenog koji je na glavnom pretresu u cjelosti priznao izvršenje krivičnog djela koje mu je stavljeno na teret.

      Sud je u cjelosti prihvatio ovakvo priznanje okrivljenog jer je potvrdjeno svim materijalnim provedenim dokazima i iskazom svjedoka N.B- ovlašćenog inspektora.

      Što se tiče iskaza okrivljenog koji je dat u istražnom postupku i u kojem je naveo da je imao namjeru da na predmetnoj kat parceli izgradi montažni objekat privremenog karaktera i da je predao zahtjev za izdavanje gradjevinske dozvole nadležnim organima, ali da zbog svoje porodične situacije nije mogao čekati na davanje dozvole, što su upravo bili razlozi zbog čega je započeo da gradi montažni objekat, ovaj sud nalazi da je ovakav iskaz okrivljenog dat u istražnom postupku usmjeren u cilju izbjegavanja krivično pravne odgovornosti.

      Sud je imao u vidu da je krivično djelo djelo sa blanketnom dispozicijom i našao da je optuženi postupao suprotno odredbi čl.69 Zakona o uredjenju prostora i izgradnji objekta (Sl list CG 51/08) kojim je propisano da se objekat može graditi na osnovu gradjevinske dozvole i tehničke dokumentacije.

      Cijeneći psihički odnos optuženog prema krivičnom djelu ovaj sud nalazi da je okrivljeni postupao sa direktnim umišljajem, jer je bio svjestan da je započeo gradjenje objekta bez prethodno pribavljene gradjevinske dozvole i tehničke dokumentacije i htio njegovo izvršenje.

      Prilikom odlučivanja o vrsti i visine krivične sankcije sud je imao sve okolnosti na strani okrivljenog u smislu čl.42 KZ CG, pa je od olakšavajućih okolnosti na strani okrivljenog cijenio priznanje izvršenog krivičnog djela, da je okrivljeni otac jednog malodobnog djeteta, njegovo loše imovno stanje, njegovu raniju neosudjivanosti, dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio rok provjeravanja u roku od dvije godine, odnosno da se utvrdjena kazna neće izvršiti ako okrivljeni za vrijeme od dvije godine po pravosnažnosti presude ne učini novo krivično djelo. Sud je našao da se može očekivati da će upozorenjem uz prijetnju kazne uticati u dovoljnoj mjeri na okrivljenog da ubuduće ne vrši krivična djela i da će se u konkretnom slučaju uslovnom osudom kao u izreci ove presude u potpunosti ostvariti svrha izricanja ove krivične sankcije iz čl.52 KZ CG u okviru opšte svrhe izricanja krivičnih sankcija iz čl.4 st.2 KZ CG.

       Odluka o troškovima zasniva se na odredbi čl.199 ZKP-a, i isti su odmereni u iznosu od 20,00 eura, koji troškovi se odnose na sudski paušal, a koji su odredjeni prema trajanju, složenosti krivičnog postupka i imovinskim prilikama okrivljenog.

      Sa izloženog odlučeno je kao u izreci presude


                                  **OSNOVNI SUD U BARU**

                                         Dana 02.12.2010.godine 
ZAPISNIČAR                                PREDSJEDNIK VIJEĆA - SUDIJA,

Zorica Ivanović                                                  Nikola
Strugar   
PRAVNA POUKA: Protiv ove presude može se izajviti žalba Višem sudu u
Podgorici u roku od 15 dana od dana prijema pismenog otpavka. Žalba se predaje
ovom sudu u dva primjerka.  