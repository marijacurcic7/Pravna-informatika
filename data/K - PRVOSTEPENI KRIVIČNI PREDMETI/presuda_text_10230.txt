OSNOVNI SUD U BERANAMA
K.br.48/11  
                                   U   IME   NARODA


         Osnovni sud u Beranama, kao prvostepeni, krivični, u vijeću sastavljenom od sudije Dubravke Popović, kao predsjednika vijeća i sudija porotnika Stojana Kukalja i Vučića Babovića, kao članova vijeća, uz sudjelovanje Slavice Janković, kao zapisničara, u krivičnom predmetu protiv okrivljenog A. A., iz B., zbog krivičnog djela nedozvoljena trgovina iz čl.284.st.3. u vezi st.1.KZCG po optužnici Osnovnog državnog tužioca u Beranama Kt.br.487/10 od 19.01.2011 godine, preciziranoj na glavnom pretresu od 16.04.2011 g. nakon održanog usmenog, glavnog i javnog pretresa u prisustvu zastupnika javne optužbe, zamjenika ODT-a u Beranama, Dragoljuba Popovića i okrivljenog A. A., donio je dana 16.04.2011 godine a javno objavio dana 18.04.2011 godine,

                                     P R E S U D U

     Okrivljeni A. A. od oca R. i majke M., rodjene P., rodjen … godine, u B., sa prebivalištem u B., ul.V. M., državljanin Crne Gore, nezaposlen, neoženjen, pismen, završio srednju Elektrotehničku školu, srednjeg imovnog stanja, osudjivan presudom Osnovnog suda Berane K.br…. od 28.04.2006 godine, po čl.154. KZCG, 3 mjeseca zatvora, uslovno za jednu godinu.

                             K r i v    j e :

         Što   je :

         Neutvrdjenog dana, decembra mjeseca 2010 godine, u P., nemajući ovlašćenje za trgovinu, od nepoznatog lica kupio robu u svrhu dalje prodaje na teritoriji Opštine B. i to pirotehnička sredstva : 29 paketića po 50 komada petardi crvene boje marke Big- Ben, 100 paketića po 100 komada petardi zelene boje, marke ,, Pirat “, 99 paketića po 99 komada petardi marke ,, Pirat “ plave boje i 38 komada granata crne boje, ukupne vrijednosti 171.20 eura, čiji je promet ograničen shodno čl.3.st.2.tač.3 u vezi čl.12.st.1.Zakona o eksplozivnim materijama Crne Gore / SL.List RCG br.49/2008/  te je dana 22.12.2010 godine, na graničnom prelazu K., na ulazu u Crnu Goru, kontrolisan od strane službenika Uprave policije - Ispostave R., kojom prilikom je predmetna roba pronadjena u njegovom vozilu  i oduzeta.

Čime je izvršio krivično djelo nedozvoljena trgovina iz čl.284.st.3.u vezi
st.1.KZCG.  
Pa ga sud za izvršeno krivično djelo na osnovu navedenog zakonskog propisa, te
primjenom čl.32.36.42.45.i46. KZCG kao i primjenom čl . 364.ZKP-a ,  
                                        O S U DJ U J E


             Na kaznu zatvora u trajanju od 30 / trideset / dana.

 Okrivljeni se obavezuje da na ime troškova krivičnog postupka plati sudu iznos od 60.00 eura, kao i da na ime paušala plati sudu iznos od 30.00 eura, a sve u roku od 15 dana, od dana pravosnažnosti presude, pod prijetnjom prinudnog izvršenja.

 Na osnovu čl.75 st.1. KZCG okrivljenom A. A. se izriče MJERA BEZBJEDNOSTI ODUZIMANJA PREDMETA te se od istog ima oduzeti 29 paketića po 50 komada petardi marke ,,Big – Ben“, 100 paketića po 100 komada petardi marke ,,Pirat“ zelene boje, 99 paketića po 99 komada petardi marke ,,Pirat“ plave boje i 38 komada granata crne boje, kao predmeti izvršenja krivičnog djela.

                                          O b r a z l o ž e nj e 
   Osnovno državno tužilaštvo u Beranama, dana 19.01.2011 godine, podiglo je optužnicu protiv okrivljenog A. A., iz Berana, zbog krivičnog djela nedozvoljena trgovina iz čl.284.st.3.u vezi st.1.KZCG.Na glavnom pretresu od 16.04.2011 godine, zastupnik javne optužbe, zamjenik ODT-a u Beranama, Dragoljub Popović, u završnoj riječi je izjavio: da ostaje pri optužnici ODT-a u Beranama Kt.br.487/10 od 19.01.2011 godine, protiv A. A., zbog krivičnog djela nedozvoljena trgovina iz čl.284.st.3. u vezi st.1.KZCG, stim što je istu precizirao u pogledu činjeničnog opisa, obzirom da je omaškom stavljeno 30 komada granata crne boje a treba da stoji: 38 komada granata crne boje,  dok s obzirom na dopunski nalaz i mišljenje vještaka finansijske struke umjesto 167,20 eura, treba da stoji  171.20 eura. Izjavio je, da je dokazima izvedenim na glavnom pretresu, te jasnim i potpunim priznanjem optuženog, iskazima svjedoka, teza precizirane optužnice dokazana, kako u pogledu činjeničnog opisa, tako i u pogledu pravne kvalifikacije, te da je nesporno utvrdjeno da se radi o pirotehničkim sredstvima čiji je promet ograničen  shodno Zakonu o eksplozivnim materijama CG SL.List br.49/08 kao i da su petarde nabavljene u cilju dalje prodaje, te da su oduzete na graničnom prelazu K. prilikom kontrole ovlašćenih službenika Uprave policije- Ispostave R. i predložio da ga sud oglasi krivim i osudi na kaznu po zakonu i izrekne mu mjeru bezbjednosti oduzimanja predmeta iz čl.284.st.6.

    Izjašnjavajući se o navodima iz optužnice ODT-a u Beranama, okrivljeni **A. A.** je tokom postupka u svoju odbranu naveo sledeće : Da je tačno, da je dana 22.12.2010 godine kontrolisan na graničnom prelazu K., vraćajući se iz P., gdje je kupio količinu petardi koja je navedena u optužbi a koju je namjeravao da proda pred Novu Godinu, da bi nešto zaradio, jer živi u porodici od 11 članova, u kojoj samo otac ima primanja tj. invalidsku penzuju od nepunih 160 eura. Dalje je naveo, da su mu tom prilikom sve petarde oduzete i izdata mu potvrda, tako da mu je žao što se to desilo i da nije znao da je za to zaprijećena tako stroga kazna , te da je htio nešto malo da zaradi a inače njegova porodica živi dosta teško, te razlog odlaska za P. nije bio za nabavku petardi, već je mijenjao šoferšajbnu na autu, pa je petarde kupio kako bi pokrio troškove puta i nešto malo ostalo za njega.Zamolio je sud da uzme u obzir da se tako nešto neće ponoviti i da živi u brojnoj porodici koja jedva preživljava.U završnoj riječi je ponovio da mu je žao što se to desilo i da ga je muka naćerala, jer živi u brojnoj porodici koju otac izdržava od invalidske penzije i da to uzme kao olakšavajuće okolnosti i izrekne mu što blažu kaznu, jer se tako nešto više neće ponoviti.

     Radi pravilnog i zakonitog presudjenja ove krivično pravne stvari, sud je na glavnom pretresu u dokaznom postupku izveo sledeće dokaze: saslušao svjedoka B. D. i L. M., izvršio uvid u potvrdu o privremeno oduzetoj robi Uprave carina R. br…. od 22.12.2010 godine, pročitao nalaz i mišljenje vještaka finansijske struke dipl.ecc.O. S. dat u predmetu Ki.br.97/10 od 12.01.2011 godine, pročitao dopunski nalaz i mišljenje istog vještaka od 07.04.2011 godine, pročitao iskaz svjedoka Š. D. dat u predmetu Ki.br.97/10 od 12.01.2011 godine, izvršio uvid u izvode iz KE za okrivljenog od 23.02.2011 godine i  08.04.2011 godine i izvršio uvid u pravosnažnu presudu Osnovnog suda u Beranama K.br…. od 28.04.2006 godine.

    Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.17.i 360.ZKP-a, a dovodeći ih u vezu jedne sa drugim, sud je stao na stanovištu da su činjenice iz činjeničnog opisa izreke presude u svemu dokazane i da je okrivljeni A. A. izvršio krivično djelo za koje je optužen, pa ga je oglasio krivim i krivično pravno odgovornim, jer nije bilo osnova koji bi isključivali postojanje krivičnog djela i krivično pravne odgovornosti . Pri tome sud je prihvatio odbranu okrivljenog u dijelu u kome priznaje da je petarde nabavio kako bi ih prodao pred Novu godinu i nešto zaradio, pa se logično zaključuje da ih je namjeravao prodati po većim cijenama na području B., obzirom da je opšte poznato da je roba sa K. jeftinija i da upravo odatle raznovrsna roba dospijeva u Crnu Goru, posredstvom trgovaca, koji je zatim prodaju po većim cijenama. Odbrana okrivljenog u dijelu u kome je naveo, da nije znao da je za robu koju je nabavio zaprijećena tako stroga kazna, po mišljenju suda sračunata je na umanjivanje krivično pravne odgovornosti. Okrivljeni je znao da nema ovlašćenje za trgovinu i da pri tome nabavlja robu čiji je promet ograničen,  da je to kažnjivo, jer različiti mediji upravo pred novogodišnje praznike upozoravaju gradjane na opasnost od kupovanja istih, ističući i sankcije previdjene za ilegalne prodavce. Po mišljenju suda, osnovni razlog što je velika količina petardi sakrivena ispod tapacira od gepeka a manja količina  izmedju prednjeg i zadnjeg sjedišta je, upravo svijest okrivljenog da čini krivično djelo i da se nadao da zbog male količine koju je stavio na vidno mjesto, neće biti otkrivena  veća količina ispod tapacira.

  Tako iz potvrde o privremeno oduzetoj robi Uprave carina R.  … od 22.12.2010 godine, proizilazi da je toga dana od A. A. carinski službenik Uprave carina R. oduzeo 29 paketića po 50 komada petardi crvene boje- Big- Ben, 100 paketića po 100 komada petardi Pirat, zelene boje, 99 paketića po 99 komada petardi plave boje, marke ,, pirat “ i 38 komada granata, crne boje.

 Predmetnu potvrdu sud je prihvatio, jer je ista izdata od strane nadležnog državnog organa, snadbjevena pečatom i potpisom ovlašćenog službenog lica a ni sam okrivljeni nije osporio da je od njega oduzeta navedena roba.

   Iz iskaza svjedoka **B. D.** , utvrdjeno je : da je dana 22.12.2010 godine radio kao vodja smjene granične policije na graničnom prelazu K., koji se nalazi na teritoriji Opštine R., kada ga je pozvao policajac K. H. i saopštio mu da je na graničnom prelazu zaustavio vozilo kojim je upravljao A. A., te da je u unutrašnjosti vozila pronadjena izvjesna količina petardi čiji je ulaz zabranjen, pa je došao do vozila i vidio da se u gepeku, u dijelu vozila koji je namijenjen za postavljanje rezevrne gume nalazi velika količina petardi i to ispod tapacira od gepeka.Naveo je, da je utvrdio da se u zadnjem dijelu vozila, na zadnjem sjedištu izmedju prednjeg i zadnjeg sjedišta nalazi u nekim kesama u paketićima još izvjesna količina petardi a tu su se nalazili i carinici koji su zajedno sa policajcima vršili pretres vozila a kasnije je sproveden i carinski postupak a petarde su oduzete od okrivljenog uz potvrdu, pa su predate carinicima a okrivljeni službenicima Uprave policije R.. Dodao je, da se sve to dešavalo na carinskom prelazu koji je predvidjen za prelaz putnika sa teritorije K. na teritoriju Crne Gore.

 Iz iskaza svjedoka **L. M.** , utvrdjeno je : da je dana 22.12.2010 godine, radio na graničnom prelazu K.- R., kada je negdje oko 15.30 časova naišlo vozilo iz pravca K. u pravcu Crne Gore, te je isto zaustavljeno od strane dežurnih službenika policije i to kolege K. H. koji je pozvao vodju smjene B. D. i saopštio mu da se u tom vozilu nalaze petarde. Dalje je naveo, da je sproveden zakonski postupak prema A. A. od strane Carine i policije, te da nije izlazio iz kancelarije, jer je vršio evidenciju upisa lica i vozila i ne zna u kom dijelu vozila su pronadjene petarde, ali se čitav dogadjaj dešavao na graničnom prelazu izmedju K. i Crne Gore.

 Iz iskaza svjedoka **Š. D.,** datog u predmetu Ki.br.97/10 od 12.01.2011 godine, utvrdjeno je: da je dana 22.12.2010 godine, oko 15.30 časova radio na graničnom punktu K., kao granični policajac, te da je radio u unutrašnjosti objekta i upisivao na kompjuteru prolazak lica i vozila i da se sjeća da je kolega K. H. pozvao vodju smjene B. D. i saopštio mu da je u jednom vozilu pronašao petarde a nakon toga je sproveden policijski postupak od strane vodje smjene i ostalih policajaca i oduzete su petarde, te podnesena prijava.Naveo je, da ne zna u kom dijelu vozila su se nalazile petarde, jer nije izlazio vani i gledao vozilo ali je A. A. pokušao sa svojim vozilom i petardama da udje na graničnom prelazu.

   Iskaze pomenutih svjedoka sud je prihvatio kao objektivne, jasne i uvjerljive, jer se radi o službenim licima koja su postupala u skladu sa svojim ovlašćenjima, a nije ih osporio ni sam okrivljeni .

   Iz nalaza i mišljenja vještaka finansijske struke dipl.ecc. **O. S.,** datog u predmetu Ki.br.97/10 od 12.01.2011 godine, proizilazi da vrijednost 29 paketića petardi po 50 komada iznosi 72.50 eura, zatim 100 paketića po 100 komada petardi iznosi 50 eura / 1 paketić 0,50 eura/   vrijednost 99 paketića po 99 komada petardi iznosi 29.70 eura/ 1 paketić 0,30 eura/  a vrijednost 30 komada granata 15 eura/ 1 komad 0,50 eura/  pa ukupna vrijednost navedene robe na dan izvršenja krivičnog djela iznosi 167.20 eura, dok je prilikom utvrdjivanja vrijednosti uzeta u obzir činjenica da se radi o robi koje nema u maloprodaji, već da se obično prodaje na pijaci i ulici.

   Iz dopunskog nalaza i mišljenja istog vještaka od 07.04.2011 godine, proizilazi da je u osnovnom nalazu i mišljenju od 12.01.2011 godine, pogrešno utvrdjen broj granata, te umjesto 30 granata treba da stoji 38 granata, pa ukupna vrijednost oduzete robe iznosi umjesto 167.20 eura, kako je to navedeno u osnovnom nalazu i mišljenju,  171.20 eura.

  Nalaz i mišljenje pomenutog vještaka sud je takodje prihvatio, dajući prioritet dopunskom nalazu, obzirom da je u osnovnom nalazu omaškom vještačen manji broj granata a ne 38 granata koliko je okrivljenom oduzeto. Pri tome, nalaz je sačinjen od strane vještaka sa dugogodišnjim iskustvom koja dobro poznaje prilike na tržištu, što je čini kompetentnom za davanje kvalitetnog nalaza i mišljenja.

      Sud je izvršio uvid u izvod iz KE za okrivljenog A. A. od 23.02.2011 godine, pri čemu proizilazi da je isti osudjivan presudom Osnovnog suda u Beranama K.br…. od 28.04.2006 godine po čl.152.st.2.KZCG, 3 mjeseca zatvora, uslovno za jednu godinu.

     Obzirom na primjedbu okrivljenog da nije osudjivan, te da se navedena presuda odnosi na njegovog oca, a da je on bio svjedok, sud je ponovo zatražio izvod iz KE od Uprave policije, pa kako je izvod iz KE od 08.04.2011 godine, potpuno identičan izvodu od 23.02.2011 godine , to je izvršen uvid u spise predmeta K.br.304/05 i to u presudu Osnovnog suda u Beranama K.br…. od 28.04.2006 godine i iz iste utvrdjeno da je A. A. oglašen krivim za krivično djelo ugrožavanje opasnim orudjem pri tuči i svadji iz čl.154.KZCG i izrečena mu uslovna osuda kojom mu je utvrdjena kazna zatvora u trajanju od 3 mjeseca i istovremeno odredjeno da se ista neće izvršiti ako za vrijeme od 1 godine od dana pravosnažnosti presude ne učini novo krivično djelo. Presuda je pravosnažna. Dakle , nema dileme da je A. A. osudjivan, ali ne za krivično djelo laka tjelesna povreda iz čl.152.st.2.u vezi st.1.KZCG, već za krivično djelo ugrožavanje opasnim orudjem pri tuči i svadji iz čl.154.ovog Zakona.

    Pravnom analizom naprijed utvrdjenog činjeničnog stanja, sud je našao da su u radnjama okrivljenog A. A. sadržana sva bitna obilježja bića krivičnog djela nedozvoljena trgovina iz čl.284.st.3.u vezi st.1.KZCG.U toku krivičnog postupka, izvedenim dokazima utvrdjeno je kao nesporno da je neutvrdjenog dana , decembra mjeseca 2010 godine, u P., okrivljeni A. A., od nepoznatog lica u svrhu dalje prodaje na području B., kupio robu čiji je promet ograničen tj. pirotehnička sredstva petarde i granate i to : 29 paketića po 50 komada petardi crvene boje, marke Big- Ben, 100 paketića po 100 komada petardi zelene boje marke Pirat, 99 paketića po 99 komada petardi plave boje, marke Pirat i 38 komada granata crne boje, ukupne vrijednosti 171,20 eura, što je utvrdjeno iz nalaza i mišljenja vještaka finansijske struke dipl.ecc. O. S.. Predmetnu robu okrivljeni je prevozio svojim kolima, pri čemu je veći dio petardi sakrio ispod tapacira od gepeka a manji dio izmedju sjedišta, te je prilikom kontrole na graničnom prelazu Kula, kontrolisan od strane službenika policije i carine, kojom prilikom je roba pronadjena i oduzeta.U konkretnom slučaju, okrivljeni je nabavio robu čiji je promet ograničen tj. robu koja se nalazi pod posebnim režimom a  Zakonom o eksplozivnim materijama Crne Gore čl.3.st.2.tač.3./ SL.List RCG br.49/08/ propisano je da su eksplozivne materije i pirotehnička sredstva, dok je članom 12.st.1.istog Zakona propisano da eksplozivna materija može biti u prometu i upotrebi, samo ako ima dozvolu za stavljanje u promet a dozvolu izdaje Ministarstvo. Nesporno je, da okrivljeni nije imao ovlašćenje da se bavi trgovinom, niti pak dozvolu Ministarstva, već je petarde i granate nabavio kako bi prodajom istih po većoj cijeni od nabavne, zaradio novac.Djelujući na opisani način, okrivljeni je postupao sa umišljajem, svjestan da nemajući ovlašćenje za trgovinu nabavlja robu čiji je promet ograničen, u svrhu prodaje po većim cijenama , pa je htio postizanje zabranjene posledice.

  Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom A. A., za naprijed navedeno krivično djelo, sud je imao u vidu sve okolnosti u smislu čl.42.KZCG. Tako je od olakšavajućih okolnosti na strani okrivljenog, sud cijenio i uzeo u obzir, da je nezaposlen, siromašnog imovnog stanja, a od otežavajućih da je osudjivan navedenom presudom, pa mu je sud cijeneći nadjene olakšavajuće okolnosti kao osobito olakšavajućeg karaktera, prim jenom odredaba čl.45. i 46.KZCG o ublažavanju kazne, izrekao kaznu zatvora u trajanju od 30 dana, iako je za ovo krivično djelo propisana kazna zatvora u trajanju od 3 mjeseca do 3 godine, jer će se po mišljenju suda i sa ovako ublaženom kaznom, u okviru opšte svrhe izricanja krivičnih sankcija predvidjenih čl.4.st.2.KZCG postići svrha kažnjavanja propisana čl.32.istog zakona .Osnovano se može očekivati da će izrečena kazna pozitivno djelovati na prevaspitavanje okrivljenog i da će ista na njega uticati da ubuduće ne vrši krivična djela.

 Odluka o troškovima krivičnog postupka zasnovana je na odredbi čl.202.st.1.ZKP-a i predstavlja izdatke koje je sud imao za vještaka finansijske struke, dok je paušalni iznos odmjeren s obzirom na složenost i trajanje krivičnog postupka, te imovno stanje okrivljenog, shodno čl.199.st.3.ZKP-a.

          Na osnovu čl.75.st.1.KZCG okrivljenom A. A. se izriče MJERA BEZBJEDNOSTI ODUZIMANJE PREDMETA, te se od istog ima oduzeti 29 paketića po 50 komada petardi marke Big- Ben, 100 paketića po 100 komada petardi zelene boje, marke ,,Pirat“ 99 paketića po 99 komada petardi plave boje, marke ,,Pirat“ i 38 komada granata crne boje, kao predmeta izvršenja krivičnog djela.

  Na saglasan predlog svih učesnika u postupku, sud je donio rešenje da se ne izvodi dokaz saslušanjem u svojstvu svjedoka K. H. i M. S., jer bi to vodilo nepotrebnom odugovlačenju krivičnog postupka, obzirom da je okrivljeni priznao izvršenje krivičnog djela a njegovo priznanje je jasno, logično i uvjerljivo, u skladu sa dokazima izvedenim na glavnom pretresu, iz kojih je nesporno utvrdjeno da je izvršio krivično djelo.

    Sa iznijetih razloga odlučeno je kao u izreci presude.


                         OSNOVNI SUD U BERANAMA  
                                Dana 18.04.2011 godine

Zapisničar
Predsjednik vijeća- sudija
Slavica Janković
Dubravka Popović  
PRAVNA POUKA
Protiv ove presude nezadovoljna
Stranka ima pravo žalbe u roku od
15 dana, od dana prijema iste Višem
Sudu u B.Polju a preko ovog suda.  