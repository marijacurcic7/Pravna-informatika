OSNOVNI SUD U BERANAMA
K.br. 128/11 
U IME NARODA
   Osnovni sud u Beranama, kao prvostepeni krivični sud, po sudiji Aleksandru Ćulafiću, uz učešće namještenika suda Mirosave Lekić, kao zapisničara, u postupku pokrenutom privatnom tužbom privatnog tužioca Z. N., iz B., od 22.10.2010. godine, protiv okrivljenog A. R., iz B., zbog krivičnog djela uvrede iz čl. 195 Krivičnog zakonika, po održanom glavnom i javnom pretresu, u pristustvu privatnog tužioca Z. N. i okrivljenog A. R., dana 06.09.2011. godine, donio je i javno objavio

P R E S U D U
   Okrivljeni **A. R.,** od oca A. i majke S., rođene M., rođen ... godine, u mjestu D. V., opština B., sa prebivalištem u ul. "V. M." br. ..., završio rudarsku školu, oženjen, otac troje djece, nezaposlen, državljanin Crne Gore, osuđivan presudom Osnovnog suda u Beranama, K.br. ... od 28.04.2006. godine po čl. 152 st.2 KZ CG, osuđen 3 mjeseca zatvora, uslovno za jednu godinu,

   \- na osnovu čl. 373 st.1 tač. 1 Zakonika o krivičnom postupku

OSLOBAĐA SE OD OPTUŽBE
   \- da je :

   \- dana 26.07.2010. godine, oko 17,00 časova, u mjestu H., opština B., ispred kuće privatne tužilje, privatnoj tužilji uputio uvredljive riječi: "Kurvo, četnikuljo, j..... ti majku, j.... ti ćerku koja rađa kopilad"

   \- čime bi izvršio krivično djelo uvrede  iz čl. 195 st. 1 Krivičnog zakonika,

  \- jer djelo za koje je optužen po zakonu nije krivično djelo.

   Privatna tužilja - oštećena Z. N., radi ostvarivanja imovinsko pravnog zahtjeva upućuje se na parnični postupak.

   Svaka stranka snosi svoje troškve.

O b r a z l o ž e nj e
   Privatnom tužbom privatne tužilje Z. N., od 22.10.2010. godine, pokrenut je krivični postupak protiv okrivljenog A. R., iz mjesta H., opština B., zbog krivičnog djela uvrede iz čl. 195 st. 1 Krivičnog zakonika.

   Glavni pretres je održan i zaključen u ponovnom postupku, shodno ukidnom rješenju Višeg suda u Bijelom Polju Kž.br. ... od 25.03.2011. godine, u prisustvu privatne tužilje Z. N. i okrivljenog A. R..

   Okrivljeni A. R., u svojoj odbrani istakao je da je komšija pomeđaš sa Z. N. i njenim mužem Z. M.. Z. M. već duže vrijeme nasipa njegovu parcelu zemljom i otpadom. Kritičnog dana primijetio da je par traktora smeća istovario uz njegovu ogradu i pošao je, kao komšija, kod Z. N., koja je bila u svojoj bašti pored njegove i njene kuće, a u blizini mjesta gdje se nasipa zemlja, i tom prilikom joj saopštio:"N., molim te reci M. da ne sipa ovu zemlju uz ogradu". Na ovo je N. počela da ga vrijeđa, govoreći da njega niko ne traga, pa čak ni snahe. Tada je počeo da se raspravlja sa N., pa su došli njeni sinovi A. i M. i pitali su šta se događa, a ona im je rekla: " Ništa, ništa, pusti ovo bihorsko đubre da jede govna", nakon čega su njega njeni sinovi izvrijeđali i kretali da se biju, ali im N. nije dala. Nakon izvjesnog vremena došao je i N. muž M., kao i njegov sin A.. Istakao je da toga dana nije uputio riječi uvrede tužilji kako to stoji u privatnoj tužbi.

   U završnoj riječi je izjavio da se ne osjeća krivim za krivično djelo stavljeno mu na teret i tražio je da ga sud osobodi od odgovornosti.

   Na glavnom pretresu sud je izveo dokaze: saslušao oštećenu u svojstvu svjedoka Z. N.; saslušao svjedoke Z. M. i A. A., te pribavio i izvršio uvid u izvod iz KE na ime okrivljenog.

   Prilikom odlučivanja u konkretnom slučaju ovaj sud je našao djelo za koje je optužen A. R., po zakonu nije krivično djelo, pa je istog oslobodio od optužbe.

   Naime, pravilnim tumačenjem odredbe iz tač. 1 čl. 373 ZKP-a, je propisano da će se optuženi oslboditi od optužbe ako djelo za koje je optužen nije krivično djelo. Prema dispoziciji odredbe čl. 8 Zakona o izmjenama i dopunama Krivičnog zakonika (Sl. CG br. 32 /2011) od 01.07.2011. godine, je propisano da se čl. 195 (uvreda) i čl. 196 (kleveta) brišu, jer je za ova krivična djela došlo do dekriminilazicije. Ovo znači da neće postojati krivično djelo, kada se na glavnom pretresu utvrdi da djelo koje je predmet optužbe ne sadrži neki od obaveznih elemenata djela iz Krivičnog zakonika. Da bi neko djelo bilo krivično djelo, potrebno je da su kumulativno ispunjeni sledeći uslovi: a) da je u pitanju djelo čovjeka; b) da je to djelo predviđeno Krivičnim zakonikom kao krivično djelo (načelo legaliteta u materijalnom pravu); v) da je djelo protivpravno; g) da je djelo skrivljeno. Neće postojati krivično djelo ukoliko je isključena protivpravnost ili krivica, iako postoje sva obilježja krivičnog djela određena zakonom. Iz ovoga proizilazi da kada sud utvrdi da nedostaje bilo koji od obaveznih elemenata krivičnog djela utvrđenih u krivičnom zakonu, ili je isključena protivpravnost, odnosno krivica, tada neće postojati krivično djelo.

   Kako je tokom postupka sud utvrdio da je uvreda iz čl. 195 Krivičnog zakonika dekriminalizovana i da više nije Zakonom o izmjenama i dopunama Krivičnog zakonika predviđena kao krivično djelo, to je sud donio oslobađajuću presudu, jer djelo za koje je okrivljeni optužen po zakonu više nije krivično djelo (čl. 373 tač. 1 ZKP-a).

   Shodno čl. 239 st. 2 ZKP privatna tužilja - oštećena radi ostvafivanja imovinsko pravnog zahtjeva upućuje se na parnični postupak.

   Sa izloženog odlučeno kao u izreci presude, shodno čl. 373 st. 1 tač. 1 ZKP-a CG.

OSNOVNI SUD U BERANAMA
Dana, 06.09.2011. godine 
ZAPISNIČAR,
SUDIJA, 
Mirosava Lekić
Aleksandar Ćulafić 
PRAVNA POUKA: Nezadovoljna stranka
ima pravo žalbe, u roku od 8 (osam) dana,
od dana prijema presude, putem ovog
suda za VIŠI SUD U BIJELOM POLJU.  