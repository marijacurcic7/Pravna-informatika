OSNOVNI SUD U BERANAMA
K. br. 211/2011 
U IME NARODA
      Osnovni sud u Beranama, kao prvostepeni krivični, po sudiji  Milovanu Spasoviću, kao sudiji pojedincu, sa zapisničarem Momirkom Fatić, u krivičnom predmetu protiv okrivljenog **G. M.,** iz S., Opština A., zbog krivičnog djela laka tjelesna povreda iz čl. 152. st.2. u vezi st.1. Krivičnog Zakonika, po optužnom predlogu Osnovnog državnog tužilaštva iz Berana, Kt. br. 377/2010 od 31. decembra 2010.godine, nakon održanog usmenog, glavnog i javnog pretresa, u prisustvu   stručnog saradnika ODT-a u Beranama Miladina Magdelinića, okrivljenog G. M. i oštećenog G. M.,  donio je i javno objavio dana 30.08.2011. godine,

P R E S U D U
Okrivljeni G. M., od oca M. i majke K., rođene D., rođen … godine u A., sa
prebivalištem u Ul."VIII C.", opština B., državljanin Crne Gore, penzioner,
oženjen-otac četvoro, pismen, završio V-stepen pirotehničar, srednjeg,
neosuđivan.  
K r i v    j e :
      Što je:

      Dana 06.10.2010.godine, oko 08,45 časova, ispred porodične kuće G. M., u selu S., opština A., lako tjelesno povrijedio G. M., iz S., na način što ga je metalnom šipkom dužine 30 cm, udario iznad lijeve nadključne jame vrata, sredstvom podobnim da tijelo teško povrijedi i zdravlje teško naruši, i nanio mu povredu u vidu oguljotine kože 3 x 1 cm, a potom pesnicama i nanio  mu povrede u predjelu gornje usne u vidu lacerokontuzione rane promjera 1 x 1 cm, i prelom karioznog zuba dvojka gore lijevo.

      -Čime je izvršio krivično djelo laka tjelesna povreda iz čl. 152. st.2. u vezi st.1. Krivičnog zakonika Crne Gore.

      -Pa mu sud  za izvršeno krivično djelo na osnovu  navednog zakonskog propisa, te primjenom čl.  32, 36, 42, 52, 53, i 54. KZ CG, kao i primjenom čl.  364 . ZKP-a,

      **I   z r i č e: **

USLOVNU OSUDU
      Kojom joj utvrđuje kaznu zatvora u trajanju od 3 /tri/mjeseca i istovremeno određuje da se ista neće izvršiti ako okrivljeni za vrijeme od 1 /jedne/ godine, od dana  pravosnažnosti presude ne učini novo  krivično djelo.

      Okrivljeni se obavezuju da na ime troškova krivičnog postupka plati sudu iznos od 115,50 (stopetnaest eura i pedeset centi),  a da na ime paušala plati sudu iznos od 30,00 (trideset) eura, a sve u roku od 15 dana od dana pravosnažnosti presude.

      Imovinsko pravnog zahtjeva za naknadu štete nije bilo.

O b r a z l o ž e n j e
      Osnovno državno tužilaštvo iz Berana je optužnim predlogom  Kt. br. 377/2010 od 31.decembra 2010. godine, optužilo G. M.,  iz Berana, zbog krivičnog djela laka tjelesna povreda iz čl. 152. st.2. u vezi st.1. Krivičnog zakonika Crne Gore.

      Na glavnom pretresu od 30.08.2011. godine Stručni saradnik ODT-a u Beranama Miladin Magdelinić, u završnoj riječi je izjavio da na osnovu izvedenih dokaza i izvedenog činjeničnog stanja, a prije svega nalaza i mišljenja vještaka medicinske struke, te iskaza oštećenog, jasno proizilazi da u radnjama okrivljenog su sadržana sva elementa bića krivičnog djela stavljenog mu na teret optužnim aktom Kt.br.377/2010 od 31.12.2010.godine, te je samim tim teza optužbe opravdana i na Zakonu zasnovana, te je predlažio da sud okrivljenog oglasi krivim i osudi na kaznu po Zakonu.

      Oštećeni G. M. u završnoj riječi je izjavio da se ne pridružuje krivičnom gonjenju protiv okrivljenog i ne postavlja imovinsko pravni zahtjev za naknadu štete.

             Izjašnjavajući se o navodima iz optužnog predloga ODT-a u Beranama, okrivljeni **G. M.** je tokom postupka u svoju odbranu naveo, da je tačno da   se dana 06.10.2010.godine, negdje oko 08,45 časova, ispred porodične kuće G. M., u selu S., posvađao sa G. M., te da je tačno da ga je udario jednom ili više puta pesnicom u predjelu glave, a da te prilike u rukama  nije imao nikakvu šipku, niti pajser. Dalje je naveo da ga je udario  iz razloga jer u trenutku kada je izlazio iz kuće G. M., G. M. je stavio ruku u džep pa se uplašio da nešto iz džepa ne izvadi i ne udari ga, jer su njihovi odnosi i od ranije bili narušeni. U završnoj riječi je izjavio da je tačno da je oštećenog pesnicom 2-3 puta udario  u predjelu glave, ali  nije metalnom šipkom, pa je molio sud da ga oslobodi od optužbe.

       Radi pravilnog i zakonitog presuđenja ove krivično pravne stvari, sud je u dokaznom postupku na glavnom pretresu izveo sledeće dokaze: saslušao svjedoka-oštećenog G. M., svjedoke G. S. i G. R., izvršio uvid u izvještaj  ljekara specijaliste JZU doma zdravlja A. br…. od 06.10.2010.godine, na ime G. M., izvršio uvid u izvještaj ordinirajućeg ljekara u A. br…. od 06.10.2010.godine, na ime G. M., pročitao nalaz i mišljenje vještaka dr. M. M. od 20.12.2010.godine, iz predmeta Ki.br.72/2010 i sa glavnog pretresa od 28.02.2011.godine, pročitao nalaz i mišljenje vještaka Dr.M. Đ. sa glavnog pretresa od 28.02.2011.godine, saslušao vještaka medicinske struke dr. M. M. i izvršio uvid u izvod iz KE za okrivljenog.

Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.17. i 360.
ZKP-a, a dovodeći ih u vezu jedne s drugim, sud je stao na stanovište da su
činjenice iz činjeničnog opisa izreke presude u svemu dokazane da je
okrivljeni G. M. izvršio krivično djelo koje mu je optužnim predlogom
stavljeno na teret, pa ga je oglasio krivim i krivično odgovornim jer nije
bilo osnova koji bi isključivali postojanje krivičnog djela i krivice
okrivljenog. Pri tom sud je prihvatio odbranu okrivljenog u dijelu u kom je
naveo da je više puta udario oštećenog, i u dijelu gdje je naveo mjesto i
vrijeme kada se desio predmetni događaj, jer je takva odbrana  u skladu sa
svim izvedenim dokazima na glavnom pretresu. Međutim, sud nije prihvatio
odbranu okrivljenog u dijelu gdje je negirao da je oštećenog udarao metalnom
šipkom, jer je takva odbrana osporena izvedenim dokazima, konkretno iskazom
oštećenog kao i nalazom i mišljenjem vještaka medicinske struke dr.M. M..
Naime, pomenutim dokazima je utvrđeno da je povreda oguljotina kože 3 x 1 cm
iznad lijeve nadključne jame nastale dejstvom mehaničkog oruđa u zamahu, što
je u konkretnom slučaju metalna šipka dužine 30 cm, pa je okrivljeni dao takvu
odbranu u cilju izbjegavanja krivične odgovornosti.  
Iz iskaza svjedoka-oštećenog G. M., se vidi da je dana 06.10.2010. godine,
negdje nakon 8,00 časova,  ispred kuće vidio G. R., koji je pričao sa G. S.,
te nakon što mu je rekao da mu vrati cement, isti počeo da ga psuje a nakon
što se udaljio optuženi ga je sustigao na ćošku od kuće i metalnom šipkom,
tj.pajserom, dužine oko 30 cm ga udario u predjelu vrata sa lijeve strane i i
nanio mu povredu u vidu oguljotine. Nakon toga ga je više puta, pesnicama
udario u predjelu lica, tačnije usta i tom prilikom mu je polomio zub.  
Sud je u potpunosti prihvatio iskaz svjedoka-oštećenog G. M., jer je na jasan
i precizan način opisao predmetnu situaciju, a takođe je u skladu i sa ostalim
izvedenim dokazima. Naima, na osnovu navedenog dokaza utvrđeno je da se
predmetni događaj desio na mjestu i u vrijeme kao u dispozitivu presude.
Takođe je utvrđeno i da je okrivljeni nanio povredu u vidu oguljotine kože 3 x
1 cm iznad live nadključne jame, metalnom šipkom dužine 30 cm, a povrede u
vidu lacerokontuznne rane gornje usne promera 1 x 1 cm i prelom karizionog
zuba dvojka gore lijevo pesnicama,  a isto je i potvrđeno  nalazom i
mišljenjem vještaka medicinske struke dr.M. M., kao i nalazom i mišljenjem
vještaka dr. Đ. M..  
       Iz iskaza svjedoka **G. S.** , se vidi da je dana 06.10.2010.godine, negdje oko 8,30 časova,  njen djever G. M., došao je u njihovu porodičnu kuću i kada je krenuo iz kuće ona sa svojim sinom ga je ispratila, tada je naišao G. M., nakon  čega se ona vratila, a njen sin je ostao sa M., tj. ostali su ispred kuće. Nakon par minuta u kuću je ušao njen sin R. i kazao joj da je G. M. udario M., te je izašla odmah iz kuće i vidjela M. G. koji je  bio udaljen negdje oko 50 metara i da su mu bila krvava usta. Istakla je da nije vidjela kada je G. M. udario G. M. jer je bila u kući.

      Iz iskaza svjedoka **G. R.** , se vidi da je dana 06.10.2010. godine, negdje oko 8,00 časova, u njegovu porodičnu kuću došao G. M. i ubrzo izašao iz kuće a on i G. S. su ga ispratili. Kada su izašli iz kuće, došao je G. M. pa je sa G. M. pošao ka izlazu, a G. S. u kuću. Dalje se vidi da je sa nekih pet, šest metara vidio da su njih dvojica počeli da se guraju i u jednom trenutku je vidio kada G. M. je udario M. pesnicom u predjelu usta-lica, te da nije vidio da je G. M. u rukama imao bilo kakvu metalnu šipku ili pajser, a sigurno bi to vidio jer je bio na maloj udaljenosti od njih dvojice.

      Sud je  prihvatio iskaz svjedoka G. S., da je oštećeni G. M. bio krvav u predjelu usta, kao i iskaz svjedoka G. R. da je okrivljeni G. M. udarao oštećenog pesnicama u predjelu glave, dok iskaz G. R. sud nije mogao prihvatiti u dijelu da okrivljeni nije udario oštećenog metalnom šipkom, jer isti nije u skladu sa ostalim izvedenim dokazima, prvenstveno sa iskazom oštećenog, te nalazom i mišljenjem vještaka medicinske struke,a isti iskaz je sračunat na umanjenje krivične odgovornosti okrivljenog.

      Iz nalaza i mišljenja, vještaka dr. M. M. od 20.12.2010.godine, iz predmeta Ki.br.72/2010,  iz iskaza sa glavnog pretresa od 28.02.2011.godine, kao i uvidom u izvještaj ordinirajućeg ljekara u A. br…. od 06.10.2010.godine i izvještaja ljekara specijaliste JZU doma zdravlja A. br…. od 06.10.2010.godine, oba na ime G. M., se vidi da je G. M. dana 06.10.2010. godine u liječen zbog sljedećih povreda: prelom zuba (dvojka gore lijevo), a frakturisani zub je specijalista oralne hirurgije opisao kao kariozan, lacerokontuzne rane  gornje usne promjera 1x1 cm i oguljotine kože 3x1 cm, iznad lijeve natključne jame. Prelom zuba i nazgnječno razderna rana gornje usne su mogle nastati dejstvom tupog mehaničkog oruđa u zamahu, kao što je stisnuta pesnica, drvena palica i sl. Najvjerovatnije su nastale jednim udarcem. Oguljotina kože na natključnoj jami mogla je nastati grebanjem noktima ili tangencionim dejstvom tupog mehaničkog oruđa. Vještak je mišljenja da, obzirom da se radi o karioznom zubu koji je frakturisan, povrede kod oštećenog, pojedinačno i zbirno kvalifikuju kao lake tjelesne povrede.

      Iz nalaza i mišljenja vještaka Dr.M. Đ. sa glavnog pretresa od 28.02.2011.godine, vidi se da je navedeni vještak, uvidom u medicinsku dokumentaciju i na osnovu izvještaja ljekara specijaliste dr.V. M., zaključio da se kod oštećenog radi o lakoj tjelesnoj povredi i da je fraktura zuba nastala udarcem, vjerovatno čvrstim predmetom, udarom pesnice ili šake.

      Sud je u potpunosti prihvatio navedene dokaze jer isti potiču od sudskih vještaka koji su kompetentni za davanje stručnog nalaza i mišljenja kao i navedene izvještaje jer isti potiču od nadležnih ustanova. Na osnovu navedenog je utvrđeno da je u predetnom događaju okrivljeni zadobio povrede u vidu lacerokontuzione rane gornje usne promjera 1 x 1 cm, prelom karioznog zuba dvojka gore lijevo, a koje povrede su nastale udarom pesnice, kao i oguljotinu kože 3 x 1 cm iznad lijeve natključne jame, a koja se kvalifikuje kao laka tjelesna povreda nastala dejstvom mehaničkog oruđa,a što je u skladu sa iskazom oštećenog da je povredu oguljotina kože 3 x 1 cm izand lijeve natključne jame zadobio tako što ga je okrivljeni udario metalnom šipkom dužine 30 cm, a povrede u vidu lacerokontuzione rane gornje usne promejra 1 x 1 cm i prelom karizionog zuba dvojka gore lijevo, na način što ga je okrivljeni pesnicama udarao u predjelu usta. Takođe je utvrđeno i da su navedene povrede nastale dejstvom mehaničkog oruđa a što je u skladu sa iskazom oštećenog da je povrede zadobio tako što ga je okrivljeni udarao metalnom šipkom dužine 30 cm.

      Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog G. M., stekla sva bitna obiležja bića krivičnog djela laka tjelesna povreda iz čl. 152. st.2. u vezi st.1. Krivičnog zakonika Crne Gore. Naime, svim izvedenim dokazima je utvrđeno da je okrivljeni dana 06.10.2010.godine, oko 08,45 časova, ispred porodične kuće G. M., u selu S., opština A., lako tjelesno povrijedio G. M., iz S., na način što ga je metalnom šipkom dužine 30 cm, udario iznad lijeve nadključne jame vrata, sredstvom podobnim da tijelo teško povrijedi i zdravlje teško naruši, i nanio mu povredu u vidu oguljotine kože 3 x 1 cm, a potom pesnicama i nanio  mu povrede u predjelu gornje usne u vidu lacerokontuzione rane promjera 1 x 1 cm, i prelom karioznog zuba dvojka gore lijevo. Navedene činjenice su utvrđene na osnovu svih izvedenih dokaza, a koje su u skladu i sa odbranom okrivljenog u dijelu u kom je priznao da je udarao oštećenog. Međutim, izvedenim dookazima je takođe i osporena teza odbrane da okrivljeni nije nikakvim oruđem nanio povrede oštećenom, jer je iskazom oštećenog utvrđeno da su povrede nanijete upravo metalnom šipkom duđine 30 cm, a isto potvrđeno i na osnovu  nalaza i mišljenja vještaka med.struke dr.M. M.. Kako metalna šipka predstavlja sredstvo podobno da tijelo teško povrijedi i zdravlje teško naruši, a pritom oštećenom nanio lake tjelesne povrede, tako je okrivljeno učinio krivično djelo koje mu je stavljeno na teret. Djelujući na opisani način okrivljeni je postupao sa umišljajem, jer je bio svjestan svog djela i htio njegovo izvršenje, a pri tom bio svjestan činjenice da svojim ponašanjem i preduzetom radnjom može da  povrijedi oštećenog.

      Prilikom izbora,vrste i visine krivične sankcije koju u konkretnom slučaju treba primijeniti prema optuženom za učinjeno krivično djelo sud je imao u vidu sve okolnosti iz čl.42. KZ CG. Tako je od olakšavajućih okolnosti sud optuženom cijenio i uzeo u obzir, da se radi o porodičnom čovjeku-ocu četvoro  djece, da nije zaposlen, te da se oštećeni nijepridružio krivičnom gonjenju, a niti psotqavio imovinsko-pravni zahtjev za naknadu štete, te da do sada nije osuđivan, a  što je utvrđeno na osnovu izvoda iz kaznene evidencije UP PJ B. Ispostava A., dok otežavajućih okolnosti na strani okrivljenog nije bilo. Pa mu je sud na osnovu čl.52. 53. i 54. KZ CG, utvrdio kaznu zatvora u trajanju od 3 /tri / mjeseca i istovremeno odredio da se ista neće izvršiti ako okrivljeni za vrijeme od 1 /jedne/ godine dana od dana pravosnažnosti presude ne učini novo krivično djelo. Po mišljenju suda izrečena sankcija je srazmjerna težini izvršenog krivičnog djela i stepenu krivično pravne odgovornosti okrivljenog, te će se ovom vrstom i visinom krivične  sankcije u okviru opšte svrhe izricanja krivičnih sankcija propisanih čl.4. st.2. KZ CG, postići svrha kažnjavanja propisana čl.32. istog Zakona. Osnovano se može očekivati da će izrečena sankcija pozitivno djelovati na prevaspitanje okrivljenog, te da će ista u buduće uticati na njega da više ne vrši krivična djela.

        Odluka o troškovima krivičnog postupka zasnovana je na odredbi čl. 202 st. 1 ZKP-a i predstavlja izdatke koje je sud imao za naknadu i nagradu  vještaka medicinske struke dr. M. M. u iznosu od 60,50 eura i dr. M. Đ. u iznosu od 50,00 eura, dok je paušalni iznos odmjeren s obzirom na trajanje i složenost krivičnog postupka, te imovnog stanja okrivljenog shodno čl. 199 st. 9 ZKP-a.

      Imovinsko-pravnog zahtjeva za naknadu štete nije bilo.                                                                                                                                      
      Iz iznijetih razloga odlučeno je kao u izreci presude.

OSNOVNI SUD U BERANAMA
Dana 30.08.2011. godine 
Zapisničar,                                                              S U
D I J A
Momirka Fatić                                             MILOVAN SPASOVIĆ
 
PRAVNA POUKA:
Protiv ove presude nezadovoljna stranka ima
pravo žalbe u roku od   8 dana od dana prijema
iste preko ovog suda, Višem sudu u B.Polju.  