K.br. 230/11 
U IME CRNE GORE
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv okrivljenog **F. M.** , iz B., zbog krivičnog djela krađa iz čl.239. st.1. Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.142/2011 od 08.07.2011. godine, nakon održanog glavnog i javnog pretresa, u prisustvu Savjetnika ODT u Beranama Magdalinić Miladina, predstavnika oštećene Elektroprivrede Crne Gore AD Nikšić, Elektrodistribucije B. Z. M. i okrivljenog F. M., dana 14.09.2011. godine, donio je i javno objavio

P R E S U D U
      Okrivljeni **F. M.** **, (JMBG ...)** , od oca D. i majke S., rođene V., rođen ... godine, u A., stalno nastanjen u D., Opština A., državljanin Crne Gore, nezaposlen, oženjen - otac troje djece, pismen, završio SSS, siromašnog imovnog stanja, neosuđivan.

KRIV JE
           Što je : 
      U periodu od 18.01.2011. godine do 18.04.2011. godine u svojoj porodičnoj kući u selu K. u A., oduzeo električnu energiju vlasništvo oštećene Elektroprivrede Crne Gore AD Nikšić Elektrodistribucije B., u ukupnoj vrijednosti od 125,75 eura, na način što je kablo prečnika 2x2,5 mm2, sa distributivne mreže preko utičnica i akumulatorskih štipaljki, direktno priključio na zamrzivač, tako da utrošak električne energije nije mjeren preko električnog brojila marke "LGIR" br. …, a sve u namjeri da njihovim prisvajanjem sebi pribavi protivpravnu imovinsku korist.

      \- čime je izvršio krivično djelo krađa iz čl.239. st.1. Krivičnog zakonika Crne Gore.

      \- Pa mu sud za izvršeno krivično djelo na osnovu navedenog zakonskog propisa, te čl.4. st. 2, čl.32, 36, 42, 52, 53 i 54 KZ CG  kao i primjenom čl. 226. st.2. tač. 1. i 9., čl. 229. i 374. ZKP-a,

      **I z r i č e :**

USLOVNU   OSUDU
      Kojom mu utvrđuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.

      Okrivljeni se obavezuje da na ime troškova krivičnog postupka plati sudu iznos od 77,00 /sedamdesetsedam/ eura, kao i  da na ime paušala plati sudu iznos od 40,00 /četrdeset/ eura, a sve u roku od 15 dana od dana pravosnažnosti presude pod prijetnjom prinudnog izvršenja.

      Imovinsko pravnog zahtjeva za naknadu štete nije bilo.

O b r a z l o ž e nj e
      Osnovno državno tužilaštvo u Beranama je optužnim predlogom Kt.br. 142/2011 od 08.07.2011. godine, optužilo F. M., iz A., da je izvršio krivično djelo krađa iz čl.239. st.1. Krivičnog zakonika Crne Gore.

      Na glavnom pretresu od 14.09.2011. godine, zastupnik javne optužbe Savjetnik Osnovnog državnog tužioca u Beranama Magdalinić Miladin u završnoj riječi je izjavio da je na osnovu izvedenih dokaza tokom postupka  nesporno utvrđeno da je okrivljeni F. M. izvršio krivično djelo za koje je optužen, pa je teza optužbe opravdana i na Zakonu zasnovana. S obzirom na okolnosti izvršenja krivičnog djela, činjenicu da je okrivljeni otklonio posledicu nastalu izvršenjem krivičnog djela, kao i njegovu dosadašnju neosuđivanost, predložio je sudu da  okrivljenog oglasi krivim i izrekne mu uslovnu osudu.

      Na glavnom pretresu od 14.09.2011. godine, punomoćnik oštećene Elektroprivrede Crne Gore AD Nikšić, Elektrodistribucije B., Z. M. u završnoj riječi je izjavio da se pridružuje krivičnom gonjenju protiv okrivljenog, dok nije postavio odštetni zahtjev, jer je okrivljeni  izmirio dug, tj. platio je utrošenu električnu energiju.

    Izjašnjavajući se o optužnom predlogu ODT-a u Beranama, okrivljeni **F. M.,** je priznao izvršenje krivičnog djela koje mu je optužnim predlogom Osnovnog državnog tužilaštva stavljeno na teret. Naveo je da živi sa suprugom u porodičnoj kući u selu K. – K., te da su radnici Elektrodistribucije B. dana 18.04.2011. godine vršili kontrolu potrošnje električne energije u njegovoj porodičnoj kući, ali da on nije bio prisutan. Da su radnici pronašli kablo kojim se priključio na elektrodistributivnu mrežu i koristio električnu energiju koja mu je bila potrebna za zamrzivač, koji se nalazi na prvom spratu kuće, u hodniku. Radnici Elektrodistribucije B. su kablo uklonili, isključili i brojilo plombirali, a on je nakon dva dana pošao u Elektrodistribuciju B. i platio utrošak električne energije, nakon čega su radnici Elektrodistribucije   došli i priključili ga na mrežu. Naveo je da je struju priključio iz razloga što nije imao drugih mogućnosti, a morao je da priključi zamrzivač, da je siromašnog imovnog stanja i da sa Zavoda za zapošljavanje prima 33 eura. U završnoj riječi je izjavio da mu je žao zbog izvršenog krivičnog djela, da neće u buduće činiti ovakva, niti slična krivična djela, da je siromašnog imovnog stanja i da izdržava troje maloljetne djece i suprugu.

      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:    
      saslušao svjedoke D. D. i L. R., pročitao obračun Elektrodistribucije B. br.... od 21.04.2011. godine, pročitao zapisnik o kontroli mjernog mjesta Elektroprivrede Crne Gore AD Nikšić Elektrodistribucije B. br.... od 18.04.2011. godine, pročitao nalaz i mišljenje stalnog sudskog vještaka elektro struke  el. inž. A. R. iz predmeta Kri.br. 157/11 od  29.06.2011. godine, pročitao kreditni nalog od 20.04.2011. godine i pročitao izvod iz kaznene evidencije za okrivljenog.

      Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni F. M., izvršio krivično djelo krađa iz čl. 239. st.1. Krivičnog zakonika Crne Gore, koje mu je optužnim predlogom ODT-a stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti okrivljenog. Pri tome, sud je u potpunosti prihvatio odbranu okrivljenog koji je priznao izvršenje krivičnog djela stavljenog mu na teret, odnosno priznao da se se kablom prečnika 2x2,5 mm priključio na distributivnu mrežu tako da utrošak električne energije nije mjeren preko električnog brojila, cijeneći takvo priznanje kao jasno, logično, uvjerljivo, a isto je potvrđeno iskazima svjedoka, nalazom i mišljenjem vjestaka, kao i svim ostalim izvedenim dokazima.

      Iz iskaza svjedoka **D. D.,** se vidi da je dana 18.04.2011. godine, kao radnik Elektrodistribucije u B., sa kolegom L. R. vršio kontrolu nelegalnih potrošača, pa su u kući optuženog F. M. u selu K., pronašli jedno produžno kablo promjera 2x2,5 mm, koje je bilo priključeno na elektrodistributivnu mrežu prije distributivnog brojila koje se nalazilo u kući gdje je bila postavljena utičnica i priključen zamrzivač, tako da utrošak električne energije nije mjeren preko električnog brojila, a preko akumulatorskih klema zakačena na niskonaponsku mrežu. Takođe je postojala jedna utičnica za reflektor koja nije u tom trenutku bila priključena. Naveo je, da su isključili električno brojilo i otklonili predmetno kablo sa niskonaponske mreže, o čemu su sačinili zapisnik i predali ga nadležnima u Elektrodistribuciji.

      Svjedok **L. R.** , je naveo da je dana 18.04.2011. godine, kao radnik Elektrodistribucije B. sa svojim kolegom D. D. vršio kontrolu potrošača električne energije u selu K., Opština A., i da su u kući F. M. zatekli jedno produžno kablo premjera 2 x 2,5 mm, priključeno na mrežu Elektrodistribucije B. prije distributivnog brojila koje se nalazilo u kući i na kraju tog kabla stavio utičnicu na koju je priključio zamrzivač na prvom spratu kuće, a na distributivnu mrežu prije distributivnog brojila priključio se akumulatorskim štipaljkama. Naveo je da prilikom kontrole kod kuće nije bio prisutan F. M. već njegova supruga, da su to produžno kablo uklonili i potrošača isključili na distributivnom brojilu sa elektro mreže i distributivno brojilo plombirali, te da je zapisnik koji su predali pravnoj službi Elektrodistribucije B. potpisala supruga okrivljenog F. M..

      Sud je prihvatio iskaz navedenih svjedoka, jer isti potiču od strane ovlašćenih službenih lica koji su postupali u skladu sa svojim ovlašćenjima, a isti su međusobno saglasni, u svemu objektivni i nepristrasni. Na osnovu istih je utvrđeno da su svjedoci, kao ovlašćeni radnici Elektrodistribucije B., dana 18.04.2011. godine, vršeći kontrolu potrošača električne energije u kući okrivljenog zatekli da je produžno kablo premjera 2 x 2,5 mm, priključeno na mrežu, prije distributivnog brojila, kao i utičnicu na koju je priključen zamrzivač, nakon čega su isključili električno brojilo sa mreže i otklonili kablo, o čemu su sačinili zapisnik i predali ga nadležnoj službi  Elektrodistribucije B..

      Iz zapisnika o kontroli mjernog mjesta Elektroprivrede Crne Gore AD Nikšić Elektrodistribucije B. br.... od 18.04.2011. godine, se vidi da se potrošač F. M., iz mjesta K., napajao električnom energijom mimo brojila kablom 2x2,5 mm sa akumulatorskim štipaljkama, kao i da je potrošač isključen na brojilu. Zapisnik su potpisali službenici Elektrodistribucije B. – D. D. i L. R., i kao potrošač F. M..

      Iz obračuna Elektrodistribucije B. br.... od 21.04.2011. godine, o neovlašćenoj električnoj energiji na osnovu zapisnika o kontroli mjernog mjesta br.... od 18.04.2011. godine, se vidi da je potrošač F. M. u spornom period neovlašćeno preuzeo 2098 kWh, na osnovu čega je utvrđen iznos za uplatu od 255,57 eura.

      Uvidom u  kreditni nalog od 20.04.2011. godine, se vidi da je okrivljeni F.  M. dana 20.04.2011. godine uplatio oštećenoj Elektrodistribuciji B. iznos od 130,00 eura za neovlašćenu potrošnju.

      Sud je u potpunosti prihvatio naprijed navedene dokaze iz kojih je nesporno utvrđeno da su ovlašćeni službenici Elektrodistribucije B., u kući okrivljenog F. M., zatekli da se  produžnim kablom priključio na elektrodistributivnu mrežu prije distributivnog brojila, a preko akumulatorskih klema zakačenih na niskonaponsku mrežu, nakon čega su isključili električno brojilo u kući okrivljenog i otklonili kablo sa niskonaponske mreže, te je tom prilikom okrivljeni oduzeo električne energije u vrijednosti od  255,57 eura, da bi nakon toga okrivljeni platio na ime te neovlašćene potrošnje oštećenoj Elektroprivredi Crne Gore AD Nikšić, Elektroprivredi B. iznos od 130,00 eura.

      Iz nalaza i mišljenje stalnog sudskog vještaka elektro struke  el. inž. A. R., iz predmeta Kri.br. 157/11 od 29.06.2011. godine se vidi da je neovlašćena potrošnja električne energije u domaćinstvu okrivljenog F. M., mimo brojila tehnički bila moguća na način kako su to zatekli i opisali radnici Elektrodistribucije B., te je vrijednost neovlašćeno preuzete električne energije u periodu od 18.01.2011. do 18.04.2011. godine, iznosila 255,57 eura, a pošto je potrošač - okrivljeni platio kreditnim nalogom iznos od 130,00 eura, preostalo mu je da uplati iznos od 125,57 eura.

      Sud je u potpunosti prihvatio nalaz i mišljenje navedenog vještaka, jer isti potiče od kompetentnog i stručnog lica, i u skladu je sa pravilima struke, i na osnovu njega je utvrđeno da je vrijednost neovlašćeno preuzete električne energije u periodu od 18.01.2011. do 18.04.2011. godine prvobitno iznosila 255,57 eura, da bi nakon uplate od strane okrivljenog iznosa od 130,00 eura, preostali dug po osnovu nepovlašćene potrošnje iznosi 125,57 eura, koji iznos mu je optužnim aktom stavljen na teret.

Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog F. M., stekla sva bitna obilježja bića krivičnog
djela krađa iz čl.239. st.1. Krivičnog zakonika Crne Gore. Naime, svim
izvedenim dokazima tokom postupka je utvrđeno da je optuženi u periodu od
18.01.2011. godine do 18.04.2011. godine u svojoj porodičnoj kući u selu K. u
A., oduzeo električnu energiju vlasništvo oštećene Elektroprivrede Crne Gore
AD Nikšić Elektrodistribucije B., u ukupnoj vrijednosti od 125,75 eura, na
način što je kablo prečnika 2x2,5 mm2, sa distributivne mreže preko utičnica i
akumulatorskih štipaljki, direktno priključio na zamrzivač, tako da utrošak
električne energije nije mjeren preko električnog brojila marke "LGIR" br.
..., a sve u namjeri da njihovim prisvajanjem sebi pribavi protivpravnu
imovinsku korist. Naime, tokom postupka je nesporno utvrđeno da se okrivljeni
F. M. u svojoj porodičnoj kući priključio direktno na distributivnu mrežu
prije električnog brojila, vršeći na taj način neovlašćenu potrošnju
električne energije, preko akumulatorskih klema zakačenih na niskonaponsku
mrežu, što je utvrđeno kako njegovim priznanjem, tako i iskazom svjedoka D. D.
i L. R., a sve je to potvrđeno nalazom i mišljenjem vještaka i zapisnikom o
kontroli mjernog mjesta Elektroprivrede Crne Gore AD Nikšić,
Elekrodistribucija B.. Djelujući na opisani način okrivljeni je postupao sa
umišljajem, svjestan da oduzimanjem tuđe pokretne stvari -  električne
energije, sa namjerom da njenim oduzimanjem sebi pribavi protivpravnu
imovinsku korist, pa i pored takve svijesti je htio izvršenje krivičnog djela,
tj. postizanje zabranjene posledice.  
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom F. M. za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir da je oženjen - otac troje maloljetne djece, nezaposlen,
siromašnog imovnog stanja, da do sada nije osuđivan kao počinilac krivičnih
djela, posebno imajući u vidu njegovo kajanje zbog izvršenog krivičnog djela,
dok otežavajućih okolnosti na strani okrivljenog nije bilo, pa mu je sud na
osnovu čl.53. i 54. KZ CG, utvrdio kaznu zatvora u trajanju od 3 /tri/ mjeseca
i istovremeno odredio da se ista neće izvršiti ako okrivljeni za vrijeme od 1
/jedne/ godine, od dana pravosnažnosti presude ne učini novo krivično djelo.
Imajući posebno u vidu činjenicu da bi izricanje efektivne zatvorske kazne
negativno uticalo na njegov život, sud je uvjerenja da će se uslovnom osudom
kao mjerom upozorenja u okviru opšte svrhe izricanja krivičnih sankcija
predvidjenih čl.4. st.2. KZ CG, postići svrhe uslovne osude iz čl.52. istog
Zakona, jer se osnovano može očekivati da će  i uslovna osuda, kao mjera
upozorenja uz prijetnju kaznom, dovoljno uticati na okrivljenog, da više ne
čini krivična djela.  
      Odluka o troškovima krivičnog postupka predstavlja izdatke koje je sud imao kao naknadu vještaku elektro struke A. R. za dati nalaz i mišljenje, dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog shodno  čl.226. st.2. tač. 1 i 9. ZKP-a.

     Imovinsko pravnog zahtjeva za naknadu štete nije bilo.

     S iznijetih razloga odlučeno je kao u izreci presude.

OSNOVNI SUD U BERANAMA,
Dana, 14.09.2011. godine.
Zapisničar
S U D I J A
Mirjana Čukić                                                         DRAGAN
DAŠIĆ 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   8
/osam/   dana  od dana prijema pismenog
otpravka, preko ovog suda u dva primjerka.  