K.br. 231/11 
U IME CRNE GORE
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv okrivljenog **Š. V.** , iz B., zbog krivičnog djela krađa iz čl. 239. st.1. Krivičnog zakonika Crne Gore, po optužnom predlogu  Osnovnog državnog tužilaštva u Beranama, Kt.br.145/2011, od 08. jula 2011. godine, nakon održanog glavnog i javnog pretresa, u prisustvu Savjetnika ODT u Beranama Magdalinić Miladina, predstavnika oštećene Elektroprivrede Crne Gore AD Nikšić Elektrodistribucije B. Z. M. i okrivljenog Š. V., dana 12.09.2011. godine, donio je i javno objavio

P R E S U D U
      Okrivljeni **Š. V.** zv. V., **(JMBG ...),**  od oca V. i majke B., rođene D., rođen ... godine u K., sa prebivalištem u selu L., Opština B., državljanin Crne Gore, radnik, oženjen-otac četvoro djece, pismen-završio Osnovnu školu, siromašnog imovnog stanja, neosuđivan.

KRIV JE
           Što je: 
      U periodu od 06.01.2011. godine, do 06.04.2011. godine, u svom stambenom objektu u selu L. u B., oduzeo električnu energiju vlasništvo oštećene Elektroprivrede Crne Gore AD Nikšić Elektrodistribucije B., u ukupnoj vrijednosti 267,50 eura, na način što je kablo prečnika 3x2,5 mm2, sa niskonaponske mreže priključio na frižider, sijalice i TV uređaj, tako da utrošak električne energije nije mjeren preko električnog brojila, a sve u namjeri da njenim prisvajanjem sebi pribavi protivpravnu imovinsku korist.

      \- čime je izvršio krivično djelo krađa iz čl. 239. st.1. Krivičnog zakonika Crne Gore.

      \- Pa ga sud za izvršeno krivično djelo na osnovu navedenog Zakonskog propisa, te primjenom čl. 4. st. 2, čl. 32, 39, 42, 45, i 46 KZ CG, kao i primjenom čl. 226. st.2. tač. 1. i 9. čl. 229. čl. 239. i čl. 374. ZKP-a,

O S U Đ U J E
      Na novčanu kaznu u iznosu od 600,00 /šeststotina eura/  koju je dužan platiti okrivljeni u roku od 3 /tri/ mjeseca od dana pravosnažnosti presude.

      Ukoliko se novčana kazna ne plati u naznačenom roku, ista će se zamijeniti kaznom zatvora, računajući za svakih započetih 25,00 € /dvadeset pet/ eura, novčane kazne 1 /jedan/ dan zatvora.

      Okrivljeni se obavezuje da na ime troškova krivičnog postupka plati sudu iznos od 77,00 eura, kao i da na ime paušala plati sudu iznos od 30,00 /trideset/ eura u roku od 15 dana od dana pravosnažnosti presude pod prijetnjom prinudnog izvršenja.

      Okrivljeni se obavezuje da na ime imovinsko-pravnog zahtjeva za naknadu štete, oštečenoj Elektroprivredi Crne Gore AD Nikšić Elektrodistribuciji B., plati iznos od 267,50 € /dvijestotine šezdesetsedam eura i pedesetcenti/, u roku od 15 dana od dana pravosnažnosti presude.

O b r a z l o ž e nj e
      Osnovno državno tužilaštvo u Beranama je optužnim predlogom Kt. br. 145/2011 od 08. jula 2011. godine, optužilo  Š. V., iz sela L., Opština B., da je izvršio krivično djelo krađa iz čl. 239. st.1. Krivičnog zakonika Crne Gore.

      Na glavnom pretresu od 12.09.2011. godine, zastupnik javne optužbe - Savjetnik Osnovnog državnog tužioca u Beranama Magdalinić Miladin u završnoj riječi je izjavio da je na osnovu izvedenih dokaza tokom postupka nesporno utvrđeno da je teza optužbe opravdana i na Zakonu zasnovana, te su u radnjama okrivljenog Š. V. sadržani svi elementi bića krivičnog djela krađe iz čl. 239. st.1. KZ CG i predlažem sudu da okrivljenog oglasi krivim i izreče novčanu kaznu u skladu sa Zakonom.

      Na glavnom pretresu od 12.09.2011. godine, punomoćnik oštećene Elektroprivrede Crne Gore AD Nikšić Elektrodistribucije B. Z. M. u završnoj riječi je izjavio da se pridružuje krivičnom gonjenju i postavio imovinsko pravni zahtjev za naknadu štete u iznosu od 267,50 eura.

     Izjašnjavajući se o optužnom predlogu ODT-a u Beranama, okrivljeni **Š. V.,** u svojoj odbrani je naveo da priznaje   u potunosti izvršnje krivičnog djela krađe koje mu je optužnim predlogom Osnovnog državnog tužilaštva  stavljeno na teret i da je tačno da se u navedenom periodu kako to stoji u optužnom aktu priključio na niskonaponsku mrežu kablom 3x2,5 mm i neovlašćeno koristio električnu energiju. Dalje je naveo da su dana 06.04.2011. godine radnici Elektrodistribucije u B., vršili  kontrolu potrošnje električne energije u mjestu L., gdje živi, i da tog dana on nije bio kući već njegova supruga, kada su zatekli da se kablom presjeka 3 x 2,5 mm2 priključio na elektrodistributivnu mrežu tako da utrošak električne energije nije mjeren preko distributivnog brojila i na taj način je koristio električnu energiju prije 2-3 mjeseca. Istakao je da mu je žao zbog učinjenog krivičnog djela i da u buduće neće na taj način koristit električnu energiju. U završnoj riječi je izajvio da je kriv za učinjeno krivično djelo, potrudiće se da ispravi grešku i neće više činiti ovakva niti druga krivična djela.

      Radi pravilnog i zakonitog presuđenja ove krivične stvari sud je na glavnom pretresu u dokaznom postupku sud je izveo sledeće dokaze:    
      u svojstvu svjedoka saslušao M. M. i I. M. radnike Elektrodistribucije B., pročitao obračun Elektrodistribucije B. br. ... od 21.04.2011. godine, pročitao zapisnik o kontroli mjernog mjesta Elektroprivrede Crne Gore AD Nikšić - Elektrodistirbucije B., od 06.04.2011. godine, pročitao nalaz i mišljenje stalnog sudskog vještaka elektro struke el. inž. A. R., iz predmeta Kri.br. 155/11 od 30.06.2011. godine i pročitao izvod iz kaznene evidencije za okrivljenog.

      Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni Š. V., izvršio krivično djelo krađa iz čl. 239. st.1. Krivičnog zakonika Crne Gore, koje mu je optužnim predlogom ODT-a stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti okrivljenog. Sud je u potpunosti prihvatio odbranu okrivljenog koji je priznao izvršenje krivičnog djela stavljenog mu na teret, jer je takvo priznanje potpuno, istinito i jasno. Naime, okrivljeni je priznao da se kablom 3x2,5mm priključio na niskonaponsku mrežu i neovlašćeno koristio električnu energiju, kada su dana 06.04.2011. godine radnici Elektrodistribucije prilikom vršenja kontrole zatekli kablo 3x2,5mm priključeno na elektrodistributivnu mrežu tako da utrošak električe energije nije mjeren preko distributivnog brojila i na taj način koristio električnu energiju prethodna 2-3 mjeseca.

      Iz iskaza svjedoka **M. M.,   **se vidi, da je kao radnik Elektrodistribucije B. dana 06.04.2011. godine zajedno sa svojim kolegom I. M. vršio kontrolu potrošača električne energije u selu L. i da su tom prilikom u kući Š. V. zv. V., zatekli da se isti sa produžnim kablom premjera 3x2,5 mm2 priključio na distributivnu mrežu, tako da utrošak električne energije nije mjeren preko električnog brojila, te da su potrošača isključili i sačinili zapisnik o kontroli mjernog mjesta, a obzirom da Š. V. nije bio kući njegova supruga Š. V. je potpisala isti . Naveo je da su od potrošača u kući Š. V.  zatekli jedan frižider, televizor  i dvije sijalice.

      Iz iskaza svjedok **I. M.** , se vidi da je kao ovlašćeni radnik Elektrodistribucije B., dana 06.04.2011. godine zajedno sa kolegom M. M. vršio kontrolu potrošača i u kući okrivljenog Š. V. u selu L., zatekli da se isti priključio  kablom 3x2,5 mm i o zatečenom stanju sačinili zapisnik koji je potpisala njegovu suprugu, te da su predmetno kablo otklonili, a u kući  od potrošača zatekli jedan frižider, televizor i sijaličnu rasvjetu.

      Sud je prihvatio iskaz navedenih svjedoka, jer isti potiču od strane ovlašćenih službenih lica koji su postupali u skladu sa svojim ovlašćenjima, a isti su međusobno saglasni i u svemu objektivni i nepristrasni. Na osnovu istih je utvrđeno da su svjedoci kao ovlašćeni radnici Elektrodistribucije B., dana 06.04.2011. godine vršeći kontrolu potrošača električne energije u kući okrivljenog zatekli da se isti kablom premjera 3x2,5mm priključio sa niskonaponske mreže na frižider, TV uređaj i sijalice, tako da utrošak električne energije nije mjeren preko distributivnog brojila o čemu su i sačinili zapisnik.

      Iz obračuna o neovlašćeno preuzetoj električnoj energiji  na osnovu zapisnika o kontroli mjernog mjesta FC Distribucija- Podgorica Elektrodistribucije B. br.... od 21.04.2011. godine, se vidi da je potrošač Š. V. neovlašćeno preuzeo ukupno 2204kwh električne energije, kako visoke tako i niske tarife i na osnovu toga utvrđen iznos za uplatu od 267,50 eura.

      Iz  zapisnika o kontroli mjernog mjesta Elektroprivrede Crne Gore AD Nikšić - Elektrodistirbucije B., od 06.04.2011. godine, se vidi da se potrošač neovlašćeno priključio na elektrodistributivnu mrežu bez mjerenja kablom 3x2,5mm i da je isti isključen na stub.

      Iz  nalaza i mišljenja stalnog sudskog vještaka elektro struke el. inž. A. R., iz predmeta Kri.br. 155/11 od 30.06.2011. godine se vidi da je neovlašćena potrošnja električne energije tehnički bila moguća, na način kako su to zatekli i opisali radnici elektrodisrtibucije B., te da vrijednost tako utrošene električne energije iznosi 267,50 eura.

      Sud je prihvatio u potpunosti naprijed navedene akte, jer su isti sačinjeni od strane ovlašćenih službenika, kao i nalaz i mišljenje sudskog vještaka, jer potiče od strane stručnog i kompetentnog lica, koji su međusobno u skladu, kao i sa ostalimizvedenim dokazima. A iz istih je utvrđeno da su službenici Elektrodistribucije zatekli neovlašćenu potrošnju električne energije na način što je kablo  3x2,5mm priključeno na distributivnu mrežu, tako da utrošak električne energije nije mjeren, a na osnovu obračuna je utvrđena vrijednost ukupno oduzete električne energije vlasništvo oštećene Elektroprivrede Crne Gore AD Nikšić - Elektrodistirbucije B., koja iznosi 267,50 eura.

Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog Š. V. stekla sva bitna obeležja bića krivičnog
djela krađe iz čl. 239. st.1. Krivičnog zakonika Crne Gore. Naime, tokom
postupka je nesporno utvrđeno da je okrivljeni Š. V. u periodu od 06.01.2011.
godine, do 06.04.2011. godine, u svom stambenom objektu u selu L. u B., oduzeo
električnu energiju vlasništvo oštećene Elektroprivrede Crne Gore AD Nikšić
Elektrodistribucije B., u ukupnoj vrijednosti 267,50 eura, na način što je
kablo prečnika 3x2,5 mm2, sa niskonaponske mreže priključio na frižider,
sijalice i TV uređaj, tako da utrošak električne energije nije mjeren preko
električnog brojila, a sve u namjeri da njenim prisvajanjem sebi pribavi
protivpravnu imovinsku korist. Do ovog zaključka sud je prvenstveno došao na
osnovu priznanja okrivljenog koje je potvrđeno i iskazima svjedoka M. M. i I.
M., a sve navedeno je upotpunjeno obračunom i zapisnikom o kontroli mjernog
mjesta Elektroprivrede Crne Gore AD Nikšić Elektrodistribucija B., kao i
nalazom i mišljenjem vještaka. Djelujući na opisani način okrivljeni je
postupao sa umišljajem, svjestan da oduzima tuđu pokretnu stvar- električnu
energiju, u namjeri da oduzimanjem električne energije, sebi pribavi
protivpravnu imovinsku korist, pa i pored takve svijesti htio izvršenje
krivičnog djela, tj. postizanje zabranjene posledice.  
      Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom Š. V. za naprijed navedeno krivično djelo sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenog sud cijenio i uzeo u obzir da se radi o ocu četvoro djece, koji do sada nije osuđivano kao počinilac krivičnih djela i da sam izdržava brojnu porodicu, a posebno imajući u vidu njegovo kajanje zbog učinjenog djela, dok otežavajućih okolnosti na strani optuženog nije bilo. Sud je primjenom odredaba čl.45. i 46. KZ CG o ublažavanju kazne, okrivljenom Š. V., na osnovu čl.39. KZ CG, izrekao novčanu kaznu u iznosu od 600,00 /šeststotina/ eura. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti okrivljenog, te će se ovom vrstom i visinom kazne u okviru opšte svrhe izricanja krivičnih sankcija, propisanih čl.4. st.2. KZ CG, postići svrha kažnjavanja propisana  čl.32.  istog Zakona. Osnovano se može očekivati da će izrečena kazna pozitivno djelovati na prevaspitavanje okrivljenog, te da će ista na njega uticati da ubuduće ne vrši krivična djela.

      Odluka o troškovima krivičnog postupka predstavlja izdatke koje je sud imao kao naknadu vještaku elektro struke A. R. za dati nalaz i mišljenja, dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog shodno  čl. 226. st.2. tač. 1 i 9.  ZKP-a.

      Sud je obavezao okrivljenog da na ime imovinsko-pravnog zahtjeva za naknadu štete, oštečenoj Elektroprivredi Crne Gore AD Nikšić Elektrodistribuciji B., plati iznos od 267,50 € /dvijestotine šezdesetsedam eura i pedesetcenti/, u roku od 15 dana od dana pravosnažnosti presude, shodno čl.239 ZKP-a.

     S iznijetih razloga odlučeno je kao u izreci presude.

OSNOVNI SUD U BERANAMA,
Dana, 12.09.2011. godine.
Zapisničar
S U D I J A
Mirjana Čukić
Dragan Dašić 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   8
/osam/   dana  od dana prijema pismenog
otpravka, preko ovog suda u dva primjerka.  