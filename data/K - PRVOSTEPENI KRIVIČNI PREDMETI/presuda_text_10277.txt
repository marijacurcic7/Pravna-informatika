K.br. 278/11 
U IME CRNE GORE
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv okrivljenog **L. M.** , iz B., zbog krivičnog djela krađa iz čl.239. st.1. Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.146/2011 od 16. septembra 2011. godine, nakon održanog glavnog i javnog pretresa, u prisustvu Zamjenika ODT u Beranama Sujković Amre, predstavnika oštećene Elektroprivrede Crne Gore AD Nikšić, Elektrodistribucije B. Z. M. i okrivljenog L. M., dana 06.10.2011. godine, donio je i javno objavio

P R E S U D U
       Prema okrivljenom **L. M. /JMBG …/** od oca K. i majke S., rođene A., rođenog … godine u B., sa prebivalištem u naselju R., Opština B., državljaninu Crne Gore, penzioneru, oženjenom-ocu troje djece, pismenom, za završenom OŠ, siromašnog imovnog stanja osuđivanog presudom Opštinskog suda Peć br. K.br. … od 20.08.1983. godine po čl. 165. st.3. KZK osuđen 3 mjeseca zatvora uslovno za jednu godinu.

      Na osnovu čl. 372. st.1. tač.1.  ZKP-a.

ODBIJA SE OPTUŽBA 
Da je :  
U periodu od 11.01.2011. godine do 11.04.2011. godine, u svom pomoćnom
objektu-drvenoj kolibi u selu D. R. u B., oduzeo električnu energiju
vlasništvo Elektroprivrede Crne Gore AD Nikšić- Elektrodistribucije B., u
vrijednosti od 226-08 eura, na način što je na distributivnu mrežu, preko
kabla promjera 16 mm2, električnog osigurača i kabla promjera 2x1,5 mm2,
priključio električnu sijalicu, tako da se potrošnja električne energije nije
mogla registrovati.  
- čime bi izvršio krivično djelo  krađa iz čl. 239. st.1. Krivičnog zakonika.  
Troškovi krivičnog postupka padaju na teret budžetskih sredstava suda shodno
čl. 226. st.2. tač.1. i čl. 230. st.1. ZKP-a.  
Imovinsko pravnog zahtjeva za naknadu štete nije bilo  
O b r a z l o ž e nj e
      Optužnim predlogom Osnovnog državnog tužilaštva u Beranama Kt.br. 146/2011 od 16. septembra 2011. godine, stavljeno je na teret okrivljenom L. M., da je izvršio krivično djelo krađa iz čl.239. st.1. Krivičnog zakonika.

      Na glavnom pretresu od 06.10.2011. godine, poslije završenog dokaznog postupka, zastupnik javne optužbe Zamjenik Osnovnog državnog tužioca u Beranama Sujković Amra, je izjavila da odustaje od optužbe protiv okrivljenog.

       Predstavnik oštećene Elektroprivrede Crne Gore AD Nikšić Elektrodistribucije B. Z. M., koji je prisustvovao na glavnom pretresu je izjavio da ne želi da preuzme krivično gonjenje niti je  postavio imovinsko pravni zahtjev protiv okrivljenog .

      Kako je Zamjenik Osnovnog državnog tužioca u toku glavnog pretresa odustao od optužbe protiv okrivljenog, sud je na osnovu čl. 372. st.1.tač.1.ZKP-a, odlučio kao u izreci ove presude.

      Shodno čl. 226. st. 2. tač. 1. i čl. 230. st.1. ZKP-a, odlučeno je da troškovi krivičnog postupka padaju na teret budžetskih sredstava suda.

OSNOVNI SUD U BERANAMA,
Dana, 06.10.2011. godine.
Zapisničar
S U D I J A
Mirjana Čukić
Dragan Dašić 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   8
/osam/   dana  od dana prijema pismenog
otpravka, preko ovog suda u dva primjerka.  