K.br. 275/11 
U IME CRNE GORE
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv okrivljenog **M. A.,** iz naselja K., Opština   P., zbog krivičnog djela ugrožavanje javnog saobraćaja iz čl. 339. st.3.u vezi st.1. Krivičnog zakonika, po optužnom predlogu Osnovnog državnog tužilaštva u Beranama Kt.br. 167/2011, od 12. septembra 2011. godine,  nakon održanog, usmenog glavnog i javnog pretresa u prisustvu zastupnika javne optužbe Zamjenika ODT-a u Beranama Sujković Amre, oštećenog I. R. i okrivljenog, donio je i javno objavio dana 05.10.2011. godine,

P R E S U D U
      Okrivljeni **M. A.** **(JMBG ...)** , od oca A. i majke S., rođene B., rođen ... godine u B., sa prebivalištem u naselju K., Opština P., državljanin Crne Gore, nezaposlen, neoženjen, pismen, završio SSS, siromašnog imovnog stanja, neosuđivan.

KRIV JE
           Što je: 
      Dana 30.05.2011. godine, oko 17,00 časova, na regionalnom putu A.- B., u mjestu S., Opština A., ne pridržavajući se saobraćajnih propisa iz čl. 31. i čl. 83. ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljajući putničkim motornim vozilom marke "..." reg. br. PL ..., vlasništvo M. B., u pravcu B.,  nedozvoljenom brzinom od 79,6 km/h, koja je za 29,6 km/h veća od brzine postavljene saobraćajnim znakom od 50 km/h i ne držeći potrebno odstojanje sa putničkim motornim vozilo marke "..." reg. br. BA ..., vlasništvo T. E., sa kojim se kretao, a  kojim je upravljao oštećeni I. R., tako da nije mogao bezbjedno da zaustavi vozilo, usled čega je na započeto isključivanje ovog vozila lijevim skretanjem, naletio čeonom lijevom stranom svog vozila na zadnju lijevu stranu putničkog motornog vozila marke "...", kojom prilikom je vozač u ovom vozilu zadobio lake tjelesne povrede u vidu istegnuća vrata".

      \- čime je izvršio krivično djelo ugrožavanje javnog saobraćaja iz čl. 339. st.3.u vezi st.1.Krivičnog zakonika.

      \- pa ga sud za izvršeno krivično djelo na osnovu navedenog Zakonskog propisa, te primjenom čl. 4. st. 2, čl. 32, 39, 42, 45, i 46 KZ CG, kao i primjenom čl. 226. st.2. tač. 1. i 9. čl. 229. i čl. 374. ZKP-a,

O S U Đ U J E
      Na novčanu kaznu u iznosu od 600,00 /šeststotina eura/  koju je dužan platiti okrivljeni u roku od 3 / tri / mjeseca od dana pravosnažnosti presude.

      Ukoliko se novčana kazna ne plati u naznačenom roku, ista će se zamijeniti kaznom zatvora, računajući za svakih započetih 25,00 € /dvadeset pet/ eura, novčane kazne 1 /jedan/ dan zatvora.

      Okrivljeni se obavezuje da na ime troškova krivičnog postupka plati sudu iznos od 220,00 /dvijestotinedvadeset/ eura, kao i da na ime paušala plati sudu iznos od 30,00 /trideset/ eura u roku od 15 dana od dana pravosnažnosti presude pod prijetnjom prinudnog izvršenja.

      Imovinsko pravnog zahtjeva za naknadu štete nije bilo.

O b r a z l o ž e nj e
      Osnovno državno tužilaštvo u Beranama je optužnim predlogom Kt.br.167/2011 od 12. septembra 2011. godine, optužilo M. A., iz naselja K., Opština P., da je izvršio krivično djelo ugrožavanje javnog saobraćaja iz čl. 339. st.3. u vezi st.1.  Krivičnog zakonika.

      Na glavnom pretresu od 05.10.2011. godine Zamjenik Osnovnog državnog tužioca u Beranama Sujković Amra, u završnoj riječi je izjavila da obzirom da je na glavnom  pretresu u toku dokaznog postupka nesporno utvrđeno da do predmetnog događaja, kritične prilike, nije došlo usled započetog preticanja putničkog motornog vozila  marke "...", kako je to navedeno u optužnom predlogu, već zbog toga što okrivljeni nije držao potrebno odstojanje, to je izmijenila optužni predlog u pogledu blanketne dispozicije a u svemu drugom  ostala pri kvalifikaciji iz optužnog akta, te je tražila od suda da okrivljenog M.  A. oglasi krivim i izrekne mu novčanu kaznu u iznosu od 600,00 eura, obzirom da je za djelo za koje je optužen predviđena novčana kazna ili zatvor do jedne godine. To  sa razloga jer se radi o mladom čovjeku nezaposlenom, siromašnog imovnog stanja, neosuđivanom.

      Oštećeni I. R. u završnoj riječi se nije pridružio krivičnom gonjenju protiv okrivljenog, niti je postavio imovinsko pravni zahtjev za naknadu štete.

Izjašnjavajući se o navodima iz optužnog predloga Osnovnog državnog tužilaštva
iz B., okrivljeni M. A. ,   je pred istražnim sudijom u predmetu
Kri.br.169/2011, istakao da nije izvršio krivično djelo koje mu se stavlja na
teret, te da se dana 30.05.2011.godine, kretao  sa svojim putničkim motornim
vozilom marke "...", reg oznaka PL ..., na regionalnom putu P.-A.-B.. Dolaskom
u mjesto S., negdje oko 17,00 časova, krećući se svojom kolovoznom trakom
jedno putničko motorno vozilo marke "..." sa jednog proširenja takođe sa desne
strane htjelo je da se uključi u saobraćaj nedajući nikakav znak. Pokušao je
da zaobiđe to vozilo, a isto se nalazilo na sredini regionalnog puta A.-B.,
tako da isto nije mogao da zaobiđe i njegovim prednjim dijelom auta je udario
u njegov lijevi zadnji ćošak auta. Dalje je naveo da sa njim u autu se na
mjestu suvozača nalazio C. E. i još dvije cure za koje nije znao kako se zovu
i prezivaju, jer su ga iste stopirale u mjestu A. kako bi ih prevezao do  B.,
a te cure, kao ni C. E., kao ni on nijesu povrijeđeni, a nije povriđen ni
vozač putničkog motornog vozila "..." I. R.. Nakon što je došlo do kontakta
vozila došla je policija i izvršila uviđaj Okrivljeni je na glavnom pretresu
istakao  da smatra da nije smio da vozi većom brzinom od one koja je propisana
saobraćajnim znakom i da u tom  dijelu ima njegovih propusta, ali takođe misli
da oštećeni I. R. tom prilikom nije zadobio povrede jer je bio prisutan sve
vrijeme uviđaja i nije se žalio na povrede. Da takođe nije počinjao preticanje
vozila "...", a oštećeni I. R. nije uključio pokazivač pravca za skretanje,
niti je imao retrovizor na vozilo, a inače došlo je do kontakta. Da je sa
njegovim vozilom prednjim dijelom i to sredinom vozila udario u zadnji lijevi
dio vozila kojim je upravljao I.. Ne može da se izjasni kako je bilo vrijeme
prilikom te nezgode, ne zna da li je bilo suvo ili je bila kiša, a postoji
mogućnost da je izjutra padala kiša. U završnoj riječi je izjavio da mu je žao
zbog predmetnog događaja.  
      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:         
      u svojstvu svjedoka saslušao oštećenog I. R., pročitao iskaz svjedoka C. E. iz predmeta Kri.br. 169/11 od 12.08.2011. godine, pročitao iskaz svjedoka A. G. iz predmeta Kri.br. 169/11 od 12.08.2011. godine, pročitao zapisnik o uviđaju Uprave policije Ispostave A. od 30.05.2011. godine, pročitao izvještaj ljekara specijaliste JZU Opšte bolnice B. br. ... od 30.05.2011. godine gdje su konstatovane povrede kod oštećenog I. R., pročitao zapisnik o tehničkom pregledu vozila PJ Auto Centra "..."... D.O.O. "..." iz A. od 01.06.2011. godine za putničko motorno vozilo marke "...", pročitao zapisnik o tehničkom pregledu  vozila PJ Auto Centra "" D.O.O. "..." A. od 01.06.2011 godine za putničko motovno vozilo "...", izvršio uvid u skicu lica mjesta saobraćajne nezgode, pročitao nalaz i mišljenje vjštaka medicinske struke Dr D. B. datog na zapisniku kod istražnog sudije od 26. 08. 2011. godine, pročitao nalaz i mišljenje vještaka saobraćajne struke Č.  M. od 08.09.2011. godine i pročitao izvod iz kaznene evidencije za okrivljenog.

      Nakon sprovedenog dokaznog postupka cijeneći navode optužbe, odbranu optuženog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni M. A. izvršio krivično djelo ugrožavanje javnog saobraćaja iz čl. 339. st.3.u vezi st.1.Krivičnog zakonika, koje mu je optužnim predlogom Osnovnog državnog tužilaštva stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti okrivljenog. Pri tom je sud je prihvatio odbranu okrivljenog u dijelu u kom je priznao da je u vrijeme i na mjestu, kao u činjeničnom opisu izreke presude, čeonom stranom svog vozila udario u zadnju lijevu stranu pmv marke ..., kojim je upravljao oštećeni I. R., te da se nije pridržavao saobraćajnih propisa, odnosno da je vozio većom brzinom od propisane. Međutim, sa sud nije prihvatljiva odbrana okrivljenog da nije krivičnopravno odgovoran i da je do kontakta vozila došlo zbog propusta oštećenog. Naime, okrivljeni je u istražnom postupku i na glavnom pretresu dao različite iskaze, po prvom da se oštećeni, ne dajući nikakav znak, sa proširenja uključio u saobraćaj na regionalni put, dok je na glavnom pretresu izjavio da je do kontakta došlo kada se oštećeni svojim vozilom, bez ikakvog znaka isključivao sa regionalnog puta, tj kada je skretao na lokalni put, kako bi u oba slučaja oštećeni bio odgovoran za nastalu incidentnu situaciju, a time okrivljeni isključio svoju krivicu. Takođe, za sud nije prihvatljiva odbrana okrivljenog da u predmetnom slučaju nije bilo povrijeđenih, odnosno da oštećeni nije zadobio tjelesne povrede, u kom slučaju predmetno krivično djelo ne bi ni postojalo, jer je na osnovu izvještaja ljekara specijaliste i medicinskog vještačenja utvrđeno da je oštećeni zadobio lake tjelesne povrede. Pa kako je kao nesporno utvrđeno da se okrivljeni nije pridržavao saobraćajnih propisa na osnovu kojeg je oštećeni u predmetnom događaju zadobio lake tjelesne povrede, time je okrivljeni izvršio krivično djelo koje mu je stavljeno na teret pa mogući propusti drugih učesnika u postupku, u predmetnom slučaju nisu od značaja za krivičnopravnu odgovornost okrivljenog, već eventualno mogu uticati na vrstu i visinu krivične sankcije.

      Iz iskaza oštećenog **I. R.** **,** koga je sud saslušao u svojstvu svjedoka, se vidi   da se dana 30.05.2011.godine, sa svojim putničkim motornim vozilom marke "..." reg br. BA ... , kretao  iz pravca A. put B. regionalnim putem, svojom desnom kolovoznom trakom, gledano iz pravca A.. Dolaskom u mjesto S., dao je migavac s namjerom da skrene na put ka selu S. i u tom momentu je čuo udar, kada ga je jedno vozilo udarilo u zadnji dio njegovog vozila, te je tada zadobio lake tjelesne povrede u vidu istegnuća vrata. Takođe je naveo da se kao oštećeni ne pridružuje krivičnom gonjenju i da ne postavlja imovinsko pravni zahtjev za naknadu štete.

      Iz iskaza svjedoka **A. G.** se vidi da se dana 30.05.2011.godine, negdje oko 17,00 časova, nalazio u mjestu S., tačnije na regionalnom putu A.-B. gdje je stajao pored puta i vidio da se iz pravca Andrijevice desnom kolovoznom trakom   kreće jedno vozilo, a za tim vozilom ide drugo vozilo, da bi to drugo vozilo udarilo u zadnji dio vozila koje se kretalo ispred njega. Nakon udara putničko motorno vozilo marke "..." a sa kojim je upravljao I. R. se nekoliko puta okrenulo i udarilo u kontejner pored puta sa lijeve strane gledano iz pravca A.. Vozilo marke "... " je udarilo u zadnji dio putničkog motornog vozila marke "...". Takođe je istakao da je na vozilo marke "..." prije nego što je udareno bio upaljen lijevi pokazivač pravca i misli da je vozač tog vozila htio da skrene na lijevu stranu puta, tačnije da ide put sela S.. Nakon toga došla je policija i izvršila uviđaj.

      Sud je u potpunosti prihvatio iskaze navedenih svjedoka jer su u skladu sa ostalim dokazima koje je sud prihvatio kao nesporne, a isti su na realan, precizan i uvjerljiv način prezentirali predmetnu situaciju. Na osnovu navedenih dokaza sud je utvrdio  da je na mjestu i u vrijeme kako je opisano u činjeničnom opisu izreke presude, putničko motorno vozilo marke ... udarilo u zadnji dio putničkog motornog vozila marke ... reg.br.BA ..., kojim je upravljao oštećeni I. R., prilikom skretanja  navedenog vozila i njegovog isključenja sa regionalnog puta na lokalni put. Takođe je utvrđeno i da je tom prilikom oštećeni zadobio povrede u vidu istegnuća vrata, što je potvrđeno i na osnovu izvještaja ljekara specijaliste i medicinskog vještačenja.

      Iz iskaza svjedoka **C. E.** se vidi da se dana 30.05.2011. godine, zajedno sa drugom M. A., koji je upravljao pmv marke "...", reg oznaka PL ..., na mjestu suvozača, kretao iz pravca P. put B., zajedno sa dvije djevojke koje su ih zaustavile u A.. Dolaskom u mjesto S., M. A. se kretao brzinom od oko 50-60 km/h, desnom stranom kolovoza, te se oko 17,00 časova, na istoj kolovoznoj traci odjednom stvorilo vozilo u koje je M. A., prednjom stranom svog vozila, udario u zadnji dio. Nakon toga je došla policija i izvršila uviđaj a iz iskaza se vidi i da u navedenoj saobraćajnoj nezgodi niko iz pmv marke "..." nije zadobio povrede.

Sud je cijenio navedeni dokaz i prihvatio u dijelu u kom je naveo da je
okrivljeni, predmetnog dana, oko 17,00 časova, u mjestu S., upravljajući pmv
marke "...", reg oznaka PL ..., na istoj kolovoznoj traci, čeonom stranom svog
vozila udario u zadnji dio vozila koje se kretalo ispred njega. Za sud je
takođe prihvatljiv iskaz svjedoka u dijelu u kom je naveo da se okrivljeni
kretao brzinom u granicama koje su iznad dozvoljene, jer je ista činjenica
utvrđena i na osnovu nalaza i mišljenja vještaka saobraćajne struke. Međutim,
za sud je irelevantna činjenica da li se oštećeni sa svojim vozilom odjednom
stvorio ispred vozila okrivljenog obzirom da je navedeni svjedok dao takav
iskaz u cilju da okrivljem pomogne kako bi izbjegao krivičnopravnu
odgovornost, ali ista činjenica u predmetnom slučaju nije od značaja za
krivicu okrivljenog.  
      Iz  zapisnika o uviđaju Uprave policije Ispostave A. od 30.05.2011. godine  i skice  lica mjesta saobraćajne nezgode, te iz zapisnika o tehničkom pregledu vozila PJ Auto Centra "..." D.O.O. "..." iz A. od 01.06.2011. godine za putničko motorno vozilo marke "..." i zapisnika o tehničkom pregledu  vozila PJ Auto Centra "..." D.O.O. "..." A. od 01.06.2011 godine za putničko motorno vozilo "...", vidi se da je dana 30.05.2011. godine, oko 17,00 časova, na regionalnom putu A.-B., u mjestu S., gdje je brzina kretanja vozila ograničena na 50 km/h, došlo do međusobnog sudara vozila u pokretu pri vožnji, u istom smjeru, zbog neprilagođene brzine i da su u nezgodi učestvovali pmv marke "..." reg.oznaka PL-..., vlasništvo M. B., kojim je upravljao M. A. i pmv marke "..." reg.oznaka BA-..., vlasništvo T. E., kojim je upravljao I. R., te da je pmv marke "..." usled požara sasvim havarisano.

      Sud je u potpunosti prihvatio navedene dokaze jer isti potiču od nadležnih organa, odnosno ovlašćenog društva, a isti su snabdjeveni pečatim ai potpisima ovlašćenih službenika. Na osnovu istih je utvrđeno da se predmetni događaj desio dana 30.05.2011. godine, oko 17,00 časova, na regionalnom putu A.-B., u mjestu S.,  da je na istom mjestu brzina kretanja vozila ograničena na 50 km/h, i da je ista nastala zbog neprilagođene brzine a da su u nezgodi učestvovali pmv marke "..." reg.oznaka PL-..., vlasništvo M. B. kojim je upravljao M. A. i pmv marke "..." reg.oznaka BA-..., vlasništvo T. E. kojim je upravljao I. R..

      Iz  nalaza i mišljenje vještaka saobraćajne struke Č.  M. od 08.09.2011. godine se vidi da je dana 30.05.2011. godine, oko 17,00 časova, na regionalnom putu A.-B., u mjestu S., gdje je brzina kretanja vozila ograničena na 50 km/h, došlo do saobraćajne nezgode u kojoj su učestvovali pmv marke "..." reg.oznaka PL ... kojim je upravljao M. A. i pmv marke "Opel Vectra" reg.oznaka BA ..., kojim je upravljao I. R.. Takođe se vidi da je došlo do saobraćajne situacije kada je putničko vozilo Opel usporavano do brzine od oko 35 km/h,  pmv marke Golf, pri upravljanju  vozilom  iza putničkog vozila Opel, brzinom od oko 79,6 km/h, započeo preticanje pmv Opel, a na započeto isključivanje pmv Opel lijevim skretanjem na lokalni put, preduzeo je povratak na desnu kolovoznu traku i intenzivno kočenje vozila, pri čemu je došlo do naleta čeone lijeve strane pmv Golf na zadnju lijevu stranu pmv Opel. Dalje se vidi da je vještak mišljenja da se nezgoda mogla izbjeći  reagovanjem vozača pmv Golf pri brzini kretanja manjoj od 64,2 km/h, i da je vožnjom većom od dozvoljene  i preduzimanjem nedozvoljenog preticanja vozač pmv Golf učinio propuste koji se smatraju osnovnim razlogom za nastanak nezgode. I nadalje da je vozač vozila Opel, u fazi pred započinjanje isključenja sa reg.puta lijevim skretanjem, vršio uključivanje vozilom na reg.put sa zemljanog proširenja sa desne strane, te je stvorio prepreku na putanji kretanja pmv Golf.

       Sud je u potpunosti prihvatio navedeni nalaz i mišljenje jer isti potiču od stručnog i kompetentnog vještaka a na osnovu istog je utvrđeno da se predmetna nezgoda desila u vrijeme i na mjestu kako je navedeno u činjeničnom opisu izreke presude te da je okrivljeni upravljao putničkim motornim vozilom marke "VW Golf" reg. br. PL ..., i da se kretao nedozvoljenom brzinom od 79,6 km/h, koja je za 29,6 km/h veća od brzine postavljene saobraćajnim znakom od 50 km/h, da isti nije držao potrebno odstojanje sa putničkim motornim vozilo marke "Opel Vektra" reg. br. BA ..., za kojim se kretao, a  kojim je upravljao oštećeni I. R., tako da se nije mogao bezbjedno zaustaviti vozilo, usled čega je na započeto isključivanje ovog vozila lijevim skretanjem, naletio čeonom lijevom stranom svog vozila na zadnju lijevu stranu putničkog motornog vozila marke "Opel Vektra".

      Iz nalaza i mišljenja vještaka medicinske struke Dr D. B. datog na zapisniku kod istražnog sudije od 26. 08. 2011. godine, i iz izvještaja ljekara specijaliste JZU Opšte bolnice B. br. ... od 30.05.2011. godine gdje su konstatovane povrede kod oštećenog I. R. se vidi da je dana 30.05.2011. godine,  na odjeljenje urgentne medicinske pomoći JZU Opšte bolnice B., zbog povreda u saobraćajnom udesu, tj.udara automobila sa zadnje strane, primljen R. I., kome su konstatovane povrede u vidu istegnuća vrata, a koja se kvalifikuje kao laka tjelesna povreda.

      Sud je u potpunosti prihvatio navedene dokaze jer potiču od nadležne ustanove, odnosno kompetentnog stalnog sudskog vještaka a na osnovu istih je utvrđeno da je predmetnog dana, oštećeni u saobraćajnom udesu zadobio lake tjelesne povrede u vidu istegnuća vrata.

Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog M. A. stekla sva bitna obeležja bića krivičnog
djela ugrožavanje javnog saobraćaja iz čl. 339. st.3. u vezi st.1. Krivičnog
zakonika. Naime, tokom postupka, je utvrđeno da je okrivljeni dana 30.05.2011.
godine, oko 17,00 časova, na regionalnom putu A. – B., u mjestu S., Opština
A., ne pridržavajući se saobraćajnih propisa iz čl. 31. i čl. 83. ZOBS-a na
putevima, ugrozio saobraćaj i doveo u opasnost život i tijelo ljudi, na način
što je upravljajući putničkim motornim vozilom marke "VW Golf" reg. br. PL
..., vlasništvo M. B., u pravcu B., nedozvoljenom brzinom od 79,6 km/h, koja
je za 29,6 km/h veća od brzine postavljene saobraćajnim znakom od 50 km/h i ne
držeći potrebno odstojanje sa putničkim motornim vozilo marke "Opel Vektra"
reg. br. BA ..., vlasništvo T. E., sa kojim se kretao, a  kojim je upravljao
oštećeni I. R., tako da nije mogao bezbjedno da zaustavi vozilo, usled čega je
na započeto isključivanje ovog vozila lijevim skretanjem, naletio čeonom
lijevom stranom svog vozila na zadnju lijevu stranu putničkog motornog vozila
marke "Opel Vektra", kojom prilikom je vozač u ovom vozilu zadobio lake
tjelesne povrede u vidu istegnuća vrata. Naime, sud je najprije utvrdio
činjenicu, da je okrivljeni na mjestu i u gore navedeno vrijeme, vozilom kojim
je upravljao udario u vozilo kojim je upravljao oštećeni na način kako je to
već opisano, a iz razloga što se nije kretao u okvirima dozvoljene brzine i
nije držao potrebno odstojanje za vozilom oštećenog koje se kretalo ispred
njegovog vozila. Naime, po čl.31. ZOBS-a, propisano je da je vozač dužan da
brzinu kretanja prilagodi okolnostima, karakteristikama i stanju puta,
vidljivosti, preglednosti, atmosferskim prilikama, stanju vozila i tereta,
frekvenciji saobraćaja i drugim saobraćajnim uslovima, tako da vozilo može
blagovremeno da zaustavi pred svakom preprekom koju, pod datim uslovima može
da predvidi. Takođe, po čl.83, istog zakona, vozač je dužan da drži potrebno
odstojanje kada se kreće iza drugog vozila, tako da obzirom na brzinu kretanja
i druge okolnosti saobraćaja, može bezbjedno da zaustavi vozilo u slučaju da
vozilo ispred njega naglo preduzme radnju kočenja. Obzirom na navedene
zakonske propise, te činjenicu da se okrivljeni nije pridržavao istih, to jest
da se kretao većom brzinom od dozvoljene, koja  samim tim nije bila
prilagođena saobraćajnim uslovima, te da nije držao potrebno odstojanje svog
vozila iza vozila oštećenog, okrivljeni je ugrozio saobraćaj i doveo u
opasnost život i tijelo ljudi. Sud je dalje utvrdio i da je usled navedenog
događaja kod oštećenog nastupila laka tjelesna povreda, pa je time okrivljeni
izvršio krivično djelo koje mu je stavljeno na teret. Postupajući na opisani
način, okrivljeni je postupao iz nehata, svjestan da svojom radnjom, to jest
ne pridržavajući se saobraćajnih propisa, može učiniti krivično djelo ali je
olako držao da do toga neće doći ili da će to moži spriječiti, usled čega je
ugrozio bezbjednost javnog saobraćaja.  
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom M. A., za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog M. A., sud
cijenio i uzeo u obzir da se radi o mladom čovjeku, nezaposlenom, siromašnog
imovnog stanja, koji do sada nije osuđivan kao počinilac krivičnih djela, dok
otežavajućih okolnosti na strani okrivljenog nije bilo, pa je sud olakšavajuće
okolnosti cijenio kao osobito olakšavajuće, te je primjenom odredaba čl.45. i
46. KZ CG o ublažavanju kazne, okrivljenom na osnovu čl.39. KZ CG, izrekao
novčanu kaznu u iznosu od 600,00 /šest stotina/ eura. Po mišljenju suda
izrečena kazna je srazmjerna težini izvršenog krivičnog djela i stepenu
krivične odgovornosti okrivljenog, te će se ovom vrstom i visinom kazne u
okviru opšte svrhe izricanja krivičnih sankcija, propisanih čl.4. st.2. KZ CG,
postići svrha kažnjavanja propisana  čl.32.  istog Zakona. Osnovano se može
očekivati da će izrečena kazna pozitivno djelovati na prevaspitavanje
okrivljenog, te da će ista na njega uticati da u buduće ne vrši krivična
djela.  
Odluka o troškovima krivičnog postupka zasnovana je na odredbi čl. 226. st.2.
tač.1 i predstavlja izdatke koje je sud imao kao naknadu vještacima
saobraćajne struke Č. M. dipl. ing. saobraćaja i medicinske stru Dr B. D. za
date nalaze i mišljenja, u iznosu od 220,00 /dvijestotinedvadeset/ eura, dok
je paušalni iznos odmjeren s obzirom na trajanje i složenost krivičnog
postupka, te imovnog stanja okrivljenog, shodno čl.226. st.2. tač.9.  
Imovinsko pravnog zahtjeva za naknadu štete nije bilo.  
S iznijetih razloga odlučeno je kao u izreci presude.  
OSNOVNI SUD U BERANAMA,
Dana 05.10.2011. godine.
Zapisničar
S U D I J A 
Mirjana Čukić
Dragan Dašić 
PRAVNA POUKA:
Protiv ove presude nezadovoljna stranka
ima pravo žalbe u roku od 8 /osam/ dana
od dana prijema iste   i to Višem sudu u
Bijelom Polju, preko ovog suda.  