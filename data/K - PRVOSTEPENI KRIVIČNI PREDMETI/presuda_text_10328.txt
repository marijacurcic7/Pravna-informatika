K. br. 218/11 
U IME CRNE GORE
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv optužene **K. LJ.,** iz B., zbog krivičnog djela prevara u pokušaju iz čl. 244. st. 3.u vezi st.1. u vezi čl. 20. Krivičnog zakonika Crne Gore, po optužnici Osnovnog državnog tužilaštva u Beranama, Kt.br. 129/2011, od 24. juna 2011. godine, nakon održanog glavnog i javnog pretresa, u prisustvu Zamjenika ODT u Beranama Amre Sujković, oštećenog Š. H. i optužene, dana 17.11.2011. godine donio je i javno objavio,

P R E S U D U
Optužena K. LJ. ,  od oca B. i majke N., rođene P., rođena ... godine u
V.-K. M., sa prebivalištem u N. N., Opština B., državljanka Crne Gore,
nezaposlena, udata-majka jednog djeteta, pismena, završila Osnovnu školu,
srednjeg imovnog stanja, neosuđivana.  
OSLOBAĐA SE OD OPTUŽBE
Da je:
Dana 27.02.2008. godine, u Beranama, u namjeri da sebi pribavi protivpravnu
imovinsku korist, lažnim prikazivanjem činjenica u pogledu iznosa kredita,
dovela u zabludu oštećenog Š. H. i navela ga da joj bude žirant za sporni
kredit - zajam, na način što mu je lažno predstavila da će kod MFI Agro Invest
VFI D.O.O. Podgorica - Područna jedinica B., podići kredit - zajam u iznosu od
1.000,00 eura, da bi nakon što joj je oštećeni potpisao i kod Republičkog
Fonda PIO Podgorica - Područnog odjeljenja B., ovjerio blanko formulare, na
osnovu ovih formulara sa pomenutom finansijskom   institucijom, dana
05.03.2008. godine, kao zajmoprimac, zaključila ugovor o zajmu, br. ... na
iznos od 3.200,00 eura, koji kredit - zajam kasnije i pored toga što je isti
podigla u cjelosti, nije otplaćivala, čime je na štetu oštećenog do dana
podnošenja krivične prijave sebi pribavila korist od 1.160,00 eura, koji iznos
je oštećenom, kao žirantu, odbijen od penzije.  
- čime bi izvršila krivično djelo prevara u pokušaju iz čl. 244. st.3. u vezi
st.1. u vezi čl. 20. Krivičnog zakonika Crne Gore.  
- pošto nije dokazano da je izvršila krivično djelo za koje je optužena,
shodno čl. 373. tačka 2. ZKP-a.  
Troškova krivičnog postupka nije bilo.  
Shodno čl.239.st.2. ZKP-a, oštećeni Š. H. se radi ostvarivanja imovinsko
pravnog zahtjeva za naknadu štete upućuje na parnicu.  
O b r a z l o ž e nj e
      Optužnicom Osnovnog državnog tužilaštva u Beranama, Kt. br. 129/2011 od 24. juna 2011. godine, stavljeno je na teret optuženoj K. Lj. iz B., krivično djelo prevara u pokušaju iz čl. 244. st.3.u vezi st.1. u vezi čl.20. Krivičnog zakonika Crne Gore.

      Na glavnom pretresu od 17. 11. 2011. godine, Zamjenik ODT u Beranama Amra Sujković izjavila je da ostaje pri podnijetoj optužnici Kt.br. 129/2011 od 24. juna 2011. godine, jer je dokazima izvedenim na glavnom pretresu nesporno utvrđeno da je optužena izvršila krivično djelo koje joj se optužnim atkom stavlja na teret. Tražila je od suda da optuženu K. Lj. oglasi krivom i istoj izrekne uslovnu osudu kojom se određuje trajanje od 1 jedne godine i istovremeno utvrdi da se ista neće izvršiti ako optužena za vrijeme od dvije godine ne učini novo krivično djelo.

      Na glavnom pretresu od 17.11.2011. godine, oštećeni Š. H. nije se pridružio krivičnom gonjenju protiv optužene, a imovinsko pravni zahtjev za naknadu štete ostvariće u parničnom postupku.

      Izjašnjavajući se o optužnici ODT-a iz Berana optužena **K. Lj.,** tokom postupka je u svojoj odbrani navela da ne priznaje izvršenje krivičnog djela koje joj je stavljeno na teret. Optužena je navela da je zamolila Š. H. da joj bude žirant na kredit u iznosu od 3.200,00 eura koji je željela da podigne kod MFI Agroinvest u B. **,** i da je isti pristao i  ovjerio izjavu za žiranta i administrativnu zabranu u Fond Pio u B., koje joj je predao kao i  fotokopiju pasoša, te da je nakon toga dana 05.03.2008. godine, ugovorom o zajmu broj ..., podigla  iznos od 3.200,00 eura. Navela je da nije ništa falsifikovala i da nije imala bilo kakvu namjeru da prevari Š. H., te da je isti znao da joj je žirant na iznos od 3.200,00 eura,  i da je na dokumentaciji i izjavi za žiranta vidljiv novčani  iznos za kreditu na koji se žirira.

U dokaznom postupku sud je izveo sledeće dokaze: u svojstvu svjedoka salušao
oštećenog Š. H., saslušao svjedoka M. Z., pročitao ugovor o zajmu Agro Invest
VFI D.O.O. Berane, br. ... od 05.03.2008. godine, pročitao izjavu žiranta br.
..., od 27.02.2008. godine, pročitao Adinistrativnu zabranu za žiranta, br.
..., od 28.02.2008. godine, izvršio uvid u karton Agroinvest asocijacije ...,
izvršio uvid u priznanicu od 08.09.2008. godine, izvršio uvid u priznanicu od
08.11.2011. godine,  izvršio uvid u priznanicu od 13.11.2008. godine, izvršio
uvid u priznanicu od 12.08.2008. godine, izvršio uvid u priznanicu od
08.04.2008. godine, izvršio uvid u priznanicu od 17.06.2008. godine, izvršio
uvid u priznanicu od 27.01.2009. godine, izvršio  uvid u priznanicu od
13.02.2009. godine, pročitao izvod iz kaznene evidencije za optuženu.  
Nakon sprovedenog dokaznog postupka, cijeneći navode optužbe, odbranu
optuženog, te izvedene pobrojane dokaze, cijeneći ih u smislu čl. 17. i 360.
ZKP-a, a dovodeći ih u vezu jedne sa drugim, sud je stao na stanovište da
činjenice iz činjeničnog opisa izreke presude nijesu dokazane pa je sud
optuženu K. Lj., za krivično djelo prevara u pokušaju iz čl. 244. st.3. u vezi
st.1.u vezi čl. 20. Krivičnog zakonika Crne Gore, koje joj je optužnicom ODT-a
Berane stavljeno na teret, oslobodio od optužbe, na osnovu čl. 373.  tač. 2.
ZKP-a, pošto nije dokazano da je  izvršila krivično djelo za koje je optužena.
Naime,  u toku postupka nesumnjivo je utvrđeno da  je optužena zaključila
predmetni ugovor i da je oštećeni Š. H. bio žirant u istom. Takođe je utvrđeno
i da optužena nije lažnim prikazivanjem činjenica u pogledu iznosa kredita
dovela u zabludu oštećenog, a isto iz razloga što su oštećenom bila predočena
na uvid sva dokumenta za predmetni kredit, a u kojima je bio naznačen iznos
kredita. Samim tim oštećeni je imao mogućnost da stekne pravu predstavu o
odlučnim činjenicama, pa ga optužena svojim činjenjem nije dovela u zabludu.
Obzirom na navedeno, umanjenje imovine oštećenog koje je nastalo odbijanjem
rata nije nastalo usled toga što ga je optužena dovela u zabludu, već kao
izraz njegove volje i pristanka da potpisivanjem administrativne zabrane
postane solidarni dužnik za predmetni kredit. Takođe je utvrđeno i da je
optužena otplaćivala jedan dio rata, kao i da je nadoknađivala određene
novčane iznose oštećenog, te kod optužene nije postojala namjera da sebi
pribavi imovinsku korist koja bi bila protivpravna, a samim tim ni namjera da
prevari oštećenog.  
      Iz iskaza svjedoka-oštećenog **Š. H.,** se vidi, da se ne sjeća tačno datuma, ali misli da je bio mart mjesec 2008. godine, njega je K. F. pitao da li želi da bude žirant K. Lj. na iznos od 1.000,00 eura, a on je pristao. Potpisao je administrativnu zabranu i  izjavu za žiranta, iste ovjerio u Fondu Pio, i fotokopirao svoj pasoš i to predao K. Lj.. Istakao je, da je K. Lj. bio žirant na 1.000,00 eura, a ne na 3.200,00 eura koliko je ona podigla, i da  ona nije otplaćivala kredit te da mu  je do sada odbijeno 29 rata u iznosu od po 40,00 eura. Naveo je da je dokumenta za kredit potpisao na krovu auta ispred pošte, kada mu je optužena donijela dokumenta i da nije gledao koliki je iznos kredita na tim dokumentima kada se potpisivao, jer je vjerovao da će optužena Lj. taj kredit vraćati. Takođe je naveo da mu se od 2009. godine  odbija po 40,00 eura mjesečno i da mu je u  međuvremenu optužena na ime naknade novca vratila tri rate u iznosu od po 40,00 eura i da mu je dva puta krečila kuću u iznosu od 80,00 eura i u iznosu od 50,00 eura a nakon toga je počela da mu otplaćuje po 100 eura.

      Sud je cijenio navedeni dokaz i prihvatio u dijelu u kom je naveo da je pristao da bude žirant za predmetni kredit i da mu je optužena donijela dokumanta,a li da nije gledao koliki je iznos kredita naveden u istima. Na osnovu navedenog je utvrđeno da optužena nije dovela u zabludu oštećenog obzirom da je imao mogućnost uvida u predmetna dokumenta u kojima je naveden iznos kredita, te da je na osnovu svoje volje pristao da bude žirant. Obzirom na navedno sud nije prihvatio iskaz oštećenog u dijelu u kojem je naveo da je pristao da bude žirant za kredit u iznosu od 1.000,00 eura, a ne na iznos od 3.200,00 eura. Sud je prihvatio iskaz oštećenog i u dijelu u kojem je naveo da mu je optužena naknadila određeni novčani iznos, a isto upućuje na činjenicu da optužena nije imala namjeru pribavljanja protivpravne imovinske koristi.

      Iz iskaza svjedoka **M. Z.** se vidi, da ju je optužena K. Lj. pitala da joj bude žirant kod Agroinvest asocijacije Područne Jedinice B., na šta je ona pristala i predala joj dokumenta a ista je negdje u februaru mjesecu 2008. godine podigla kredit u iznosu od 3.200,00 eura.   navela je da je nije pitala koliko će novca da podigne ali  je potpisala svu neophodnu dokumentaciju i pristala da joj bude žirant. Istakla je da je optužena jedno vrijeme redovno otplaćivala kredit, a nakon toga je i njoj došla administrativna zabrana gdje joj se oduzimalo od penizije, mada joj je optužena svakog mjeseca isplaćivala novac i kredit je do kraja izmiren. Navela je da nju optužena nije na bilo koji način prevarila, već je ona pristala da joj bude žirant svojom dobrom voljom.

      Sud je u potpunosti prihvatio navedeni iskaz kao dokaz, jer je svjedok na jasan i objektivan način opisao predmetni događaj, a na osnovu istog je utvrđeno da je optužena jedno vrijeme redovno otplaćivala kredit, a nakon toga nadoknađivala preostale rate, te iz čega proizilazi zaključak da kod optužene nije postojala namjera da prisvoji imovinsku korist koja bi bila protivpravna.

      Iz ugovora o zajmu Agro Invest VFI D.O.O. B., br. ... od 05.03.2008. godine, vidi se da je između optužene Lj. K. i Agroinvest DOO-B., zaključen ugovor o zajmu u iznosu od 3.200,00 eura, i da su u istom žiranti H. Š. i Z. M..

      Iz izjave žiranta br. ..., od 27.02.2008. godine i adinistrativne zabranu za žiranta, br. ..., od 28.02.2008. godine, vidi se da je Š. H., stavljanjem svojeručnog potpisa i ovjeravanjem navedene dokumentacije od strane fonda PIO, pristao da bude žirant za kredit čiji je nosilac K. Lj..

      Sud je u potpunosti prihvatio navedene dokaze, jer potiču od strane ovlašćenih službenih lica, a snabdjeveni su potpisima i pečatima istih, a na osnovu kojih je utvrđeno da je Š. H. bio žirant za predmetni kredit i da je isti potpisao i ovjerio potrebne formulare, na osnovu koga je zaključen ugovora o zajmu između optužene Lj. K. i Agroinvest DOO-B.. Takođe je utvrđeno i da je oštećeni potpisivanjem administrativne zabrane pristao da iznos navedenog kredita bude naplaćen na teret njegovih sradstava ukoliko optužena ne ispuni preuzetu obavezu po osnovu predmetnog kredita, te se ne može smatrati da je umanjenje njegove imovine pristeklo na osnovu njegovog činjenja u zabludi, već na osnovu poznatih činjenica i stvarnog stanja.

      Uvidom u karton Agroinvest asocijacije ..., priznanicu od 08.09.2008. godine, priznanicu od 08.11.2011. godine, priznanicu od 13.11.2008. godine,  priznanicu od 12.08.2008. godine, priznanicu od 08.04.2008. godine, priznanicu od 17.06.2008. godine, priznanicu od 27.01.2009. godine i priznanicu od 13.02.2009. godine, vidi se da je optužena, u navedenim vremenskim periodima otplaćivala rate za predmetni kredit.

      Sud je u potpunosti prihvatio navedene dokaze jer su iste ovjerene pečatima i potpisima ovlašćenih lica, a na osnovu njih je utvrđeno da je optužena u određenom vremenskom periodu otplaćivala rate za predmetni kredit, što znači da ista nije imala namjeru da pribavi pprotivpravni imovisku korist.

Nijedan dokaz izveden u toku krivičnog postupka nije mogao potvrditi tezu
optužbe da je optužena K. Lj. izvršila krivično djelo prevara u pokušaju iz
čl. 244. st.3. u vezi st.1.u vezi čl. 20. Krivičnog zakonika Crne Gore. Naime,
u toku postupka je nesporno utvrđeno da je oštećenom pružena na uvid sva
potrebna dokumentacija od predmetnog kredita i da je on istu uredno potpisao i
da je optužena uplaćivala rate za kredit dok je to bila u mogućnosti, kao i to
da je potpuno obeštetila drugog žiranta, a oštećenom i prije pokretanja
krivičnog postupka nadoknadila dio novca. Sud ni jednim dokazom nije mogao
utvrditi da je K. Lj. u namjeri da sebi pribavi protivpravnu imovinsku korist
lažno prikazala činjenice i time dovela u zabludu oštećenog i navela ga da joj
bude žirant za sporni kredit. A pošto sud presudu zasniva na činjenicama, a ne
na pretpostavkama time je optuženu oslobodio od optužbe, jer nije dokazano da
je učinila djelo za koje je optužena.  
Troškova krivičnog postupka nije bilo.  
Shodno čl.239.st.2. ZKP-a, oštećeni Š. H. se radi ostvarivanja imovinsko
pravnog zahtjeva za naknadu štete upućuje na parnicu.  
      S iznijetih razloga odlučeno je kao u izreci presude.

OSNOVNI SUD U BERANAMA,
Dana, 17.11.2011. godine.
Zapisničar
S U D I J A
Mirjana Čukić
Dragan Dašić 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   15
/petnaest/   dana  od dana prijema pismenog
otpravka, preko ovog suda u dva primjerka.  