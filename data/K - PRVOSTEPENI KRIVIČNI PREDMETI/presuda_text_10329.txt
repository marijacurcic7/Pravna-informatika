K.br. 229/11 
U IME CRNE GORE
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv okrivljenog **A. B.** , iz sela G. P., Opština A., zbog dva krivična djela lake tjelesne povrede iz čl. 152. st.2. u vezi st.1. Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.162/2011 od 11.07.2011. godine, nakon održanog glavnog i javnog pretresa, u prisustvu Zamjenika ODT u Beranama Sujković Amre i okrivljenog A. B., a u odsustvu oštećenih P. L. i M. B., dana 15.11.2011. godine, donio je i javno objavio

P R E S U D U
      Okrivljeni **A. B.** **(JMBG ...)** , od oca R. i majke K., rođene Z., rođen ... godine u B., sa prebivalištem u selu G. P., Opština A., državljanin Crne Gore, nezaposlen, neoženjen, pismen, završio SSS, siromašnog imovnog stanja, neosuđivan.

KRIV   JE
Što je : 
Dana 31.05.2011. godine, oko 16,00 časova, ispred kafića "Š.", u A., lako
tjelesno povrijedio oštećenog P. L., na način što ga je tupim dijelom od
sjekire, sredstvom  podobnim da tijelo teško povrijedi i zdravlje teško
naruši,  udario u predjelu tijela, nanijevši mu povredu u vidu: 2 hematoma 4x7
u predjelu slabine lijevo i jednog većeg hematoma lijevo umbalno.  
-Istog dana, u isto vrijeme i na istom mjestu kao pod stavom 1 dispozitiva presude, lako tjelesno povrijedio oštećenog M. B., na način što ga je drvenom cjepanicom, dužine 30 cm i širine 10 cm, sredstvom podobnim da tijelo teško povrijedi i zdravlje teško naruši, udario u predjelu glave, nanijevši mu povredu u vidu hematoma veličine 5 cm, sa ranicom na srednjem dijelu veličine 1 cm.  
- čime je izvršio dva krivična djela laka tjelesna povreda iz čl. 152. st.2.
u vezi st.1. Krivičnog zakonika Crne Gore.  
- Pa mu sud , za izvršena krivična djela na osnovu navedenih Zakonskih
propisa, te primjenom čl. 4. st. 2, čl. 32, 36, 42, KZ CG   kao i primjenom
čl.  226.  st.2.  tač.  1  i  9,  čl.  229.  239. st. 2  i   374.  ZKP-a,  
U t v r đ u j e :
      \- za krivično djelo laka tjelesna povreda iz čl. 152. st. 2.u vezi st.1. KZ CG, izvršeno na štetu oštećenog P. L., kaznu zatvora u trajanju od 2 /dva/ mjeseca,

      \- za krivično djelo laka tjelesna povreda iz čl. 152. st. 2. u vezi st. 1. KZ CG, izvršeno na štetu oštećenog M. B., kaznu zatvora u trajanju od 2 /dva/ mjeseca,

- Pa mu sud primjenom pomenutih Zakonskih propisa, te primjenom čl.  48.st.2.
tač.2, 52, 53 i 54. KZ CG,  
I z r i č e : 
USLOVNU   OSUDU
Kojom mu utvrđuje jedinstvenu kaznu zatvora u trajanju od 3 /tri/ mjeseca i
istovremeno određuje da se ista neće izvršiti ako okrivljeni za vrijeme od 1
/jedne/ godine od dana pravosnažnosti presude ne učini novo krivično djelo.  
Okrivljeni se obavezuje da na ime troškova krivičnog postupka plati sudu iznos
od 71,50 € /sedamdesetjedaneuroipedesetcenti/, kao i da na ime paušala plati
sudu iznos od 30,00 /trideset/ eura u roku od 15 dana od dana pravosnažnosti
presude pod prijetnjom prinudnog izvršenja.  
Shodno čl. 239. st.2. ZKP-a, oštećeni P. L. se radi ostvarivanja imovinsko
pravnog zahtjeva za naknadu štete upućuje na parnicu.  
O b r a z l o ž e nj e
      Osnovno državno tužilaštvo u Beranama je optužnim predlogom Kt.br. 162/2011 od 11.07.2011. godine, optužilo A. B., iz sela G. P., Opština A., da je izvršio krivično djelo lake tjelesne povrede  iz čl. 152. st.2. u vezi st.1. Krivičnog zakonika Crne Gore.

      Na glavnom pretresu od 15.11.2011. godine, zastupnik javne optužbe-Zamjenik Osnovnog državnog tužioca u Beranama Sujković Amra u završnoj riječi je izjavila da u svemu ostaje pri optužnom predlogu ODT-a u Beranama, Kt.br. 162/2011 od 11. jula 2011. godine, jer je dokazima izvedenim na glavnom pretresu i na osnovu priznanja okrivljenog nesporno utvrđeno da je  isti izvršio predmetno krivično djelo koje mu se optužbom stavlja na teret. Predložila je sudu da mu za izršena krivična djela, ublažavanjem na osnovu čl. 45. i 46. KZ, izrekne novčane kazne u minimalnom iznosu od po 1.200,00 eura, nakon čega će mu za oba krivična djela na osnovu čl. 48. st.4. izreći jedinstvenu kaznu.

      Oštećeni P. L. pridružio se krivičnom gonjenju protiv okrivljenog, a imovinsko pravni zahtjev za naknadu štete ostvariće u parničnom postupku.

Oštećeni M. B. pridružio se krivičnom gonjenju protiv okrivljenog, a
imovinsko pravni zahtjev za naknadu štete nije postavio.  
      Izjašnjavajući se o optužnom predlogu ODT-a u Beranama, okrivljeni **A. B.,** je u svojoj odbrani naveo da je dana 31.05.2011. godine P. L. negdje oko 16,00 časova pozvao na telefon njegovog brata A. D. i kazao mu da dođe do “Š.” kako bi nešto pojasnili, te su zajedno pošli. Kada su stigli P. L. se zaletio šipkom na njega a on je iz njegovih ruku oteo tu metalnu šipku dužine  60-70 cm, debljine 3- 4 cm i sa istom ga udario u predjelu leđa i to više puta. Naveo je da je u lokalu bio i M. B. koji je krenuo put njega sa nekim štapom, a on se mahinalno okrenuo i udario ga jednom cjepanicom – drvetom dužine 30 cm, a debljine oko 10 cm u predjelu glave. Istakao je da je P. L. njega prvi udario metalnom šipkom, a zatim je on njega udario metalnom šipkom, a nakon toga drvetom M. B.. Naveo je i da nije imao čvrstu namjeru da udari M. B., ali je to učinio kada je vidio da u ruci drži drveni štap te je uzeo cjepanicu i udario ga u predjelu glave. Dalje je naveo da su tokom događaja bili prisutni njegov brat A. D., N. M. i M. R.. Istakao je da se kaje i da mu je žao zbog navedenog događaja i da nije imao namjeru da povrijedi oštećenog, ali je bio izazvan ponašanjem oštećenog P. L. i da neće u buduće činiti takva niti slična krivična djela.

      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:

u svojstvu svjedoka saslušao oštećene P. L. i M. B., pročitao izvještaj
ljekara specijaliste JZU Opšte bolnice B. broj  protokola ... od 10.06.2011.
godine na ime P. L., pročitao izvještaj ljekara specijaliste JZU Opšta bolnica
B. broj protokola ..., na ime P. L., pročitao izvještaj ljekara jedinice HMP
A. od 31.05.2011. godine na ime P. L., pročitao ultrazvučni nalaz JZU Doma
zdravlja A. Opšta bolnica B. broj protokola ... od 02.06.2011. godine, na ime
P. L., pročitao izvještaj ljekara specijaliste JZU Opšte bolnice B., broj
protokola ... od 31.05.2011. godine na ime M. B., pročitao izvještaj ljekara
jedinice za HMP A. od 31.05.2011. godine, na ime M. B., pročitao potvrdu PJ B.
- Ispostava A. o privremenom oduzimanju predmeta od P. L. od 07.04.2011.
godine, pročitao nalaz i mišljenje vještaka medicinske struke Dr B. D. iz
predmeta Kri. br.166/11 od 07.07.2011. godine, pročitao izvod iz kaznene
evidencije za okrivljenog.  
      Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni A. B., izvršio krivično djelo lake tjelesne povrede iz čl. 152. st.2. u vezi st.1. Krivičnog zakonika Crne Gore, koje mu je optužnim predlogom ODT-a stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti okrivljenog. Pritom, sud je prihvatio odbranu okrivljenog u dijelu u kom je priznao izvršenje predmetnih krivičnih djela, to jest u dijelu u  kom je naveo da jeste na mjestu i u vrijeme kao u činjeničnom opisu izreke presude, udario oštećenog P. L. u predjelu leđa, odnosno slabina, kao i oštećenog M. B., cjepanicom u predjelu glave, jer je navedeno potvrđeno i svim dokazima na glavnom pretresu. Sud, međutim nije prihvatio odbranu okrivljenog u dijelu koji se odnosi na sredstvo izvršenja predmetnog krivičnog djela na štetu oštećenog P. L., to jest da je oštećenog udario metalnom šipkom, a isto iz razloga što je svim izvedenim dokazima tokom postupka, utvrđeno da je u navedenom slučaju, kao sredstvo izvršenja koristio sjekiru, odnosno da je tupim dijelom sjekire udario oštećenog P. L.. Te je sud, na osnovu navedenog utvrdio sve bitne elemente predmetnih krivičnih djela kao i krivičnopravne odgovornosti okrivljenog.

      Iz iskaza svjedoka–oštećenog **P. L.,** se vidi da je dana 31.05.2011.godine u popodnevnim časovima pozvao A. D. da bi mu objasnio zbog čega ga je psovao te su kod njega u lokal "Š." došli A. D., A. B. i sa još nekim momcima koje on po imenu nije znao, i tada je iz kombija izašao A. B. i uzeo sjekiru koja je njegovo vlasništvo, koja se nalazila ispred lokala i sa  tupim dijelom sjekire koju je držao za drveni dio, udario ga  u predjelu iznad lijevog kuka-slabine, kojom prilikom je zadobio i povrede kako je to opisano u medicinskoj dokumentaciji. Naveo je i da je tom prilikom bio prisutan i B. M. koji je sve to vidio, i koji je u trenutku kada je htio da spriječi svađu, zadobio udarac u predjelu glave drvetom. Istakao je da ničim nije izazvao A. B., niti je držao sjekiru u ruku, niti mu je ko sjekiru otimao iz ruke.

Iz iskaza svjedoka–oštećenog M. B., se vidi da je dana 31.05.2011.godine,
negdje oko 16,00 časova, bio gost lokala "Š." vlasništvo P. L., u A., da bi
odjednom ispred lokala došlo jedno kombi vozilo iz kojeg su izašli A. D., A.
B. i još jedan momak kojeg  ne poznaje. Dalje se vidi da je u tom trenutku P.
L. bio ispred lokala, da je držao sjekiru u ruci i da je krenuo put njih, i da
mu je tada jedan od ta tri momka uzeo sjekiru iz ruke i udario ga istom  u
predjelu leđa. Takođe se vidi da ga je tada A. B. udario drvetom-cjepanicom,
dužine oko 30 cm, širine 10 cm, u predjelu  lijeve strane lica.  
      Sud je prihvatio iskaze navedenih svjedoka, jer su isti na objektivan, jasan i precizan način opisali predmetni događaj, a koji su u skladu i sa izvedenim pisanim dokazima. Na osnovu istih je utvrđeno da je okrivljeni, dana, na mjestu i u vrijeme kao u činjeničnom opisu izreke presude, tupim dijelom od sjekire, udario oštećenog P. L. u predjelu slabine, te da je na istom mjestu i u isto vrijeme, drvenom cjepanicom, dužine oko 30 cm, širine 10 cm udario oštećenog u predjelu glave.

Iz izvještaja ljekara specijaliste JZU Opšte bolnice B. broj protokola ... od
10.06.2011. godine na ime P. L., izvještaja ljekara specijaliste JZU Opšta
bolnica B. broj protokola ... na ime P. L., izvještaja ljekara jedinice HMP A.
od 31.05.2011. godine na ime P. L. i ultrazvučnog nalaza JZU Doma zdravlja A.
Opšta bolnica B. broj protokola ... od 02.06.2011. godine, na ime P. L., iz
izvještaja ljekara specijaliste JZU Opšte bolnice B., broj protokola ... od
31.05.2011. godine na ime M. B., i izvještaja ljekara jedinice za HMP A. od
31.05.2011. godine, na ime M. B., i iz nalaza i mišljenja vještaka medicinske
struke Dr B. D. iz predmeta Kri. br.... od 07.07.2011. godine, vidi se   da se
dana 31.05.2011. godine nadležnom doktoru zbog zadobijenih povreda javio P. L.
i da su mu tom prilikom konstatovane povrede u vidu dva hematoma 4x7cm u
predjelu slabine lijevo i većeg hematoma otiska tijela sjekire lijevo umbalno.
Dalje se vidi da se navedena povreda kvalifikuje kao laka tjelesna povreda i
da je nanesena tupom mehaničkom silom, a mogla je nastati udarom tupog dijela
sjekire, držalom od sjekire i tome slično. Takođe se vidi da se dana
31.05.2011. godine nadležnom doktoru zbog zadobijenih povreda javio M. B. i da
su mu tom prilikom konstatovane povrede u vidu hematoma veličine 5cm u
predjelu lijeve strane lica i ranice na srednjem dijelu glave veličine 1 cm.
Vidi se i da se navedena povreda kvalifikuje kao laka tjelesna povreda i da je
nanesena udarom tupe mehaničke sile, odnosno udarom tupog predmeta.  
Sud je u potpunosti prihvatio navedene dokaze jer isti potiču od strane
nadležnih ustanova i kompetentnog i stručnog vještaka, a na osnovu kojih je
utvrđeno da je oštećeni P. L., u predmetnom događaju zadobio povrede u vidu
dva hematoma 4x7cm u predjelu slabine lijevo i većeg hematoma lijevo umbalno,
a koje se kvalifikuju kao laka tjelesna povreda, i koja je mogla nastati
udarom tupog dijela sjekire.Takođe je utvrđeno i da je oštećeni M. B., u
predmetnom događaju zadobio povrede glave u vidu hematoma veličine 5cm u
predjelu lijeve strane lica i ranice na srednjem dijelu glave veličine 1 cm, a
koje se kvalifikuju kao laka tjelesna povreda, i koja je mogla nastati udarom
tupog predmeta, kao što je u predmetnom slučaju bila drvena cjepanica.  
Iz potvrde PJ B.-Ispostava A. o privremenom oduzimanju predmeta od P. L., vidi
se da je dana 31.05.2011 godine povodom tuče ovlašćeni policijski službenik od
P. L. privremeno oduzeo sjekiru sa drvenim držalom.  
Sud je u potpunosti prihvatio navedeni dokaz, jer potiče od ovlašćenog
službenog lica, a snabdjeven je potpisom i pečatom istog, a na osnovu kojeg je
utvrđeno da je predmetnog dana, ovlašćeni policijski službenik od P. L.
privremeno oduzeo sjekiru sa drvenim držalom, što upućuje na zaključak da je
okrivljeni kao sredstvo izvršenja koristio opisani predmet, a što je potvrđeno
i iskazima svjedoka.  
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog A. B., stekla sva bitna obeležja bića dva
krivična djela lake tjelesne povrede iz čl. 152. st.2.u vezi st.1. Krivičnog
zakonika Crne Gore. Naime, svim izvedenim dokazima tokom postupka je utvrđeno
da je okrivljeni dana 31.05.2011. godine, oko 16,00 časova, ispred kafića
"Š.", u A., lako tjelesno povrijedio oštećenog P. L., na način što ga je tupim
dijelom od sjekire, sredstvom  podobnim da tijelo teško povrijedi i zdravlje
teško naruši, udario u predjelu tijela, nanijevši mu povredu u vidu: 2
hematoma 4x7 u predjelu slabine lijevo i jednog većeg hematoma lijevo umbalno.
Takođe je utvrđeno i da je okrivljeni Istog dana, u isto vrijeme i na istom
mjestu kao pod stavom 1 dispozitiva presude, lako tjelesno povrijedio
oštećenog M. B., na način što ga je drvenom cjepanicom, dužine 30 cm i širine
10 cm, sredstvom podobnim da tijelo teško povrijedi i zdravlje teško naruši,
udario u predjelu glave, nanijevši mu povredu u vidu hematoma veličine 5 cm,
sa ranicom na srednjem dijelu veličine 1 cm. Sud je najprije utvrdio da je
okrivljeni, opisanog  vremena i mjesta, udario oštećenog P. L. i oštećenog M.
B., i time im nanio tjelesne povrede. Dalje je utvrđeno da je okrivljeni,
oštećenog  P. L. udario tupim dijelom sjekire, a oštećenog M. B., drvenom
cjepanicom, a koja sredstva predstavljaju sredstva podobna da tijelo teško
povrijede i zdravlje teško naruše, čime je ispunjeno bitno obilježje
kvalifikovanog oblika predmetnog krivičnog djela. Utvrđeno je i da su povrede
koje je okrivljeni nanio oštećenima lake tjelesne povrede. Djelujući na
opisani način, okrivljeni je postupao sa umišljajem, svjestan svojih djela, to
jest svjestan da svojim radnjama, sredstvima podobnim da tijelo teško
povrijedi i zdravlje teško naruši, nanosi lake tjelesne povrede oštećenima, pa
je i pored te svijesti, pristao na izvršenje istih, to jest na nastupanje
zabranjenih posledica a koje se ogledaju u narušavanju zdravlja oštećenih.  
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom A. B. za naprijed
navedena krivična djela, sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir da je okrivljeni lice mlađe životne dobi, nezaposlen i siromašnog
imovnog stanja, ranije neosuđivan, kao i okolnost da je izrazio kajanje zbog
izvršenog krivičnog djela, dok otežavajućih okolnosti na strani okrivljenog
nije bilo, pa mu je sud na osnovu čl.53. i 54. KZ CG, utvrdio jedinstvenu
kaznu zatvora u trajanju od 3 /tri/ mjeseca i istovremeno odredio da se ista
neće izvršiti ako okrivljeni za vrijeme od 1 /jedne/ godine, od dana
pravosnažnosti presude ne učini novo krivično djelo. Sud je uvjerenja da će se
uslovnom osudom kao mjerom upozorenja, u okviru opšte svrhe izricanja
krivičnih sankcija predviđenih čl.4. st.2. KZ CG, postići svrhe uslovne osude
iz čl.52. istog Zakona, jer se osnovano može očekivati da će i uslovna osuda
kao mjera upozorenja uz prijetnju kaznom, dovoljno uticati na okrivljenog da
više ne čini krivična djela.  
      Odluka o troškovima krivičnog postupka predstavlja izdatke koje je sud imao kao naknadu vještaku medicinske struke Dr B. D. za dati nalaz i mišljenja, dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog shodno  čl.226. st.2. tač. 1 i 9.  ZKP-a.

Sud je shodno čl. 239. st.2. ZKP-a. oštećenog P. L., radi ostvarivanja
imovinsko pravnog zahtjeva za naknadu štete, uputio na parnicu.  
     S iznijetih razloga odlučeno je kao u izreci presude.

OSNOVNI SUD U BERANAMA,
Dana, 15.11.2011. godine. 
Zapisnicar                                                            S U D
I J A
                            Mirjana Čukić
Dragan Dašić 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   8
/osam/   dana  od dana prijema pismenog
otpravka, preko ovog suda u dva primjerka.  