K.br. 245/11 
U IME CRNE GORE
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv optuženog **D. N.** , iz A., zbog krivičnog djela falsifikovanje isprave iz čl. 412. st.2.u vezist.1. Krivičnog zakonika, po optužnici Opštinskog javnog tužilaštva u Subotici broj Kt.1164/04, od 11.11.2004. godine, nakon održanog glavnog i javnog pretresa, u prisustvu Zamjenika ODT u Beranama Sujković Amre, optuženog i njegovog branioca adv. K. D., iz B.P., dana 10.11.2011. godine donio je, a javno objavio dana 11.11.2011. godine,

P R E S U D U
      Optuženi **D. N., /jmbg .../,** od oca Ž. i majke D., rođene K., rođen ... godine u B., sa prebivalištem u A., državljanin Crne Gore, po zanimanju radnik, oženjen, pismen, završio srednju školu, siromašnog imovnog stanja, osuđivan presudom Višeg suda Bijelo Polje K.br. ... od 06.11.2003. godine po čl. 258. st.2. KZ RCG, osuđen na 1 godinu i 6 mjeseci zatvora.

KRIV JE
           Što je: 
Dana 06.11.2004. godine u 20,55 časova u S. na GP K. prilikom izlaska iz SCG
upotrijebio preinačenu javnu ispravu kao pravu, na taj način što je ovlašćenim
službenim licima prilikom pasoške kontrole prikazao pasoš SRJ broj ... u kojem
je NN lice izvršilo zamjenu fotografije i umjesto fotografije vlasnika pasoša
D. N. umetnulo fotografiju okrivljenog.  
- čime je izvršio krivično djelo falsifikovanje isprave iz čl. 412. st.2. u
vezi st.1. Krivičnog zakonika.  
- pa ga sud primjenom navedenog zakonskog propisa, te čl. 4, st. 2. 32, 36,
42, 45 i 46, Krivičnog zakonika i čl. 226. st. 2. tač. 9., čl. 229. st.1. i
374. ZKP,  
O S U Đ U J E
Na kaznu zatvora u trajanju od  30 /trideset/ dana.  
Troškova krivičnog postupka nije bilo, okrivljeni se obavezuje da na ime
paušala plati sudu iznos od  40,00 € /četrdeset/ eura, a sve u roku od 15 dana
od dana pravosnažnosti presude pod prijetnjom prinudnog izvršenja.  
Imovinsko pravnog zahtjeva za naknadu štete nije bilo.  
O b r a z l o ž e nj e
      Optužnicom Republike Srbije Opštinskog javnog tužilaštva u Subotici broj Kt.1164/04, od 11.11.2004. godine, stavljeno je na teret optuženom D. N. iz A., krivično djelo falsifikovanje isprave iz čl. 233. st.3.u vezi st.1.KZ RS.

      Na glavnom pretresu od 10.11.2011. godine, Zamjenik ODT u Beranama Amra Sujković u završnoj riječi izmijenila je optužnicu Opštinskog javnog tužilaštva Subotica Kt. br. 1164/04 od 11.11.2004. godine, u pogledu pravne kvalifikacije, tako da ista glasi čime je izvršio krivično djelo falsifikovanje isprave iz čl. 412. st.2. u vezi st.1. KZ, dok u pogledu činjeničnog opisa ostala je u cjelosti, kao i u pogledu optužnice i tražila od suda da D. N. oglasi krivim za predmetno krivično djelo i izrekne mu kaznu zatvora u trajanju od tri mjeseca.

Izjašnjavajući se o optužnici Opštinskog javnog tužilaštva u Subotici,
optuženi D. N. je tokom postupka u svoju odbranu naveo, da priznaje
izvršenje krivičnog djela. Naveo je da je bez znanja svog brata D. N., uzeo
njegov pasoš  i dao ga nekom nepoznatom licu  koji je njegovu fotografiju
postavio na pasoš i isti mu potom vratio a sve to s namjerom da ode u F. da
radi. Dalje je naveo da su ga dana 06.11.2004. godine, prilikom prelaska
graničnog prelaza i pasoške kontrole, zaustavila službena lica i oduzeli mu
predmetni falsifikovani pasoš. Istakao je da mu je žao zbog učinjenog
krivičnog djela i u završnoj riječi u potpunosti je  prihvatio završnu riječ
svog branioca.  
Branilac optuženog adv. D. K., u završnoj riječi je izjavio, da je u
konkretnom slučaju nastupila relativna zastarjelost krivičnog gonjenja, pa je
predložio da sud donese odbijajuću presudu a ukoliko sud ne prihvati taj stav
odbrane, predložio je   da sud optuženom izrekne uslovnu osudu.  
      U dokaznom postupku sud je izveo sledeće dokaze: pročitao potvrdu o privremeno oduzetim predmetima od okrivljenog MUP Republike Srbije Granične policije S. od 06.11.2004. godine, izvršio  uvid u karton o izdatoj ličnoj karti za optuženog, izvršio  uvid u pasoš ... i pročitao izvod iz kaznene evidencije za optuženog.

      Nakon sprovedenog dokaznog postupka cijeneći navode optužbe, odbranu optuženog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je optuženi D. N., izvršio krivično djelo falsifikovanje isprave iz čl. 412. st.2.u vezi st.1. Krivičnog zakonika, koje mu je optužnicom Opštinskog javnog tužilaštva u Subotici broj Kt.1164/04 od 11.11.2004. godine, stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti optuženog. Naime, sud je prihvatio odbranu optuženog koji je u popunosti priznao izvršenje predmetnog krivičnog djela, cijeneći takvo priznanje kao potpuno, istinito i jasno, a takođe potvrđeno i svim izvedenim dokazima na glavnom pretresu. Sud je utvrdio, da je pasoš koji je izdat na ime njegovog brata D. N. preinačen, tako što je nepoznato lice izmijenilo sadržinu istog, odnosno, umjesto fotografiju brata optuženog postavilo je fotografiju optuženog, a koja predstavlja relevantnu činjenicu u ispravi. Takođe je utvrđeno i da je okrivljeni navedenu lažnu ispavu, znajući da je lažna, upotrijebio kao pravu u momentu pasoške kontrole, odnosno da ju je tada pružio na uvid ovlašćenim službenim licima, te ju je tada i pustio u pravni saobraćaj čime je izvršio predmetno krivično djelo. Sud međutim nije prihvatio odbranu optuženog da je nastupila zastareslost krivičnog gonjenja za predmetno krivično djelo. Naime, zastarelost krivičnog gonjenja za navedno djelo nastupa po proteku 5 godina od izvršenja istog, a u konkretnom slučaju djelo je izvršeno dana 06.11.2004.godine, a optužnica podignuta 11.11.2004. godine nakon čega su procesni subjekti preduzimali sve procesne radnje radi nastavka od početog krivičnog gonjenja, čijim preduzmanjem se zastarijevanje iznova prekida i rok zastarjelosti iznova počinje da teče, tako da je u tom smislu odbrana optuženog neosnovana.

      Iz potvrde o privremeno oduzetim predmetima od optuženog MUP Republike Srbije Granične policije S. od 06.11.2004. godine, i uvidom u pasoš ...,  vidi se da su ovlašćena službena lica, prilikom pregleda prevoznih sredstava, putnika i prtljaga, dana 06.11.2004. godine, od D. N., oduzeli jednu SRJ putnu ispravu broj ..., izdatu dana 22.09.2004. godine, od strane OB A., na ime D. N., rođenog 20.02.1977. godine, u B., sa prebivalištem u A., i da u istoj ispravi stoji JMBG D. N. ....

Uvidom u karton o izdatoj ličnoj karti za optuženog, vidi se  da je navedena
isprava izdata za lice D. N., rođenog ... godine, sa JMBG ....  
      Sud je u potpunosti prihvatio navedene dokaze, obzirom da isti potiču od nadležnih i ovlašćenih organa, a na osnovu kojih je utvrđeno da su dana 06.11. 2004. godine, prilikom pasoške kontrole, ovlašćena službena lica od optuženog oduzeli pasoš SRJ broj ..., odnosno da im je optuženi toga momenta prezentirao na uvid predmetnu ispravu. Takođe je utvrđeno i da se podaci iz predmetnog pasoša i kartona o izdatoj ličnoj karti razlikuju, što upućuje na zaključak a koji je i sam optuženi priznao, da predmetni pasoš nije izdat na njegovo ime, jer bi u tom slučaju se podaci poklapali, već na ime njegovog brata, a da je on na taj pasoš posredstvom nepoznatog lica preinačen, to jest falsifikovan.

      Pravnom analizom naprijed utvrđenog činjeničnog stanja sud je našao da su se u opisanim radnjama optuženog D. N., stekla sva bitna obeležja bića krivičnog djela falsifikovanje isprave iz čl. 412. st.2.u vezi st.1. Krivičnog zakonika. Naime, tokom postupka je nesporno utvrđeno da je optuženi dana 06.11.2004. godine u 20,55 časova u Subotici na GP Kelebija prilikom izlaska iz SCG upotrijebio preinačenu javnu ispravu kao pravu, na taj način što je ovlašćenim službenim licima prilikom pasoške kontrole prikazao pasoš SRJ broj ... u kojem je NN lice izvršilo zamjenu fotografije i umjesto fotografije vlasnika pasoša D. N. umetnulo fotografiju okrivljenog. Sud je najprije utvrdio da je predmetna isprava preinačena, na način što je umjesto fotografije brata optuženog, postavljena  fotografija optuženog, čime je izmijenjena sadržinu iste. Dalje je utvrđeno da je optuženi takvu preinačenu predmetnu ispravu, za koju je znao da je lažna, upotrijebio kao pravu u trenutku kada ju je pustio u pravni saobraćaj, čime je i realizovao svoju namjeru za upotrebu takve isprave.  Utvrđeno je i da se u konretnom slučaju radi o javnoj ispravi, pa su samim tim ispunjena sva obilježja bića kvalifikovanog oblika predmetnog krivičnog djela. Djelujući na opisani način, optuženi je djelovao sa umišljajem, svejstan da se radi o lažnoj javnoj ispravi pa je  istu i pored toga saznanja upotrijebio kao pravu,  čime je htio izvršenje krivičnog djela, to jest postizanje zabranjene posledice, koja se ogleda u ugrožavanju pravnog saobraćaja.

      Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema optuženom D. N., za naprijed navedeno krivično djelo sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani optuženog sud cijenio i uzeo u obzir da je siromašnog imovnog stanja, a od otežavajućih okolnosti na strani optuženog  sud je cijenio i uzeo u obzir njegovu raniju osuđivanost. Sud je olakšavajuće okolnosti cijenio kao osobito olakšavajuće, te je primjenom odredaba čl.45. i 46. KZ CG o ublažavanju kazne, optuženom na osnovu čl. 36. KZ, izrekao kaznu zatvora u trajanju od 30 /trideset/ dana. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti  optuženog, pa će se i ovako izrečenom kaznom u okviru opšte svrhe izricanja krivičnih sankcija predviđenih čl. 4. st. 2. KZ CG, postići svrha kažnjavanja propisana čl. 32. istog Zakona. Osnovano se može očekivati da će izrečena kazne pozitivno djelovati na prevaspitavanje optuženog i da će ista na njega uticati da u buduće ne vrši krivična djela.

      Troškova krivičnog postupka nije bilo, dok je paušalni iznos odmjeren s obzirom na trajanje i složenost krivičnog postupka, te imovnog stanja optuženog shodno čl. 226.st.2.tač.9. ZKP-a.

      Imovinsko pravnog zahtjeva za naknadu štete nije bilo.

     S iznijetih razloga odlučeno je kao u izreci presude.

OSNOVNI SUD U BERANAMA,
Dana, 10.11.2011. godine. 
Zapisničar
S U D I J A
Mirjana Čukić
Dragan Dašić 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   15
/petnaest/   dana  od dana prijema pismenog
otpravka, preko ovog suda u dva primjerka.  