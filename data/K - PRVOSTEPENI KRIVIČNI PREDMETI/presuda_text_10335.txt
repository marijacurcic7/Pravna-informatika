K.br. 254/11 
U IME CRNE GORE
      **OSNOVNI SUD U BERANAMA** , po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv okrivljene **G.** **G.** **,** iz B., zbog krivičnog djela falsifikovanje isprave iz čl. 412. st.2. u vezi st.1. Krivičnog zakonika, po optužnici Osnovnog državnog tužilaštva u Beranama Kt.br.77/2011 od 05.avgusta 2011 godine, nakon održanog glavnog i javnog pretresa, u prisustvu Zamjenika ODT-a u Beranama Vladana Đalovića, branioca okrivljene određenog po službenoj dužnosti adv.B. O., svjedoka-oštećenih O. Ž. i T. M., a u odsustvu optužene, donio je i javno objavio dana 20.12.2011.godine,

P R E S U D U
      Optužena **G. G., JMBG ...,** od oca D. i majke P., rođene M., rođene ... godine u B., stalno nastanjena u mjestu rođenja ul."29 N." br...., privatnik, neudata, pismena, završila SSS, državljanin Crne Gore, siromašnog imovnog stanja, neosuđivana.

K R I V A   J E
           Što je: 
      Neutvrđenog dana avgusta mjeseca 2007.godine, u B., u namjeri da upotrijebi kao prave napravila lažne isprave: mjenicu serijskog broja …, izjave žiranata i ovjere podataka za žirante Atlas Mont banke AD P., u koje je unijela neistinite podatke, na način što je na naličju mjenice ispisala O. Ž., Ul."29.N." B., JMBG … i istog svojeručno potpisala; u izjavi žiranta broj ovjere … od 23.08.2007.godine, u rubrici potpis, ispisala O. Ž.; na formularu ovjere podataka za žiranta, u rubrici svojeručni potpis imenovanog, ispisala O. Ž. dok je na formularu ovjere podataka za žiranta, u rubrici svojeručni potpis imenovanog, ispisala T. M. i ovakve lažne javne isprave za koje je znala da su lažne, dana 29.08.2007.godine, upotrijebila kao prave prilikom realizacije kredita po ugovoru Atlas Mont banke AD Podgorica-Filijala B., br…., u iznosu od 8.000,00 eura, na ime korisnika kredita G. G..

      \- Čime je izvršila krivično djelo falsifikovanje isprave iz čl. 412. st.2. u vezi st.1. Krivičnog zakonika.

      \- Pa je sud za izvršeno krivično djelo  na osnovu navedenog zakonskog propisa, te primjenom čl. 32. 36. 42. 45. i 46. KZ, kao i primjenom čl. 374. ZKP-a,

O S U Đ   U J E
           Na kaznu zatvora u trajanju od  60 /šezdeset/ dana. 
       Okrivljena se obavezuje da plati sudu troškove krivičnog postupka u iznosu od 1131,00 eura,  kao i da plati na ime paušala  iznos od 30,00 /trideset/ eura, u roku od 15 dana po pravosnažnosti presude pod prijetnjom prinudnog izvršenja, dok će sud posebnim rješenjem odlučiti o troškovima branioca određenog po službenoj dužnosti.

      Oštećeni T. M. i O. Ž., iz B., se radi ostvarivanja imovinsko-pravnog zahtjeva za naknadu štete upućuju na parnicu shodno čl. 239. st.2. ZKP-a.

O b r a z l o ž e nj e
      Osnovno državno tužilaštvo u Beranama je optužnicom Kt.br. 77/2011 od 05.avgusta 2011 godine, optužilo G. G., iz B., da je izvršila krivično djelo falsifikovanje isprave iz čl. 412. st.2. u vezi st.1. Krivičnog zakonika.

      Na glavnom pretresu od 20.12.2011. godine, zamjenik ODT-a u Beranama Vladan Đalović u završnoj riječi je izjavio da u svemu ostaje pri podnijetoj  optužnici, kao i da smatra da je dokazima izvedenim tokom postupka u potpunosti utvrđeno da je optužena G. G., učinila krivično djelo stavljeno joj na teret. Istakao je da ovo proizilazi kako iz iskaza svjedoka oštećenih, a čiji iskazi su jasni i potpuni, i potvrđeni su svim pisanim dokazima izvedenim tokom postupka i naročito nalazom i mišljenjem vještaka grafologa koji je dat nakon vještačenja nespornih rukopisa optužene i oštećenih, a iz kojih nalaza proizilazi da su podatke na dokumentaciji potrebnoj za realizaciju predmetnog kredita, odnosno potpis oštećenih ispisala optužena G. G.. Imajući u vidu sve ovo i okolnosti koje utiču na odmjeravanje kazne predložio je sudu da optuženu G. G. oglasi krivom zbog krivičnog djela falsifikovanje isprave iz čl. 412. st.2. u vezi st.1. KZ i osudi je na kaznu zatvora u trajanju od 3 mjeseca.

      Kako optužena G. G., nije dostupna državnim organima radi vođenja krivičnog postupka, to je sud na predlog ODT-a u Beranama donio rješenje Kv.br.321/2011 od 08.12.2011 godine da se optuženoj sudi u odsustvu na osnovu čl.324.st.2 i 3 ZKP-a.

     Branilac optužene određen po službenoj dužnosti, rješenjem Osnovnog suda u Beranama K.br.254/2011 od 09.12.2011 godine, **adv.O. B.,** u završnoj riječi je izjavila da je tokom postupka dokazano da je njen branjenik izvršio krivično   djelo koje joj je stavljeno od strane ODT-a u Beranama na teret, pa moli sud da prilikom odmjeravanja kazne ima u obzir da je optužena lošeg imovinskog stanja, da do sada nije kažnjavana, da je što blaže kazni. Troškove traži po AT.

      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:  Saslušao svjedoka-oštećenog O. Ž., svjedoka G. G., saslušao svjedoka-oštećenog T. M., pročitao mjenicu  ser.broja …, pročitao zahtjev za odobrenje potrošačkog kredita br…. od 23.08.2007 godine, pročitao ovjeru podataka za žiranta na ime T. M. od 10.08.2007 godine, pročitao ovjeru podataka za žiranta na ime O. Ž. od 23.08.2007 godine, pročitao ugovor o potrošačkom kreditu Atlasmont banke AD  Podgorica Filijala B. br.... od 29.08.2007 godine, pročitao nalaz i mišljenje stalnog sudskog vještaka grafologa J. Z. br.... od 24.06.2011 godine,saslušao, pročitao nalaz i mišljenje vještaka grafologa J. Z. br.... od 24.06.2011 godine, pročiato nalaz i mišljenje vještaka grafologa J. Z. br.... od 24.06.2011 godine i pročitao izvod iz KE za okrivljenu.

      Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane da je okrivljena G. G., izvršila krivično djelo falsifikovanje isprave iz čl. 412. st.2. u vezi st.1. Krivičnog zakonika, pa ju je oglasio krivom jer nije bilo osnova koji bi isključivali postojanje krivičnog djela i krivice okrivljene.

    Iz iskaza svjedoka-oštećenog **O. Ž.** se vidi da je negdje u 2008 godini dobio poziv od službenika Atlasmont banke gdje i ima žiro račun preko kojeg prima platu, koji ga je obavijestio da mu je blokirana isplata plate zbog kredita. Naveo je da je otišao u banku kod službenika Č. kako bi se raspitao o datom kreditu koji ga je i upoznao sa tim da je navodno i potpisao izjavu, administrativnu zabranu i mjenicu te da je žirant G. G., koji mu je komšija.Istakao je da mu je banka tokom 2009 godine odbila preko 1.000,00 eura, četiri mjeseca i to čitavu platu, ispod zakonskog minimuma,dodajući da je pošao do G. G. koji mu je objasnio da je samo nosilac kredita a da je njegova sestra G. G. podigla dati kredit.Naveo je da G. G. poznaje jer su duže vrijeme bili u vezi i da je istoj i ranije više puta žirirao.Istakao je da kada je dobio poziv za suđenje po tužbi banke i da kada je vidio kompletnu dokumentaciju koju je navodno potpisao shvatio da su falsifikovani njegovi potpisi za sporni kredit u iznosu od 8.000,00 eura.Istakao je da kada je kontaktirao osumnjičenu G. G. ista rekla da je falsifikovala njegov potpis jer joj je bio neophodan novac.U završnoj riječi je izjavio da se ne pridružuje krivičnom gonjenju protiv optužene a da će imovinsko pravni zahtjev ostvariti u parnici.

  Iz iskaza svjedoka **G. G.** se vidi da je nosilac kredita kod Atlasmont banke AD Podgorica Filijala B. te da je tačno da je svu dokumentaciju koja je bila potrebna za   podizanje kredita pribavila njegovaa sestra G. G. i T. M.. Istakao je da su mu ispred Atlasmont banke ad Podgorica filijala B. svu potrebnu dokumentaciju za kredit dali G. G. i T. M. kao i da je tu dokumentaciju predao na šalter banke i podigao iznos od 8.000,00 eura.Istakao je da je nakon što je podigao novac, tj. 8.000,00 eura, da je isti dao sestri G. G. na ruke kao i da je tada kada je dao novac bio prisutan i T. M.. Istakao je da je lično vidio da su novac njegova sestra G. i T. M. podijelili.

   Iz iskaza svjedoka-oštećenog **T. M.,** se vidi da je u nekoliko navrata bio žirant G. G. u različitim bankama te da li je bio žirant u Atlasmont banci 2007 ili 2006 godine ne sjeća se. Istakao je da se   pojavljuje u više predmeta kao žirant G. G., te da nikada ni u jednoj banci nije išao da potpiše mjenicu, a da je ovjeru podataka za žiranta, a u kojim kreditima ne može da se izjasni, lično potpisivao G. G., a ni u jednoj ovjeri za žiranta koju je ovjerio i lično potpisao u UP PJ B., nije upisan iznos novca na koji bi bio žirant i na koji bi pristao. Istakao je da kredit u kojem se pojavljuje kao žirant a koji glasi na ime G. G. kojeg lično ne poznaje, nije žirirao niti bi mu ikada bio žirant. Dodao je da nikada nije bio prisutan kad su G. G. ili njen brat, G. G. podizali novac kod banke. Istakao je da  potpis na ovjeri podataka za žiranta, a koja ovjera podataka za žiranta mu je pokazana od strane suda, nije njegov kao i da nije njegov potpis ni na mjenici koja prati kredit Atlasmont banke.Naveo je da do sada nije mu odbijena ni jedna rata za kredit kod Atlasmont banke, a na iznos od 8.000,00 (osam hiljada) eura.U završnoj riječi je izjavio da se pridružuje krivičnom gonjenju protiv optužene i da postavlja imovinsko pravni zahtjev za naknadu štete.

  Uvidom u mjenicu ser.broja … koja glasi na ime korisnika kredita G. G. na iznos od 6.416,76 eura je utvrđeno da je na ime žiranata kao i na mjestu predviđenom za svojeručan potpis istih lica upisano ime T. M. br.lične karte i njegov matični broj, kao i ime O. Ž. i njegov matični broj.

Uvidom u zahtjev za odobrenje potrošačkog kredita br…. od 23.08.2007 godine je utvrđeno da isti glasi na ime G. G., da iznos na koji se odnosi dati zahtjev je 8.000,00 eura i da je na mjestu predviđenom za svojeručan potpis upisano ime G. G., kao i br.lične karte i njegov matični broj.

  Uvidom u ovjeru podataka za žiranta na ime T. M. od 10.08.2007 godine za kredit na ime korisnika G. G. u Atlasmont banci AD Podgorica Filijala B. je utvrđeno da je u formularu na ime žiranta kao i na mjestu predviđenom za svojeručni potpis istog lica, upisano ime T. M., kao i br.lične karte i njegov matični broj.

 Uvidom u ovjeru podataka za žiranta na ime O. Ž. od 23.08.2007 godine za kredit na ime korisnika G. G. u Atlasmont banci AD Podgorica Filijala B. je utvrđeno da je u formularuna ime žiranta kao i na mjestu predviđenom za svojeručan potpis istog lica, ušpisano ime O. Ž., kao i njegov matični broj.

   Uvidom u ugovor o potrošačkom kreditu Atlasmont banke AD Podgorica Filijala B. br…. od 29.08.2007 godine je utvrđeno da je dana 29.08.2011 godine, zaključen ugovor o potrošačkom kreditu između Atlasmont banke AD Podgorica Filijala B. i G. G., na iznos od 8.000,00 eura sa rokom otplate od 60 mjeseci, a isti je potpisan od strane službenog lica banke i G. G..

   Iz pročitanog nalaza i mišljenja vještaka grafologa J. Z. br…. od 24.06.2011 godine je utvrđeno da sporne potpise koji glase na ime O. Ž. konstatovane na naličju originala sporne Mjenice serijskog broja …, na original spornom formularu Izjave Atlasmont banke A.D.P. kao i na original spornom formularu Ovjere podataka  za žiranta Atlasmont banke A.D.Podgorica  u rubrikama “Svojeručan potpis imenovanog” je svojeručno ispisala G. G..

 Iz pročitanog nalaza i mišljenja vještaka grafologa J. Z. br…. od 24.06.2011 godine je utvrđeno da sporni potpis koji glasi na ime T. M. a koji je konstatovan na original spornom formularu Ovjere podataka za žiranta Atlasmont banke A.D.P. u rubriku “Svojeručan potpis imenovanog” je svojeručno ispisala G. G..

Iz pročitanog nalaza i mišljenja vještaka grafologa J. Z. br…. od
24.06.2011 godine je utvrđeno da sporne potpise koji glase na ime T. M. a koji
su konstatovani kako na original spornom formularu Izjave Atlasmont banke AD
P. tako i na licu i poleđini original sporne Mjenice serijskog broja … u
rubrikama “Svojeručni potpis žiranta”,nije ispisao T. M..  
  Sud je u potpunosti prihvatio nalaz i mišljenje vještaka grafologa J. Z. br…. od 24.06.2011 godine, br…. od 24.06.2011 godine, kao i br…. od 24.06.2011 godine jer je isti dat jasno, stručno i savjesno i potiče od kompetentnog lica a isti je u svemu  u skladu sa ostalim izvedenim dokazima, a na osnovu kojih je utvrđeno da su u predmetnim formularima imena oštećenih O. Ž. i T. M. ispisala svojeručno optužena G. G..

Pravnom analizom naprijed utvrđenog činjeničnog stanja sud je našao da su se u
opisanim radnjama okrivljene G. G., stekla sva bitna obilježja bića krivičnog
djela falsifikovanje isprave iz čl. 412. st.2. u vezi st.1. Krivičnog
zakonika. Naime, svim izvedenim dokazima tokom postupka na nesumnjiv način je
utvrđeno da je okrivljena neutvrđenog dana avgusta mjeseca 2007.godine, u
Beranama, u namjeri da upotrijebi kao prave napravila lažne isprave: mjenicu
serijskog broja …, izjave žiranata i ovjere podataka za žirante Atlas Mont
banke AD Podgorica, u koje je unijela neistinite podatke, na način što je na
naličju mjenice ispisala O. Ž., Ul."29.N." B., JMBG … i i stog svojeručno
potpisala; u izjavi žiranta broj ovjere … od 23.08.2007.godine, u rubrici
potpis, ispisala O. Ž.; na formularu ovjere podataka za žiranta, u rubrici
svojeručni potpis imenovanog, ispisala O. Ž., dok je na formularu ovjere
podataka za žiranta, u rubrici svojeručni potpis imenovanog, ispisala T. M. i
ovakve lažne javne isprave za koje je znala da su lažne, dana
29.08.2007.godine, upotrijebila kao prave prilikom realizacije kredita po
ugovoru Atlas Mont banke AD Podgorica-Filijala B., br…., u iznosu od 8.000,00
eura, na ime korisnika kredita G. G.. Pri tom je sud cijenio iskaze svjedoka-
oštećenih O. Ž. i T. M. i prihvatio ih kao objektivne, jasne i uverljive, a
isti su potvrđeni i nalazom i mišljenjem vještaka grafologa J. Z.. Sud nije
prihvatio iskaz svjedoka G. G. da nakon što je podigao novac kod Atlasmont
banke AD Filijala B. u iznosu od 8.000,00 eura i kada je isti dao optuženoj G.
G. da je bio prisutan i svjedok-oštećeni T. M., a iz razloga jer je iskaz
svjedoka sračunat na umanjenje krivične odgovornosti optužene i nije u skladu
sa ostalim izvedenim dokazima prvenstveno sa iskazima svjedoka-oštećenog T.
M.. Djelujući na opisani način okrivljena je postupala sa umišljajem, svjesna
da svojom radnjom pravi lažnu javnu ispravu a sa namjerom da ju  upotrijebi
kao pravu, a nakon toga je i pored tog saznanja istu i upotrijebila kao pravu
i time ugrozila pravni saobraćaj. Okrivljena je i pored takve svijesti htjela
izvršenje krivičnog djela, to jest, postizanje zabranjene posledice.  
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenoj G. G. za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljene sud cijenio i uzeo
u obzir da dosada nije osuđivana kao izvršilac krivičnih djela, a što je
utvrđeno na osnovu izvoda iz KE evidencije, kao i da se oštećeni O. Ž. nije
pridružio krivičnom gonjenju protiv optužene, dok otežavajućih okolnosti na
strani okrivljene nije bilo.Kako je za predmetno krivično djelo Zakonom
propisana kazna zatvora u trajanju od  3 mjeseca do 5 godina, to je sud
cijeneći navedene okolnosti kao naročito olakšavajuće našao da ima mjesta
primjeni odredaba o ublažavanju kazne na osnovu čl. 45. i 46. KZ, te ju je
osudio na kaznu zatvora u trajanju od 60 /šezdeset/ dana. Sud je uvjerenja da
je navedena kazna zatvora srazmjerna težini izvršenog krivičnog djela i
stepenu krivice okrivljene i predstavlja onu mjeru, koja je nužno neophodna,
za postizanje, u okviru opšte  svrhe izricanja krivičnih sankcija propisane
čl.4. st.2. KZ, svrhe kažnjavanja propisane čl.32 istog zakona. Osnovno se
može očekivati, da će izrečena kazna zatvora, pozitivno djelovati na
prevaspitavanje okrivljene, te da će ista uticati da u buduće ne vrši krivična
djela.  
      Odluka o troškovima krivičnog postupka u iznosu od 1131,00 eura zasnovana je na odrebi čl. 229. st.1. ZKP-a i predstavlja izdatke koje je sud imao za naknadu braniocu po službenoj dužnosti adv. O. B., u iznosu od 125,00 eura, naknadu i nagradu vještaku grafologu Z. J. u iznosu od 1006,00 eura, dok je  paušalni iznos  od 30,00 eura, odmjeren s obzirom na trajanje i složenost krivičnog postupka, te imovno stanje optuženog na osnovu čl. 226. st.3. ZKP-a.

Oštećeni O. Ž. i T. M. se radi ostvarivanja imovinsko pravnog zahtjeva za
naknadu štete upućuju na parnicu shodno čl. 239. st.2. ZKP-a.  
     S iznijetih razloga odlučeno je kao u izreci presude.

OSNOVNI SUD U BERANAMA,
Dana, 20.12.2011. godine. 
Zapisničar,
S U D I J A,
Momirka Fatić
MILOVAN SPASOVIĆ 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   15
/petnaest/   dana  od dana prijema pismenog
otpravka, preko ovog suda.  