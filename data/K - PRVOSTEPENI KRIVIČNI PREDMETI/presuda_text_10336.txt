K.br. 261/11 
U IME CRNE GORE
      **OSNOVNI SUD U BERANAMA** , po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv okrivljenog **M. A.** , iz B., zbog krivičnog djela nedozvoljeno držanje oružja i eksplozivnih materija iz čl.403.st.1.Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.215/2011 od 23.08.2011 godine, nakon održanog glavnog i javnog pretresa, u prisustvu Zamjenika ODT-a u Beranama Jadranke Mićović, a u odsustvu okrivljenog, dana 23.11.2011 godine, donio je i javno objavio

P R E S U D U
      Okrivljeni **M. A.,** od oca R. i majke M., rođene B., rođen ... godine, u B., stalno nastanjen u ul.M.V., Opština B., državljanin Crne Gore, nezaposlen, neozenjen, pismen, završio SSS, siromasnog imovnog stanja, osuđivan.

K R I V   J E

Što je: 
   Dana 04.08.2011.godine, u ul."8. C.", u B., suprotno odredbama čl.11. Zakona o oružju, neovlašćeno nosio pištolj marke CZ kal 9 mm, fbr.5881, sa okvirom od 6 /šest/ metaka.

      -Čime je izvršio krivično djelo nedozvoljeno držanje oružja i eksplozivnih materija iz čl. 403. st.1. Krivičnog zakonika Crne Gore.

      Pa ga sud za izvršeno krivično djelo  na osnovu navedenog zakonskog propisa, te primjenom čl. 32. 36. 42. 45. i 46. st.1. tač.5. KZ, kao i primjenom čl. 374. ZKP-a,

O S U Đ   U J E
           Na kaznu zatvora u trajanju od 30 /trideset/ dana. 
      Okrivljeni se obavezuje da plati sudu troškove krivičnog postupka- paušal u iznosu od 30,00 /trideset/ eura, u roku od 15 dana po pravosnažnosti presude pod prijetnjom prinudnog izvršenja.

      Prema okrivljenom se shodno čl.75. KZ, izriče mjera bezbjednosti oduzimanja  predmeta  i to:  pištolja marke CZ, kal 9 mm, fbr.5881 sa okvirom od 6 /šest/ metaka, kao predmet izvršenja krivičnog djela.

O b r a z l o ž e nj e
      Osnovno državno tužilaštvo u Beranama je optužnim predlogom Kt.br. 215/2011 od 23.08.2011. godine, optužilo M. A., iz B., da je izvršio krivično djelo nedozvoljeno držanje oružja i eksplozivnih materija iz čl. 403. st.1. Krivičnog zakonika Crne Gore.

      Na glavnom pretresu od 23.11.2011 godine, nije pristupio okrivljeni M. A.,pa je sud glavni pretres održao i zaključio u njegovom odsustvu shodno čl.457.ZKP-a.

      Na glavnom pretresu od 23.11.2011. godine, Zamjenik ODT-a u Beranama Jadranka Mićović u završnoj riječi je izjavila da ostaje pri optužnom predlogu Kt.br.215/11 od 23.avgusta 2011 godine,jer je teza optužbe u potpunosti dokazana i to kako priznanjem optuženog,tako i iskazima svjedoka V. G. i B. S.,te uvidom u potvrdu UP PJ Berane br.... od 04.08.2011 godine,te je predložila da ga sud osudi na kaznu zatvora u trajanju od 30 (trideset) dana,jer se radi o licu koje je osuđivano,a što se vidi iz izvoda iz kaznene evidencije.

      Izjašnjavajući se o optužnom predlogu ODT-a u Beranama, okrivljeni M. A. je na glavnom pretresu naveo da je tačno da je dana 04.08.2011 godine sa sobom nosio pištolj marke CZ kal. 9 mm,fab.br....,sa okvirom od 6 metaka,kal. 9 mm ,koji je vlasništvo njegovog pokojnog oca M. R. koji je za taj pištolj imao uredno izdatu dozvolu.Istakao je da je predmetnog dana stavio pištolj za pojasom iz razloga jer je htio da pita nekog da mu pištolj očisti i bromira,jer je isti bio dosta korozirao a sve u cilju da bi ga sačuvao kao uspomenu na oca.Dalje je naveo da kada ga je policija zaustavila pištolj koji je imao kod sebe,bacio je ispod jednog auta,a koji pištolj je policija i pronašla.

      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:

      U svojstvu svjedoka saslušao V. G. i B. S., izvršio uvid u potvrdu UP PJ B. br.... od 04.08.2011 godine, uvid u zapisnik Uprave policije PJ B. o ispitivanju alkohola u organizmu od 04.08.2011 godine,izvršio uvid u izvještaj o analizi parafinskih rukavica br.... i izvjestaj o balističkoj analizi br...., uvid u akt Uprave policije PJ B. br.... od 17.11.2011 godine i izvršio uvid u izvod iz kaznene evidencije za okrivljenog UP PJ B. br.... od 30.08.2011 godine.

      Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni M. A., izvršio krivično djelo nedozvoljeno držanje oružja iz čl.403. st.1. Krivičnog zakonika Crne Gore,  pa ga je oglasio krivim jer nije bilo osnova koji bi isključivali postojanje krivičnog djela i krivice okrivljenog. Pri tom sud je posebno cijenio priznanje okrivljenog da je držao i nosio pištolj, a što je u skladu sa ostalim izvedenim dokazima tokom postupka, te iskazima svjedoka V. G. i B. S., a čije iskaze je sud u potpunosti prihvatio, dok odbranu okrivljenog u dijelu da je nosio pištolj da mu se očisti i bromira i da je isti bio dosta korozirao, sud nije prihvatio, a iz razloga jer je kod istog kada je i pronađen pištolj nađen i okvir sa 6 metaka.

     Iz iskaza svjedoka **V. G.** je utvrdjeno da kao policajac Uprave policije PJ B., u jutarnjim časovima, kada se nalazio u smjeni sa kolegama 04.08.2011.godine, u ul."M Z.", u blizini H. banke, čuo se pucanj iz vatrenog oružja. Istakao je da su primijetili tri lica kako se trčećim korakom od kafe bara "S.", kreću u pravcu gradske apoteke i skreću u prolaz ka ulici "VIII C.". Da bi tada policajci-kolege B. S. i B. M. krenuli za timlicima,   da je sa  kolegom M. Lj. odmah ušao  u službeno auto i sa istim autom kreću u pravcu presretanja u ul."VIII C.", u B., gdje su se ta lica i uputila.  Istakao je da kada ih je jedno od ta tri lica vidjelo, a za koje su posumnjali da je pucalo iz vatrenog oružja, jer  ga prethodno vidio u bijelu košulju i blijedim farmericama, stalo je, izvadio nešto iz pojasa i bacilo pod auto pmv marke "V.". Nakon toga kada su pretresli to lice, vidjeli su da isti ne posjeduje kod sebe bilo kakvo oružje. Dalje je naveo da kada se sagnuo da vidi šta je to lice bacilo pod pmv marke "V.", pronašao je pištolj marke CZ crne boje, a u kojem pištolju se nalazio i okvir sa 6 metaka. Da bi to isto lice, tj. M. A. su priveli u stanicu policije i predali na rad inspektorima koji su nadležni, kao i pištolj sa okvirom od 6 metaka koji su pronašli ispod pmv marke "V.".

    Iz iskaza svjedoka **B. S.,** je utvrdjeno da se u jutarnjim časovima 04.08.2011.godine, kao policajac UP PJ B. nalazio u ul."M. Z.", kao pozornik,da se ispred H. banke našao sa kolegama iz interventne jedinice V. G., B. M. i M. Lj., te dok su stojali   i pričali, začuli pucanj iz vatrenog oružja, okrenuli se u pravcu centra grada i ispred jednog kafe bara "S." primijetili su tri lica, a jedno lice koje je bilo u bijeloj košulji i u svijetlim farmericama držalo je ruku uvis, pomislili su da je to lice pucalo i kada se sa kolegom B. M. uputio u njihovom pravcu, ta tri lica su trčećim korakom krenuli ka centru grada i skrenuli u prolaz koji se nalazi u neposrednoj blizini gradske apoteke, a koji vodi do ul."VIII C.", dok su se kolege V. G. i M. Lj. sa službenim vozilom kretali u presijecanje puta tim licima, tačnije koja su se kretala ka ul."VIII C.". Istakao je da kada je sa kolegom B. M. stigao do gradske apoteke, tačnije do prolaza, isti mu je kazao da se vrati i da obezbijedi lice mjesta, što je i uradio i dok je obezbeđivao lice mjesta pronašao je neke čaure od pištolja. Kasnije je saznao da je priveden u stanicu policije M. A., te i da su njegove kolege V. G. i M. Lj. pronašli jedan pištolj marke CZ, ispod jednog pvm kada su okrivljenog pretresali.

     Uvidom u potvrdu o privremeno oduzetim predmetima UP PJ B. br…. od 04.08.2011 godine,se vidi da je kod okrivljenog M. A. pronađen i oduzet pištolj marke CZ kal. 9 mm, F.br…. kao i okvir sa 6 (šest) metaka kal.9 mm.

   Uvidom u izvještaj o analizi parafinskih rukavica br…. od 19.08.2011 godine, je utvrđeno da nakon izvršenih ispitavanja na samolepljivim folijama skinutih sa šaka okrivljenog M. A. nije dokazano prisustvo barutnih čestica.

   Uvidom u izvjestaj o balističkoj analizi br…. od 19.08.2011 godine, je utvrđeno da je rezultat ispitivanja negativan, sto znači da nijesu pronađene podudarne karakteristike, odnosno da iz pomenutog pištolja predmetne večeri nije pucano.

   Uvidom u akt Uprave policije PJ B. br…. od 17.11.2011 godine, je utvrđeno da je pištolj marke CZ, kal.9 mm, FBR…., vlasništvo pokojnog M. R., od oca M., registrovan u PJ B., pod rednim brojem …, izdat 02.11.1990 godine.

Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog M. A., stekla sva bitna obilježja bića krivičnog
djela nedozvoljeno držanje oružja i eksplozivnih materija iz čl.403. st.1.
Krivičnog zakonika Crne Gore. Naime, svim izvedenim dokazima tokom postupka je
utvrđeno da je okrivljeni  dana 04.08.2011 godine, imao kod sebe pištolj marke
CZ, kal.9 mm, fbr.... sa okvirom od 6 (šest) metaka, na javnom mjestu,
suprotno odredbama čl.11. Zakon o oružju, kada mu je pištolj i municija istog
dana oduzeta od strane ovlašćenih policijskih službenika Uprave policije PJ
B., a što je utvrđeno kako iz iskaza okrivljenog tako i iz iskaza svjedoka,
kao i potvrde o privremeno oduzetim predmetima, izdate od strane UP PJ B.
javno mjesto u smislu ovog Zakona je mjesto na ojem je slolbodan pristup
(ulica, trg, javni put, pristanište, plaža, park, čekaonica,
trgovnski,ugostiteljski ili sličan objekat), ili pristup pod određenim
uslovima (sportski objekt, sredstvo javnog saobraćaj i sl). Kada se ima u vidu
smisao čl.11.Zakona o oružju, mjesto gdje je zatečen okrivljeni je ulica.
Djelujući na opisani način okrivljeni je postupao sa umišljajem, svjestan da
neovlašćeno drži i nosi pomenuto oružje i municiju,  pa je i pored takve
svijesti  htio  postizanje zabranjene posledice.  
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom M. A. za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir da je priznao izvršenje krivičnog djela, da je mlađe životne
dobi, nezaposlen, neoženjen, dok je kao otežavajuću okolnost cijenio njegovu
raniju osuđivanost. Kako je za predmetno krivično djelo,zakonom propisana
kazna zatvora u trajanju od 3 mjeseca do 3 godine, to je sud cijeneći navedene
okolnosti,kao naročito olakšavajuće, obzirom na držanje okrivljenog pred
sudom, njegovo priznanje izvršenja krivičnog djela,našao da ima mjesta
primjeni odredaba o ublažavanju kazne na osnovu čl.45 i 46. KZ, te ga je
osudio na kaznu zatvora u trajanju od 30 (trideset) dana.Sud je uvjerenja da
je navedena kazna zatvora srazmjerna težini izvršenog krivičnog djela i
stepenu krivice okrivljenog i predstavlja onu mjeru,koja je nužno neophodna,za
postizanje, u okviru opšte  svrhe izricanja krivičnih sankcija propisane čl.4.
st.2. KZ, svrhe kažnjavanja propisane čl.32 istog zakona. Osnovno se može
očekivati,da će izrečena kazna zatvora,pozitivno djelovati na prevaspitavanje
okrivljenog,te da će ista uticati da u buduće ne vrši krivična djela.  
      Okrivljeni se obavezuje da plati sudu troškove krivičnog postupka- paušal u iznosu od 30,00 /trideset/ eura, u roku od 15 dana po pravosnažnosti presude pod prijetnjom prinudnog izvršenja.

       Odluka o izricanju mjere bezbjednosti oduzimanja predmeta zasnovana je na odredbi cl.75. KZ CG.

     S iznijetih razloga odlučeno je kao u izreci presude.

OSNOVNI SUD U BERANAMA,
Dana, 23.11.2011. godine.
Zapisničar
S U D I J A
Momirka Fatić                                                 MILOVAN
SPASOVIĆ 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   8
/osam/   dana  od dana prijema pismenog
otpravka, preko ovog suda.  