K.br. 315/11 
U IME CRNE GORE
  **OSNOVNI SUD U BERANAMA** , po sudiji pojedincu Aleksandru Ćulafiću, uz učešće namještenika suda Mirosave Lekić kao zapisničara, u krivičnom predmetu protiv okrivljenog **M. M.** , iz B., zbog krivičnog protivpravno priključenje gradilišta na tehničku infrastrukturu iz čl. 326 b Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.182/2010 od 12.10.2011. godine, nakon održanog glavnog i javnog pretresa, u prisustvu Zamjenika ODT u Beranama Jadranke Mićović i okrivljenog, a u odsustvu oštećene Elektrodistribucije B., dana 25.11.2011. godine, donio je i javno objavio

P R E S U D U
  Prema okrivljenom **M. M.** , od oca S. i majke S., rođene F., rođenog … godine u A., sa prebivalištem u mjestu R. M., opština A., državlajnin Crne Gore, završio SSŠ, lošeg imovnog stanja, neosuđivan

  -  na osnovu čl. 372 st. 1 ZKP-a

ODBIJA SE OPTUŽBA
  \- da je:

  \- dana 25.03.2010. godine, protivno čl. 75 Zakona o uređenju prostora i izgradnju objekata ( Sl. list Crne Gore br. 51/2008), u svom stambeno - poslovnom objektu u mjestu M. R., opština A., bez saglasnosti Elektrodistribucije B. priključio na tehničku infrastrukturu - elektro energetsku mrežu, poslovni objekat za koji nije izdata elektroenergetska saglasnost,

  \- čime je izvršio krivično djelo protivpravno priključenje gradilišta na tehničku infrastrukturu iz čl. 326 b Krivičnog zakonika.

  Troškovi krivičnog postupka padaju na teret budžetskih sredstava suda.

O b ra z l o ž e nj e
  Optužnim predogom ODT-a u Beranama Kt.br. 182/2010 od 12.10.2011. godine, stavljeno je na teret okrivljenom M. M. izvršenje krivičnog djela protivpravno priključenje gradilišta na tehničku infrastrukturu iz čl. 326 b Krivičnog zakonika.

  Na glavnom pretresu od 25.11.2011. godine, poslije završenog dokaznog postupka, Zamjenik ODT-a u Beranama Jadranka Mićović  je izjavila da odustaje od optužbe protiv okrivljenog M. M., zbog toga što iz iskaza svjedoka S. M. proizilazi da je stambeno poslovni objekat koji se nalazi u mjestu M. R., opština A., a koji je vlasništvo okrivljenog M. M., uzeo pod zakup od istog i da je nakon uzimanja objekta pod zakup do decembra 2008. godine koristio električnu energiju iz kuće okrivljenog, te da se u decembru 2008. godine bez saglasnosti Elektrodistribucije i znanja okrivljenog M. M., sam priključio na tehničku infrastrukturu elektroenergetsku mrežu, odnosno postavio brojilo, iako nije imao izdatu elektroenergetsku saglasnost.

  Kako je zamjenik ODT-a u Beranama u toku glavnog pretresa odustala od optužbe protiv okrivljenog, sud je na osnovu čl. 372 tač. 1 ZKP-a odlučio kao u izreci ove presude.

  Shodno čl. 230 st. 1 ZKP-a CG odlučeno je da troškovi krivičnog postupka padaju na teret budžetskih sredstava suda.

OSNOVNI SUD U BERANAMA
Dana, 25.11.2011. godine
ZAPISNIČAR,
S U D I JA  
Mirosava Lekić
Aleksandar Ćulafić 
PRAVNA POUKA: Nezadovoljna stranka
ima pravo žalbe, u roku od 8 (osam) dana,
od dana prijema presude, putem ovog
suda za VIŠI SUD U BIJELOM POLJU.  