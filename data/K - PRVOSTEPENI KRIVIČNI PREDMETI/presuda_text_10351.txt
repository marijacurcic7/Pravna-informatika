K.br. 339/11 
U IME CRNE GORE
      **OSNOVNI SUD U BERANAMA** , po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv optuženog **K. A.** , iz B. P., zbog produženog krivičnog djela teška krađa iz čl.240. st.1. tač.1. Krivičnog zakonika u vezi čl.49.Krivičnog zakonika, po optužnici Osnovnog državnog tužilaštva u Beranama Kt.br.258/2011 od 27.oktobra 2011 godine, nakon održanog glavnog i javnog pretresa, u prisustvu Osnovnog državnog tužioca u Beranama Gorice Golubović, optuženog K. A. i njegovog branioca određenog po službenoj dužnosti adv.M. R., oštećenih K. H.,V. D., M. Ž., punomoćnika oštećenog  AD "Š." R. K. i punomoćnika oštećenog AD "A." G. R., dana 29.11.2011 godine, donio je i javno objavio

P R E S U D U
      Optuženi **K. A. (JMBG ...),** od oca H. i majke A., rođene B., rođen ... godine, u R., stalno nastanjen u selu Z., opština B. P., državljanin Crne Gore, nezaposlen, neoženjen, pismen, završio OŠ, siromašnog imovnog stanja, osuđivan presudom Osnovnog suda Podgorica K.br.... od 29.06.2010 godine, stavljen pod pojačani nadzor od strane starateljstva, zbog izvršenog krivičnog djela teške krađe iz čl.240/1 KZ, presudom Osnovnog suda Berane K.br.... od 19.02.2011 godine, osuđen zbog izvršenog krivičnog djela teška krađa iz čl.240/1 KZ CG, na 3 mjeseca zatvora i presudom Osnovnog suda Berane K.br. ... od 05.04.2011 godine,osuđen po čl.152/2 KZ CG, na 30 dana zatvora.

K R I V   J E
           Što je: 
      U noći 18.09.2011.godine, oko 01,00 čas, u Ul."S. S." u B., obio prodajni objekat-market DOO "A.-k.",vlasništvo oštećenog K. H., na način što je upotrebom fizičke snage raširio aluminijske rešetke na prozoru i kroz tako napravljen otvor ušao u unutrašnjost objekta i iz fiskalne kase oduzeo 150,00 eura u različitim apoenima, a sve u namjeri da njihovim prisvajanjem sebi pribavi protivpravnu imovinsku korist.

      U noći 29.09.2011.godine, oko 02,00 časa, u UL." 29.N." u B., obio prodajni objekat-market DOO "J.",vlasništvo oštećenog D. V., na način što je upotrebom podesnog sredstva šrafcigera odvalio ulazna eloksirana vrata u predjelu brave, ušao u unutrašnjost objekta i iz fiskalne kase oduzeo 150,00 eura u različitim apoenima, a sve u namjeri da njihovim prisvajanjem sebi pribavi protivpravnu imovinsku korist.

      U noći 25.09.2011.godine, oko 02,00 časa, u UL." M.Z." u B., obio prodajni objekat-trafiku STR "M.", vlasništvo oštećenog Ž. M., na način što je upotrebom podesnog sredstva šrafcigera odvalio u predjelu brave šalter prozor dimenzija 40 x 50 cm, potom kroz tako napravljen otvor ušao u unutrašnjost objekta i iz fioke prodajnog pulta oduzeo 150,00 eura, u različitim apoenima i 30 /trideset/ vaučera operatera 068 i 067 od po 5 /pet/ eura, u vrijednosti od 150,00 eura, u ukupnoj vrijednosti od 300,00 eura, a sve u namjeri da njihovim prisvajanjem sebi pribavi protivpravnu imovinsku korist.

      U noći 25.09.2011.godine, oko 04,00 časa, u UL."S. S."bb u B., obio ugostiteljski objekat SUR "G.", vlasništvo oštećenog S. N., na način što je upotrebom podesnog sredstva šrafcigera odvalio ulazna vrata u predjelu brave, ušao u unutrašnjost objekta iz posude sa frižidera oduzeo 27,00 eura u različitim apoenima, kao i mobilni telefon marke "Samsung" sa karticom br…., u vrijednosti od 30,00 eura, a sve u ukupnoj vrijednosti od 57,00 eura, a sve u namjeri da njihovim prisvajanjem sebi pribavi protivpravnu imovinsku korist.

      U noći 01.10.2011.godine, oko 04,00 časa, u UL." M.Z." u B., obio prodajni objekat-kiosk br…., vlasništvo AD "Š." iz P., na način što je upotrebom podesnog sredstva šrafcigera odvalio ulazna vrata u predjelu brave, ušao u unutrašnjost objekta i iz fiskalne kase oduzeo 50,00 eura, kao i jednu paklicu cigareta crvene boje marke "Murati Ambasador", u vrijednosti od 1,60 erua, a sve u ukupnoj vrijednosti od 51,60 eura, a sve u namjeri da njihovim prisvajanjem sebi pribavi protivpravnu imovinsku korist.

      Dana 01.10.2011.godine, oko 05,20 časova, u UL." M.J. br…." u B., obio prodajni objekat-market DOO "A.", vlasništvo oštećenog R. V., na način što je upotrebom podesnog sredstva šrafcigera odvalio ulazna vrata, ušao u unutrašnjost objekta i i pokušao da oduzme novac iz registar kase,  u namjeri da njegovim prisvajanjem sebi pribavi protivpravnu imovinsku korist, u čemu je spriječen aktiviranjem zvučnog alarma.

      -Čime je izvršio produženo krivično djelo teška krađa iz čl. 240. st.č1. tač.1. Krivičnog zakonika u vezi čl. 49. Krivičnog  zakonika.

- Pa ga sud primjenom navedenog zakonskog propisa, te čl. 32, 36, 42 i 51
st.1. Krivičnog zakonika, kao i primjenom čl. 374. ZKP-a,  
O S U Đ U J E
           Na kaznu zatvora u trajanju od 1 (jedne) godine. 
      Vrijeme koje je optuženi proveo u pritvoru od 01.10.2011.godine do 29.11.2011.godine,   uračunava mu se u izrečenu kaznu zatvora shodno čl.51. st.1. KZ CG.

      Optuženi se obavezuje da plati sudu troškove krivičnog postupka u iznosu od 60,00 eura i paušal u iznosu od 30,00 eura, a sve u roku od 15 dana po pravosnažnosti presude pod prijetnjiom prinudnog izvršenja, dok će sud posebnim rješenjem odlučiti o troškovima branioca određenog po službenoj dužnosti.

      Optuženi se na osnovu čl. 239. st.2. ZKP-a obavezuje da na ime imovinsko pravnog zahtjeva za naknadu štete oštećenom D. V. plati iznos od 150,00 eura, oštećenom Ž. M. iznos od 300,00 eura, oštećenom S. N. iznos od 57,00 eura, AD "Š." iznos od 51,60 eura, a sve u roku od 15 dana od dana pravosnažnosti presude pod prijetnjom prinudnog izvršenja, dok se oštećeni DOO"A." radi ostvarivanja imovinsko pravnog zahtjeva za naknadu štete se upućuje na parnicu.

O b r a z l o ž e nj e
      Osnovno državno tužilaštvo u Beranama je optužnicom Kt.br. 258/2011 od 27.oktobra 2011 godine, optužilo K. A., iz B.P., da je izvršio produženo krivično djelo teška krađa iz čl. 240. st.č1. tač.1. Krivičnog zakonika u vezi čl. 49. Krivičnog  zakonika Crne Gore.

       Oštećeni V. D., M. Ž., S. N., punomoćnik oštećenog AD "Š.” R. K., kao i punomoćnik oštećenog AD "A." G. R., su se pridružili krivičnom gonjenju protiv okrivljenog i postavili imovinsko pravni zahtjev za naknadu štete.

      Na glavnom pretresu od 23.11.2011. godine, ODT u Beranama, Gorica Golubović , u završnoj riječi je izjavila, da želi da precizira optužnicu ODT-a u Beranama, Kt.br.258/2011 od 27.oktobra 2011.godine pod tač.5 tako što ista treba da glasi "Da je okrivljeni K. A. u noći 01.10.2011.godine, oko 04,00 časova, u ul."M. Z." u Beranama, obio prodajni objekat-kiosk br…. vl. AD "Š." iz P., na način što je upotrebom podesnog sredstva šrafcigerom odvalio ulazna vrata u predjelu brave, ušao u unutrašnjost objekta i iz fiskalne kase oduzeo 50,00 eura, kao i 1 paklicu cigareta  crvene boje marke "Murati Ambasador", a sve u namjeri da sebi pribavi protivpravnu imovinsku korist. Dalje je istakla, da ostaje u potpunosti pri podignutoj optužnici protiv K. A., zbog produženog krivičnog djela teška krađa iz čl. 240. st.1. KZ CG, kao i preciziranoj na današnjem glavnom pretresu, jer je svim izvednim dokazima u potpunosti dokazana krivica optuženog po svim tačkama optužnice, te je predložila sudu da se okrivljenom s obzirom da se radi o licu sklonom vršenju ovakve vrste krivičnih djela,  izrekne kazna zatvora u trajanju od 1 godine, jer je mišljenja da će se izricanjem ovakve vrste i visine kazne jedino moći postići svrha kažnjavanja prema izvršiocu.

      Izjašnjavajući se o optužnici ODT-a u Beranama, **optuženi K. A.,**   je na glavnom pretresu u svoju odbranu izjavio, da je tačno  da je u noći 18.09.2011.godine, oko 01,00 časova, u ul."S. S." u B., obio prodajni objekat market DOO "A.K.", na način što je raširio aluminijske rešetke na prozoru, ušao u unutrašnjost objekta i uzeo nešto novca, a da se ne sjeća koliko, te da je tačno da je u noći 01.10.2011.godine, oko 04,00 časova, u  ul."M. Z." u B., obio prodajni objekat-kiosk  i to na način što je upotrijebio šrafciger, odvalio ulazna vrata, ušao u unutrašnjost objekta i iz istog nije oduzeo ništa. Dalje je naveo da nijesu tačni navodi da je u noći 29.09.2011.godine, obio prodajni objekt market DOO "J.", kao i da nijesu tačni ni navodi  da je u noći 25.11.1201.godine obio prodajni objekat trafiku STR "M.".  Te da nijesu tačni ni navodi iz optužnice ODT-a u Beranama, da je u noći 25.09.2011.godine obio ugostiteljski objekat SUR "G.", niti je dana  01.10.2011.godine, u ul."M. J." obio prodajni objekat DOO "A.". Nakon što je upoznat sa odbranom datom pred ODT u Beranama od 01.10.2011.godine, a u prisustvu adv. M. R., a u kojoj je naveo, da je tačno da je 29.09.2011.godine, obio vrata trgovinske radnje "J.", oko 02,00 časa ujutru, ušao u unutrašnjost iste i uzeo nešto novca u raličitim apoenima oko 60,00 eura. Te da je tačno, da je u noći 24/25.09.2011.godine, oko 02,00 časa ujutru, izvršio obijanje trafike "M.", vlasništvo M. Ž., na način što je šrafcigerom otvorio šalter prozor, kroz isti se provukao do pojasa i oduzeo iz fioke sitnog metalnog novca 40,00 eura. Te da je tačno, da je u septembru mjesecu 2011.godine, oko 01,00 čas, obio trgovinsku radnju "A.", na način što je nogom razvalio rešetke, ušao u unutrašnjost i iz kase oduzeo 160,0 eura u različitim apoenima. Te da je tačno da je 10.10.2011.godine, oko 04,30 časova, pokušao da uđe u objekat "A." u B., nakon što je obio ulazna vrata objekta šrafcigerom, te nakon što su se aktivirali alarmi pobjegao, te da je iste noći oko 04,30 časova, obio kisok AD "Š." na način što je otvorio vrata šrafcigerom i iz iste oduzeo 30,00 eura, te i da je 24/25.09.2011.godine, obio ugostiteljski objekat SUR "G." vlasništvo S. N., na način što je šrafcigerom obio ulazan vrata, ušao u unutrašnjost objekta i iz neke kutijice koja se nalazila na frižideru oduzeo 17,00 eura u različitim apoenima. Te nakon što je isti upoznat sa odbranom datom pred sudijom za istragu dana 03.10.2011.godine, gdje je naveo da je tačno da je počinio krivično djelo na štetu trgovinske radnje "A.", trafike "M.", koja se nalazi u blizini Osnovnog suda i pokušao da obije objekat "A.", te da ostale krađe nije izvršio. Optuženi K. A., je istakao, da je odbranu datu pred ODT u Beranama, dao iz razloga kako bi ga pustili iz zatvora, a kod sudije za istragu da ne bi išao u zatvor, te ostao pri odbrani datoj na glavnom pretresu. U završnoj riječi je izjavio, da prihvata u potpunosti završnu riječ svog branioca adv. M. R. i obećao sudu da neće više vršiti ovakva, niti bilo kakva druga krivična djela.

     Branilac optuženog određen po službenoj dužnosti **adv. M. R.** u završnoj riječi je izjavio, da je njegovom branjeniku   stavljeno na teret produženo krivično djelo teške krađe, da je ista izvršio u šest objekata u B.. Istakao je,  da je optuženi dao svoju odbranu i da nije osporio da je izvršio  krivična djela u objektu DOO "A." i u objektu AD "Š.", a što se tiče ostalih u svemu je negirao njihovo izvršenje. Dodao je da su na glavnom pretresu saslušani svjedoci-oštećeni koji uglavnom o optuženom kao izvršiocu raspolažu saznanjima dobijenim od policije i ničim bliže što bi ukazivalo na njega kao izvršioca, te je zamolio sud da cijeni njegovo priznanje u dijelu kako je rekao, kao  i da je izvršilac i u ostalim objektima optuženi bi to priznao. Prilikom odlučivanja o vrsti i visine kazne zamolio je sud da cijeni  činjenicu da je mlad, uslove njegovog života kako je utvrđeno kroz krivični postupak, kao i okolnosti od uticaja na vrstu i visinu kazne. Istakao je, da što se tiče predloga zastupnika optužbe misli da je predložena previsoka kazna, koja nije u ekvilenciji sa stvarnim stanjem i posledicom krivičnih djela stavljenih mu na teret, dodajući da pošto su prestali svi razlozi za dalje držanje optuženog za pritvor da se isti ukine i pusti na slobodu.

      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze: Saslušao svjedoke-oštećene M. Ž., V. S., predstavnika oštećene AD "Š." P., R. K., svjedoka Đ. M., svjedoke-oštećene K. H., V. D., predstavnika oštećenog DOO "A." G. R., pročitao iskaz svjedok - oštećenog S. N., pročitao potvrdu o oduzetim predmetima UP PJ B. od 01.10.2011.godine, izvršio uvid u fotodokumentaciju UP PJ B. br.... od 25.09.2011.godine, fotodokumentaciju UP PJ B. br.... od 22.09.2011.godine, fotodokumentaciju UP PJ B. br.... od 25.09.2011.godine, fotodokumentaciju UP PJ B. br.... od 18.09.2011.godine, izvršio uvid u patike marke "Nike airmaks" sive boje sa žutim pertlama,  pročitao popisnu listu AD "Š." od 01.10.2011.godine, izvršio vještačenje putem  vještaka ekonomske struke S. O., te i pročitao nalaz i mišljenje istog vještaka od 25.11.2011.godine, izvršio uvid u CD "A. K.", i izvršio uvid u izvod iz kaznene evidencije za okrivljenog.

      Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni K. A. izvršio produženo krivično djelo teška krađa iz čl. 240. st.č1. tač.1. u vezi čl. 49. Krivičnog  zakonika, pa ga je oglasio krivim i krivično odgovornim jer nije bilo osnova koji bi isključivali postojanje krivičnog djela i krivice okrivljenog. Pri tom, sud nije prihvatio odbranu okrivljenog datu na glavnom pretresu u dijelu da nije izvršio krivična djela kako to stoji u izreci presude pod tačkom 2, 3, 4 i 6, kao ni odbranu datu pred sudijom za istrage, a iz razloga jer ista niej u skladu sa ostalim izvedenim dokazima tokom postupka, a sračunata je na umanjenje sopstvene krivične odgovornosti.

    Iz iskaza svjedoka-oštećenog **M. Ž.,** je utvrđeno,  da ga je u noći 25.09.2011 godine, u ranim jutarnjim časovima pozvao radnik Z. B. i kazao mu da ga je zvao B. N. jer mu je izvršeno obijanje trafike, a koja je vlasništvo njegove supruge. Dalje je naveo, da je odmah izašao na lice mjesta i da je pored trafike primijetio polizajca, iz razloga jer isti čeka krim. tehničara UP PJ B.. Te da vrata na objektu trafike nijesu bila oštećena već da je na prozoru  napravljen otvor dimenzija oko 40 x 50 cm i da mu je iz fioke koja se nalazila na prodajnom pultu oduzeto oko 150,00 eura u metalnim apoenima, kao i 30 vaučera operatera 068 i 067 u vrijednosti od po 5,00 eura. Te da je  istog dana izvršio popis i ustanovio da nedostaje i određena količina cigareta različitih marki, te da ne zna ko je izvršio obijanje pomenute trafike.

    Iz iskaza svjedoka-oštećene **V. S.,** je utvrđeno, da je povremeno zaposlena u marketu “J.” i da ju je dana 23.09.2011 godine pozvao vlasnik radnje V. D. i kazao joj da je radnja obijena. Te da je   prije nego što je došla policija čekala ispred radnje, a da je primijetila da su unutrašnja vrata objekta obijena i da je uložak iz kase izvađen, te da je  kasnije od strane gazde utvrđeno da je iz iste oduzeto oko 150,00 eura u metalnim apoenima.

    Iz iskaza predstavnika oštećene AD “Š.” **K. R.** je utvrđeno, da je tačno da AD “Š.” posjeduje kiosk br.... u ul.”M. Z.”, u kojem je zaposlen Đ. M., a koji ju je obavijestio da je kiosk obiven, u noći u jutarnjim časovima 01.10.2011 godine. Dalje je navela, da kada je stigla kod kioska da je zatekla službenike UP PJ B. kako vrše uviđaj, dodajući da je u prisustvu radnika Đ. M., N. Đ. i K. B. izvršila popis i da je ustanovljeno da nedostaje 50,00 eura sitnog metalnog novca, kao i jedna paklica cigareta marke “Murati” crveni.

       Iz iskaza svjedoka **Đ. M.** je utvrđeno,da je isti zaposlen u kiosku br...., vlasništvo AD “Š.”, te da je u noći 30.09.2011 godine, u 23,00 časa, nakon završene smjene, zaključao kiosk, a   da je u kasi bilo 50,00 eura u metalnim apoenima. Dalje je naveo, da kada je došao sledećeg dana na posao oko 06,30 časova, zatekao policajce koji su mu saopštili da je  kiosk  obijen i da je  primijetio da su vrata od kioska obijena i to na način da  je napravljeno udubljenje  kod brave od vrata, kao i da je iz kioska oduzeto 50,00 eura, kao i jedna paklica cigareta “Murati”.

       Iz iskaza svjedoka-oštećenog **K. H.,** je utvrđeno, da je vlasnik prodajnog objekta DOO “A.” u ul.”S. S.”, te da mu je njegov sinovac K. A. kazao da mu je obijena prodavnica i to mali market “A.”, da je odmah pozvao policiju. Te   kada je stigao u objekat  sinovac mu pokazao prozor sa zadnje strane na kome su rešetke bile raširene, a koje rešetke su  obezbeđivale prozor, jer je bio otvoren. Te da mu  je iz kase oduzeto 150,00 eura, da ne zan ko je obio radnju, a da je u  UP PJ B. saznao da je to izvršio okrivljeni K. A..

   Iz iskaza svjedoka-oštećenog **V. D.** je utvrđeno, da je vlasnik STR“J.” koja se nalazi u ul."29 N.", da ga je u jutarnjim časovima pozvao putem telefona M. V. i saopštio da mu je radnja obijena. Te da je nakon pola sata   došao u radnju i vidio da su ulazna vrata od lokala obijena, odnosno oštećena, te da je u donjem dijelu vrata primijetio i otiske stopala, a nakon toga, kada je ušao u unutrašnjost objekta vidio da da mu je iz kase oduzet novac u iznosu od 150,00 eura kako u metalnim, tako i u papirnim apoenima.

    Iz iskaza predstavnika oštećenog DOO “A.” **G. R.,** je utvrđeno, da je isti šef poslovnice marketa “A.” br...., a  koji market se nalazi u ul.”M.J.” br...., vlasništvo L. R.. Dalje je naveo, da ga je dana 01.10.2011 godine pozvao službenik A. koji radi na obezbeđenju objekta i obavijestio ga da je aktiviran alarm oko 05,20 časova, a koji radnik obezbeđenja je odmah obavijestio  policajca Š. M., a isti je dežurnu službu. Te obzirom da u objektu postoji video nadzor, a pomoću kojeg je video nadzora utvrđeno da je jedno lice izvršilo obijanje službenih vrata, ušlo u unutrašnjost objekta, a nakon jakog zvučnog signala alarma  pobjeglo u nepoznatom pravcu.

Iz iskaza svjedoka-oštećenog S. N., datog na zapisniku kod   ODT u
Beranama od 26.10.2011 godine, a čiji iskaz je sud pročitao na glavnom
pretresu od 29.11.2011 godine, je utvrđeno, i da je isti vlasnik ugostiteljske
radnje “G.” koja se nalazi u ul.”S. S.” u B.. Te da je dana 25.09.2011 godine,
oko 01,30 časova, nakon završene smjene zaključao objekat i pošao kući, da bi
ga ujutarnjim časovima, oko 07,00 časova pozvala radnica M. B. i saopštila mu
da je objekat obijen. Dalje je naveo, da  je odmah po pozivu pošao u objekat i
vidio da  su ulazna vrata  sa zadnje strane obijena i to na način što je neko
pajserom ili šrafcigerom odvalio vrata kod brave. Te ulaskom u unutrašnjost
objekta utvrdio da je isti ispreturan i  da mu je oduzet mobilni telefon marke
“Samsung” koji se nalazio na frižideru, kao i 27,00 eura,  a nakon toga,
pozvao policiju koja je izvršila uviđaj.  
      Sud je u potpunosti prihvatio iskaze saslušanih svjedoka-oštećenih, a iz kojih iskaza proizilazi da su im kritične prilike kako to stoji u izreci presude obijene radnje, te i da iz istih nedostaje i to iz prodajnog objekta DOO "A. K." 150,00 eura, iz prodajnog objekta market DOO "J." 150,00 eura, te iz prodajnog objekta trafika STR "M.” 150,00 eura i 30 vaučera u vrijednosti od po 5,00 eura, te iz ugostiteljskog objekta "G." 27,00 eura, kao i mobilni telefon "Samsung " vrijednosti od 30,00 eura i iz  kioska AD "Š." 50,00 eura, kao i jedna kutija cigareta marke "Murati", u iznosu od 1,60 eura, a koja vrijednost je utvrđena iz nalaza i mišljenja vještaka ekonomske struke S. O. o vrijednosti oduzetih stvari, kao i iz popisne liste AD "Š." od 01.10.2011.godine, a iz koje popisne liste je utvrđeno, da iz prodajnog objekta STR "M." nedostaje 1 paklica cigareta "Maruti", a koji nalaz i mišljenje sud je u potpunosti prihvatio, a koja vrijednost oduzetih stvari na dan izvršenja krivičnog djela i to telefona marke "Samsung", iznosi 30,00 eura, a 30 vaučera 150,00 eura.

   Iz potvrde o privremeno oduzetim predmetima UP PJ B. od 01.10.2011 godine, je utvrđeno,  da je od optuženog oduzet jedan par patika marke “Nike”, sive boje sa žutim pertlama.

    Iz fotodokumentacije Uprave policije PJ B. br.... od 18.09.2011 godine, za objekat  DOO “A.”, te fotodokumentacije Uprave policije br.... od 22.09.2011 godine DOO "J.", te fotodokumentacije UP PJ B., br.... od 25.09.2011 godine, za STR "M.", te fotodokumentacije Uprave policije br.... od 25.09.2011 godine, SUR "G.", te uvidom u CD “A. K.”, je utvrđeno, da su pomenuti objekti obijeni kako to stoji u izreci presude.

   Iz izvještaja STR “M.” B. od 30.09.2011 godine, proizilazi da  maloprodajna vrijednost oduzetih cigareta sa isključenim PDV iznosi 870,98 eura.

     Sud je donio rješenje da se neće pozivati svjedok K. A. a iz razloga jer je stanje stvari u datoj krivičnoj stvari u dovoljnoj mjeri utvrđeno, pa bi pozivanje istog vodilo bezpotrebnom odugovlačenju postupka.

     Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog K. A., stekla sva bitna obilježja bića produženo krivično djelo teška krađa iz čl. 240. st.č1. tač.1. u vezi čl. 49. Krivičnog  zakonika Crne Gore. Naime, svim izvedenim dokazima tokom postupka je utvrđeno da je okrivljeni u noći 18.09.2011.godine, oko 01,00 čas, u Ul."S. S." u B., obio prodajni objekat-market DOO "A.-k.",vlasništvo oštećenog K. H., na način što je upotrebom fizičke snage raširio aluminijske rešetke na prozoru i kroz tako napravljen otvor ušao u unutrašnjost objekta i iz fiskalne kase oduzeo 150,00 eura u različitim apoenima, a sve u namjeri da njihovim prisvajanjem sebi pribavi protivpravnu imovinsku korist, te da je u noći 29.09.2011.godine, oko 02,00 časa, u UL." 29.N." u B., obio prodajni objekat-market DOO "J.", vlasništvo oštećenog D. V., na način što je upotrebom podesnog sredstva šrafcigera odvalio ulazna eloksirana vrata u predjelu brave, ušao u unutrašnjost objekta i iz fiskalne kase oduzeo 150,00 eura u različitim apoenima, a sve u namjeri da njihovim prisvajanjem sebi pribavi protivpravnu imovinsku korist, a u noći 25.09.2011.godine, oko 02,00 časa, u UL." M.Z." u B., obio prodajni objekat-trafiku STR "M.", vlasništvo oštećenog Ž. M., na način što je upotrebom podesnog sredstva šrafcigera odvalio u predjelu brave šalter prozor dimenzija 40 x 50 cm, potom kroz tako napravljen otvor ušao u unutrašnjost objekta i iz fioke prodajnog pulta oduzeo 150,00 eura, u različitim apoenima i 30 /trideset/ vaučera operatera 068 i 067 od po 5 /pet/ eura, u vrijednosti od 150,00 eura, u ukupnoj vrijednosti od 300,00 eura, a sve u namjeri da njihovim prisvajanjem sebi pribavi protivpravnu imovinsku korist, u noći 25.09.2011.godine, oko 04,00 časa, u UL."S. S."bb u B., obio ugostiteljski objekat SUR "G.", vlasništvo oštećenog S. N., na način što je upotrebom podesnog sredstva šrafcigera odvalio ulazna vrata u predjelu brave, ušao u unutrašnjost objekta iz posude sa frižidera oduzeo 27,00 eura u različitim apoenima, kao i mobilni telefon marke "Samsung" sa karticom br…., u vrijednosti od 30,00 eura, a sve u ukupnoj vrijednosti od 57,00 eura, a sve u namjeri da njihovim prisvajanjem sebi pribavi protivpravnu imovinsku korist, a u noći 01.10.2011.godine, oko 04,00 časa, u UL." M.Z." u B., obio prodajni objekat-kiosk br…., vlasništvo AD "Š." iz P., na način što je upotrebom podesnog sredstva šrafcigera odvalio ulazna vrata u predjelu brave, ušao u unutrašnjost objekta i iz fiskalne kase oduzeo 50,00 eura, kao i jednu paklicu cigareta crvene boje marke "Murati Ambasador", u vrijednosti od 1,60 erua, a sve u ukupnoj vrijednosti od 51,60 eura, a sve u namjeri da njihovim prisvajanjem sebi pribavi protivpravnu imovinsku korist i dana 01.10.2011.godine, oko 05,20 časova, u UL." M.J. br…." u B., obio prodajni objekat-market DOO "A.", vlasništvo oštećenog R. V., na način što je upotrebom podesnog sredstva šrafcigera odvalio ulazna vrata, ušao u unutrašnjost objekta i i pokušao da oduzme novac iz registar kase,  u namjeri da njegovim prisvajanjem sebi pribavi protivpravnu imovinsku korist, u čemu je spriječen aktiviranjem zvučnog alarma. Djelujući na opisani način okrivljeni je postupao sa umišljajem,  a sve u namjeri da sebi pribavi protivpravnu imovinsku korist, u vrijednosti od 528,60 eura, a što je utvrđeno iz nalaza i mišljenja vještaka  finansijske struke S. O.. Sud je posebno cijenio  okolnost da je optuženi K. A. u izviđaju saslušan po odredbama o saslušanju okrivljenog, uz prisustvo branioca po službenoj dužnosti, adv. M. R., u kojem je detaljno priznao izvršenje krivičnog djela i to opisujući način izvršenja istih, dok odbranu optuženog datu pred sudijom za istrage,  da nije izvršio krivična djela krađe, osim krivičnog djela na štetu objekta DOO "A. K." i da je pokušao da obije objekat "A.", te odbranu optuženog na glavnom pretresu da nije izvršio krivična djela osim krivičnog djela na štetu objekta DOO "A. K.", te prodajnog objekta trafike AD "Š.", sud nije mogao prihvatiti jer ista nije u skladu sa ostalim izvedenim dokazima tokom postupka, pa je očigledno da je i kao takva sračunata na umanjenje krivične odgovornosti. Takođe, sud nije mogao prihvatiti ni pregled manjka cigareta po artiklima prodajnog objekta trafike STR "M.", a iz razloga jer se vidi da je isti rađen 30.09.2011.godine, nakon 5 dana od kada je isti objekat obijen od strane optuženog, te da isti pregled manjka cigareta nije rađen od strane komisije, već da je isti potpisan od strane vlasnika samostalne trgovinske radnje "M. 2".

      Na saglasan predlog svih učesnika u postupku sud je odustao od izvođenja dokaza saslušanje svjedoka K. A., a iz razloga jer je stanje stvari u ovoj krivičnoj stvari u dovoljnoj mjeri utvrđeno, pa bi pozivanje istog vodilo bezpotrebnom odugovlačenju postupka.

Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema optuženom K. A. za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako od olakšavajućih okolnosti na strani okrivljenog sud  je cijenio i
uzeo u obzir da je mlađe životne dobi, nezaposlen, neoženjen, dok je kao
otežavajuću okolnost cijenio njegovu raniju osuđivanost i sklonost ka vršenju
iste vrste krivičnih djela, a što je utvrđeno iz izvoda iz KE , pa ga je sud
osudio na kaznu zatvora u trajanju od 1 (jedne) godine. Sud je uvjerenja da je
ova kazna srazmjerna težini izvršenog krivičnog djela i stepenu krivice
optuženog, te da će se istom u okviru opšte  svrhe izricanja krivičnih
sankcija propisane čl.4. st.2. KZ , postići svrhe kažnjavanja propisana čl.32
istog Zakona. Osnovno se može očekivati, da će izrečena kazna zatvora,
pozitivno djelovati na prevaspitavanje okrivljenog, te da će ista uticati da u
buduće ne vrši krivična djela.  
Na osnovu čl.51. st.1. KZ CG, sud je vrijeme koje je okrivljeni proveo u
pritvoru od 01.10.2011 godine do 29.11.2011 godine, uračunao u izrečenu kaznu.  
      Odluka o troškovima krivičnog psotupka u iznosu od 60,00 (šezdeset) eura, zasnovana je na odrebi čl. 229. st.1. ZKP-a i predstavlja izdatke koje je sud imao za naknadu i nagradu vještaku ekonomske struke, do je  paušalni iznos u iznosu  od 30,00 eura, odmjeren s obzirom na trajanje i složenost krivičnog postupka, te imovno stanje otuženog na osnovu čl. 226. st.3. ZKP-a, dok će sud posebnim rješenjem odlučiti o troškovima branioca određenog po službenoj dužnosti.

      Optuženi se na osnovu čl. 239. st.2. ZKP-a obavezuje da na ime imovinsko pravnog zahtjeva za naknadu štete oštećenom D. V. plati iznos od 150,00 eura, oštećenom Ž. M. iznos od 300,00 eura, oštećenom S. N. iznos od 57,00 eura, AD "Š." iznos od 51,60 eura, a sve u roku od 15 dana od dana pravosnažnosti presude pod prijetnjom prinudnog izvršenja, dok se oštećeni DOO"A." radi ostvarivanja imovinsko pravnog zahtjeva za naknadu štete se upućuje na parnicu.

          S iznijetih razloga odlučeno je kao u izreci presude.

OSNOVNI SUD U BERANAMA,
Dana, 29.11.2011 godine
Zapisničar
S U D I J A,
Momirka Fatić                                                 MILOVAN
SPASOVIĆ 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   15
/petnaest/ dana  od dana prijema pismenog
otpravka, a preko ovog suda.  