K.br. 38/12 
U IME CRNE GORE
      **OSNOVNI SUD U BERANAMA** , po sudiji pojedincu Aleksandru Ćulafiću, uz učešće namještenika suda Mirosave Lekić, kao zapisničara, u krivičnom predmetu protiv optužene **F. R.,** iz B. P., zbog produženog krivičnog djela posebni slučajevi falsifikovanja isprave iz čl. 413 st. 1 tač. 2 u vezi čl. 412 st. 1 u vezi čl. 49 Krivičnog zakonika, po optužnici ODT-a u Beranama Kt.br. 82/2010 od 02.09.2010. godine, nakon održanog glavnog i javnog pretresa, u prisustvu zamjenika ODT-a u Beranama Jadranke Mićović, optužene i njenog branioca adv. V. C., iz Berana i oštećenih F. V. i M.T., dana 19.04.2012. godine, donio je i javno objavio

P R E S U D U
      Optužena **F. R.,** od oca M. i majke Lj., rođene B., rođena ... godine u B. P., sa prebivalištem u naselju F. K., opština B., državljanka C. G., udata, majka 4 djece, pismena, sa završenom SSŠ, siromašnog imovnog stanja, neosuđivana,



      **K r i v a    j e**


      \- što je

      \- dana 14.11.2008. godine, u B. obmanula oštećene M. T. i F. V. o sadržaju isprava - administrativne zabrane i izjave za žirante, na način što im je prikazala da je visina kredita 1.000,00 €, iako je po ugovoru o kreditu br. LD ... kod A. VFI D.O.O. B., realizovala kredit u iznosu od 9.000,00 €, pa ih je tako navela da na ispravama stave svoj potpis

      \- čime je izvršila produženo krivično djelo posebni slučajevi falsfikovanja isprave iz čl. 413 st. 1 tač. 2 u vezi čl. 412 st. 1 u vezi čl. 49 Krivčnog zakonika,

      \- pa joj sud primjenom navedenih zakonskih propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika i čl. 226, 229, 239 i 374 ZKP-a, **i z r i č e**

USLOVNU OSUDU
      Kojom joj utvrđuje kaznu zatvora u trajanju u 3 mjeseca i istovremeno određuje da se ista neće izvršiti ukoliko optužena u roku od 1 godine ne izvrši novo krivično djelo.

      Optužena se obavezuje da ovome sudu na ime paušala plati iznos od 50,00 €, kao i na ime troškova krivičnog postupka iznos od 121,00 € na žiro račun br. ... Osnovnog suda u B., u roku od 15 dana po pravosnažnosti presude pod prijetnjom posledica prinudnog izvršenja.

      Oštećeni M. T. i F. V., radi ostvarivanja imovinsko-pravnog zahtjeva, upućuju se na parnični postupak.

O b r a z l o ž e nj e  
Optužnicom Osnovnog tužioca u Beranama Kt.br. 82/2010 od 02.09.2010. godine,
optužena je F. R., iz B., da je izvršila krivično djelo prevare iz čl. 244 st.
3 u vezi st. 1 Krivičnog zakonika, s tim što je zastupnik javne optužbe
izmijenio činjenični opis i pravnu kvalifikaciju, pa je u tom smislu sadržano
u izreci presude i optuženoj stavio na teret izvršenje produženog krivičnog
djela posebni slučajevi flasifikovanja isprave iz čl. 413 st. 1 tač. 2 u vezi
čl. 412 st. 1 Krivičnog zakonika.  
Glavni pretres je održan i zaključen u ponovnom postupku shodno rješenju Višeg
suda u Bijelom Polju Kž.br. 181/12 od 06.03.2012. godine, u prisustvu
zamjenika ODT-a u Beranama, Jadranke Mićović, optužene F. R. i njenog branioca
adv. V. C., iz Berana i oštećenih M. T. i F. V..  
      Zamjenik ODT-a u Beranama, u završnoj riječi ostala je pri izmijenjenoj i preciziranoj optužbi navodeći da je izvedenim dokazima tokom postupka na nesumnjiv način utvrđeno da je optužena izvršila krivično djelo stavljeno joj na teret dana  14.11.2008. godine, s obzirom da je tokom postupka utvrđeno da su tog dana M. T. i F. V. na isprave stavili svoj potpis. Predložila je da joj sud izrekne uslovnu osudu kojom će joj utvrditi kaznu zatvora u trajanju od 3 mjeseca i istovremeno odrediti da se ista neće izvršiti ukoliko optužena za vrijeme od jedne godine ne izvrši novo krivično djelo.

      Oštećeni M. T. u završnoj riječi je izjavio da se pridružuje krivičnom gonjenju protiv optužene i postavio je imovinsko pravni zahtjev.

      Oštećeni F. V., u završnoj riječi je izjavio da se pridružuje krivičnom gonjenju protiv optužene i postavio je imovinsko pravni zahtjev.

      Optužena F. R., u svojoj odbrani negirala je izvršenje krivičnog djela i u bitnom istakla da je kod A.t tražila zajam, a računala je da će to da bude iznos od najmanje 16.000,00 €. Kako bi dobila zajam, to je pošla kod izvanjeg đevera V. F. i tražila da joj bude žirant. On je to prihvatio i potpisao joj izjavu za žirante, aministrativnu zabranu i mjenicu. Ona mu tom prilikom nije rekla o kolikom iznosu zajma se radi, jer nije ni znala koji iznos kredita će da podigne, a on je nije pitao za visinu zajma, te da konkretnom prilikom o tome nije bilo riječi. Kada joj je V. predao ovjerenu administrativnu zabranu i izjavu za žiranta, požalila mu se da joj treba još jedan žirant, pa je on našao svog kolegu T. M. da joj bude žirant. T. M. nije vidjela, jer je to sve završio V. F., bez njenog prisustva. Dokumentaciju koju su joj potpisali F. V. i M. T., predala je u A. i po istoj dokumentaciji ostvarila zajam u iznosu od 9.000,00 €. Nakon podizanja zajma, vraćala je uredno rate oko 9 mjeseci, tj. do novembra 2009. godine. Tada je prestala da vraća isti zajam, sa razloga što je bila prevarena od Z. S. zv. K., kojoj je dala sav novac od ovog zajma kako bi joj zatvorila kredite muža i sina kod A., što ona nije uradila, a koji postupak protiv Z. S. je u toku kod ovoga suda. Kredite sina i muža ne izmiruje, kao ni sporni zajam, a iste kredite je smatrala da može izmiriti prodajom stoke. V. F. je dana 01.05.2010. godine, došao kod nje kući i tom prilikom joj saopštio da je vidio na papiru da je ona njemu tražila da potpiše kredit od 1.000,00 €, te da je ona podigla kredit od 9.000,00 €, zbog čega je došlo do svađe i fizičkog obračuna između njenog muža i F. V., kojom prilikom joj je V. rekao: "Lopove, prevarantu".

      U završnoj riječi istakla je da se ne osjeća krivom za krivično djelo stavljeno joj na teret optužbom, a prihvatila je u potpunosti završnu riječ svog branioca koji je istako da  optužena u konkrenom slučaju nije izvršila krivično djelo koje joj je stavljeno na teret i predložio je da je sud oslobodi od optužbe. Optužena M. T. uopšte nije poznavala, niti je sa istim kontaktirala, niti je tražila da bude žirant, dok se F. V., takoreći sam, ponudio da bude žirant, pa smatra da u radnjama optužene nema elemenata krivičnog djela koje joj je stavljeno na teret. U prvom redu nema umišljaja, jer u momentu podizanja kredita optužena nije ni jednog momenta pomislila na obmanjivanje, već je podizala kredit da bi zatvorila kredite supruga i sina. Shvatajući to kao nužno, stavila se u položaj da pomogne istima i po sugestiji Z. S. podnijela je zahtjev za dodjelu kredita. U toku postupka utvrđeno je iz nalaza vještaka finansijske struke da je optužena redovno isplaćivala kredit, znači nije imala prevarnu namjeru, niti namjeru da obmane žirante, sada oštećene, pa se postavlja pitanje kako je optužena sa osnovnom školom mogla da obmane profesora i kako profesor nije mogao to da predvidi. Osim toga, optužena u datom momentu nije bila svjesna da je radnja koja joj je stavljena na teret krivično djelo, jer je bila kako u pravnoj, tako i u stvarnoj zabludi.

       Provjeravajući navode optužnog akta i odbranu optužene, sud je na glavnom pretresu izveo dokaze: saslušao u svojstvu svjedoka oštećene M. T. i F. V.; na saglasan predlog stranka pročitao iskaz svjedoka P. Lj. dat na zapisniku o glavnom pretresu K.br. 289/11 od 15.11.2011. godine; na saglasan predlog stranaka pročitao iskaz vještaka S. O., dat na zapisniku o  glavnom pretresu K.br. 289/11 od 09.11.2011. godine, kao i pročitao nalaz i mišljenje istog vještaka; izvršio uvid u zahtjev za kredit F. R. od 14.11.2008. godine; pročitao ugovor u zajmu A. VFI D.O.O. B. br. LD ... od 05.12.2008. godine; pročitao izjavu za žiranta na ime M. T. od 13.11.2008. godine; pročitao administrativnu zabranu na ime M. T. br. ... od 14.11.2008. godine; pročitao izjavu za žiranta i administrativnu zabranu na ime F. V. br. ... od 14.11.2008. godine; pročitao administrativnu zabranu A. VFI D.O.O. P. br. ... od 25.02.2010. godine; pročitao akt A. VFI D.O.O. P. PJ B. br.... od 16.07.2010. godine; izvršio uvid u djelovodni protokol JU "Sss" za 2000/08 godinu, te pribavio i izvršio uvid u izvod iz KE na ime optužene. Sud je odbio predlog branioca optužene za izvođenje dokaza saslušanjem svjedoka A. L. i M. T., kao i uvidom u mjenice koje su potpisali  oštećeni, jer isti svjedoci nijesu bili prisutni prilikom razgovora optužene i F. V., a ne spore činjenicu da su potpisali mjenicu za isti kredit - zajam, pa bi izvođenje ovih dokaza vodilo odugovlačenju postupka.

      Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima odbrane optužene, sud je stanovišta su da činjenice iz činjeničnog opisa izreke presude u svemu dokazane i da je optužena F. R. izvršila krivično djelo posebni slučajevi falsifikovanja isprave iz čl. 413 st. 1 tač. 2 u vezi čl. 412 st. 1 u vezi čl. 49 Krivičnog zakonika, pa je sud oglasio krivom i krivično odgovornom, jer nije bilo osnova koji bi isključivali postojanje krivičnog djela i krivice optužene.

      Naime sud je činjenično stanje utvrdio na osnovu izvedenih dokaza tokom postupka – iskaza oštećenih saslušanih u svojstvu svjedoka, a isto doveo u vezu sa odbranom optužene, kao i sa ostalim izvednim dokazima.

      Tako iz iskaza oštećenog F. V., sud je utvrdio da je sa F. R. na selu komšija i pomeđaš. Bili u dobrim rođačkim odnosimam, a bio je žirant za kredit njenom mužu i sinu prije destetak godina. Bio je žirant i F. R.  2005\. godine i to na iznos od 1000,00 €, a koji kredit je vraćen. Tokom novembra mjeseca 2008. godine F. R. je došla kod njega sa izjavom za žiranta, administrativnom zabranom i zahtjevom za kredit i tražila da joj bude žirant za iznos od 1.000,00 €. Pokazala mu je zahtjev za dodjelu kredita u kojem je stajao iznos od 1.000,00 €, a koji zahtjev je bio ispisan rukopisom F. R., ćirilicom i nije bi ovjeren. Kako mu je ona saopštila da se radi o kreditu od 1.000,00 €, on je sva dokumenta - zahtjev za dodjelu kredita, administrativnu zabranu i izjavu za žiranta, predao u računovodstvo i isti su mu ovjerili administrativnu zabranu i izjavu za žiranta, a vratili mu zahtjev za dodjelu kredita, jer se isti ne ovjerava. Dokumenta je predao R., koja ga je čekala u hodniku škole. Tada ga je zamolila da joj nađe još jednog žiranta. Kako je odmah nakon toga sreo M. T., to ga je zamolio da bude žirant njegovoj rođaci na iznos od 1.000,00 €, što je on i prihvatio. Telefonom je pozvao F. R., koja je bila nedaleko od škole, da se vrati, a ona mu je dala administrativnu zabranu i izjavu za žiranta, koju je on dao M. T. da potpiše, a zatim ovjerio u računovodstvu škole i istu dokumentaciju vratio F. R.. M. T. se nije sretao sa R., već je potpisao dokumentaciju vjerujući da se radi o kreditu od 1.000,00 €. Kada je dobio opomenu kao žirant da se kredit ne plaća uredno, otišao je u banku da provjeri o čemu se radi.  Tada je vidio zahtjev za dodjelu kredita F. R. na iznos od 10.000,00 €. Međutim, takav zahtjev njemu R. nije pokazala, već mu je dala zahtjev na iznos od 1.000,00 €, koji zahtjev je naknadno promijenila. Zbog ovoga je došlo do svađe između njega i R. muža Z., s obzirom da je on tvrdio da je potpisao administrativnu zabranu i izjavu za žirante u kojima nijesu stajali iznosi, ali isti iznos je stajao na zahtjevu za dodjelu kredita koji je bio kod R. i koji mu je pokazala u školi, pa su tada počeli njen sin i muž da ga ubjeđuju da treba da plati zato što je potpisao ista dokumenta, zbog čega je i došlo do svađe. Po ovom kreditu su mu odbijene tri rate od po 15,00 €. U trenutku potpisivanja je svjesno potpisao kredit, računajući da se radi o iznosu od 1.000,00 €, jer ga je F. R. obavijestila da traži taj iznos, a i pokazala mu je zahtjev na taj iznos, a on nije sumnjao u F. R., pa je računao da ako se bilo šta desi može da vrati kredit od 1.000,00 €, te da se može naplatiti za isti iznos od nje. Sud je u potpunosti prihvatio iskaz oštećenog saslušanog u svojstvu svjedoka F. V., cijeneći ga kao jasan, objektivan i neusmjeren na otežanje krivičnog položaja optužene, s obzirom da je isti iskaz potvrđen iskazima oštećenog saslušanog u svojstvu svjedoka M. T. i svjedoka P. Lj..

Tako, iz iskaza oštećenog saslušanog u svojstvu svjedoka M. T., sud je utvrdio
da je kod njega krajem 2008. godine, došao kolega F. V. i zamolio ga da mu
bude žirant za neku njegovu rođaku, koju nije poznavao, na iznos od 1.000,00
€, što je on prihvatio.  F. R. nije viđao, niti je sa njom razgovarao. Negdje
tokom 2009. godine, njega su zvali telefonom iz banke da se ne vraćaju uredno
krediti, pa su mu odbijene tri rate u iznosu od po 115,00 €. Da je znao da se
radi o kreditu ili zajmu od 9.000,00 €, ne bi prihvatio da potpiše, pogotovu
zato što je podstanar i želi da riješi stambeno pitanje podizanjem kredita.
Sud je u potpunosti prihvatio iskaz ovog svjedoka, cijeneći ga kao jasan,
objektivan i neusmjeren na otežanje krivičnog položaja optužene, a u svemu
saglasan sa iskazima oštećenog F. V. i svjedoka P. Lj..  
      Iz iskaza svjedoka P.Lj., sud je utvrdio da radi u JU "S.s.s." u B., kao sekretar škole. Negdje krajem 2008. godine kod nje je došla F. R. i tražila da joj ovjeri administrativnu zabranu na ime F. V.. Ona je to odbila i istu vratila sa razloga što V. F. nije bio tu. Nakon dva sata ponovo je došla F. R. sa V. kod nje radi ovjere administrativne zabrane i izjave za žirante. Tada je čula da joj je V. rekao: "Ipak si me našla, šta ću, ne mogu da te odbijem" i tada su razgovarali na vratima kancelarije i pominjali su iznos od 1.000,00 €. Smatra da se radilo o kreditu od 1.000,00 €, ali pošto to nije njena obaveza, nije se interesovala u vezi toga. U djelovodnom protokolu ne upisuju visinu kredita, samo zavodne brojeve i datum ovjere, a ona je kritičnog dana ovjerila administrativne zabrane i izjave za žirante na ime F. V. i M. T., koje formulare joj je donio F. V.. Tom prilikom u administrativnoj zabrani i izjavi za žirante nije postojao iznos kredita koji podiže F. R.. Nije vidjela zahtjev za kredit, a to nije ni obaveza da se dostavlja školi i zahtjev se ne ovjerava u školi. Sud je u potpunosti prihvatio iskaz ovog svjedoka cijeneći ga kao jasan, objektivan, saglasan sa iskazima svjedoka M. T. i F. V. i neusmjeren na otežavanje krivičnog položaja optužne.

      Iz djelovodnog protokola JU "S.s.s." u B., iz 2007/08 godine, sud je utvrdio da je pod br. ... upisana administrativna zabrana za žiranta M. T. 14.11.2008. godine, dok je pod br. ... upisana administrativna zabrana za žiranta F. V. 14.11.2008. godine, te da druge konstatacije u istom djelovodniku ne postoje.

      Iz izjave za žiranta M. T., koja je zavedena pod br. ... od 14.11.2008. godine, kod JU "S. S. S.", sud je utvrdio da je isti ovlastio A. da mjenicu, potpisanu sa njegove strane, može ispuniti na dužni iznos i učiniti je dostupnom i utužiti ako F. R. ne ispuni preduzete obaveze. Takođe, ovlašćuje A.t da nezavisno od njegovih obaveza ili zabrana, bez prethodnog sudskog postupka, automatski stavi administrativnu zabranu na svaku vrstu njegovih primanja u iznosima i pod uslovima kako je ugovorom o kreditu za glavnog dužnika predviđeno, a koju izjavu je svojeručno potpisao T. M., dok iz administrativne zabrane br. ... od 14.11.2008. godine, na ime M. T., sud je utvrdio da se JU "S. S. S." obavezala staviti i sprovoditi administrativnu zabranu na platu M. T., a po kojoj administrativnoj zabrani postupiće nakon što to zatraži A. B..

Iz izjave za žirante F. V., koja je zavedena pod br. ... od 14.11.2008.
godine, kod JU "S. S. S.", sud je utvrdio da je isti ovlastio A. da mjenicu,
potpisanu sa njegove strane može ispuniti na dužni iznos i učiniti je
dostupnom i utužiti ako F. R. ne ispuni preduzete obaveze. Takođe, ovlašćuje
A. da nezavisno od njegovih obaveza ili zabrana, bez prethodnog sudskog
postupka automatski stavi administrativnu zabranu na sve vrste njegovih
primanja u iznosu i pod uslovima kako je ugovorom o kreditu za glavnog dužnika
predviđeno, a koju izjavu je svojeručno potpisao F. V., dok iz administrativne
zabrane br. ... od 14.11.2008. godine, na ime F. V., sud je utvrdio da se JU
"S. S. S." obavezala staviti i sprovoditi administrativnu zabranu na platu F.
V., a po kojoj administrativnoj zabrani postupiće nakon što to zatraži A. B..  
Iz zahtjeva za kredit od 14.11.2008. godine, sud je utvrdio da je F. R.,
podnjela zahtjev za dodjelu kredita kod A. toga dana u 14,00 časova, na iznos
od 9.000,00 €.  
Iz ugovora o zajmu A. VFI D.O.O. B. br. LD ... od 05.12.2008. godine, sud je
utvrdio da je optuženoj F. R., odobren zajam u iznosu od 9.000,00 €, da je
ista obavezana da zajam vrati tokom perioda od 72 mjeseca, uz kamatnu stopu od
0,8 % mjesečno, te da se zajmodavac obavezao da prije potpisivanja ugovora
preda zajmoprimcu instrumente objezbjeđenja naplate zajma i to administrativne
zabrane i izjave za žirante, kao garanciju za otplatu kredita.  
Iz akta A.VFI D.O.O. P. PJ B., br. ... od 16.07.2010. godine, sud je utvrdio
da su po ugovoru o zajmu LD ..., skinute rate žirantima i to: F. V. 30,00 € (
01.06.2010. godine iznos od 15,00 € i 05.07.2010. godine 15,00 €), a M. T.
ukupno 230,00 € (01.06.2010. godine 115,00 €, a 05.07.2010. godne 115,00 €).  
      Iz iskaza vještaka S. O., kao i iz nalaza i mišljenja istog vještaka, sud je utvrdio da je F. R. zajam od 9.000,00 € podigla dana 10.12.2008. godine, na rok od 72 mjeseca i grejs period od 3 mjeseca. Od istog kredita ukupno je otplaćeno 2.451,00 €, od čega je F. R. platila 2.061,00 €, V. F. 45,00 €, a T. M. 345,00 €, te da je F. R. uredno vraćala kredit od 13.01.2009. godine do 24.12.2009. godine. Dakle, pored iznosa koji je platila F. R. i žiranti za otplatu je ostao još iznos od 11.733,00 € po ovom kreditu. Sud je nalaz i mišljenje vještaka cijenio kao objektivan, stručan i dat po pravilima struke i nauke i ničim doveden u pitanje.

      Analizirajući odbranu optužene F. R., sud je imao u vidu da optužena nije negirala da je dana 14.11.2008. godine pošla kod izvanjeg đevera V. F., koji je prihvatio da joj potpiše izjavu za žiranta, administrativnu zabranu i mjenicu i koji je obezbijedio još jednog žiranta za kredit i to T. M., koga ona nije poznavala, a koji je potpisao izjavu za žirante i administrativnu zabranu, da je istu dokumentaciju predala u A. i po istoj dokumentaciji po ugovoru  LD ... od 05.12.2008. godine dobila zajam u iznosu 9000,00 €, te da su kao sredstvo obezbjeđenja zajma pored ostalog adminstrativan zabrana izjava za žiranta i mjenica koje su potpisali oštećeni F. V. i M. T., te da je po dobijanju zajma uredno vraćala zajam devet mjeseci, nakon čega je prestala sa otplatom. Citirani navodi odbrane optužene cijenjeni su kao jasni, potpuni, logični, neprotivurječni i saglasni sa izvedenim dokazima.

      Sud nije prihvatio navode odbrane optužene da konkretnom prilikom F. V.nije rekla o kolikom iznosu kredita – zajma, se radi jer nije znala koji iznos kredita će da podigne, niti je on pitao na koji iznos podiže kredit, te da o tome nije bilo riječi. U tom dijelu sud je odbranu optužene ocijenio kao sračunatu na umanjenje krivične odgovornosti, s obzirom da su ovi navodi obezvrijeđeni ne samo iskazom oštećenih saslušanih u svojstvu svjedoka F. V. i M. T., već i izvedenim pismenim dokazima. Tako iz administrativnih zabrana i izjava za žirante na ime oštećenih M. T. i F. V., sud je utvrdio da su iste ovjerene dana 14.11.2008. godine, a iz zahtjeva za dodjelu kredita na ime optužene sud je utvrdio da je isti podnijet dana 14.11.2008. godine u 14,00 časova, na iznos od 10.000,00 €, što po ocjeni suda doprinosi neubjedljivom iskazu optužene da nije znala koliki iznos kredita će da podigne i da sa istih razloga nije rekla F. V.o kolikom iznosu kredita se radi.

      Dakle, prihvatajući u potpunosti iskaze oštećenih, koje je optužena negirala, a koje negiranje je sud cijenio kao usmjereno na izbjegavanje sopstvene krivice, sud je mišljenja da je optužena dana 14.11.2008. godine, obmanula oštećene M. T. i F.V., o sadržaju isprava - administrativnih zabrana i izjava za žirante na način što je prikazala F. V. da je visina kredita - zajma koji želi da podigne 1.000,00 €, iako je istog dana podnijela zahtjev za kredit A. na iznos od 10.000,00 €, a po osnovu čega je ugovorom o kreditu br. LD ... kod A. VFI D.O.O. B., realizovala kredit u iznosu od 9.000,00 €, pa ih je tako navela da na ispravama stave svoj potpis, te na taj način učinila krivično djelo stavljeno joj na teret.

Prema čl. 413 st. 1 tač. 2 Krivičnog zakonika, smatraće se da čini djelo
falsifikovanje isprave i kazniće se po čl. 412 ovog zakonika ko drugog obmane
o sadržaju isprave i ovaj stavi svoj potpis na tu ispravu, smatrajući da se
potpisuje pod drugu ispravu  ili pod drugi sadržaj. Znači, ovo krivično djelo
se vrši na taj način što izvršilac uspijeva dobiti potpis nekog lica na
ispravi sa određenom izjavom, tako da formalno izgleda da izjava koja je
sadržana u ispravi djelo je lica koje je ispravu potpisalo, a ustvari ono je
stavilo potpis pošto je bilo dovedeno u zabludu. U konkretnom slučaju optužena
F. R. je dana 05.12.2008. godine, u B., obmanula oštećene M. T. i F. V. o
sadržaju isprava – administrativne zabrane i izjave za žirante, na način što
im je prikazala da je visina kredita 1.000,00 €, iako je po ugovoru o kreditu
realizovala kredit u iznosu od 9.000,00 €, pa ih je tako navela da na
ispravama stave svoj potpis i na taj način izvršila krivično djelo
falsifikovanje isprave iz čl. 413 st. 1 tač. 2 u vezi čl. 412 st. 1 u vezi čl.
49 Krivičnog zakonika. U konkretnom slučaju, optužena F. R. je bila svjesna da
postupa neovlašćeno, što znači da je postupala sa umišljajem, svjesna da na
taj način čini krivično djelo. Istovremenom upotrebom više falsifikovanih
isprava od istog lica ostvaruje se više krivičnih djela. Prema ovome kako se
radi o dvoje oštećenih koje je optužena F. R. obmanula o sadržini isprave
administativnih zabrana i izjava za žirante, netačno im prikazujući činjenicu
da će da podigne kredit od 1.000,00 € i tražila od njih da joj budu žiranti na
isti iznos, iako je po ugovoru o kreditu realizovala kredit na iznos od
9.000,00 €, samim tim ona je izvršila dva krivična djela falsifikovanje
isprava, ali zbog vremenske povezanosti djela izvršenih od strane istog
učinioca, zbog korišćenja iste situacije, jedinstva mjesta i jedinstva
umišljaja  ovaj sud je našao da je F. R. izvršila predmetno krivično djelo u
produženom trajanju. Pritom je sud imao u vidu da je ovakav stav zauzeo Viši
sud u Bijelom Polju presudom Kž.br. 995/2010 od 26.11.2010. godine.  
Za krivično djelo falsifikovanje isprave iz čl. 413  st. 1 tač. 2  u vezi čl.
412 st.1 Krivičnog zakonika, predviđena je kazna zatvora do 3 godine.  
Prilikom odlučivanja o vrsti i visini kazne, sud je cijenio sve okolnosti iz
čl. 42 Krivičnog zakonika, pa je na strani optužene našao od olakšavajućih
okolnosti: da se radi o starijoj porodičnoj osobi, majci četvoro djece,
siromašnog imovnog stanja, da do sada nije osuđivana, što ukazuje da nije
sklona vršenju krivičnih djela, pa u nedostatku otežavajućih okolnosti, po
nalaženju ovog suda izrečena je uslovna osuda, koja predstavljaju onu mjeru
koja je neophodna da se u okviru opšte svrhe krivičnih sankcija iz čl. 4 st. 2
Krivičnog zakonika postigne posebna svrha propisana čl. 52 Krivičnog zakonika,
kao mjera upozorenja i da se ne primijeni kazna, jer se radi o lakšem
krivičnom djelu, jer nije nužno radi krivično pravne zaštite izricati kaznu
zatvora, jer se može očekivati da će se i upozorenjem, uz prijetnju kaznom,
dovoljno uticati na učinioca da više ne vrši krivična djela, pa kada se tome
doda da je optužena lice ranijeg pravilnog ponašanja i vladanja, to je
izrečena uslovna osuda adekvatna težini izvršenog krivičnog djela i srazmjerna
njegovoj krivičnoj odgovornosti, a nužna za postizanje kako generalne, tako i
specijalne prevencije.  
Shodno čl. 226 i 229 ZKP-a, sud je optuženu obavezao na plaćanje paušala u
iznosu od 50,00 €, imajući u vidu složenost i trajanje krivičnog postupka, te
imovinske prilike optužene, kao i na troškove krivičnog postupka koji se
odnose na vještačenje od strane vještaka dip. ecc struke S. O. u iznosu od
121,00 €, a koji troškovi su isplaćeni iz budžetskih  sredstava suda.  
Shodno čl. 239 ZKP-a, sud je oštećene M. T. i F. V. uputio na parnični
postupak.  
Iz iznijetih razloga odlučeno kao u izreci presude, shodno čl. 374 ZKP CG.  
OSNOVNI SUD U BERANAMA
dana, 19.04.2012. godine,
Zapisničar ,
S U D I J A ,  
Mirosava Lekić
Aleksandar Ćulafić 
PRAVNA POUKA: Nezadovoljna stranka
ima pravo žalbe, u roku od 15 (petnaest)
dana, od dana prijema presude, putem ovog
suda za Viši sud u Bijelom Polju.  