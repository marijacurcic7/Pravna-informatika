OSNOVNI SUD U BERANAMA
K.br. 44/12 
U IME CRNE GORE
Osnovni sud u Beranama, kao prvostepeni krivični, po sudiji pojedincu Ani
Kenjić -Đukić, uz sudjelovanje zapisničara Marine Obadović, u krivičnom
predmetu protiv optuženog I. S. , iz B., zbog produženog krivičnog djela
teška krađa iz čl. 240 st. 1 tač. 1 KZ-a, u vezi čl. 49 KZ, po Optužnici
Osnovnog državnog tužilaštva u Beranama Kt.br. 33/12 od 20.03.2012. godine,
nakon održanog glavnog i javnog pretresa, u prisustvu Zamjenika ODT-a Berane
Amre Sujković, optuženog, njegovog branioca Adv. M. A., po zamjeničkom
punomoćju branioca po službenoj dužnosti adv. N. Č. i ovlašćenih predstavnika
oštećenih O. B. B. i JZU D. z. B., a u odsustvu uredno pozvanog oštećenog V.
J., donio je dana 12.04.2012. godine, a javno objavio dana 17.04.2012. godine,
u odsustvu stranaka,  
P R E S U D U
Optuženi I. S. , zv. I., JMBG ..., od oca H. i majke A., rođene H.,
rođen ... godine, u B., gdje je i stalno nastanjen naselju T., državljanin CG,
nezaposlen, neoženjen, pismen, sa završenom OŠ, siromašnog imovnog stanja,
osudjivan presudama Temeljnog sodišća Ljubljana K.br. 132/79 od 24.01.1979.
godine, zbog krivičnog djela iz čl. 166/ I tač. 1 KZ SRS, na kaznu zatvora u
trajanju od tri mjeseca uslovno za dvije godine, Opštinski sud Jesenice K.br.
46/79 - 19 od 01.03.1979. godine, zbog krivičnog djela iz čl. 171 /V KZ SRS,
na novčanu kaznu u iznosu od 2.000 dinara, Opštinskog suda  Poreč K.br. 125/78
od 22.05.1979. godine zbog krivičnog djela iz čl. 130 st. 1 KZH, na kaznu
zatvora u trajanju od 3 mjeseca uslovno za dvije godine, Opštinskog suda
Ljubljana K.br. 982/79 od 17.08.1979. godine, zbog krivičnog djela iz čl. 165
/ I KZ SRS, na kaznu zatvora u trajanju od jedne godine i dva mjeseca,
Opštinskog suda Rijeka K.br. 1498/80 -81 od 13.01.1981. godine, zbog krivičnog
djela iz čl. 130 st.1 KZ SRH, na kaznu zatvora u trajanju od 6 mjeseci,
Opštinskog suda Kranj K.br. 37/81 od 19.02.1981. godine, zbog krivičnog djela
iz čl. 171/V KZ SRS, na novčanu kaznu u iznosu od 2.000 dinara, Opštinskog
suda Zagreb K.br. 1606/81 od 30.09.1981. godine, zbog krivičnog djela iz čl.
130 st.1 KZ  SRH, na kaznu zatvora u trajanju od 1 godine i 20 dana,
Opštinskog suda Kranj K.br. 187/82 od 19.10.1982. godine, zbog krivičnog djela
iz čl. 166/1 tač.1 KZ  SRS, na kaznu zatvora u trajanju od 1 godine i 6
mjeseci, Opštinskog suda Zagreb K.br. 2723/81 od 25.09.1984. godine, zbog
krivičnog djela iz čl. 130 st. 1 KZ  SRH, na kaznu zatvora u trajanju od 9
mjeseci, Okružnog suda Titograd K.br. 51/85, zbog krivičnog djela iz čl. 153
st. 1 tač. 1  KZ  SRCG, na kaznu zatvora u trajanju od 2 godine i 6 mjeseci,
Opštinski suda Subotica K.br. 264/83 od 27.11.1986. godine, zbog krivičnog
djela iz čl. 128 st.1 tač.1  KZ  SAPV, na kaznu zatvora u trajanju od 1 godine
i 6 mjeseci,  Okružnog suda B.Poje K.br. 57/88  od 05.12.1988. godine, zbog
krivičnog djela iz čl. 158 st. 1 KZ  SRCG, na kaznu zatvora u trajanju od 3
godine, Opštinskog suda Novi Sad K.br. 925/89, zbog krivičnog djela iz čl. 128
st.1 tač.1  KZ  V, na kaznu zatvora u trajanju od 2 godine i 6 mjeseci,
Osnovnog suda Ivangrad K.br. 251/88 od 31.01.1989. godine, zbog krivičnog
djela iz čl. 153 st.1 KZ  CG, na kaznu zatvora u trajanju od 1 godine,
Osnovnog suda Berane K.br. 221/88 od 21.10.1988. godine, zbog krivičnog djela
iz čl. 152 st.1 KZ  RCG, na kaznu zatvora u trajanju od 120 dana, K.br. 286/95
od 17.11.1995 . godine, zbog krivičnog djela iz čl. 46 st.2 i čl. 153 st. 1
KZ  RCG, na kaznu zatvora u trajanju od 90 dana uslovno za jednu godinu, K.br.
399/98 od 30.10.1998. godine, zbog krivičnog djela iz čl. 145 st.1 KZ  RCG, na
kaznu zatvora u trajanju od 2 godine i dva mjeseca, Osnovnog suda Rožaje K.br.
424/98 od 28.01.1999. godine, zbog krivičnog djela iz čl. 153 st.1 tač.1 KZ
RCG, na kaznu zatvora u trajanju od 90 dana, Osnovnog suda Bar K.br. 227/98 od
04.12.1998. godine, zbog krivičnog djela iz čl. 153/1 KZ  RCG, na kaznu
zatvora u trajanju od tri mjeseca, Osnovnog suda Berane K.br. 254/03 od
15.08.2003. godine, zbog krivičnog djela iz čl. 145 st.1 tač. 1 KZ  RCG, na
kaznu zatvora u trajanju od 1 godine,  K.br. 471/03 od 12.12.2005. godine,
zbog krivičnog djela iz čl. 240/1 tač.1 KZ  RCG, na kaznu zatvora u trajanju
od 1 godine i 8 mjeseca, K.br. 313/03 od 02.03.2006. godine, zbog krivičnog
djela iz čl. 240 st.1 tač. 1 KZ  RCG, na kaznu zatvora u trajanju od 1 godine,
Opštinskog suda Sarajevo K.br. 571/04 od 19.12.2006. godine, zbog krivičnog
djela iz čl. 287 st.1 u vezi čl. 28 KZ  FBiH,  na kaznu zatvora u trajanju od
8 mjeseci, Osnovnog suda Kotor K.br. 154/06 od 09.05.2007. godine, zbog
krivičnog djela iz čl. 239 st.1 KZ  CG, na kaznu zatvora u trajanju od 60
dana, Osnovnog suda Berane K.br. 203/08 od 12.06.2008. godine, zbog krivičnog
djela iz čl. 240 st.1 tač. 1 KZ  CG, na kaznu zatvora u trajanju od 1 godine,
Osnovnog suda Bar K.br. 283/06 od 23.10.2008. godine,  zbog krivičnog djela iz
čl. 240/1/1 u vezi čl. 20  KZ CG, na kaznu zatvora u trajanju od 1 godine,
Osnovnog suda Berane K.br. 379/08 od 10.11.2008. godine, zbog krivičnog djela
iz čl. 240/1/1 u vezi čl. 23 i 49 KZ  CG, na kaznu zatvora u trajanju od 1
godine i 8 mjeseci i Višeg suda u B. Polju K.br. 182/10 od 07.09.2010. godine,
zbog krivičnog djela iz čl. 287 st. 1 u vezi čl.  28 KZ  BiH, na kaznu zatvora
u trajanju od  8 mjeseci, kaznu izdržao.  
K r i v  j e: 
Što je: 
1. Dana 04.02.2012. godine, oko 01,00 čas, obio prostorije fizikalne medicine
O. b. B., u B., na način što je fizičkom snagom tijela - laktom razbio prozor
od WC - a, a zatim provlačenjem ruke isti otvorio, kroz tako otvoren uskočio u
unutrašnjost i iz ordinacije oduzeo: monitor marke „HP“, tastaturu marke "HP"
i 3 medicinska muška bijela mantila, vlasništvo oštećene O. B. B., u
vrijednosti od 115,00 eura, tastaturu marke „DLL" sa mišem vlasništvo
oštećenog JZU D. z. B., u vrijednosti od 10,00 eura i pet flaša viskija,
vlasništvo oštećenog V. J., u vrijednosti od 70,00 eura, a sve u namjeri da
njihovim prisvajanjem sebi pribavi protivpravnu imovinsku korist;  
2. Dana 06.02.2012. godine, oko 01,00 čas, obio prostorije fizikalne medicine
O. b. B., u B., na način što je fizičkom snagom tijela- laktom razbio prozor
od ordinacije, a zatim provlačenjem ruke isti otvorio, kroz otvoren uskočio u
unutrašnjost i iz iste oduzeo: 4 mantila bijele boje i dvije kratke medicinske
bluze, vlasništvo oštećene O. b. B., u vrijednosti od 80,00 eura, monitor od
računara marke „DLL“ crno - sive boje, vlasništvo oštećenog JZU D. z. B., u
vrijednosti od 60,00 eura i suvenir drvenu maketu u obliku kolijevke, 1 litar
domaće rakije, servis šolja za kafu, medicinske slušalice marke „Littman“ i
aparat za mjerenje pritiska vlasništvo oštećenog dr. V. J., u vrijednosti od
107,00 eura, a sve u namjeri da njihovim prisvajanjem sebi pribavi
protivpravnu imovinsku korist i  
3. Dana 17/18.02.2012. godine, obio prostorije fizikalne medicine O. b. B. u
B., na način što je kamenom razbio prozor od WC-a, a zatim provlačenjem ruke
isti otvorio i kroz otvoren uskočio u unutrašnjost, nakon čega je djelovanjem
fizičke snage tijela, razvalio vrata od ordinacije za kinezi terapiju, kroz
koju je ušao u ordinaciju i sa ormara oduzeo Cepterovu „Biotron“ lampu sive
boje, vlasništvo oštećenog JZU D. z. B., u vrijednosti od 800,00 eura, a sve u
namjeri da njenim prisvajanjem sebi pribavi protivpravnu imovinsku korist,  
- čime je izvršio produženo krivično djelo teška krađa iz čl. 240 st. 1 tač.
1 KZ u vezi čl. 49 st. 1  Krivičnog Zakonika.  
- Pa ga sud za izvršeno krivično djelo, na osnovu navedenih zakonskih
propisa, te primjenom čl. 32, 36 i 42 KZ-a, kao i čl. 374 ZKP-a  
O S U Đ U J E
Na kaznu zatvora u trajanju od 1 (jedne) godine i 6 (šest) mjeseci.  
Vrijeme koje je optuženi I. S., proveo u pritvoru od 01.03. do 12.04.2012.
godine, uračunava mu se u izrečenu kaznu zatvora, na osnovu čl. 51 st. 1 KZ.  
Optuženi se obavezuje, da plati sudu troškove krivičnog postupka u iznosu od
860,50 (osamstotinašesdeseteuraipedesecenti) eura i paušal u iznosu od 30,00 (
trideset ) eura, sve prednje u roku od 15 dana, po pravosnažnosti presude, pod
prijetnjom prinudnog izvršenja.  
Optuženi se na osnovu čl. 239 st. 2 ZKP-a obavezuje, da na ime imovinsko
pravnog zahtjeva za naknadu štete, isplati oštećenima O. b. B. iznos od 195,00
eura, JZU D. Z. B. iznos od 870,00 eura i V. J. iznos od 177,00 eura, u roku
od 15 dana po pravosnažnosti presude pod prijetnjom prinudnog izvršenja, dok
se za višak imovinsko pravnog zahtjeva za naknadu štete oštećena O. b. B.,
upućuje na parnicu.  
                                            **O b r a z l o ž e nj e**

Osnovno državno tužilaštvo Berane, podnijelo je optužnicu Kt.br. 33/12 od
20.03.2012. godine, protiv optuženog I. S., iz B., zbog produženog krivičnog
djela teška krađa iz čl. 240 st. 1 tač. 1 KZ u vezi čl. 49 KZ.  Zamjenik ODT-a
Berane Amra Sujković, u završnoj riječi, ostala je pri podnijetoj optužnici, s
tim što je istu precizirala u pogledu tačke 1 tako da umjesto 3 flaše viskija
treba da stoji 5 flaša viskija. Istakla je da je dokazima izvedenim na glavnom
pretresu i to kako na osnovu priznanja optuženog, tako i na osnovu potvrde o
privremeno oduzetim predmetima UP PJ B. i nalaza i mišljenja stalnog sudskog
vještak dipl. ecc S. O., nesporno utvrdjeno da je optuženi izvršio produženo
krivično djelo teška kradja iz 240 st.1 tač. 1 KZ-a u vezi čl. 49 KZ, koje mu
se optužbom stavlja na teret, u vrijeme i na način kako je to opisano
optužnicom.  Predložila je da ga sud oglasi krivim i osudi na kaznu zatvora u
trajanju od 1 godine i 6 mjeseci i da mu produži pritvor do pravosnažnosti
presude.  
Ovlašćeni predstavnik oštećene O. b. B. dipl. pravnik S. S. , u završnoj
riječi pridružila se krivičnom gonjenju protiv optuženog i postavila imovinsko
pravni zahtjev za naknadu štete.  
Ovlašćeni predstavnik oštećenog JZU D.z. B. dipl.pravnik S. Đ., u završnoj
riječi pridružila se krivičnom gonjenju protiv optuženog i postavila
imovinsko pravni zahtjev za naknadu štete.  
Optuženi I. S. , u svojoj odbrani datoj tokom postupka priznao je
izvršenje krivičnih djela. Istakao je da je tačno da je dana 04.02.2012.
godine, oko 01,00 čas, obio prostorije fizikalne medicine oštećene O. b. B., u
B., na način što je fizičkom snagom tijela, laktom razbio prozor od WC, a
zatim provlačenjem ruke, kroz tako razbijeno staklo otvorio prozor, kroz
otvoren uskočio u unutrašnjost  i iz ordinacije dr. V. J.oduzeo: monitor marke
"HP", 2 tastature marke "HP" i "DLL", pet flaša viskija i 3 medicinska muška
bijela mantila, a nakon što je te stvari oduzeo izašao je isto kroz prozor od
WC i otišao svojoj kući  u naselje T.. Sjutradan je pošao za B. P. i monitor
marke "HP" i "DLL" prodao nekom njemu nepoznatom momku u kafiću kod hotela B.
R., za iznos od 10,00 eura, 5 flaša viskija je prodao na T. u iznosu od po
5,00 eura, dok je mantile bacio u snijeg. Takođe je tačno da je dana
06.02.2012. godine, oko 01,00 čas obio prostorije fizikalne medicine oštećene
O. bolnice B., u B. na način što je fizičkom snagom tijela – laktom razbio
prozor od jedne ordinacije, a zatim kroz tako napravljen otvor povlačenjem
ruke otvorio prozor, kroz otvoren uskočio u unutrašnjost i iz ordinacije dr.
V. J., koja je bila otključana oduzeo: jednu drvenu maketu u obliku dječije
kolijevke, sagrađenu od drveta ručne izrade, 4 mantila bijele boje, 1 litar
domaće rakije, monitor od računara marke "DLL" crno-sive boje, tastaturu crne
boje sa mišem i servis šolja za kafu. Nakon oduzimanja stvari kroz isti prozor
je iskočio vani i monitor je ostavio pored ambulante sa spoljašnje strane, a
ostale stvari je odnio kući, da bi sjutradan jedan dio stvari prodao nekom
njemu nepoznatom licu na R., a drugi dio u B.P. takođe nepoznatom licu i za
sve ove stvari je uzeo oko 10,00 eura. Tačno je i da je dana 17/18.02.2012.
godine obio prostorije fizikalne medicine oštećene O. b. B., u B., na način
što je kamenom razbio prozor od WC-a, a zatim provlačenjem ruke otvorio isti,
kroz tako otvoren uskočio u unutrašnjost i djelovanjem fizičke snage tijela
razvalio vrata od prostorije u kojoj se obavlja kinezi terapija, a nakon toga
na isti način obio druga vrata i ušao u treću prostoriju, koja je bila
otključana i sa ormara oduzeo: cepterovu "Biotrom" lampu sive boje, koja je
bila nova upakovana u kartonsku kutiju dimenzija 30 x 30 cm, a nakon toga kroz
isti prozor iskočio vani i oduzetu lampu ponio kući i nakon pola sata iznio je
iz kuće i bacio je u snijeg, tako da ne zna šta je bilo sa njom. Na pretresu
je dodao da je pogriješio i da nije prvi put da počini krivično djelo i da je
dana 06.02.2012. godine oduzeo još i dvije medicinske bluze, medicinske
slušalice i aparat za pritisak. U završnoj riječi prihvatio je završnu riječ
svog branioca.  
Branilac optuženog adv. M. A., po zamjeničkom punomoćju branioca optuženog
po službenoj dužnosti adv. N. Č., u završnoj riječi je prezentirala završnu
riječ u pisanoj formi, u kojoj je istaknuto da je teza optužbe dokazana, kako
priznanjem optuženog tako i izvedenim dokazima. Centralno pitanje je koliku će
visinu kazne izreći sud, jer na strani optuženog stoje brojne olakšavajuće
okolnosti, koje opravdavaju maksimalno ublažavanje kazne. Prije svega
priznanje optuženog koje je kumulirano sa kajanjem što je počinio djelo,
optuženi je takodje svojim priznanjem, pomogao da se što lakše okonča ova
pravna stvar. Radi se o osobi slabijeg obrazovanja, uživaocu alkoholnih pića,
koji je zbog toga liječen za vrijeme izdržavanja zatvorske kazne i ima manju
odredjenost prema pojavama u spoljnom svijetu. Predložio je da sud optuženom
ublaži kaznu i da mu ukine pritvor. Troškove postupka je tražio u iznosu od
2.000,00 eura.  
Radi pravilnog i zakonitog presuđenja ove krivično pravne stvari, sud je na
glavnom pretresu, u dokaznom postupku, izveo sledeće dokaze: saslušao
ovlašćenog predstavnika oštećene O. b. B. S. S., svjedoka F. Š., pročitao
iskaz oštećenog V. J. i ovlašćenog predstavnika oštećenog D. z. D. Ć.,
zapisnike o uvidjaju Uprave policije PJ B. broj ... od 04.02.2012. godine,
broj ... od 06.02.2012. godine i broj ... od 20.02.2012. godine, potvrdu o
privremeno oduzetim predmetima Uprave policije - PJ B. broj ... od 17.02.2012.
godine, potvrde o vraćanju privremeno oduzetih predmeta Uprave policije - PJ
B. broj ... od 17.02.2012. godine i broj ...od 05.03.2012. godine, nalaz i
mišljenje stalnog sudskog vještaka dipl. ecc S. O. od 15.03.2012. godine,
izvršio uvid u fotoelaborat lica mjesta broj ... od 20.02.2012. godine i
pročitao izvod iz KE za optuženog.  
Nakon sprovedenog dokaznog postupka, cijeneći navode optužbe, odbranu
optuženog, te izvedene pobrojane dokaze, u smislu člana 16 i 370 ZKP-a,
dovodeći ih u vezu jedne sa drugim, sud je stao na stanovište, da su
činjenice, iz činjeničnog opisa izreke presude, u svemu dokazane, te da je
optuženi I. S. izvršio produženo krivično djelo teška krađa iz čl. 240 st. 1
tač. 1 KZ u vezi čl. 49 st. 1 KZ, pa ga je oglasio krivim, jer nije bilo
osnova koji bi isključivali postojanje krivičnog djela i krivice optuženog.
Pri tome sud je prihvatio priznanje optuženog da je izvršio krivična djela za
koja se tereti, jer je to potkrijepljeno i ostalim izvedenim dokazima.  
Tako je na osnovu iskaza oštećenog V.J. utvrdjeno, da su ga dana
05.02.2012. godine, negdje oko 18,00 časova, radnici službe mikrobiologije
obavijestili, da su obijena vrata od njegove ordinacije, odmah je došao na
lice mjesta i   vidio da je razbijen prozor na WC-u, kroz tako otvoren prozor
uskočeno je u unutrašnjost, nakon čega su razbijena vrata od njegove
ordinacije, a zatim su iz iste oduzeti:  monitor marke "HP", dvije tastature
marke "HP" i "DLL", pet flaša viskija i tri medicinska muška mantila. Nakon
dva dana 07.02.2012. godine, iz njegove službe su ga obavijestili da mu je
ponovo obijena ordinacija i kompletna služba, nakon čega je pošao do
ordinacije i vidio da je tom prilikom razbijen prozor od njegove ordinacije, a
onda kroz tako otvoren prozor uskočeno je u unutrašnjost i tom prilikom
oduzeto: suvenir- drvena makete u obliku dječije kolijevke, sagradjena od
drveta ručne izrade, četiri duga mantila bijele boje, dvije kratke medicinske
bluze, jedna domaća rakija, monitor od računara "DLL" crno- sive boje,
tastatura sa mišom crne boje, servis šolja za kafu, medicinske slušalice marke
" Littman" i aparat za mjerenje pritiska marke " Diplomat" broj.... Takodje
dana 19.02.2012. godine iz njegove službe su vidjeli, nakon što su došli na
posao, da su obijene prostorije fizikalne medicine, odmah je došao na lice
mjesta i tom prilikom je vidio da je razbijen prozor na WC-u, a zatim su
razbijena vrata od fizikalne terapije, nakon čega su obijena i druga vrata i u
trećoj prostoriji, koja je bila otključana, sa ormara oduzeta Cepterova "
Biotron" lampu, sive boje koja je bila nova i upakovana u kartonsku kutiju,
dimenzija 3 x30 cm, a čija vrijednost je 800,00 eura.  
Navodi oštećenog V. J., potvrdjeni su sadržinom zapisnika o uvidjaju br. ...
od 04.02.2012. godine, broj ... od 06.02.2012. godine i ... od 20.02.2012.
godine  i foto-elaboratom lica mjesta.  
Na osnovu iskaza ovlašćenog predstavnika oštećenog D. z. B. D. Ć., utvrđeno je
da je dana 05.02.2012. godine obaviješten da su obijene prostorije fizikalne
medicine. Pošao je na lice mjesta i pozvao policiju. Nakon pola sata došli su
pripadnici UP PJ B., a bio je prisutan i dr. V. J., jer je tom prilikom
obijena njegova ordinacija, tako što je razbijeno staklo od WC-a i kroz tako
napravljen otvor uskočeno u unutrašnjost i tom prilikom oduzeta tastatura
marke DLL sa mišem, koja je vlasništvo D. z.. Takođe je dana 07.02.2012.
godine obaviješten o krađi koja se dogodila predhodne večeri i tom prilikom je
oduzet monitor od računara marke DLL crno sive boje, vlasništvo D. z.. Što se
tiče krađe od 17/18 istoga mjeseca, tom prilikom je oduzeta Cepterova Biotron
lampa sive boje, nova, koja je bila upakovana u originalnu ambalažu dimenzija
30 x 30 cm, a čija je vrijednost oko 800,00 €.  
Takođe je na osnovu iskaza ovlašćenog predstavnika oštećene O. b. B. S. S.,
utvrđeno da radi u Bolnici kao referent za rad i radne odnose i službenik za
javne nabavke. U intervalu od 04.02.2012. godine do 18.02.2012. godine,
prostorije fizikalne medicine, koje su sastavni dio O. b. u B., u više navrata
su obijene i tom prilikom su im oduzeti monitor marke „HP“, tastatura marke
"HP" i 3 medicinska muška bijela mantila, a dana 06.02.2012. godine 4 mantila
bijele boje i dvije kratke medicinske bluze.  
Sud je prihvatio iskaze prednjih svjedoka koji su jasni, precizni i
vjerodostojni, na osnovu kojih je utvrđeno koje stvari je oduzeo optuženi i
čije su one vlasništvo.  
Na osnovu iskaza svjedoka F. Š. ,  utvrdjeno je da je u februaru mjesecu u
njegovu porodičnu kuću, odnosno kod njega u kafanu koja se nalazi u sklopu
porodične kuće u naselju T. u B., došao optuženi i ponudio da mu proda jednu
flašu viskija i jednu flašu rakije, kao i jedan radio oblastog oblika,
nepoznate marke, a boje se ne sjeća. Tom prilikom ga je pitao odakle mu te
stvari, a optuženi mu je kazao da su od njegovog prijatelja iz R.. Od
optuženog je kupio jednu flašu viskija i jednu flašu rakije za iznos od 7,00
eura, takodje je kupio i radio za koji mu je platio iznos od 2,00 eura. Nakon
što mu je platio navedene stvari, optuženi ga je častio maketu od drveta u
obliku kolijevke, koja mu se nalazila u kući, koju je predao  ovlašćenim
službenicima UP PJ B., kao i flašu viskija o čemu je izdata potvrda o
privremeno oduzetim predmetima.  
Sud je prihvatio iskaz ovog svjedoka, na osnovu kojeg je utvrdjeno da mu je
optuženi poklonio maketu od drveta u obliku kolijevke koja je otudjena dana
06.02.2012. godine iz  prostorija fizikalne medicine O. b. B..  
Vještačenjem putem vještaka ekonomske struke, utvrđeno je da vrijednost
monitora marke "HP" iznosi 60,00 eura, dvije tastature marke "HP" i "DLL"
iznosi po 10,00 eura, ukupno 20,00 eura, pet flaša viskija po 14,00 eura,
ukupno 70,00 eura, tri medicinska muška mantila po 15,00 eura, ukupno 45,00
eura, suvenir - drvena maketa u obliku kolijevke 30,00 eura, četiri duga
mantila bijele boje po 15,00 eura, ukupno 60,00 eura, dvije kratke medicinske
bluze po 10,00 eura, ukupno 20,00 eura, jedna litar domaće rakije 6,00 eura,
tastatura sa mišem 12,00 eura, servis šolja za kafu 6,00 eura, medicinske
slušalice marke "Littman" 40,00 eura, aparat za mjerenje pritiska 25,00 eura i
Cepterova "Biotrom" lampa 800,00 eura.  
Sud je prihvatio nalaz i mišljenje vještaka, koji je dat stručno, jasno u
skladu sa pravilima nauke i vještine.  
Na osnovu potvrde o privremeno oduzetim predmetima utvrdjeno je da su od F. Š.
oduzeti jedna flaša viskija marke " Old Smuggler" i jedna drvena kolijevka
malih dimenzija (maketa).  
Na osnovu potvrde o vraćanju privremeno oduzetih predmeta Uprave policije -
PJ B. broj ... od 17.02.2012. godine, utvrdjeno je da su V. J. vraćeni jedan
komad viskija marke " Smuggler" i jedna drvena kolijevka malih dimenzija
(maketa).  
Na osnovu potvrde o vraćanju privremeno oduzetih predmeta Uprave policije - PJ
B. broj broj ... od 05.03.2012. godine, utvrdjeno je da su V. J. vraćene
medicinske slušalice marke " Littman" i aparat za mjerenje pritiska marke "
Diplomat" broj....  
Sud je prihvatio prednje dokaze, jer se radi o aktima nadležnog organa, koji
su snabdjeveni pečatima i potpisima ovlašćenih lica.  
Pravnom analizom naprijed utvrđenog činjeničnog stanja, sud je našao, da su se
u opisanim radnjama optuženog I. S., stekla sva bitna obiležja produženog
krivičnog djela teška krađa iz čl. 240 st. 1 tač. 1 KZ u vezi čl. 49 st. 1 KZ.
Naime, na osnovu zapisnika o uvidjaju, fotodokumentacije i izjava oštećenih,
kao i priznanja optuženog, nesumljivo je utvrđeno da je optuženi dana
04.02.2012. godine obio prostorije fizikalne medicine O. b. B., na način što
je fizičkom snagom tijela laktom polomio prozor od WC-a, a zatim provlačenjem
ruke isti otvorio i kroz tako otvoren uskočio. Iz ovog objekta oduzeo je
monitor marke „HP“, tastaturu marke "HP" i 3 medicinska muška bijela mantila,
koji su vlasništvo oštećene O. b.B., tastaturu marke „DLL" sa mišem vlasništvo
oštećenog JZU Doma zdravlja Berane i pet flaša viskija, vlasništvo oštećenog
V. J.. Takodje je izvedenim dokazima utvrdjeno da je optuženi dana 06.02.2012.
godine, oko 01,00 čas obio prostorije fizikalne medicine oštećene O. b. B., u
B. na način što je fizičkom snagom tijela - laktom razbio prozor od
ordinacije, a zatim provlačenjem ruke isti otvorio i kroz otvoren uskočio u
unutrašnjost.  Iz iste je oduzeo: 4 mantila bijele boje i dvije kratke
medicinske bluze, vlasništvo oštećene O. b. B., monitor od računara marke
„DLL“ crno - sive boje, vlasništvo oštećenog JZU D. z. B. i suvenir drvenu
maketu u obliku kolijevke, 1 litar domaće rakije, servis šolja za kafu,
medicinske slušalice marke „Littman“ i aparat za mjerenje pritiska vlasništvo
oštećenog dr. V.J.. Optuženi je i dana 17/18.02.2012. godine, obio prostorije
fizikalne medicine O. b. B. u B., na način što je kamenom razbio prozor od
WC-a, a zatim provlačenjem ruke isti otvorio i kroz otvoren uskočio u
unutrašnjost, nakon čega je djelovanjem fizičke snage tijela, razvalio vrata
od ordinacije za kinezi terapiju, kroz koju je ušao u ordinaciju dr. V. J.. Iz
ovog objekta je i to sa ormara oduzeo Cepterovu „Biotron“ lampu sive boje,
vlasništvo oštećenog JZU D. z. B.. Optuženi je priznao izvršenje krivičnih
djela i kazao da je monitor "HP" i dvije tastature prodao nepoznatom licu u B.
P., 5 flaša viskija na T., a muške bijele medicinske mantile bacio, jedan dio
stvari je prodao nepoznatom licu na R., drugi dio stvari nepoznatom licu u
B.P., dok je Cepterovu " Biotron" lampu bacio. Ovlašćeni predstavnik oštećenog
D. z. B.je istakao da su u predmetnim događajima D. z. oduzeti dana
04.02.2012. godine tastatura marke DLL sa mišem, dana 06.02.2012. godine
monitor od računara marke DLL crno sive boje i 17/18 istoga mjeseca, Cepterova
Biotron lampa sive boje, čija je vrijednost oko 800,00 €. Ovlašćeni
predstavnik oštećene O. b. B. je istakla da su u predmetnim događajima Opštoj
bolnici oduzeti dana 04.02.2012. godine monitor od računara marke HP,
tastatura marke HP i 3 medicinska muška bijela mantila, a dana 06.02.2012.
godine 4 mantila bijele boje i dvije kratke medicinske bluze. Na osnovu iskaza
oštećenog V. J. utvrđeno je da su od istog oduzeti dana 04.02.2012. godine,
pet flaša viskija, a dana 06.02.2012. godine suvenir drvenu maketu u obliku
kolijevke, 1 litar domaće rakije, servis šolja za kafu, medicinske slušalice
marke „Littman“ i aparat za mjerenje pritiska. Vještačenjem putem vještaka
ekonomske struke, utvrđeno da vrijednost monitora marke "HP" iznosi 60,00
eura, jedne tastature marke "HP" iznosi 10,00 eura, a tri medicinska muška
mantila po 15,00 eura, ukupno 45,00 eura, što znači da vrijednost oduzetih
stvari vlasništvo Opšte bolnice B. bliže opisane pod tačkom 1 izreke presude
iznosi 115,00 eura. Vrijednost tastature marke "DLL" iznosi 10,00 eura, što
znači da vrijednost oduzetih stvari vlasništvo Doma zdravlje B. bliže opisanih
pod tačkom 1 izreke  presude iznosi 10,00 eura. Vrijednost pet flaša viskija
vlasništvo oštećenog V. J. iznosi po 14,00 eura, ukupno 70,00 eura. Takodje je
vještačenjem utvrdjeno da vrijednost četiri duga mantila bijele boje po 15,00
eura, iznosi ukupno 60,00 eura, a dvije kratke medicinske bluze po 10,00 eura,
ukupno 20,00 eura, što znači da vrijednost oduzetih stvari vlasništvo Opšte
bolnice B. bliže opisane pod tačkom 2 izreke presude iznosi 80,00 eura.
Vrijednost monitora za kompjuter iznosi 60,00 eura, što znači da vrijednost
oduzetih stvari vlasništvo Doma zdravlje B. bliže opisanih pod tačkom 2 izreke
presude iznosi 60,00 eura. Vrijednost suvenira - drvene makete u obliku
kolijevke 30,00 eura, jednog litra domaće rakije iznosi 6,00 eura,  servisa
šolja za kafu 6,00 eura, medicinskih slušalica marke "Littman" 40,00 eura i
aparata za mjerenje pritiska 25,00 eura, što znači da vrijednost oduzetih
stvari vlasništvo V. J. bliže opisanih pod tačkom 2 izreke  presude iznosi
107,00 eura. Isto tako je vještačenjem utvrdjeno da vrijednost Cepterove
"Biotrom" lampe vlasništvo oštećenog Doma zdravlje B. bliže opisane pod tačkom
3 izreke presude iznosi 800,00 eura. Sud je u potpunosti prihvatio nalaz i
mišljenje vještaka ekonomske struke, obzirom da je dat stručno, jasno u skladu
sa pravilima nauke i vještine. Dakle, imovinska šteta za Opštu bolnicu B. pod
tačkom 1 izreke presude iznosi 115,00 eura, a pod tačkom 2 izreke presude
80,00 eura, te je ukupna šteta za Opštu bolnicu B. 195,00 eura. Takodje,
imovinska šteta za Dom zdravlja pod tačkom 1 izreke presude iznosi 10,00 eura,
pod tačkom 2  izreke presude 60,00 eura, a pod tačkom 3 izreke presude 800,00
eura, što znači da ukupna šteta za Dom zdravlja iznosi 870,00 eura. Šteta za
oštećenog V. J.pod tačkom 1 izreke presude iznosi 70,00 eura, a pod tačkom 2
izreke presude 107,00 eura, te ukupna šteta za oštećenog V.J. iznosi 177,00
eura. Svjedok F. Š.u svom iskazu je naveo da je od optuženog kupio jednu flašu
viskija i jednu flašu rakije za iznos od 7,00 eura kao i radio za iznos od
2,00 eura, što je sud prihvatio, a potvrdjeno je sadržinom potvrde o
privremeno oduzetim predmetima iz koje proizilazi da su od F. Š. oduzeti jedna
flaša viskija marke " Old Smuggler" i jedna drvena kolijevka malih dimenzija
(maketa). Na osnovu potvrda o vraćanju privremeno oduzetih predmeta utvrdjeno
je da su oštećenom V.J. vraćeni jedan komad viskija marke " Old Smuggler",
jedna drvena kolijevka malih dimenzija (maketa), medicinske slušalice marke "
Littman" i aparat za mjerenje pritiska marke " Diplomat" broj.... Optuženi je
priznao izvršenje krivičnih djela i opisao način na koji je to učinio, te je
njegova krivica nesumljivo dokazana.  
Djelujući na opisani način, optuženi je postupao sa umišljajem, jer je isti
bio svjestan da obijanjem zatvorenih prostorija, sa namjerom oduzimanja tudjih
pokretnih stvari, vrši krivično djelo, pa je i pored takve svijesti obio
objekat oštećene Opšte bolnice B. dana 04.02., 06.02. i 17/18.02.2012. godine,
na način bliže opisan izrekom presude, odakle je oduzeo predmetne stvari, sa
namjerom pribavljanja protivpravne imovinske koristi, čime je manifestovao
htenje za nastupanje zabranjenih posledica. Djelo je izvršeno u produženom
trajanju, obzirom da postoji istovrsnost krivičnih djela, koja su vremenski
povezana, a ponašanje optuženog predstavlja prirodnu cjelinu, obzirom na
istovrsnost predmeta djela, korišćenja iste situacije, jedinstvo mjesta,
prostora, kao i jedinstvo umišljaja.  
Prilikom odlučivanja o vrsti i visini krivične sankcije, koju u konkretnom
slučaju treba primijeniti prema optuženom, za izvršeno krivično djelo, sud je
imao u vidu sve okolnosti iz čl. 42 KZ. Tako je od olakšavajućih okolnosti
cijenio i uzeo u obzir, da je nezaposlen, neoženjen, siromašnog imovnog
stanja, dok je kao otežavajuću okolnost cijenio da je do sada 28 puta
osudjivan. S obzirom na navedene okolnosti, sud je optuženog na osnovu čl. 36
KZ osudio na kaznu zatvora u trajanju od jedne godine i šest mjeseci, koja
kazna je po mišljenju suda srazmjerna težini izvršenih krivičnih djela i
stepenu krivice optuženog i predstavlja onu mjeru, koja je nužno neophodna, za
postizanje u okviru opšte svrhe izricanja krivičnih sankcija propisane članom
4 st. 2  KZ, svrhe kažnjavanja propisane članom 32 istog Zakona. Osnovano se
može očekivati da će izrečena kazna zatvora, pozitivno djelovati na
prevaspitanje optuženog, te da će ista u buduće uticati na njega, da više ne
vrši krivična djela  
Vrijeme koje je optuženi, proveo u pritvoru od 01.03. do 12.04.2012. godine,
uračunava mu se u izrečenu  kaznu zatvora, na osnovu čl. 51 st. 1 KZ.  
Odluka o troškovima krivičnog postupka u iznosu od 860,50
(osamstotinašesdeseteuraipedesetcenti) eura, zasnovana je na odredbi čl. 229
st. 1 ZKP-a i predstavlja izdatke, koje je sud imao za naknadu i nagradu
vještaku ekonomske struke u iznosu od 60,50 eura i odbranu optuženog putem
branioca po službenoj dužnosti adv. N. Č. i to za prisustvo saslušanju
optuženog pred sudijom za istragu dana 02.03.2012. godine, pristup na jednom
održanom pretresu, te sastav žalbe na rješenje o zadržavanju, rješenje o
određivanju pritvora i rješenje o produženju pritvora, u ukupnom iznosu od
800,00 eura, na osnovu AT i Odluke o visini naknade za rad advokata za odbrane
po službenoj dužnosti, dok je paušalni iznos odmjeren s obzirom na trajanje i
složenost krivičnog postupka, te imovno stanje optuženog, na osnovu čl. 226
st. 3 ZKP-a.  
Optuženi se na osnovu čl. 239 st. 2 ZKP-a obavezuje, da na ime imovinsko
pravnog zahtjeva za naknadu štete, isplati oštećenima Opštoj bolnici B. iznos
od 195,00 eura, JZU Domu Zdravlja B. iznos od 870,00 eura i V. J.iznos od
177,00 eura, u roku od 15 dana po pravosnažnosti presude pod prijetnjom
prinudnog izvšrenja, dok se za višak imovinsko pravnog zahtjeva za naknadu
štete oštećena Opšta bolnica B., upućuje na parnicu.  
Sa izloženog odlučeno je kao u izreci presude.  
OSNOVNI SUD U BERANAMA
Dana 17.04.2012. godine 
Zapisničar,
S U D I J A,
           Marina Obadović
Ana Kenjić Đukić 
PRAVNA POUKA:
Protiv ove presude, dozvoljena je žalba,
u roku od 15 ( petnaest ) dana, od dana prijema iste,
Višem sudu u B. Polju, a preko ovog suda.  