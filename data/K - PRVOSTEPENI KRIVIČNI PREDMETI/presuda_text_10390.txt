K.br.   57/2012 
U IME CRNE GORE
      **OSNOVNI SUD U BERANAMA** , po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv okrivljenog **Š. S.,** iz B., zbog krivičnog djela laka tjelesna povreda iz čl.152. st.2. u vezi st.1. Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.187/2011 od 01.avgusta 2011 godine, nakon održanog glavnog i javnog pretresa, u prisustvu Savjetnika ODT-a u Beranama Danijele Đuković,  okrivljenog Š. S. i oštećenog K.Ž., donio je i javno objavio dana 04.09.2012.godine

P R E S U D U
      Okrivljeni **Š. S., JMBG ...,** od oca S. i majke A., rođene Đ., rođenog ...godine u B., sa prebivalištem u selu B.-P., opština B.,državljanin C. G., po zanimanju radnik, oženjen-otac troje djece, pismen, završio SSS, srednjeg imovnog stanja, neosuđivan.

K r i v    j e
      Što je:

      Dana 12.06.2011.godine, oko 13,00 časova, u selu B., u B., lako tjelesno povrijedio oštećenog K. Ž., na način što ga je kišobranom, sredstvom podobnim da tijelo teško povrijedi ili zdravlje teško naruši, udario u predjelu glave i tom prilikom mu nanio lake tjelesne povrede u vidu lacerokontuzne rane u tjemenom dijelu glave, promjera 3 x 1 cm.

-Čime je izvršio krivično djelo laka tjelesna povreda iz čl. 152. st.2. u vezi st. 1. Krivičnog zakonika Crne Gore.  
Pa mu sud za izvršeno krivično djelo na osnovu navedenog zakonskog propisa, te
primjenom čl.32. 36. 42. 52. 53. i 54. KZ, kao i primjenom čl.374. ZKP-a,  
I z r i č e 
USLOVNU   OSUDU
      Kojom mu utvrđuje kaznu zatvora u trajanju od  30 /trideset/ dana i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.

      Okrivljeni se obavezuje da plati sudu troškove krivičnog postupka u iznosu od 90,77 eura, kao i da plati na ime paušala iznos od  30,00 /trideset/ eura,  a sve u roku od 15 dana po pravosnažnosti presude pod prijetnjom prinudnog izvršenja.

Oštećeni K. Ž., iz B., se radi ostvarivanja imovinsko-pravnog zahtjeva za
naknadu štete upućuje na parnicu na osnovu čl. 239. st.2. ZKP-a.  
O b r a z l o ž e n j e
Osnovno državno tužilaštvo iz B. je optužnim predlogom Kt.br.187/2011 od
01.avgusta 2011.godine, optužilo Š. S., iz B., zbog krivičnog djela laka
tjelesna povreda iz čl. 152. st.2. u vezi st. 1. Krivičnog zakonika Crne Gore.  
      Na glavnom pretresu od 04.09.2012. godine, Savjetnik Osnovnog državnog tužilaštva u Beranama **Danijela Đuković,**   je izjavila, da ostaje pri  optužnom predlogu Kt.br.187/11 od 01.08.2011.godine, kao i pri završnoj riječi Zamjenika ODT-a u Beranama od 02.12.2011.godine, da je utvrđeno da je okrivljeni Š.S. izvršio krivično djelo koje mu je stavljeno na teret, i to prvenstveno iz iskaza oštećenog K. Ž., koji je na jasan i potpun način predstavio događaj u kome je zadobio tjelesnu povredu u tjemenom dijelu glave, a koji iskaz je potvrđen prvenstveno dokazima i to izvještajem ljekara specijaliste opšte bolnice u B. o povredama na ime oštećenog K. Ž. i nalazom i mišljenjem stalnog sudskog vještaka medicinske struke koji se izjasnio o težini povreda kod oštećenog, mehnizmu i načinu nanošenja, i sredstvima od kojih je moguće zadobiti povredu kako je zadobio oštećeni K. Ž.. Istakao je da su dati dokazi objektivni i najvažniji za pravilno presuđenje ove stvari jer nijesu podložni ni proteku vremena, niti subjektivnom opažanju kao što je to kod nekih svjedoka i njihovih izjava. Te da je odmah po kritičnom događaju K. Ž. krvario u predjelu glave, a što je i nesporna činjenica o zadobijanju povreda oštećenog K. Ž.. Pa je predložila sudu da okrivljenom Š.S. izrekne uslovnu osudu kojom će mu utvrditi kaznu zatvora u trajanju od 3 mjeseca i istovremeno odrediti da se ista neće izvršiti ukoliko okrivljeni u roku od godinu dana od dana pravosnažnosti presude ne učini novo krivično djelo.

      Oštećeni **K.Ž.** u završnoj riječi je izjavio da se pridružuje krivičnom gonjenju protiv okrivljenog i da postavlja imovinsko pravni zahtjev za naknadu štete.

      Izjašnjavajući se o navodima iz optužnog predloga ODT-a u Beranama, okrivljeni **Š. S.,** je u svojoj odbrani naveo da nijesu nijesu tačni navodi iz optužnog predloga ODT-a u Beranama da je dana 12.06.2011.godine, oko 13,00 časova, u selu B., lako tjelesno povrijedio oštećenog K. Ž. na način da ga je kišobranom udario u predjelu glave, te da je tačno   da se tog dana održavao memorijalni turnir u selu B. i da je došlo do prepirke između K. Ž. i K. Z., da bi se okrivljeni i još više od 20 ljudi čija imena i prezmena ne zna, umiješali kako im ne bi dozvolili da se dalje svađaju.Istakao je da su K. Ž.i K. Z. ponovo krenuli jedan put drugog , da su se uhvatili rukama međusobno i  da su pali na zemlju, kao i da nije udario ostećenog niti je vidio da li je to neko drugi uradio.Istakao je da je date prilike držao 3-4 kišobrana u ruci, jer je prethodno kiša padala. U završnoj riječi je izjavio da nije izvršio krivično  djelo koje mi se stavlja na teret, pa moli sud da ga oslobodi od optužbe.

      Radi  pravilnog i zakonitog presuđenja ove  krivične stvari, sud je u dokaznom postupku, na glavnom pretresu, izveo sledeće dokaze: saslušao svjedoka K.Z., svjedoka-oštećenog K. Ž., svjedoke M. V., Đ.D., pročitao iskaze svjedoka K. M. sa zapisnika sa glavnog pretresa od 20.10.2011.godine, iskaz svjedoka V. M. zv. M. sa zapisnika sa glavnog pretresa od 17.11.2011.godine, iskaz svjedoka V.S. sa zapisnika sa glavnog pretresa od 02.12.2011.godine, iskaz svjedoka D. T. sa zapisnika sa glavnog pretresa od 02.12.2011.godine, izvršio uvid u izvještaj ljekara specijaliste hirurga br.... od 12.06.2011.godine, pročitao izvještaj ljekara neuropsihijatra br.... od 17.06.2011.2011.godine,pročitao nalaz radiologa br.... od 16.06.2011.godine, pročitao nalaz neurologa br.... od 15.06.2011.godine, pročitao nalaz radiologa br.... od 07.07.2011.godine, pročitao nalaz kliničkog psihologa od 11.08.2011.godine, te postupajući po rješenju Višeg suda B.Polje Kž.br.243/12 ponovo saslušao vještaka medicinske struke dr. M. B., u pogledu nastanka povreda kod oštećenog, salušao svjedoke K. J.i P. D. i pročitao izvod iz KE za okrivljenog.

          Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovištu, da su činjenice iz činjeničnog opisa izreke presude u svemu  dokazane, da je okrivljeni Š.S. izvršio krivično djelo koje mu je optužnim predlogom ODT-a u Beranama stavljeno na teret, pa ga je oglasio krivim, jer nije bilo osnova koji bi isključivali postojanje krivičnog djela i krivice okrivljenog.

      Iz iskaza svjedoka **K. Z.,** se vidi da se predmetnog dana održavao memorijalni turnir u selu B., koji je i organizovao obzirom jer je to bio turnir njegovog pokojnog brata K. V. zv. V. i da je to bio 17 turnir po redu. Naveo je da se turnir odigravao kako treba dok nije stigao K. Ž., koji mu je brat od daljnjeg strica, u vidno pijanom stanju.Istakao je da je sjedio sa dva čovjeka i to K. M.i D. T., kada mu je K. Ž. prišao i kazao mu da treba nešto da mu saopšti. Dalje je naveo da mu je K. Ž. uputio riječi "Z. ti si špijun, ti si lopov, da te popi... u ćušu i u kišu". Istakao je da ga je zatim zamolio da ne kvari dan i da se izmicao unazad, da se uputio kod zapisničara i da ga je K. Ž. sustigao, krenuo put njega, uhvatio   za pojas, podigao, te da su zatim pali na zemlju, obzirom jer gdje su stojali bilo je klizavo, te da je  prvi  pao K. Ž. leđima na zemlji, a on na njega i na istog bio jedno pola minuta, da su se otimali, te da je zatim osjetio krv po licu. Da mjesto gdje su pali je van terena i na tom dijelu je bilo kamena i stakla, kao i da je teren bio kvasan, a zatim ga sa K.Ž. podigao V. M., da se nakon toga umio sa vodom i vidio da nema nikakvih povreda. Naveo je da kada mu je prišao K. Ž. i dok su se prepirali, vidio je Š. S. na udaljenosti od 20-30 metara. Da bi nakon toga vidio K.Ž.gdje za zapisničkim stolom, a za kojim je bio i D. Đ.,  pije i rakiju i pivo, kako vodom kvasi majicu i tako kvasnom majicom trlja glavu, te i da je i tada vidio da na glavi ima jednu ogrebotinu i da se vjerovatno povrijedio prilikom pada na zemlju. Istakao je da Š.S.nije bio prisutan, niti da se tog dana sa bilo kim K. Ž. posvađao osim sa njim.

    Iz iskaza svjedoka-oštećenog **K. Ž.,** je utvrđeno, da se dana 12.06.2011.godine, održavao   memorijalni turnir u selo B., da ga je putem telefona pozvao V. D. i kazao  mu  da mu je K. Z. pričao da ga je K. Ž.  ošpijunao kod šumara da je sjekao šumu. Naveo je da je nakon toga otišao na stadion prišao kod K. Z., koji je sjedio na jednoj klupi pored stadiona i gledao utakmicu i pitao ga ko mu je rekao da sam ga ošpijunao, a da mu je isti odgovorio da je tačno, a zatim ga odgurnuo rukama. Istakao je da su se tada dohvatili i počeli da se rvaju, i da je u tom momentu prišao  iza leđa Š. S. i udario ga kišobranom u predjelu glave. Dalje je naveo da ga je nakon toga Z. K.  gurnuo, da su pali na zemlju, tj.da je pao prvi, a zatim Z. K. na njega, te da su ih nakon toga prisutni razdvojili, da je pozvao Upravu policije PJ B., kao i da o povredama ima kompletnu ljekarsku dokumentaciju. U završnoj riječi je naveo da se pridružuje krivičnom gonjenju protiv okrivljenog kao i da postavlja imovinsko pravni zahtjev za naknadu štete.

     Iz iskaza svjedoka **V. M.,** se vidi da je predmetnog dana bio na turniru u selu B. jer je igrao za jednu ekipu i što se tiče povreda koje je zadobio oštećeni K. Ž., istikao je da nije vidio ko ga je udario, niti kako je povrede zadobio, jer je bio udaljen od mjesta događaja negdje oko 100 m, a iz razloga jer je bila velika gužva, obzirom jer je bilo dosta ekipa.Naveo je da nije vidio momenat kako je započela gužva i kako se stvorila grupa prisutnih na jednom mjestu, a sve iz razloga jer je na sledećoj utakmici trebalo da igra njegova ekipa pa se zagrijavao.Istakao je da je vidio K. Ž. kako se sa nekim   verbalno prepire ali ne i sa kim  i naveo je da je takođe vidio kako se K. Ž. drži za glavu, kao i da je bio krvav u predjelu glave **.**

  Iz  iskaza svjedoka **Đ. D.** se vidi da se predmetnog dana nalazio za stolom gdje su stajali pehari, dresovi i gdje su ekipe ulagale novac, te da je stolu prišao K. Ž. i tražio rakiju, koju je ispio i krenuo put mjesta gdje se nalazio K. Z. i K. M.. Istakao je da je vidio da su se raspravljali K.Z. i K. Ž., kao i da su se uhvatili međusobno i pali na zemlju, te da je tačno da je nakon toga do stola došao K. Ž. krvav i tražio jednu rakiju , kao i da je skinuo majicu ili trenerku sa sebe i sa istom obrisao krv. Naveo je da mu je tada K. Ž. kazao kako je K. Z. pao na njega, kao i da ga je udario Š. S..Istakao je da nije povjerovao u to jer Š. S. nije čovjek za svađu, već čovjek koji želi da bilo kakvu svađu spriječi. Dalje je naveo da je padala kiša sve do početka turnira, kao i da su prisutni učesnici turnira, kao i gosti, kako ko imali kišobrane.

      Iz iskaza svjedoka **K. M., zv. M.** , sa zapisnika sa glavnog pretresa od 20.10.2011.godine, a čiji iskaz je sud pročitao na glavnom pretresu, se vidi da se predmetnog dana održavao turnir u selu B. i da je sjedio na jednom ckladu zajedno sa K. Z. i D. T. kada je prišao K.Ž. i uputio Z. uvredljive riječi a da ga je K. Z. zamolio da ne kvari dan.Naveo je da su se uhvatili u koštac i da su pali na zemlju tj. Z. je pao na K. Ž..Istakao je da nije vidio da li su se udarali pesnicama, te da su ih prisutni odmah razdvojili i da je tada vidio K. Ž. za stolom kod Đ. D. i da je bio krvav.Istakao je da okrivljenog ne poznaje, a misli da ga nije vidio na turniru.

    Iz iskaza svjedoka **V. M.,** sa zapisnika sa glavnog pretresa od 17.11.2011.godine, a čiji iskaz je sud pročitao na glavnom pretresu,  se vidi da se dana 12.06.2011.godine, nalazio u selo B. gdje se održavao memorijalni turnir povodom smrti K. V., zv. V.te da je tačno da je tada vidio da su se K. Ž. i K. Z.  uhvatili u koštac i da su počeli da se rvaju, i da je tada K. Z. oborio K. Ž. i pao na njega, a da je prethodno K. Ž. pao na zemlju, dalje navodeći da ih je sa svojim bratomV. S. razdvojio.Istakao je da nije vidio da je bilo ko povrijeđen, niti krvav, kao i da je K. Ž. otišao i sjeo kod zapisničkog stola.Naveo je da je tada vidio da je počela da mu curi krv niz glavu i kao i da se isti ponašao nedolično tj. psovao je i vrijeđao.Istakao je da nije vidio Š. S. da se sa bilo kim svađa.

       Iz iskaza svjedoka **V. S.,** sa zapisnika sa glavnog pretresa od 02.12.2011.godine, a čiji iskaz je sud pročitao na glavnom pretresu,   se vidi da je dana 12.06.2011.godine bio u selu B., gdje se održavao memorijalni turnir te da je tačno da je vidio da su se K. Ž. i K. Z. uhvatili u koštac i da su pali na zemlji,dalje navodeći da ih je razdvojio sa bratom V.M..Istakao je da nije vidio  u blizini okrivljenog Š. S., jer je bio okrenut prema K. Ž., tako da nije mogao da vidi ko mu stoji iza leđa kao i da nije vidio da K. Ž. ima bilo kakve povrede.Naveo je da je nakon 10-15 minuta vidio K. Ž. kako sjedi za zapisničkim stolom gdje su se nalazili pehari i nagrade za ekipu kao i da je vidio da je isti bio malo krvav po ruci.

   Iz iskaza svjedoka **D. T.,** sa zapisnika sa glavnog pretresa od 02.12.2011.godine, a čiji iskaz je sud pročitao na glavnom pretresu,   se vidi da se predmetnog dana nalazio u selu B. gdje se održavao memorijalni turnir i da je primijetio na udaljenosti od jedno 3-4 m da su se nešto porečkali K. Ž. i K. Z. te da  je vidio kada su obojica bili na zemlji.Naveo je da nije prilazio da ih razvadi niti zna ko je prišao.Istakao je da je te prilike vidio  Š.S. kako sjedi i gleda utakmicu na udaljenosti od njega oko 5-6 metara.

      Iz iskaza svjedoka **K. J.,** se vidi da kada se održavao memorijalni turnir u malom fudbalu u selu B., primijetio je K. Ž. i K. Z. kako se raspravljaju u vezi nekih drva. Te da je vidio da su se K. Ž.   i K.Z. zagonili jedan put drugog, da bi se stvorila velika gužva, te da je bilo negdje oko 20 momaka koji su pokušali da spriječe dalju svađu. Istakao je, da je vidio da je bilo neko rvanje između K. Ž. i K. Z., ali nije vidio da su isti padali na zemlju, već da se udaljio iz gužve zbog maloljetnog djeteta koje je bilo sa njim. Da bi nakon toga kada se ta gužva razišla vidio da je K.Ž. krvav u predjelu glave kada se i ispirao rakijom, te da je tada i vidio Š. S. kako sjedi u blizini terena gdje se utakmica održava, a da nije vidio Š. S. kada su se zakačili K.Ž. i K.Z..

      Iz iskaza svjedoka **P. D.,** je utvrđeno, da se nalazio na terenu u selo B., kada se održavao tradicionalni memorijalni turnir, a koji se održava svake godine u ljetnjem periodu. Te da je   tačno, da je bio kao gledalac turnira kada se održavala utakmica i da je vidio kako su se za zapisničkim stolom K.Ž.i K.Z. nešto sporečkali, te da je K. Z. krenuo prema K. Ž., kada je došlo do rvanja i padanja na zemlju i kada na zemlju pada prvi  K. Ž., a na njega K. Z.. Te da je tada i vidio kako Š.S. prilazi s kišobranom u ruci i udara K. Ž. u predjelu glave, koliko se sjeća najmanje dva puta, da se tada stvorila gužva i da su ih prisutni  razvadili. Dalje je naveo, da je kišobran bio crn, a da se na vrhu kišobrana nalazio  metalni ili plastični dio, a kojim dijelom je Š.S. udario K.Ž. po glavi kada se K. Ž. nalazio u bočnom položaju na zemlji, da je bio udaljen od mjesta događaja oko 15-tak metara, te i da je vidio povredu kod K. Ž. gdje je bio rasječen, kao i krv po glavi, te da se sve to održavalo munjevitom brzinom kao na filmu.

      Iz zapisnika o ispitivanju alkohola u organizmu od 12.06.2011 godine za okrivljenog Š. S. je utvrđeno da kod istog nije pronađeno prisustvo alkohola, dok iz zapisnika o ispitivanju alkohola u organizmu od 12.06.2011 godine za oštećenog K. Ž.je utvrđeno da isti ima 1,24 alkohola u organizmu.

     Iz nalaza i mišljenja vještaka medicinske struke dr.M. B., datog na glavnom pretresu od 03.10.2011.godine i sa glavnog pretresa od 25.06.2012.godine, a na osnovu uvida u medicinsku dokumentaciju, a koju čine izvještaj ljekara specijaliste hirurga br.,,, od 12.06.2011. godine, izvještaj ljekara neuropsihijatra br.,,, od 17.06.2011. godine, nalaz radiologa br.... od 16.06.2011. godine, nalaz neurologa br.... od 15.06.2011. godine, nalaz radiologa od 07.07.2011. godine, br.... i nalaz kliničkog psihologa od 11.08.2011.godine, je utvrđeno, da je rana tipa razderotine promjera 3 x 1 cm, lacerokontuzne u tjemenom dijelu glave nastala pod dejstvom tupe mehaničke sile dovoljno jake da izazove prekid kontinuiteta kože poglavine, a da se ista povreda može zadobiti i nekontrolisanim padom na tvrdu podlogu sa visine, ali da je na osnovu lokalizacije i karaktera rane povreda nanesena tupom mehaničkom silom, najverovatnije zamahnutim čvrstim predmetom u predjelu glave.

      Sud je u potpunosti prihvatio nalaz i mišljenje vještaka medicinske struke dr. M. B., jer je isti dat na stručan i jasan način u skladu sa ostalim izvedenim dokazima tokom postupka, prvenstveno sa iskazom svjedoka-oštećenog K. Ž., medicinske dokumentacije, te iskaza svjedoka P. D., da je okrivljeni, oštećenog K. Ž. udario kišobranom u predjelu glave, dok iskaz svjedoka P. D. da je okrivljeni dva puta udario oštećenog, sud nije mogao prihvatiti  jer isti nije u skladu sa nalazom i mišljenjem vještaka medicinske struke dr. M. B., te i  izvještaja ljekara specijaliste broj protokola ...,a iz kojeg nalaza i mišljenja je utvrđeno da ej oštećeni zadobio jednu povredu kako to stoji u izreci presude.

      Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog Š. S. stekla sva bitna obiležja bića krivičnog djela laka tjelesna povreda iz čl. 152. st.2. u vezi st.1. KZ CG. Naime, u toku ovog postupka utvrđeno je da je okrivljeni Š.S. dana 12.06.2011.godine, oko 13,00 časova, u selu B., u B., lako tjelesno povrijedio oštećenog K. Ž., na način što ga je kišobranom, sredstvom podobnim da tijelo teško povrijedi ili zdravlje teško naruši, udario u predjelu glave i tom prilikom mu nanio laku tjelesnu povredu u vidu lacerokontuzne rane u tjemenom dijelu glave, promjera 3 x 1 cm, a što je utvrđeno kako iz nalaza i mišljenja vještaka medicinske struke dr. M. B., a koji nalaz i mišljenje je sud u potpunosti prihvatio, jer je isti dat na stručan i jasan način u skladu sa ostalim izvedenim dokazima tokom postupka, da je povreda kod oštećenog nanesena tupom mehaničkom silom zamahnutim čvrstim predmetom u predjelu tjemena glave, a koji nalaz i mišljenje je u skladu sa ostalim izvedenim dokazima, medicinskom dokumentacijom, te iskaza svjedoka-oštećenog K. Ž. i iskaza svjedoka P.D.. Dok iskaz svjedoka P. D., u dijelu da je okrivljeni, oštećenog K. Ž. udario kišobranom u predjelu glave najvjerovatnije dva puta, sud nije mogao prihvatiti jer isti nije u skladu sa nalazom i mišljenjem vještaka medicinske struke dr. M. B., te i izvještaja ljekara specijaliste broj protokola ....  Takođe, sud je cijenio iskaze svjedoka V. M., Đ. D., K. M., V. M., V. S., D. T. i K. J., a iz kojih iskaza je utvrđeno da su se K. Ž. i K. Z. kritične prilike međusobno raspravljali, a nakon toga  se međusobno uhvatili i pali na zemlju, a što je utvrđeno i iz iskaza K. Ž.i K.Z.. Dok  iskaz svjedoka K.Z.da na mjestu gdje je pao sa oštećenim se nalazi kamenje i staklo, sud nije mogao prihvatiti, jer je svjedok na sasvim drugačiji način htio prikazati da su povrede nanešene kod oštećenog, iz razloga jer se iz nalaza i mišljenja vještaka vidi da je povreda kod oštećenog na osnovu lokalizacije i karaktera rane nenesena tupom mehaničkom silom zamahnutim čvrstim predmetom u predjelu tjemena glave. Djelujući na opisani način okrivljeni je postupao s umišljajem svjestan da na opisani način kišobranom sredstvo podobnim da tijelo teško povrijedi i zdravlje teško naruši može prouzrokovati zabranjenu posledicu tj. povrede kod oštećenog izražavajući pri tom htjenje za njeno nastupanje.

      Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom za naprijed utvrđeno krivično djelo, sud je imao u vidu sve okolnosti u smislu čl.42 KZ CG. Tako je od olakšavajućih okolnosti, sud na strani okrivljenog Š.S., cijenio i uzeo u obzir da do sada nije osuđivan, da je oženjen, da je otac troje djece, dok otežavajućih okolnosti na strani okrivljenog nije bilo. Sud je mišljenja da su u konkretnom slučaju ispunjeni uslovi da se prema učiniocu koji je kriv ne primijeni kazna smatrajući da to nije nužno radi krivično pravne zaštite, već se može očekivati da će upozorenje uz prijetnju kaznom dovoljno uticati na okrivljenog da više ne vrši krivična djela, pa mu je na osnovu čl. 53. i 54. KZ, utvrdio kaznu zatvora u trajanju  od  30 /trideset/ dana i istovremeno odredio da se ista neće izvršiti ako okrivljeni za vrijeme od jedne godine od dana pravosnažnosti presude ne učine novo krivično djelo.  Sud je uvjerenja da će se uslovnom osudom kao mjerom upozorenja u okviru opšte svrhe izricanja krivičnih sankcija propisanih čl. 4. st.2. KZ, postići svrha kažnjavanja propisana čl.32.istog Zakona i svrha uslovne osude propisana čl.52. KZ.Osnovano se može očekivati da će  se ovom mjerom upozorenja uz prijetnju kaznom, dovoljno uticati na okrivljenog, da u buduće ne vrši krivična djela.

      Odluka o troškovima krivičnog postupka zasnovana je na odredbi čl. 229. st.1. ZKP-a i predstavlja izdatke koje je sud imao za naknadu i nagradu vještaku medicinske struke M. B.  iznos od 90,77 eura, dok je paušal  u iznosu od 30,00 eura, odmjeren obzirom na složenost i trajanje krivičnog postupka, te imovno stanje okrivljenog shodno čl.226. st.3. ZKP-a.

Oštećeni K. Ž., iz B., se radi ostvarivanja imovinsko-pravnog zahtjeva za
naknadu štete upućuje na parnicu na osnovu čl. 239. st.2. ZKP-a  
      Iz  iznijetih razloga odlučeno je kao u izreci ove  presude.

OSNOVNI SUD U BERANAMA
Dana, 04.09.2012.godine.
Zapisničar,
S U D I J A,   
Momirka Fatić
Milovan Spasović                                      
PRAVNA POUKA:
Protiv ove presude nezadovoljna stranka ima
pravo žalbe u roku od 8 /osam/dana od dana
prijema iste, preko ovog suda Višem sudu u B.Polju.  