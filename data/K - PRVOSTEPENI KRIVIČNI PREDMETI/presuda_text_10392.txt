K.br.61/2012 
U IME CRNE GORE
      **OSNOVNI SUD U BERANAMA** , kao prvostepeni krivični  po sudiji Milovanu Spasoviću, uz učešće namještenika suda Momirke Fatić, kao zapisničara, u krivičnom predmetu protiv okrivljenog **Š. R.** iz B., zbog krivičnog djela skidanje i povreda službenog pečata i znaka iz čl.381.st.1.Krivičnog Zakonika, po optužnom predlogu ODT-a, u Beranama, Kt.br.297/2011 od 09.aprila 2012.godine, nakon održanog glavnog i javnog pretresa, u prisustvu Zamjenika ODT-a, u Beranama Jadranke Mićović, branioca okrivljenog određenog po službenoj dužnosti adv.R. M., a u odsustvu uredno pozvanog predstavnika oštećene E. B.,  donio je i javno objavio u prisustvu stranaka, dana 18.10.2012. godine

P R E S U D U
    Okrivljeni **Š. R., JMBG ...,**  od oca U., rođenog ….godine, u B., sa prebivalištem u ul.”d.n” br…., osuđivan presudom Osnovnog suda Berane K.br.114/99 od 15.10.1999.godine, na osnovu čl.136.st.2.KZ RCG, 3 mjeseca zatvora uslovno za 1 godinu.

K R I V   J E
     Što je:

      Dana 31.08.2011.godine, u svojoj vikendici u mjestu L., opština B., sa električnog brojila, marke "Iskra", br.5391445, skinuo službene znake: državnu i distributivnu plombu Elektrodistribucije B., koje su postavljene radi osiguranja ispravnosti i tačnosti mjerenja utrošene električne energije.

-Čime je izvršio krivično djelo skidanje i povreda službenog pečata i znaka iz čl.381.st.1.Krivičnog zakonika.  
- Pa mu sud za izvršeno krivično djelo na osnovu navedenog zakonskog propisa,
te primjenom čl. 32, 36, 42, 52, 53 i 54  KZ,  kao i primjenom člana 374.
ZKP-a,  
           I z r i č e : 
USLOVNU   OSUDU
      Kojom mu utvrđuje kaznu zatvora u trajanju od  45 /četrdesetpet/ dana i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.

      Okrivljeni se obavezuje da na ime troškova krivičnog postupka plati sudu iznos od 262,50 /dvijestotinešezdesetdva eura i pedeset centi/, kao i da na ime paušala platu iznos od  30,00 /trideset/ eura,  u roku od 15 dana po pravosnažnosti presude pod prijetnjom prinudnog izvršenja.

      Imovinsko pravnog zahtjeva za naknadu štete nije bilo.

O b r a z l o ž e n j e
     Osnovno državno tužilaštvo u Beranama, podnijelo je optužni predlog Kt.br.297/11 od 09.aprila 2012.godine, protiv okrivljenog Š. R., iz B., zbog krivičnog djela skidanje i povreda službenog pečata i znaka iz čl.381.st.1.Krivičnog zakonika.

      Kako okrivljeni Š. R., nije dostupan državnim organima radi vođenja krivičnog postupka, to je sud na predlog ODT-a u Beranama donio rješenje Kv.br.126/12 od 12.06.2012.godine, da se okrivljenom sudi u odsustvu na osnovu čl.324.st.2 i 3 ZKP-a.

    Na glavnom pretresu od 18.10.2012.godine, Zamjenik ODT-a u Beranama, Jadranka Mićović, u završnoj riječi je izjavila, da ostaje pri optužnom predlogu Kt.br. 297/2011 od 09.aprila 2012.godine, s tim što je isti precizirala u pogledu vremena izvršenja krivičnog djela kako to stoji u izreci presude, jer je izvedenim dokazima  i to kako iskazima svjedoka, tako i uvidom u pisane dokaze, utvrđena krivica okrivljenog Š. R. za krivično djelo koje mu je stavljeno na teret, pa je predložila sudu da okrivljenom Š. R. izrekne uslovnu osudu kojom će mu utvrditi kaznu zatvora u trajanju od 3 mjeseca i istovremeno odrediti da se ista neće izvršiti ukoliko u roku od godinu dana od dana pravosnažnosti presude ne učini novo krivično djelo.

   Branilac okrivljenog **adv.M. R.** određen po službenoj dužnosti rješenjem Osnovnog suda u Beranama K.br.61/2012 od 15.06.2012.godine, u završnoj riječi je izjavio, da nije dokazano da je okrivljeni u periodu naznačenom u optužnom predlogu izvršio djelo koje mu je optužnim predlogom stavljeno na teret, da se to najbolje vidi iz kazivanja svjedoka K. D. i M. M., radnika koji su inače zaposleni kod oštećenog i koji su pošteno iznijeli da nikada prije dana 14.09.2011.godine, nijesu vršili kontrolu na električnom brojilu okrivljenog.Istakao je da se iz pročitanog izvještaja oštećenog takođe vidi da ta kontrola ni ranije nije vršena nikada, iako oštećeni priznaje da okrivljeni u ljetnjem periodu boravi u mjestu Lokve, gdje ima vikendicu i gdje se nalazi električno brojilo, te da se ne zna kada je došlo do preduzimanja radnji naznačenih u optužnom predlogu i u tom pravcu nema ni indicija da je učinjeno u  naznačenom periodu, naznačenom u optužnom predlogu, pa je predložio sudu da okrivljenog oslobodi od optužbe. Troškove je tražio po AT.

      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze: saslušao svjedoke K.D., M. M. i Š. M.,  pročitao zapisnik o kontroli mjernog mjesta br…. od 14.09.2011.godine, pročitao akt E. C. G. AD N. E. B. od 04.09.2012.godine, pročitao zapisnik br…..Elektroprivrede Crne Gore AD Nikšić Elektrodistribucija B. od 14.09.2011.godine, pročitao spisak potrošača kod kojih su nađene nepravilnosti na priključku i na mjernom mjestu dana 31.08.2011.godine i pročitao izvod iz kaznene evidencije za okrivljenog.

    Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl. 16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni Š.R.izvršio krivično djelo skidanje i povreda službenog pečata i znaka iz čl.381.st.1.Krivičnog zakonika, koje mu je stavljeno na teret, pa ga je oglasio krivim jer nije bilo osnova koji bi isključivali postojanje krivičnog djela i krivice okrivljenog.

     Iz iskaza svjedoka **K.** **D.** **,** datog na pretresu od 06.07.2012.godine, se vidi da je kao radnik Elektodistribucije B. zajedno sa kolegom M. M. vršio kontrolu distributivnih brojila u mjestu Lokve, kao i da su u kući -vikendici vlasništvo Š. R. zatekli njegovu suprugu Š. M., te da prilikom kontrole brojila na isto nijesu zatekli državnu distributivnu plombu, o čemu su sačinili zapisnik koji zapisnik je uredno i potpisala supruga Š. R., Š. M. i isti predali nadležnoj službi Elektrodistribucije B..Istakao je da su pomenutu kontrolu izvršili 14.09.2011.godine, da su distributivno brojilo u kući Š. R. na kojem nije postojala državna i distributivna plomba zamijenili i stavili novo monofazno digitalno brojilo.Dodao je da nije bio u kontrolu distributivnog brojila u vikendici Š. R. osim 14.09.2011.godine, kao i da su sastavili zapisnik o kontroli mjernog mjesta onako kako su to našli na terenu 14.09.2011.godine, ističući da je distributivno brojilo koje su zamijenili proizvedeno 1968.godine, pa su ga iz tih razloga i zamijenili, a utrošak električne energije u mjestu Lokve, tj. očitavanje distributivnog brojila vrši radnik Elektrodistribucije, Š. M..

  Iz iskaza svjedoka **M. M.** se vidi da je kao radnik E. B., zajedno sa kolegom D. K. vršio kontrolu distributivnih brojila u mjestu Lokve, te da su u kući -vikendici vlasništvo Š. R. zatekli da na distributivnom brojilu nema jedne državne i distributivne plombe, o čemu su sačinili zapisnik, distributivno brojilo zamijenili, postavili novo, kao i da je dati zapisnik potpisala supruga Š. R., Š. M., a iz razloga jer je ista kazala da se Š. R. nalazi negdje u šumi, koji zapisnik o kontroli mjernog mjesta su predali pravnoj službi E. B..Istakao je da mu nije poznato da li je vršena kontrola distributiovnog brojila u kući Š. R., osim na dan 14.09.2011.godine.Dodao je da je na njihovo pitanje, Š. M. odgovorila da nema nikakav zapisnik da li je prije toga dana vršena kontrola distributivnog brojila.

       Iz iskaza svjedoka **Š. M.** , je utvrđeno, da je radnik E. B., te da je tačno da je u vikendici okrivljenog Š. R. vršio očitavanje mjernog mjesta tj.brojila. Naveo je da je zatekao da na distributivnom brojilu ne postoji jedna državna i distributivna plomba pa je to prikazao kao nepravilnosti na distributivnom brojilu pretpostavljenom šefu u Elektrodistribuciji B.. Istakao je da je te nepravilnosti zatekao prošle godine, u ljetnjem periodu, oko 25.avgusta,tačnije 31.08.2011.godine, kako je to i  konstatovao na spisku potrošača, a da je tačno da očitavanje distributivnih brojila u mjestu Lokve, tj. u vikendicama vrši oko 25.avgusta svake godine, a da spisak potrošača kod kojih je pronašao nepravilnosti zadnjeg dana u mjesecu avgustu dostavlja nadležnoj službi Elektrodistribucije B.. Dodao je da mu je poznato da je distributivno brojilo u kući Š. R.sada zamijenjeno novim distributivnim brojilom.

      Iz zapisnika o kontroli mjernog mjesta Elektroprivrede Crne Gore AD Nikšić Elektrodistribucije B. br…. od 14.09.2011.godine, se vidi da na distributivnom brojilu nema jedne državne i distributivne plombe, koji zapisnik je potpisan od strane službenika Elektrodistribucije B. K. D. i M. M., kao i supruge okrivljenog Š. R., Š. M., dok se iz akta Elektroprivrede Crne Gore AD Nikšić od 04.09.2012.godine, vidi da prilikom redovnog očitavanja stanja utrošene električne energije dana 31.08.2011.godine, čitač brojila Š. M.je uočio da je sa brojila skinuta državna i distributivna plomba, a što je utvrđeno i iz spiska potrošača kod kojih su pronađene nepravinosti na priključku i na mjernom mjestu. Takođe je utvrđeno, da je nakon uočene i prijavljene nepravilnosti ekipa Elektrodistribucije B. dana 14.09.2011.godine izvršila kontolu mjernog mjesta u kući okrivljenog Š. R. i istog dana izvršila zamjenu brojila sa kojeg su skinute državna i distributivna plomba, a što je utvrđeno i iz zapisnika br…. Elektroprivrede Crne Gore AD Nikšić od 14.09.2011.godine, da je brojilo marke "Iskra" fabrički broj… demontirano i zamijenjeno novim distributivnim brojilom.

    Sud je prihvatio iskaze svjedoka K. D., M. M. i Š. M., jer su isti u skladu sa ostalim izvedenim dokazima, prvenstveno sa zapisnikom o kontroli mjernog mjesta Elektroprivrede Crne Gored AD Nikšić Elektrodistribucija B. br…. od 14.09.2011.godine, te sa zapisnikom br… Elektroprivrede Crne Gore AD Nikšić od 14.09.2011.godine kao i sa spiskom potrošača kod kojih su nađene nepravilnosti na priključku i na mjernom mjestu dana 31.08.2011.godine.

      Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog Š. R., stekla sva obeležja bića krivičnog djela skidanje i povreda službenog pečata i znaka iz čl.381. st.1.Krivičnog zakonika. Naime, tokom postupka je nesumnjivo utvrđeno da je okrivljeni dana 31.08.2011.godine, u svojoj vikendici u mjestu L., opština B., sa električnog brojila, marke "Iskra", br...., skinuo službene znake: državnu i distributivnu plombu Elektrodistribucije B., koje su postavljene radi osiguranja ispravnosti i tačnosti mjerenja utrošene električne energije. Što je utvrđeno iz spiska potrošača kod kojih su pronađene nepravinosti na priključku i na mjernom mjestu od 31.08.2011.godine, kao i iskazom svjedoka Š.M., te zapisnika o kontroli mjernog mjesta Elektroprivrede Crne Gore AD Nikšić Elektrodistribucija B. br. … od 14.09.2011.godine, da u kući okrivljenog na distributivnom brojilu marke “Iskra” br…. su nedostajale državna i distributivna plomba, zapisnika br... Elektroprivrede Crne Gore AD Nikšić od 14.09.2011.godine, kada su radnici Elektrodistribucije B., distributivno brojilo marke "Iskra" fabrički  br…., u kući okrivljenog zamijenili novim distributivnim brojilom. Djelujući na opisani način okrivljeni je postupao sa umišljajem, pa i pored takve svijesti je htio izvršenje krivičnog djela, tj.postizanje zabranjene posledice.

     Prilikom odlučivanja o vrsti i visini krivične sankcije koju u konkretnom slučaju treba primijeniti prema okrivljenom Š. R. za izvršeno krivično djelo, sud je imao u vidu sve okolnosti iz čl. 42. KZ. Tako je od olakšavajućih okolnosti cijenio i uzeo u obzir, da je u pitanju lice starije životne dobi, a  od otežavajućih okolnosti njegovu raniju osuđivanost, a što je utvrđeno na osnovu izvoda iz KE Uprave policije PJ B. br.... od 12.04.2012.godine,  pa mu je sud na osnovu čl. 53. i 54. KZ, utvrdio kaznu zatvora u trajanju od 45 /četrdesetpet/ dana i istovremeno odredio da se ista neće izvršiti ako okrivljeni za vrijeme od 1 (jedne) godine, od dana pravosnažnosti presude ne učini novo krivično djelo. Imajući posebno u vidu činjenicu da bi izricanje efektivne zatvorske kazne negativno uticalo na njegov život, sud je uvjerenja da će se uslovnom osudom  kao mjerom upozorenja u okviru opšte svrhe izricanja krivičnih sankcija predviđenih čl.4. st.2. KZ CG, postići svrha uslovne osude iz čl.52. istog Zakona, jer se osnovano može očekivati da će  i uslovna osuda, kao mjera upozorenja uz prijetnju kaznom, dovoljno uticati na okrivljenog, da više ne čini krivična djela.

      Okrivljeni se obavezuje da na ime troškova krivičnog postupka plati sudu iznos od 262,50 /dvijestotinešezdesetdva eura i pedeset centi/,  i isti predstavlja izdatke koje je sud imao za naknadu  braniocu po službenoj dužnosti adv.M. R.,  kao i da na ime paušala platu iznos od  30,00 /trideset/ eura,  u roku od 15 dana po pravosnažnosti presude pod prijetnjom prinudnog izvršenja.

           Imovinsko pravnog zahtjeva za naknadu štete nije bilo.

                  Sa izloženog odlučeno je kao u izreci presude.

OSNOVNI SUD U BERANAMA,
Dana, 18.10.2012. godine.
Zapisničar,
S U D I J A,
Momirka Fatić                                                     MILOVAN
SPASOVIĆ 
PRAVNA POUKA:
Protiv ove presude nezadovoljna stranka
ima pravo žalbe u roku od 8 (osam) dana
od dana prijema iste i to Višem sudu u
Bijelom Polju, a preko ovog suda.  