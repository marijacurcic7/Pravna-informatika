
K.br. 226/09
U IME NARODA
OSNOVNI SUD U BARU , kao prvostepeni krivični, u vijeću sastavljenom od
sudije Strugar Nikole, kao predsjednika vijeća i sudija porotnika Felšter
Danice i Kordić Nazifa, kao članova vijeća, uz učešće zapisničara Zorice
Ivanović, u krivičnom predmetu okrivljenog J.P., zbog krivičnog djela
omogućavanje uživanja opojnih droga iz čl.301 st.1 Krivičnog zakonika, po
optužnici Osnovnog državnog tužioca u Baru, Kt.br.198/06 od 05.09.2006.godine,
nakon glavnog i javnog pretresa održanog 21.01.2011.godine u prisustvu
zastupnika optužbe Osnovnog državnog tužioca Magdalinić Milenka, okrivljenog i
njegovog branioca Mažibrada Sonje, advokata iz Bara, donio je dana
24.01.2011.godine i dana 25.01.2011.godine u 13,00 časova javno objavio  
P R E S U D U
Okrivljeni J.P. ,, rođen ...godine u Baru, stalno nastanjen u B., Ul.....,
državljanin Crne Gore, pomorac, neoženjen, pismen, završio srednju školu,
srednjeg imovnog stanja, osuđen ...  
    K r i v  j e 
Zato što je:  
      Neutvrdjenog dana u prvoj polovini maja 2006.godine, u B., u Ul....., dao opojnu drogu – heroin – supstancu koja je Rješenjem o utvrdjivanju opojnih droga proglašena za opojnu drogu (Sl.list SRJ br.44/2002) na uživanje Đ.M., na način što se sa njim našao ispred zgrade u kojoj obojica stanuju i na traženje Đ. dao mu pakovanje heroina u količini od 0,05 grama,

-čime je izvršio krivično djelo - omogućavanje uživanja opojnih droga iz čl.301  st. 1 Krivičnog zakonika  
Pa ga sud primjenom čl. 4, 5, 15, 36, 42,  i 51 KZ CG i čl. 199, 202 i 364
Zakonika o krivičnom postupku  
O S U Đ U J E
Na kaznu zatvora u trajanju od 7 (sedam) mjeseci, u koju kaznu mu se uračunava
vrijeme provedeno u pritvoru od 18.05.2006.godine do 26.05.2006.godine.  
Shodno članu 301 stav 3 Krivičnog zakonika od Đ.M. se oduzima opojna droga
heroin u količini od 0,05 grama koja se ima uništiti.  
Okrivljeni je dužan da plati ovom sudu troškove krivičnog postupka u iznosu od
110,00 €, kao i na ime sudskog paušala u iznosu od 30 eura u roku od 15 dana
po pravosnažnosti presude, pod prijetnjom prinudnog izvršenja.  
      O b r a z l o ž e n j e
Optužnicom Osnovnog tužioca u Baru Kt.br.198/06 od 05.09.2006.godine stavljeno
je na teret okrivljenom izvršenje krivičnog djela omogućavanje uživanja
opojnih droga iz člana 301 stav 1 Krivičnog zakonika. Zastupnik optužbe u
završnoj riječi je precizirao optužnicu, a na način kako je to odredjeno u
izreci ove presude i predložio je da se okrivljeni oglasi krivim i osudi po
zakonu  
Okrivljeni je u svojoj odbrani tokom postupka u bitnom naveo da mu je  Dj.M.
komšija, da žive u istoj zgradi, da ga poznaje duži niz godina, i da mu nikad
nije dao na uživanje opojnu drogu heroin. Jedno vrijeme je bio uživalac opojne
droge heroina, ali je liječen tako da je prestao sa uživanjem iste, a takođe
mu je pozanato da je Đ.M. uživalac heroina. Dodatni razlog da nije dao na
uživanje opojnu drogu Đ.M. odjasnio je i time da se još uvjek liječi što je Đ.
bilo poznato, i što kao neko ko se liječi ne može kod sebe u kući držati
heroin, a i bio je u dobrim odnosima sa bratom Đ.M. koji je M. branio da uzima
heroin. Kako je Đ.M. uživaac heroina nelogično je da drži heroin kod sebe pet
šest dana pa tek da policija onda nađe heroin jer bi ovaj heroin odmah
konzumirao.  
Sud je na glavnom pretresu u dokaznom postupku: na saglasan predlog stranaka
pročitao iskaz svjedoka Đ.M sa zapisnika radjenog pred istražnim sudijom dana
25.05.2006.godine i sa zapisnika o glavnom pretresu dana 03.03.2009.godine,
pročitao potvrdu o privremeno oduzetim stvarima CB Bar  od 17.05.2006.godine,
pročitao izvještaj o vještačenju Centra za krim tehniku MUP RCG
br.08-244/06-18328 od 07.07.2006.godine i pročitao izvod iz kaznene evidencije
za okrivljenog UP PJ B. br.24-03/3-245/10-8071/2 od 05.11.2010.  
Svjedok Đ.M. je u prethodnom postupku pred istražnim sudijom dana
25.05.2006.godine izjavio da poznaje J.P. već duži niz godina jer žive u istoj
zgradi, da sa njim nikada nije imao bilo kakvih nesuglasica, da mu je poznato
da je J.P. uživalac narkotika već duže vrijeme, kao da i sam svremena na
vrijeme konzumira narkotike. Početkom maja mjeseca, sreo je  ispred svoje
zgrade J.P. i tražio mu heroin, a P. mu odgovorio da će mu odmah donijeti,
otišao iza zgrade i vratio se možda nakon dva minuta sa jednim zamotuljkom u
kojem se nalazio heroin, koji mu nije platio. Polovinu ovog heroina je odmah
konzumirao a preostala polovina je ostala u tom zamotuljku koju je stavio u
novčanik. Kako nije redovni uživalac narkotika i ne osjeća stalnu potrebu za
drogom već je koristi samo s vremena na vrijeme, neiskorišćeni heroin stajao u
njegovom novčaniku. Sredinom mjeseca maja ispred kafiterije „A," dok je
upravljao svojim vozilom zaustavljen je od strane policije koja je prilikom
pretresa njegovog vozila pronašla u njegovom novčaniku zamotuljak sa herionom,
koji mu je uz potvrdu oduzet.  
Svjedok Dj.M. je na glavnom pretresu dana 03.03.2009.godine izjavio da drogu
koja je pronađena kod njega nije uzeo od J.P., već od nekog drugog lica.
Pojasnio je razlikovanje njegovog iskaza sa iskazom koji je dao pred istražnim
sudijom, navodeći da je vjerovatno tada tako izjavio jer su to od njega u
policiji tražili, a on je tog dana trebao da ide na brod. Nije bio svjestan da
će zbog tog njegovog iskaza J.P. krivično odgovarati.  
Iz potvrde o privremeno oduzetim stvarima CB Bar od 17.05.2006.godine utvrđeno
je da je od lica Đ.M. oduzet jedan zamotuljak od hartije u kome je bilo
praškaste supstance kafenkaste boje.  
Iz nalaza i mišljenja dipl. hemije Tatjane Djoković - izvještaja o
vještačenju Centra za krim tehniku MUP RCG br.08-244/06-18328 od
07.07.2006.godine utvrđeno je da uzorak u količini od 0,05 g, koji je oduzet
od lica Đ.M. sadrži opojnu drogu diacetilmorfin-heroin. Diacetilmorfin-heroin
je supstanca koja djeluje na centralni nervni sistem koja izaziva stanje
zavisnosti i nalazi se na listi opojnih droga (Službeni list SRJ br.46/96,
37/2002).  
Iz izvoda iz kaznene evidencije za okrivljenog J.P. UP PJ B.
br.24-03/3-245/10-8071/2 od 05.11.2010.godine utvrdjeno je da je isti osudjen
presudom Višeg suda u Podgorici K.br.165/09 od 22.04.2010.godine zbog
krivičnog djela neovlašćena proizvodnja, držanje i stavljanje u promet opojnih
droga iz čl.300 st.1 KZ CG na kaznu zatvora u trajanju od (1) jedne godine.  
Cijeneći sve naprijed provedene dokaze ovaj sud je na nesumljiv način utvrdio
da je okrivljeni počinio krivično djelo iz člana 301 stav 1 Krivičnog zakonika
u vrijeme mjesto i na način kako je to bliža precizirano u samoj izrci ove
presude.  
Dakle, okrivljeni je neutvrdjenog dana u prvoj polovini maja 2006.godine, u
B., u Ul...., dao opojnu drogu – heroin – supstancu koja je Rješenjem o
utvrdjivanju opojnih droga proglašena za opojnu drogu (Sl.list SRJ br.44/2002)
na uživanje Đ.M., na način što se sa njim našao ispred zgrade u kojoj obojica
stanuju i na traženje Đ. dao mu pakovanje heroina u količini od 0,05 grama. Do
ovakvog utvrđenja ovaj sud je došao prevashodno iz iskaza svjedoka Đ.M. datog
u istražnom postuku, koji je na detaljan način opisao, kako je, kada i na koji
način dobio od okrivljenog J.P. zamotuljak opojne droge heroina. Dakle, ovaj
svjedok je u istražnom postupku naveo da je prvom polovinom maja mjeseca
2006-te godine sreo okrivljenog J.P. ispred zgrade, u kojoj žive kao komšije,
da je tražio od okrivljenog da mu nabavi heroin, a okrivljeni otišao iza
zgrade i za nekih dva minuta donio i dao mu jedan zamotuljak u kojem se
nalazila opojna droga heroin, te da je dio ovog heroina odmah konzumirao, a
dio ostavio u svom novčaniku, koji su mu prilikom kontrole ovlašćeni
policijski službenici pronašli i oduzeli sredinom maja mjeseca 2006.godine.
Sud je poklonio punu vjeru ovakvom iskazu ovog svjedoka, datog u istražnom
postupku, jer je po nalaženju ovog suda, ovaj svjedok je na uvjerljiv detaljan
i objektivan način prenio sudu sve činjenice koje su se dešavale kada mu je
okrivljeni dao opojnu drogu heroin na uživanje i što po nalaženju ovog suda
ovaj svjedok nije imao nijedan razlog da neosnovano navede okrivljenog kao
lice koje mu je dalo heroin. Iskaz ovog svjedoka potvrđuju i materijalni
dokazi i to potvrda o privremeno oduzetim predmeta i koje proizilazi da su
ovlašćeni policijski službenici dana 17.05.2006.godine oduzeli od Đ.M. jedan
zamotuljak od hartije u kojem se nalazila praškasta materija, kao i nalaz i
mišljenje vještaka dipl hemije Tatjane Đoković, koji nalaz je ovaj sud cijenio
kao jasan stručan i baziran na pravilma nauke i struke, i iz kojeg prizilazi
da je uzorak koji je oduzet od lica Đ.M. sadrži opojnu drogu diacetilmorfin-
heroin. Diacetilmorfin-heroin je supstanca koja djeluje na centralni nervni
sistem koja izaziva stanje zavisnosti i nalazi se na listi opojnih droga
(Službeni list SRJ br.46/96, 37/2002).  
Krivično djelo omogućavanje uživanja opojnih droga iz čl.301 st.1 KZ CG čini
onaj ko navodi drugog na uživanje opojne droge ili mu daje opojnu drogu da je
uživa on ili drugo lice ili stavi na raspolaganje prostorije radi uživanja
opojne droge ili na drugi način omogućuje drugom da uživa opojnu drogu.
Okrivljeni je, s obzirom na naprijed navedeno činjenično utvrđenje, dao Dj.M.
opojnu drogu heroin da je uživa, zbog čega su se u njegovim radnjama stekla
sva obilježja ovog krivičnog djela.  
Navedeno krivično djelo za koje je okrivljeni oglašen krivom je krivično djelo
sa blanketnom dispozicijom, pa je kod ovog krivičnog djela pored navođenja
činjenica i okolnosti koje čine obilježje ovog krivičnog djela, a o kojima se
sud izjasnio, bilo nužno navesti i materijalnopravni propis od kojeg zavisi
postojanje ovog djela. Naime, heroin je supstanca koja je proglašena za opojnu
drogu Rješenjem o utvrđivanju opojnih droga ("Sl.list SRJ" br. 44/02), pod
hemijskim nazivom "diacetilmorfin“.  
Sud je neznatno izmijeni optužnicu na način što je umjesto riječi polovinom
maja 2006 godine stavio riječi u prvoj polovini maja 2006.godine, jer iz
iskaza svjedoka Đ.M. datog u istražnom postupku proizilazi da mu je okrivljeni
dao na uživanje opojnu drogu heroin u prvoj polovini maja 2006.godine, a da mu
je ista oduzeta tek 17-og maja 2006.godine što proizilazi iz potvrde o
privremenom oduzimanju predmeta, dakle ovaj sud nalazi da je okrivljeni  dao
ovom svjedoku heroin u prvoj polovini maja 2006.godine.  
Nasuprot prednjem ovaj sud nije prihvatio iskaz svjedoka Đ.M. datog na glavnom
pretresu dana 03.03.2009.godine, kada je izjavio da mu okrivljeni nije dao na
uživanje opojnu drogu, već neko drugo lice, jer je očito po nalaženju ovog
suda dat u namjeri da se pomogne okrivljenom J.P. u cilju izbjegavanja njegove
krivično pravnu odgovornost. Ovo iz raloga jer je ovaj svjedok pred istražnim
sudom na detaljan način opisao kako mu je upravo okrivljeni u prvoj polovini
maja 2006.godine ispred zgrade gdje žive kao komšije, dao na uživanje opojnu
drogu heroin, a koji je iskaz dat u kratkom periodu nakon krivičnog dogadjaja.
Samim tim kazivanje ovog svjedoka na glavnom pretresu, a time i njegovi
razlozi kojima je pokušao opravdati razliku u kazivanju između iskaza datog u
istrazi i na glavnom pretresu kada je porekao sve ono što je iznio pred
istražnim sudijom, a koji se ogledaju u tome da je navodno iskaz u istrazi dao
po nagovoru policije i da nije znao da okrivljeni zbog toga može odgovarati,
za ovaj sud neutemeljeni i neprihvatljivi.  
Sud je cijenio i odbranu okrivljenog u kojoj je naveo da je prestao sa
uživanjem heroina pa isti ne može držati kod sebe, da Đ.M. nikada nije dao
heroin, te da mu je poznato da Đ.M. konzumira heroin i da mu je dao heroin Đ.
bi ovaj heroin kao korisnik odmah konzumirao a ne nekoloko dana nosio sa
sobom, i da  je u dobrim odnosima sa njegovim bratom, kao i odbranu koju je
iznio njegov branilac da nema nijednog dokaza koji bi ukazao da je okrivljeni
počinio krivično djelo koje mu se stavlja na teret, i da je iskaz svjedoka
Đ.M. dat u istražnom postupku dat u cilju izbjegavanja upravo njegove krivične
odgovornosti jer je droga pronađena kod ovog svjedoka. Ovakva odbrana
okrivljenog je po nalaženju ovog suda data u cilju izbjegavanja krivično
pravne odgovornosti i u potpunosti obesnažena i obezvrijeđena iskazom svjedoka
Dj.M. datom u prethodnom postupku, potvrdom o privremeno oduzetim stvarima CB
Bar bb od 17.05.2006.godine i izvještajem o vještačenju Centra za krim tehniku
MUP RCG br.08-244/06-18328 od 07.07.2006.godine . 
Imajući u vidu sve naprijed navedeno ovaj sud je utvrdio da su se u radnjama
okrivljenog stekla sva obilježja bića krivičnog djela omogućavanje uživanja
opojnim drogama iz čl.301 st.1 KZ CG.  
     Cijeneći psihički odnos okrivljenog prema izvršenom krivičnom djelu, sud je našao da je isti postupao sa direktnim umišljajem, odnosno bio je svjestan svog djela i htio je njegovo izvršenje. Okrivljenom je bila poznata činjenica da je zabanjeno drugim licima davati opojnu drogu-heroin da je uživaju dakle, kod okrivljenog je postojala svijest o svim obilježjima krivičnog djela i htjenje njegovog izvršenja.

Prilikom odlučivanja o vrsti i visini krivične sankcije sud je imao u vidu sve
okolnosti na strani okrivljenog, koje su značajne za njen izbor i visinu u
smislu čl.42 KZ CG, pa je od olakšavajućih okolnosti na strani okrivljenog
cijenio da je isti mladje lice, a od otežavajućih okolnosti da je isti  osuđen
presudom Višeg suda u Podgorici K.165/09 od 22.04.2010.godine zbog istovrsnog
krivičnog djela neovlašćena proizvodnja, držanje i stavljanje u promet opojnih
droga iz čl.300 st.1 KZ CG na kaznu zatvora u trajanju od (1) jedne godine, pa
je sud okrivljenom izrekao kaznu zatvora u trajanju od (7) sedam mjeseci.
Izrečena kazna zatvora po ocjeni suda odgovara težini izvršenog krivičnog
djela i krivičnoj odgovornosti okrivljenog i predstavlja mjeru koja je
neophodna da bi se postigla svrha kažnjavanja  
Shodno članu 51 Krivičnog zakonika u koju kaznu mu se uračunava vrijeme
provedeno u pritvoru od 18.05.2006.godine do 26.05.2006.godine.  
       Na osnovu čl.301 st.3 ZKP-a, od svjedoka Đ.M. kod kojeg je pronađena opojna droga u količini od 0,05 grama oduzima se i isti se ima uništiti.

        Na osnovu čl.199 i 202 ZKP-a okrivljeni je obavezan da na ime troškova krivičnog postupka uplati iznos od 110,00 €, koji troškovi se odnose na ime vještačenja hemijske struke-Centar za kriminalističku tehniku MUP RCG u iznosu od 110,00 €, kao i iznos od 30,00 € na ime sudskog paušala, koji paušal je odredjen shodno složenosti i trajanju postupku uz ocjenu imovinskih prilika okrivljenog.

      Na osnovu izloženog, a primjenom čl.364 ZKP-a, odlučeno je kao u izreci.

OSNOVNI SUD U BARU
Dana 24.01.2011.godine 
ZAPISNIČAR,                                 PREDSJEDNIK VIJEĆA-SUDIJA 
Zorica Ivanović
Strugar Nikola
PRAVNA POUKA : Protiv ove presude može se izjaviti žalba u roku od
15 dana od dana prijema pismenog otpravka Višem sudu u Podgorici, a preko ovog
suda.  
D.n.a.
- ODT iz Bara,
-okrivljenom,
- braniocu,
- u spise.  