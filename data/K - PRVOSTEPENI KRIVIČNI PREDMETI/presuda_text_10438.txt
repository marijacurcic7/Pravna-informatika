K.br.1073/12
U IME CRNE GORE
OSNOVNI SUD U PODGORICI,po sudiji Đuković Goranu,uz učešće namještenika suda
Maraš Ane,kao zapiničara,u krivičnom predmetu protiv optuženog K. S. iz P.
zbog krivičnog djela produženo krivično djelo teška krađa iz čl. 240.st.1
tač.3 u vezi čl. 49 Krivičnog zakonika,odlučujući po optužnici Osnovnog
državnog tužilaštva Kt.br.539/12 od 25.04.2012. godine koju je zastupao
zamjenik Osnovnog državnog tužioca Vučinić Zoran,nakon glavnog,javnog pretresa
održanog 02.11.2012. godine u prisustvu stranaka,branioca po službenoj
dužnosti optuženog K. S. advokata V. V.,oštećenog F. Z. izrekao je i dana
05.11.2012. godine javno objavio
PRESUDU
Optuženi: K. S.,od oca S. i majke M.,rođene M.,rođen 11.11.1986 godine u B.,sa
prebivalištem u P.,K. P. bb,državljanin Crne Gore,neoženjen,završio Osnovnu
školu,nezaposlen,lošeg imovnog stanja,osuđivan presudom Osnovnog suda u
Kolašinu K.br. 159/09 od 17.06.2009. godine zbog krivičnog djela krađa iz čl.
239.st.1 Krivičnog zakonika 3(tri)mjeseca zatvora uslovno na 1(jednu) godinu,
Kriv je
Zato što je:  

Dana 30.marta 2012. godine,oko 19,00 sati,u B. S. P. C. br.66,u P.,u namjeri da sebi pribavi protivpravnu imovinsku korist na naročito drzak način oduzeo i prisvojio tuđe pokretne stvari-novac,na način što je došao u stan oštećenog F. Z. kako bi navodno sa oštećenim dogovorio uluge fotografisanja i snimanja,da bi,dok se oštećeni nalazio na hodnku,iskoristio njegovu nepažnju i sa stola u dnevnom boravku oduzeo i prisvojio novac u iznosu od 154,00 eura,

-čime je izvršio  krivično djelo teška krađa iz čl. 240.st.1 tač.3  Krivičnog zakonika  
Pa sud okrivljenog primjenom citiranih Zakonskih propisa i
čl.3,4,5,13,15,32,36,42 i 51 Krivičnog zakonika i čl. 226,229,239 i 374
Zakonika o krivičnom postupku
Osuđuje
Na kaznu zatvora u trajanju od 1(jedne)godine,u koju se uračunava vrijeme
provedeno u pritvoru od 01.04.2012. godine pa na dalje.  
Usvaja se imovinskopravni zahtjev oštećenog F.Z. pa se obavezuje optuženi da
ovom oštećenom na ime naknade štete uplati novčani iznos od 154,00 eura,u roku
od dva mjeseca po pravosnažnosti presude.  
Oštećena R. Z. se radi ostvarenja imovinskopravnog zahtjeva upućuje na
parnični postupak.  
Obavezuje se optuženi da ovom sudu na ime troškova postupka uplati novčani
iznos od 165,00 eura,kao i 30,00 eura ,na ime paušala,u roku od 15 dana po
pravosnažnosti presude pod prijetnjom prinudnog izvršenja.  
Obrazloženje  
Otužnicom Osnovnog državnog tužilaštva Kt.br.539/12 od 25.04.2012. godine
optuženom K. S. iz P. stavljeno je na teret izvršenje produženog krivičnog
djela teška krađa iz čl. 240.st.1 tač.3 Krivičnog zakonika.U konačnom
zastupnik optužbe ostao je pri optužnici.Predložio je sudu da optuženog oglasi
krivim i izrekne mu kaznu u granicama koje Zakon propisuje za djelo u
pitanju,te da mu shodno čl.175.st.1 tač.3 Zakonika o krivičnom postupku
produži pritvor nakon izricanja presude.  
Oštećeni F. Z. u završnoj riječi izjavio je da se ne pridružuje krivičnom
gonjenju.Postavio je imovinskopravni zahtjev koji je precizirao na iznos od
154,00 eura.  
Iznoseći svoju odbranu na glavnom pretresu,kao i tokom čitavog postupka
optuženi K. S. branio se da od ranije poznaje oštećenog F. Z. koji je snimao
sahranu njegovog pokojnog ujaka.Dana 30.03.2012. godine,bez poziva u
predvečernjim časovima pošao je do zgrade u kojoj živi F. i pozvonio na
interfon. F. Z. je otvorio vrata ulaza, a zatim se popeo do stana. Zatim je
F.otvorio vrata stana, pa su ušli u radnu sobu.U sobi su malo razgovarali,i od
istog je zatražio da snima pomen njegovog pokojnog ujaka.Pojasnio je da je F.
taj predlog prihvatio,i putem telefona pozvao suprugu kako bi mu pomogla da se
spremi.Supruga F. Z. je ubrzo došla u stan. Nadalje,od F. je zatražio
pozajmnicu od 154,00 eura i rekao da će taj novac vratiti kada dođu na K. P.
Zatim je F. pozvao svoju suprugu koja je došla u radnu sobu, iz radnog stola
uzela novac od 154,00 koji mu je dala na ruke.Nakon toga zajedno sa F. Z. taxi
vozilom pošao je u pravcu naselja K. P. Kada su došli u navedeno naselje
vozaču taxi vozila je kazao da stane, kako bi navodno uplatio novac koji mu je
F. dao. Iz navednog vozila je izašao ispred zgrade „T. m.“ kazavši F. i vozaču
da ga sačekaju.Zatim je pošao,i nije se vraćao. Predmetni novac  potrošio je
za kupovinu droge.  
Nadalje, od ranije poznaje R.Z. kojoj je do predmetnog događaja dva do tri
puta krečio stan-prije dvije do tri godine. Dana 31.03.2012. godine,negdje u
večernjim časovima putem mobilnog telefona čuo se sa R. Z. ,a zatim svratio u
stan iste da pogleda nešto u vezi popravke –molerajem.Tom prilikom od iste je
zatražio 70,00 eura za materijle,i nakon što mu je R. taj novac dala pošao je.
Sledećeg jutra,odnosno 01.04.2012. godine po dogovoru došao je u stan R. Z.
Popili su kafu i razgovarali, kada je istoj kazao da treba da dođu trojica
njegovih kolega,kako bi pomogli u krečenju stana,i ako nikoga nije angažovao.
Zatim je istoj kazao da treba da pođu do naselja S. A. ,i da mu da novac od
120,00 eura koji bi isplatio kolegama. R. je prihvatila taj predlog,pa su
taksi vozilom pošli u pravcu naselja S.A. Došli su do „P. b.“ gdje je R. Z. sa
automata podigla novac od 150,00 eura,i to tri novčanice u apoenima od po
50,00 eura. Zatim je R. svratila u jednu prodavnicu  u kojoj je kupila „koka
kolu“ od dva litra ,da bi usitnila novac,pa mu je u taksi vozilu predala novac
u iznosu od 120,00 eura.Nadalje,pošli su navedenim taksi vozilom do prodavnice
„T. m.“,kada je R. kazao da sačeka u vozilu. Izašao je  i više se nije
vraćao.Nadalje, drogu“heroin“konzumira od 2007 godine,a da je takođe u martu i
aprilu mjesecu 2012. godine konzumirao heroin. Od bolesti zavisnosti nije se
liječio ni u jednoj Zdravstvenoj ustanovi.  
Branilac po službenoj dužnosti optuženog K. S. advokat V. V. u završnoj riječi
izjavila da u toku postupka nije na nesumnjiv način dokazano da je optuženi
počinio krivično djelo kako mu se to optužnicom stavlja na teret.Smatra da sud
ne može pokloniti vjeru iskazu oštećene R. Z. koji je nelogičan i
kontradiktoran sam od sebe.Prilikom odmjeravanja kazne predočila je sudu da
ima u vidu olakšavajuće okolnosti koje stoje na strani optuženog i to: mladost
i slabo imovno stanje.  
U završnoj riječi optuženi je podržao završnu riječ svog branioca i ostao je
pri navodima svoje odbrane na glavnom pretresu.  
Sud je u dokaznom postupku saslušao svjedoke oštećene F. Z. i R. Z., na
saglasan predlog stranaka pročitao je iskaze svjedoka N. A.,D. V. sa zapisnika
o glavnom pretresu K.br.488/12 od 22.06.2012. godine, svjedoka:F. S.,B. I. i
N. Đ. sa zapisnika o glavnom pretresu K.br.488/12 od 20.07.2012.
godine,izjašnjenja sudskih vještaka medicinske struke dr. B. B. i dr. M. S. sa
zapisnika o glavnom pretresu K.br.488/12 od 20.07.2012 ,pročitao je potvrdu
Uprave policije PJ Podgorica Ku.br.278/12 od 01.04.2012. godine o privremeno
oduzetim predmetima od K. S.,pročitao je izvještaj Zavoda za hitnu medicinsku
pomoć od 01.04.2012. godine na ime R.Z.,pročitao je izvod iz KE za optuženog
izdat od Uprave policije PJ Berane br. 03/03-245-1907 od 09.04.2012. godine i
pročitao je dopis S. G.M. b. - Sektora za pravne poslove od 28.06.2012.
godine.  
Ocjenom navoda optužbe i odbrane,provedenim dokazima na glavnom pretresu,kako
pojedinačno,tako u međusobnoj povezanosti,i dovodeći iste u logičnu vezu sa
navodima odbrane optuženog,sud je utvrdio da je optuženi izvršio krivično
djelo teška krađa iz čl. 240.st.1 tač.3 Krivičnog zakonika(činjenično
predstavljeno tač.1  izreke presude),dok je sud iz činjeničnog opisa izostavio
radnje predstavljene tač.2 dispozitiva optužnice tužioca,jer nije dokazano da
je optuženi izvršio djelatnost  krivičnog djela teške krađe iz čl. 240.st.1
tač.3 na štetu oštećene R. Z.  
Saslušan na glavnom pretresu svjedok oštećeni F. Z. posvjedočio je da je
mjesec dana prije kritičnog događaja upoznao K. S. kome je kao profesinalni
fotograf na njegov zahtjev snimao sahranu ujaka. Dana 30.03.2012. godine oko
19,00h nalazio se u svom stanu sa kćerkom i sinom,i spremao se da pođe do
banke kako bi uplatio ratu za kredit.U jednom trenutku zavonio je interfon,i
neko je pitao da li može doći u stan u vezi posla.Kazao je da može i otvorio
ulazna vrata.Kada je otvorio vrata prepoznao je K. S. koga je pustio u dnevnu
sobu.Kočan je pitao da je slobodan i ako može da se odmah spremi sa aparatom i
kamerom kako bi snimao pomen njegovog ujaka.Mobilnim telefonom je pozvao
suprugu kako bi spremila odijelo,dok  spremi tehniku.Ubrzo je došla supruga
koja je donijela odijelo. K. S. je pozvao taksi i spustili su se ispred
zgrade. Sjeo je na mjesto suvozača, dok je K. sjeo pozadi .Tom prilikom K. je
rekao teksi vozaču da vozi u naselje K. P. Kod prodavnice „T. m.“ K. je kazao
taksisti da stane desno kao bi nešto uzeo,odnosno nešto platio,što je ovaj i
učinio. Nadalje,K. S. je izašao iz taksi vozila.U taksi vozilu su ga čekali
petnest minuta,kad je pozvao snahu kod koje živi žena koja mu je preporučila
K. S., i istu je pitao da li ima njen broj, našto je kazala da nema. Zatim je
pozvao suprugu,da je pita da slučajno nije zapisala broj i da joj kaže šta se
dešava.Naveo je da ga je supruga pitala da li je uzeo novac iz dnevne sobe i
to: novčanice u apoenima od: 100,00e;50,00e i četiri eura u metalnim apoenima
od po 50,00 centi,našto je odgovorio da nije.Pogledao je pozadi automobila
kako bi provjerio da li su tehničke stvari za snimanje tu,pa je pogledao da
navedeni novac slučajno nije u torbi,to jest da isti mahinalno nije stavio u
torbu.Pojasnio je da novac nije bio u torbi. Zatim je pozvao snahu B. koja je
kazala da je K. narkoman i da nije trebao da ga pusti u kuću. Nije se
pridružio krivičnom gonjenju.Postavio je imovinsko pravani zahtjev koji je
precizirao na novčani iznos od 154,00 eura.  
Saslušana na glavnom pretresu svjedok oštećena R. Z. je posvjedočila da od
ranije poznaje K. S., i da je isti 2007 godine obavljao molerske radove u
njenom stanu.Dva dana prije kritičnog događaja dok je bila na poslu, putem
mobilnog telefona pozvo je K. koji se nije predstavio imenom i prezimenom,već
po nadimku-M. Pošto radi u MUP-u pitao je u vezi procedure za izdavanje
pasoša,što mu je objasnila.Zatim je pitao da li ima nešto da popravi u
stanu,našto je odgovorila da nema,ali je K. ipak kazao da će doći. Sledećeg
dana,odnosno 31.03.2012. godine nalazila se u svom stanu i farbala  kosu. U
stanu su bile i njene dvije stanarke. Zatim je zazvonio telefon na koji se
javio K., i kazao da će doći u stan. Pojasnila je da je poznavala ujaka K. S.
koji je po njoj bio dobar čovjek.Nadalje K. je došao u stan oko 18,00h. Kazao
je da skuva kafu, što je i učinila.Dok su pili kafu K. je kazao kako obavlja
molerske poslove,kao da ima i dva radnika.Kazao je da kod sebe nema novca i
pitao  da mu da „neki dinar“ da kupi materijal.Pojasnila je da joj je sve to
bilo nelogično.Zatim je pitao da mu da novac od sedamdeset eura,i pošto kod
sebe nije imala novca, jer novac ne drži u kući pošla je do sobe kod svojih
stanarki  N. A. i D. V. od kojih je uzela navedeni novac,i to od N. A. 50,00,a
od D. V. 20,00 eura.Novac je dala K. S.  K. je ulazio u sobu gdje borave
stanarke i istu razgledao u smislu adaptacije.Prije nego što je pošao K. je
kazao da će javiti šta je uzeo od materijala.  
Sledećeg dana u jutarnjim časovima negdje oko petnaest do sedam K. S. se javio
i kazao da se nalazi ispred zgrade. Sišla je da otvori vrata od interfona kako
ne bi budio stanare.Zatim je K. ušao u stan i kazao sa pristavi kafu.Takođe je
rekao da čitavu noć nije spavao i da će doći dva  druga kako bi zajednički
radili.Pojasnila je da su kafu pili u kuhinji i da su pored njih bila dva mala
psa. Vrata od kuhinje su bila zatvorena.Zatim je rekao da nije donio materijal
i da će morati poći za isti.Kada je kazao da treba da uzme materijal,istom je
rekla da nema problema i iz kredenca uzela novac u iznosu od 400,00 (u
apoenima od po stotinu) , u namjeri da isti stavi u novčanik.U tom trenutku su
zalajali psi ,pa se okrenula da ih umiri,kada je K. udario od pozadi,ne zna
čim,pretpostavlja rukom,u kom trenutku je pala. Zatim je K. sa radnog stola
uzeo novac, otvorio vrata i izašao iz stana. Nije znala šta da radi, pa je
telefonom pozvala ujaka K. S.- M.Z. kome je ispričala šta se desilo. Isti je
kazao da nije prva i da ide u policiju.  Pošla je u policiju,a zatim u Hitnu
medicinsku pomoć zbog bolova u predjelu glave. Nije se pridružila krivičnom
gonjenju. Postavila je imovinskopravni zahtjev koji je precizirala na iznos od
470,00 eura. Pojasnila je da nije imala namjeru da kreči,ali da je okrivljeni
nametnuo da to radi. Da je novac za krečenje stana pozajmila od B. I. i N.Đ.  
Saslušana na glavnom pretresu svjedok N. A. je izjavila da poslednjih šest
godina živi kao podstanar kod R. Z. Dana 31.mata 2012. godine u popodnevnim
čadovima u stan je došao jedan momak sa kojim se R. dogovorala nešto u vezi
moleraja.Kada je došao taj momak, bila je u svojoj sobi,ali je izašla na
momenat i u hodniku srela R. i tog moka koji su posmatrali zid hodnika.Zatim
se vratila u svoju sobu,kada je R. Z. došla do nje i pitala da joj pozajmi
50,00 eura. Nadalje, dana 01.04.2012. godine ustala je negdje oko 08,00časova
,i za vrijeme dok je bila u kupatilu čula je glasove iz stana i lavež pasa.
Kada je izašla iz kupatila u stanu nije bilo nikoga ,osim T. koja takođe živi
kao podstanar kod R. Z. i koja je spavala.  
Saslušana na glavnom pretresu svjedok D. V. je posvjedočila da od okotobra
2011 godine živi kao podstanar kod R. Z. Dana 31.03.2102. godine za vrijeme
dok je bila u svojoj sobi,R. Z. je ušla u sobu sa još jednim momkom,koji je
trebao da pogleda zidove sobe.Pošto su R. i taj momak izašli iz sobe nastavila
je sa učenjem ,a poslije petnaestak minuta u sobu je došla R. koja je tražila
na pozajmnicu novac u iznosu od 20,00 eura. Tom prilikom istoj je dala dvije
novčanice u apoenima od po 10,00 eura. Vezano za događaj od 01.04.2012 godine
ne zna ništa, jer je spavala do 11,00 časova.  
Saslušana na glavnom pretresu svjedok N. Đ. je posvjedočila da je dugi niz
godina prijatelj sa porodicom R. Z.. Negdje u periodu prije 01.04.2012. godine
,misli da je bila subota R. Z. je došla kod nje na stan i zatražila na zajam
novac od 100,00 ,koji novac je  pozajmila. Nakon par dana R. je vratila
navedeni novac.  
Saslušana na glavnom pretresu svjedok B. I. je posjvedočila da R. Z. poznaje
već petnaest godina. Negdje prije 01.04.2012. godine,zna da je bila
subota,kada je R. Z. došla kod nje na stan i zatražila na zajam novac u iznosu
od 200,00 eura.Tom prilikom R. je kazala da treba da kreči stan.Pojasnila je
da je istoj pozajmila navedeni novac.  
Saslušana na glavnom pretrsu svjedok F. S. je posvjedočila da je dana
30.03.2012 godine oko 18,30 h pošla u porodičnu privatnu radionicu-
galiriju,koja se nalazi u zgradi gdje živi sa porodicom. Oko 19,15 putem
telefona je pozvao suprug koji je kazao da dođe u stan da ga spremi, jer je
trebao da radi neki posao,odnosno pomen stricu K. S. Kada je došla u stan tu
su bila njena djeca suprug i K. S. Pošla je u sobu kako bi suprugu pripremila
odjelo .Jedini kontakt koji je kritičnom prilikom imala sa K. S. bio je taj
kada ga je pitala do kada će njen suprug ostati da snima,našto je K. odgovorio
do jutarnjih časova.Takođe ga je pitala da li na tom mjestu ima osvjetljenja,
našto je isti odgovorio  je osvjetljeno kao u diskoteci.Odmah je bilo sumljivo
da se pomen radi od 20,00 časova pa do ujutru.Pojasnila da je na stolu dnevne
sobe bio novac za jedan dio kredita u iznosu od 154,00 eura.Zatim su njen
suprug i K. S. izašli iz stana i zna da su pošli taksijem koji su prethodno
pozvali.Ostala je u stanu i nakon nekih dvadeset minuta putem telefona pozvao
je suprug i pitao da li slučajno ima broj telefona K. S., jer je K. izašao iz
taksi vozila i nije se vraćao.Pitala je supruga da li je uzeo novac sa stola u
izosu od 154,00 eura ,našto je isti kazao da nije,pa joj je bilo jasno čemu se
radi.  
Iz citirane potvrde Uprave policije PJ Podgorica od 01.04.2012. godine
proizilazi da su službenici Uprave polcije PJ Podgorica istog dana od K. S.
privremeno oduzeli sledeće stvari: Kožni novčanik crne boje,mob.tel.marke
Nokia,2x20 eura novčanice ser.br x 24669459281 i u 37305953402;1x10 eura
ser.br.x 59376403892;1x5 eura ser.br.u 19745695823 ;1x20 centi i 1x10 centi.  
Iz citiranog izvještaja ljekara JZU HMP Podgorica od 01.04.2012. godine
proizilazi da je R. Z. istog dana primljena u navedenu Zdravstvenu ustanovu i
pregledana od strane ljekara dr. P. A. Anamneza i klinički nalaz glase: 110-70
pacijentkinja se žali na glavobolju, zadobila udarac u potiljačnom predjelu,ne
uoačavaju se promjene na koži. Data je terapija i konstatovana je dijagnoza na
latinskom jeziku: cephalagia.  
Iz citiranog dopisa Podgoričke banke od 29.06.2012. godine prizilazi da je
dana 01.04.2012. godine radila kartica R. Z. u 12 i 51h na bankomatu banke u
ul. A. Z. u naselju S. A. i da su podignuti novčani iznosi od: 149,38 eura i
0,62 eura.  
Saslušan na glavnom pretresu sudski vještak medicinske struke dr. B.B. je
izjavio da je R. Z. dana 01.04.2012. godine pregleda od strane ljekara Hitne
medicinske pomoći u Podgorici,a zbog glavobolje.Da je zbog toga propisana
odgovarajuća terapija,a pregledana je nakon završenog pregleda upućena na
dalje liječenje kod kuće. Prilikom pregleda ljekar nije konstatovao postojanje
nikakvih tjelesnih povreda,pa ni povrede u potiljačnom predjelu glave.  
Saslušan na glavnom pretresu sudski vještak medicinske struke dr. M. S. nakon
intervjua sa optuženim je izjavio da optuženi K. S. ne boluje od trajnog
duševnog oboljenja ,ne radi se o osobi zaostalog duševnog razvoja,a takođe ne
ispoljava simptome težeg duševnog poremećaja. Navodi višegodišnje kozumiranje
heroina. U standarde vještačenja pri vještačenju osoba koje upotrebljavaju
droge potrebno je napraviti razliku između osoba koje kontinuirano
upotrebljavaju psihoaktivne supstance,a u konkretnom slučaju se misli kod
optuženog na heroin sa prisustvom simptoma povećanja doze prisustva
apstinencijalnih kriza.Medicinska dokumentacija je osnovno uporište kojim se
može tvrditi da kod osobe postoji zavisnost o heroinu na nivo adikcije.
Međutim ne može se isključiti da je optuženi povremeno kozumirao heroin, što
se naziva halibituacija. Imajući u vidu predmetno krivično djelo i način
izršenja djela za koje se optuženi tereti,a koje isti negira ,vještak je
mišljenja da i pored uzimanja heroina optuženi se nije nalazio u stanju
manifesne kliničke slike akutne intoksikacije heroinom,odnosno manifeste slike
apstinencijalne krize. Mišljenje vještaka je da optuženi K. S. ne boluje od
trajnog duševnog oboljenja,ne radi se o osobi zaostalog duševnog razvoja,niti
pokazuje simptome težeg duševnog poremećaja. Prisutno je prema anamnestičkim
podacima konzumiranje heroina koje se samo može potvrditi ožiljnom promjenm na
desnom laktu,ali se ne može trvrditi da se radi o zavisnosti o heroinu,ali
isto tako ne može se isključiti povremeno konzumiranje heroina na nivou
habitualcije. U vrijeme izvršenja djela koje mu se stavlja na teret optuženi
je mogao shvatiti značaj svog djela i upravljati svojim postupcima.  
Iz citiranog izvoda iz KE za optuženog izdat od Uprave polcije PJ Berane
proizilazi da je optuženi ranije osuđivan kao u izreci presude.  
Optuženi K. S. tokom čitavog postupka negira izvršenje krivičnog djela.Naime,
optuženi negira izvršenje  djelatnosti produženog krivičnog djela teške krađe
iz čl. 240.st.1 tač.3 Krivičnog zakonika izvršenog na štetu F. Z. navodeći u
bitnom da je kritičnog dana došao u stan F. Z. u vezi dogovora snimanja pomena
svom ujaku od strane ovog oštećenog koji je prosefesionalni fotograf,da je
pitao oštećenog da mu pozajmi novac od 154,00 eura,našto je isti pristao,kada
je supruga ovog oštećenog iz stola radne sobe uzela navedeni novac i dala na
ruke. Zatim su pošli u naselje K. p.,kada je izašao iz taksi vozila i više se
nije vraćao.Ovaj dio obrane optuženog koji se odnosi na krivično djelo teške
krađe iz čl. 240.st.1 tač.3 Krivičnog zakonika  koja je izvršena na štetu
oštećenog F.Z. sud cijeni kao neistinit,neobjektivan i nelogičan, i isti je
obesnažen prvenstveno iskazom svjedoka oštećenog F. Z. koje sud cijeni kao
objektivan  i istinit.Naime,svjedok oštećeni F. Z. saslušan na glavnom
pretresu je pojasnio da od ranije poznaje optuženog,te da je kao profesionali
fotograf snimao sahranu ujaka optuženog. Da je optuženi kritičnog dana bez
najave i poziva pozvonio na vrata njegovog stana,i pitao da razgovaraju o
poslu,što je prihvatio i optuženog pustio u stan gdje su bila i njegova
djeca,pa je optuženi predožio da pođe da njim u naselje K. p. kako bi snimao
pomen njegovom ujaku,što je ovaj oštećeni prihvatio,pojašnjavajući da se prije
nego što je optuženi došao u stan spremao da plati ratu od kredita od 154,00
eura,koji novac je stajao na stolu dnevne sobe.Oštećeni je pojasnio da je
zatim u stan došla i njegova supruga F.S. koja mu je spremila odjelo,a zatim
je sa optuženim taksi vozilom uputio u naselje K. p. ,kada je optuženi u
jednom trenutku izašao iz taksija,i kada je oštećeni pozvao suprugu koja ga je
pitala da li je sa stola dnevne sobe ponio novac za ratu kredita u iznosu od
154,00, našto je kazao da nije.Iskaz svjedoka oštećenog F. Z. potvrđen je
iskazom svjedoka F. S. koji sud cijeni kao istinit i koja se saslušana na
glavnom pretresu određeno izjasnila da kritičnom prilikom optuženom nije
davala nikakav novac,niti mu je kao pozajmnicu na zahtjev supruga predala
novac od 154,00 eura,kako je to optuženi neosnovano tvrdio u svoj
odbrani.Odbrana optuženog u odnosu na ovu djelatnost,osim što je neistinita je
apsolutno i nelogična,jer je optuženi izjavio da je kritične zgode tražio
pozajmnicu od oštećenog koga je angažovao kao fotografa za slikanje pomena
svog ujaka,i sa kojim se od ranije poznavo, jer je ovaj oštećeni snimao
sahranu njegovog ujaka.Dakle sa oštećenim nije bio u bilo kakvim prijateljskim
odnosima,pa je nelogično da bi oštećeni F. pozajmio novac optuženom i to baš u
trenutku kada ga je optuženi profesionlano angažovao za slikanje pomena ujaka
koju uslugu je trebao da plati. Osim toga optuženi je istakao da je od
oštećenog tražio na pozajamnicu novac u iznosu od 154,00 eura,dakle onu
količinu novca koju je oštećeni pripremio za ratu kredita i koji se nalazio na
stolu dnevne sobe o čemu se određeno izjasnila i svjedok F.S.,pa se i u tom
djelu ogleda nelogičnost odbrane optuženog u odnosu na ovo krivično djelo.  
Postupajući na način kao u izreci presude optuženi je ostvario sva bitna
obilježja bića krivičnog djela teška krađa iz čl. 240.st.1 tač.3 Krivičnog
zakonika.  
Optuženi je osnovno krivično djelo krađe na štetu oštećenog F. Z. izvršio na
naročito drzak način,jer je pokazao upornost i bezobzirnost koje prevazilaze
redovnu upornost i bezobzirnost koja se ispoljava u vršenju krađa,pa je
iskoristio situaciju kada se najmanje očekuje da bi se mogla izvršiti krađa.  
Cijeneći subjektivni odnos optuženog prema izvršenom krivičnom djelu sud je
utvrdio da je bio svjestan krivičnog djela,htio je njegovo izvršenje u namjeri
da sebi pribavi protivpranu imovinsku korist, pa je krivično djelo izvršio sa
oblikom vinosti koji se definiše kao direktan umišljaj, koji je sud kao i
namjeru utvrdio na osnovu dokaza provedenih na glavnom pretresu kojima je
poklonio vjeru i koji učvršćuju prednji zakljačak suda.  
Optuženi je u vrijeme izvršenja krivičnog djela mogao shvatiti značaj svog
djela i upravljati svojim postupcima,o čemu se određeno u svom nalazu izjasnio
sudski vještak medicinske struke neuropsihijatar  dr. M. S. Nalaz i mišljenje
vještaka dr. M. S. sud cijeni kao jasan,stručan i objektivan. Dakle, u vrijeme
izvršenja krivičnog djela optuženi je bio uračunjiv.  
Prilikom odlučivanja o kazni,sud je cijenio sve okolnosti iz čl.42 Krivičnog
zakonika,koje utiču da kazna bude manja ili veća,pa je kao otežavajuće
okolnosti u okviru ranijeg života optuženog cijenio činjenicu da je osuđivan
presudom Osnovnog suda u Kolašinu K.br.159/09 od 17.06.2009. godine zbog
krivičnog djela krađa iz čl. 239.st.1 Krivičnog zakonika, 3 mjeseca zatvora
uslovno na jednu godinu, koju činjenicu je utvrdio iz izvoda iz Ke Uprave
policije PJ Berane broj 03/3-245-1907 od 09.04.2010. godine,dakle optuženi je
specijalni povratnik u izvršenju krivičnih djela protiv imovine,dok je kao
olakšavajuće okolnosti na strani optuženog sud cijenio: njegovo loše imovno
stanje i mladost u vrijeme izvršenja krivičnog djela(navršenih dvadeset pet
godina života),pa je optuženog osudio na kaznu zatvora u trajanju od jedne
godine, u uvjerenju da se navedenom kaznom može ostvariti svrha kažnjavanja iz
čl. 32 Krivičnog zakonika, u okviru opšte svrhe propisivanja i izricanja
krivičnih sankcija iz čl. 4.st.2 Krivičnog zakonika.  
U  kaznu zatvora sud je optuženom primjenom odredbe čl. 51.st.1 Krivičnog
zakonika uračunao  vrijeme provedeno u pritvoru kao u izreci presude.  
Sud je odluku o imovinsko pravnom zahtjevu u ovom djelu temeljio na odredbi
čl. 239.st.2 Zakonika o krivičnom postupku, pa je usvojio imovinskopravni
zahtjev oštećenog F. Z. i obavezao optuženog da ovom oštećenom  na ime naknade
štete uplati novčani iznos od 154,00 eura, u roku od dva mjeseca po
pravosnažnosti presude.  
Sud je odluku o troškovima postupka u ovom djelu temeljio na odredbi čl.
229.st.1 Zakonika o krivičnom postupku, pa je obavezao optuženog da ovom sudu
na ime troškova postupka uplati novčani iznos od 165,00 eura,u roku od 15 dana
po pravosnažnosti presude. Troškovi postupka se odnose na ime nagrade
vještacima medicinske struke.Visinu paušala sud je odmjerio shodno imovnom
stanju optuženog,dužini trajanja i složenosti krivičnog postupka.  
Naprotiv,u postupku nije dokazno da je optuženi izvršio djelatnost produženog
krivičnog djela teške krađe iz čl. 240.st.1 tač.3 Krivičnog zakonika izvršene
na štetu R. Z.,iz kog razloga je sud iz izreke presude izostavio činjenični
opis ove djelatnosti.I, u odnosu na ovu djelatnost okrivljeni je negirao
izvršnje iste pojašnjavajući da je kritičnog dana došao u stan ove oštećene,da
su se dogovorili oko vršenja molerajskih radova,da je oštećenoj kazao da treba
da mu da novac u iznosu od 120,00 eura kako bi platio pomoćne radnike,da su se
uputili prema naselju S. A. gdje je oštećena iz bankomata podigla tri
novčanice u iznosu od po 50 eura,da je novac rasitnila u prodavnici gdje je
kupila „koka-kolu“ od dva litra ,a zatim se vratila u taksi i dala mu novac u
iznosu od 120,00 eura,kada je izašao i više se nije vraćao.Ovaj dio odbrane
optuženog sud cijeni kao istinit.Ovaj dio odbrane optuženog nije obesnažen ni
jednim dokazom provedenim na glavnom pretresu,niti iskazom svjedoka oštećene
R. Z. Naime, iskaz svjedoka oštećene R. Z. sud cijeni kao
neistinit,neobjektivan i nelogičan i sam po sebi protivurječan. Naime,sama
oštećena je saslušana na glavnom pretresu izjavila da nije imala namjeru da
kreči stan,ali da  je optuženi  nametnuo  da to uradi,što je nelogično budući
da je optuženi došao u stan ove oštećene dan prije kritičnog događaja i da je
oštećena optuženom dala novac od 70,00 eura za materijal, koji novac je
pozajmila od stanarki u ovom postupku svjedoka N. A. i D. V. o čemu su
saglasno svjedočile svjedoci N. A. i D. V. čije iskaze sud cijeni kao
istinite.Nadalje protivurječnost iskaza ove oštećene se ogleda u tome da je u
jednom djelu svog iskaza kazala“da novac ne drži u stanu“,iz kog razoga je dan
prije kritičnog događaja pozajmila 70,00 eura od svojih stanarki,da bi u
sledećem djelu svog iskaza koji se odnosi na predmetni događaj kazala da je
kritičnog dan oko petnaest do sedam novac 400,00 uzela iz kredenca kada je
optuženi udario od pozadi uzao novac i izašao iz stana,pa je pošla u policiju
a zatim u Hitnu medicinsku pomoć.Nadalje imajući u vidu činjenicu da je
optuženi mlad čovjek u punoj životnoj snazi i da je korpuletan i krupne građe,
da je udario oštećenu stisnutom pesnicom u predjelu potiljka,to bi oštećena
sigurno morala zadobiti određene povrede u predjelu glave,što se u konkretnom
slučaju nije desilo, a koju činjenicu je sud utvrdio iz citirane mediciske
dokumetacije Hitne medicinske pomoći u odnosu na ovu oštećenu,kao i na osnovu
nalaza i mišljenja vještaka medicinske struke dr. B. B. iz koga je sud utvrdio
da dežurni ljekar Hitne medicinske pomoći kod oštećene nije konstatovao bilo
kakve tjelesne povrede, pa ni u potiljačnom predjelu glave. Nadalje iz
citiranog dopisa P. b. proizilazi da je ova oštećena dana 29.06.2012. godine u
12,51h na bankomatu banke ul. A. Z. u naselju S. A. podigla novac u iznosu od
149,38 i 0,62,dakle 150,00. Istina ne novac u apoenima kako je to optuženi
predstavio (3x50),ali svakoko iz banke na mjestu koji je optuženi prezentovao
u svojoj odbrani,kao i ukupan iznos novca.A osim navedenog po kazivanju
oštećene predmetni događaj se odvijao oko petnaest do sedam ujutru,a iz iskaza
svjedoka N. A. proizilazi da je oko 08,00 ujutru čula glasove i lavež pasa.
Nadalje potpuno je nelogično  da se događaj odigrao na način kako to želi
neosnovano predstaviti oštećena, da je nakon zadobijenog udarca od optuženog
odmah napustila stan,pošla u policiju i hitnu pomoć,ne obraćajući se prvo za
pomoć svojim stanarkama N. A. i D. V. koji su bile prisutne u stanu oštećene(u
sobama predmetnog stana).Nadalje u sklopu ocjene dokaza sud je cijenio iskaze
svjedoka N. Đ. i B. I.,ali je našao da su bez značaja za presuđenje predmetne
krivičnopravne stvari.  
Sud je odluku o imovinskopravnom zahtjevu u ovom djelu temeljio na odredbi
čl.239.st.3 Zakonika o krivičnom postupku,pa je oštećenu R. Z. uputio da
imovinskopravni zahtjev ostvari u parničnom postupku.  
Imajući u vidu navedeno,primjenom citiranih Zakonskih propisa,odlučeno je kao
u izreci presude.  
OSNOVNI SUD U PODGORICI
Dana 05.11.2012. godine  
SUDIJA
Đuković Goran  