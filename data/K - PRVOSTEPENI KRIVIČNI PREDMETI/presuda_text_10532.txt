Posl. br. K. 54/07 
U IME NARODA 
Osnovni sud u Kotoru kao nadležni prvostepeni krivični sud u vijeću
sastavljenom od predsjednika vijeća-sudije Dr Vesne Vučković i članova vijeća-
sudija porotnika Seratlić Ratka i Goranović Šćepana uz učešće zapisničara
Slavice Matijević, u krivičnom predmetu protiv okrivljene K. I. iz Kotora zbog
krivičnog djela zloupotrebe službenog položaja iz člana 416. stav 1. Krivičnog
Zakonika, koji se vodi po optužnici ODT Kotor br. Kt. 822/05 od 13. 02. 2007.
godine, nakon održanog glavnog i javnog pretresa dana 28. 03. 2008. godine u
prisustvu zamjenikaODT Kotor Jovake Čizmović, okrivljene i njenog branioca
adv. V. V., istog dana donio je i objavio sljedeću  
P R E S U D U 
Prema okrivljenoj K. I. od oca Z. i majke L. rođene T. rođenoj .....
godine u K., stalno nastanjenoj u K., S. ..., advokata, udatoj, majci jednog
djeteta, srednjeg imovnog stanja, ranije neosuđivanoj, protiv koje se ne vodi
postupak za drugo krivično djelo,  
             Na osnovu člana 362. st. 1. tač. 1. ZKP-a, 
OPTUŽBA SE ODBIJA 
Da je u periodu od 23. 10.2000..g., do 24.4.2002.g., u K., u svojstvu
Sekretara  naznačenog Sekretarijata Opštine K., iskorišćavanjem svog službenog
položaja i ne vršenjem  svoje službene dužnosti, nanijele štetu i teže
povrijedila prava   Opštine K. koju je zastupala, na način što u predmeut
Osnovnog suda Kotor posl.br. P.765/00,nakon što su 23. 10. 2000.g., Osnovnom
sudu Kotor tužioci P. M., P. D., i C. M., svi iz K., preko svog punomoćnika
adv. Đ. M. iz K. podnijeli tužbu  za utvrdjivanje prava svojine protiv
Opštine K., nije izvršavala službene dužnosti i radnje za koje je ovlašćena da
preduzima tj. nije  pristupala, iako uredno pozvana, na sva zakazana ročišta
za glavnu raspravu, ne opravdavajući  svoj izostanak i to u parnici posl.br.
P.765/00 na šest  od osam ukupno održanih ročišta, a u parnici br. P.294/01
na četri od šest ukupno održanih ročišta, što nije dala Odgovor na tućbu odmah
po prijemu iste, već tek 15. 3.2001.g., nakon održanog  prvog ročišta za
glavnu raspravu što je ujedno bio i jedini podnesak koji je podnijela u
predmetnim parnicama, te je  propuštanjem preduzimanja procesnih radnji,
omogućila da se nepotpuno utvrdi činjenično stanje i donese presuda na štetu
Opštine , da bi 24.4.2002.g. lično ona, iako je za prijem pošte bio  zadužen
arhivar, primila presude Osnovnog suda u Kotoru posl.br. P.765/00 i P.294/01,i
što u zakonskom roku nije izjavila pravni lijek-žalbu Višem sudu protiv
presuda kojima je na štetu Opštine K. utvrdjeno pravo svojine na
nepokretnostima u KO K. tužilaca P. M., P. D. i C. M. stečeno putem održaja,
čime je tužiocima omogućila sticanje prava  svojine, usled čega je naijela
štetu i teže povrijedila prava Opštine K., koju je zastupala.  
- te da bi time učinila kriv. djelo zloupotrebe službenog položaja iz člana
416. st. 1. Krivičnog zakonika.  
Troškovi krivičnog postupka padaju na teret budžetskih sredstava ovog suda.  
O b r a z l o ž e nj e 
ODT Kotor aktom br. Kt. 822/05 od 13. 02. 2007. godine optužilo je I. K. iz K.
da je izvršila krivično djelo zloupotrebe službenog položaja iz člana 416.
stav 1. KZ.  
Postupajući po podnijetoj optužnici, sud je zakazao i održao glavni pretres
dana 28. 03. 2008. godine u prisustvu zamjenika ODT Kotor Jovanke Čizmović,
okrivljene i njenog branioca adv. V. V. i istog dana donijeta je odluka u ovoj
krivičnopravnoj stvari.  
Nakon završenog dokaznog postupka, u završnoj riječii zamjenik ODT Kotor
izjavila je da imajući u vidu sve provedene dokaze, kao i neposredno
saslušanje svjedoka K. N., te nemogućnost da se neposredno sasluša svjedoka D.
B., da odustajem od krivičnog gonjenja odnosno optužnice ODT Kotor Kt.822/05
od 13.2. 2007.g., podignute protiv K. I., zbog krivičnog djela zloupotrebe
službenog položaja iz člana 416. st. 1. Krivičnog zakonika, smatrajući da u
toku postupka nije dokazano da je okrivljena učinila predmetno krivično djelo.  
Imajući u vidu naprijed navedeno a shodno članu 362. stav 1. tač.1. ZKP
rješeno je kao u izreci.  
Odluka o troškovima krivičnog postupka donijeta je na osnovu člana 203. ZKP.  
OSNOVNI SUD U KOTORU
Dana, 28. 03. 2008. godine 
Zapisničar,
Predsjednik vijeća-sudija,
Matijević Slavica                                                        Dr
Vesna  Vučković  
PRAVNA POUKA : Protiv ove presude ima se pravo žalbe u roku od 15 dana od
dana prijema iste, Višem sudu u Podgorici, a preko ovog suda.  