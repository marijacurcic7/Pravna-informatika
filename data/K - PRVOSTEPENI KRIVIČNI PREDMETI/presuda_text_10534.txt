     Posl. br. K. 95/06 
U IME NARODA 
Osnovni sud u Kotoru kao nadležni prvostepeni krivični sud, u vijeću
sastavljenom od Predsjednika vijeća – sudije Dr Vesne Vučković i članova
vijeća-sudija porotnika Petra Mršulje i Branka Kukalja, uz učešće zapisničara
Matijević Slavice, u krivičnom predmetu protiv okrivljenih P. LJ. koju brani
adv. Lj. N. iz Podgorice, i P. M. koga brani adv. S. D. iz P., zbog krivičnog
djela zloupotrebe službenog položaja iz člana 416. st. 5. u vezi st. 4. i st.
1. Krivičnog zakonika CG, u saizvršilaštvu, u sticaju sa krivičnim djelom
prevare iz člana 244. st. 4. u vezi st. 1. Krivičnog Zakonika CG, koji se vodi
po optužnici oštećenog kao tužioca  K. B. AD B., koju zastupa punomoćnik adv.
D. H., u zamjeni adv. V. M. od 16. 1. 2007.g., nakon održanog glavnog i javnog
pretresa dana 16. 01. 2007. g., u prisustvu okrivljenih i njihovih branilaca
te punomoćnika oštećenog kao tužioca adv. D. H., donio je i javno objavio
sljedeću  
PRESUDU 
Okrivljeni:
1. P. LJ. od oca R. i majke J. rodjene D., rodjene .....g., u N., stalno
nastanjene u N. ul. II D. br..., crnogorka, ekonomista, neudata, bez djece, sa
završenom Višom školom, neosudjivane, protiv koje se ne vodi postupak za drugo
krivično djelo.  
2. P. M. od oca P. i majke D. rodjene A., rodjen ......g., u Š.,
nastanjen u P., ul. C. S. Br...., crnogorac, oženjen, otac jednog djeteta,
profesor, vojni rok služio u S. 1989.g., neosudjivan, protiv kojeg se ne vodi
postupak za drugo krivično djelo.  
Na osnovu člana 363. stav 1. tačka 3. Zakonika o krivičnom postupku RCG 
OSLOBAĐAJU SE OPTUŽBE 
Da su dana 25. 7.2003.g., u B., kao odgovorna lica u D.O.O.“R.“ N., okriv. P.
Lj., kao izvršni direktor DOO „R.“ N., i okriv. P. M. kao osnivač i vlasnik
DOO „R.“ N., po prethodnom dogovoru, a u namjeri da za DOO “R.“ N. pribave
korist, a ošt. K. B. AD B., nanesu štetu, iskoristili svoj  službeni položaj i
ovlašćenja, na način što je okriv. Lj. P. kao izvršni direktor, na sjednici
Upravnog odbora donijela Odluku od 15. 7. 2003.g., kojom se odobrava
finansijsko zaduženje preduzeća u iznosu od 250.000 eura na ime kratkoročnog
kredita, sa rokom otplate 120 dana, uvećanim za troškove kamate, dana 16. 7.
2003.g., K. B. i AD B. podnijela zahtjev za  odobrenje kratkoročnog kredita u
iznosu od 50.000 eura, sa rokom vraćanja od 120 dana, radi održavanja tekuće
likvidnosti i plaćanja obaveza prema ino-dobavljaču, a kao obezbjedjenje
urednog izmirenja obaveza, zajedno sa okrivljenim P. M. ponudila banci
hipoteku na nepokretnosti evidentiranu u listu nepokretnosti .... KO T. i uz
izvještaj o procjeni vrijednosti iste, sa izdatim ovlašćenjem br. .....1 od
16. 7. 2003.g., kojime ovlašćuje povjerioca K. B. AD B. da na teret računa DOO
„R.“ N. ispostavi  N. banci-platnom prometu nalog za naplatu obaveza po osnovu
kredita po ugovoru br. ......... u visini od 42.325,95 eura, na osnovu kojeg
je DOO “R.“ N. od oštećene K. B. AD B. dobilo kratkoročni kredit za
kreditiranje tekuće likvidnosti i plaćanja obaveza prema ino-dobavljaču u
iznosu od 40.000eura, iako je žiro račun DOO „R.“ N. bio u blokadi i niti se
izdato ovlašćenje može realizovati  po dospjelosti dugovanog iznosa, čime su u
korist tog preduzeća, a na štetu K. B. AD B. pribavili imovinsku korist u
iznosu od 38.237,10eura, te lažnim prikazivanjem i prikrivanjem činjenica
doveli u zabludu Direktora K. B. AD B. M. G., da će DOO “R.“ N. vratiti kredit
u  roku od 3 mjesečne rate, prikrivajući činjenice da je račun DOO „R.“ u
blokadi doveli u zabludu direktora K. B. AD B. M. G. da zaključi ugovor o
kratkoročnom kreditu dana 25. 7. 2003.g., te na štetu imovine banke uplati u
korist DOO “R.“ N.iznos od 40.000 eura, a sa unaprijed stvorenom namjerom da
kao odgovorna lica  svoje obaveze  po osnovu ugovora o kreditu ne izvrše, a
nakon dospjelosti treće rate, okrivljeni P. održavao u zabludu M. G. da će DOO
“R.“ kao korisnik kratkoročnog kredita po navedenom ugovoru ispoštovati svoje
ugovorene obaveze najkasnije do 24. 11. 2003.g., što nije učinio, da bi
nastavili da izbjegavaju pozive ošećene K. B. AD B., da svoje obaveze po
osnovu ugovora izvrše zaključivanjem ugovora o zalozi na nepokretnosti
evidentiranoj u listu nepokretnosti 2536 KO Tološi, što je okrivljena P. Lj.
ponudila banci prilikom podnošenja zahtjeva za odobrenje kredita kao i
okrivljeni P., prilikom dobijanja uslova za odobravanje kredita jer je u
zahtjev predala posjedovni list 2779 koji je već bio opterećen fiducionim
pravom u korist V. B. AD N. S., na iznos od 1.000.000,00 eura, zbog čega je
oštećen K. B. AD B., Privrednom sudu u P. podnijela predlog za izvršenje na
osnovu vjerodostojne isprave, no i pored donijetog pravosnažnog izvršenog
rješenja I. br. ...... od 9.9.2004.g. nije uspjela da naplati svoja
potraživanja, čime su u korist DOO „R.“ a na štetu K. B. pribavili
protivpravnu imovinsku korist u visini od 38.237,10 eura.  
- čime bi bili kao izvršioci učinili krivično djelo zloupotreba službenog
položaja iz člana 416. st.5. u vezi st. 4. i st. 1. Krivičnog Zakonika CG, u
sticaju sa krivičnim djelom prevare iz člana 244. st.4. u vezi st. 1.
Krivičnog Zakonika CG. 
Troškovi krivičnog postupka padaju na teret budžetskih sredstava ovog suda
shodno čl. 203. ZKP RCG.  
Oštećeni se sa imovinsko pravnim zahtjevom upućuju na parnicu shodno čl. 212.
ZKP CG.  
O b r a z l o ž e nj e 
ODT Kotor aktom Kt. br. 455/04 od 08.03.2006 godine optužilo je P. Lj. i P. M.
da su kao saizvršioci izvršili krivično djelo zloupotrebe službenog položaja
iz člana 416. stav 5. u vezi stava 4. i stava 1. Krivičnog zakonika CG u
sticaju sa krivičnim djelom prevare iz člana 244. stav 4. u vezi stava 1.
Krivičnog zakonika CG.  
Postupajući po opodnijetoj optužnici sud je zakazao i održao glavni pretres
dana 27.12.2006 godine, a koji je nastavljen dana 16.01.2007 godine, u
prisustvu zamjenika ODT-a Kotor J. Č., okrivljenog P. M. i njegovog branioca
adv. S. D., okrivljene P. Lj. i njenog branica adv. N. Lj., i predstavnika
oštećene K. B. B., adv D. H. po zamjeničkom punomoćju adv. V. M..  
Zamjenik ODT-a Kotor J. Č. je u završnoj riječi izjavila da nema
dokaza da su okrivljeni počinili krivična djela stavljena im na teret i da je
oštećena bila u mogućnosti i u saznanju o likvidnosti optuženih, tako da nema
lažnog prikazivanja činjenica niti dovođenja u zabludu, pa kako nema dokaza da
su učinili krivična djela, odustala je od podnijete optužnice.  
Nakon odustanka zamjenika ODT-a Kotor  od podnijete optužnice, sud je shodno
članu 60. i 349. ZKP-a CG, upozorio predstavnika oštećene da je dužan da se
odmah izjasni da li nastavlja krivično gonjenje protiv okrivljenih P. Lj. i P.
M., po podnijetoj optužnici ili  po izmijenjenoj optužnici.  
Adv. D. H. je kao predstavnik oštećene izjavio da nastavlja gonjenje po istoj
optužnici, koja je bila podnijeta od strane ODT-a K., da ne traži izmjenu
optužbe niti odlaganje glavnog pretresa i da je saglasan da se odmah nastavi
postupak po toj optužnici oštećenog kao tužioca. Nakon izjašnjenja
predstavnika oštećene kao tužioca, sud je iznova održao glavni pretres, i
donio odluku u ovoj krivičnopravnoj stvari.  
U završnoj riječi punomoćnik oštećenog kao tužioca K. B. B., adv. D. H. ,
izjavio je da na osnovu svih izvedenih dokaza smatra da su okrivljeni
počijnili krivična djela zloupotrebe službenog poožaja i krivično djelo
prevare, i to na način što su  zajednički, po prethodnom dogovoru lažno
prikazali činjenice i prećutali okolnost da je žiro račun u blokadi, uz to
nijesu dostavili list nepokretnosti,  kao dokaz o opterećenju imovine, i na
taj način naveli su odgovorno lice –direktora banke da im na osnovu tako
lažnih prikazanih činjenica na štetu banke odobri kredit kojeg ni do danas
nijesu vratili. Na taj način pričinjena je šteta u iznosu navedenom u optužbi,
pa je predložio da ih sud oglasi krivim i kazni po zakonu.  
U završnoj riječi branilac okrivljene P. Lj., adv. Lj. N. izjavio je da
na osnovu svih izvedenih dokaza, smatra da sud treba da donese jedinu i moguću
odluku, a to je oslobadjajuća presuda zbog nepostojanja dokaza da su  izvršena
krivično djela zloupotrebe  službenog položaja i prevare od strane
okrivljenih. Jedino je tačno da su oni odgovorna lica. Sve ostalo nije
dokazano. Naime, nema dokaza da su lažno prikazivali činjenice i da su na taj
način - lažnim prikazivanjem i prikrivanjem činjenica doveli oštećenu u
zabludu da zaključi ugovor i odobri kredit a to je utvrdjeno i na osnovu
neposrednog saslušanja oštećene na glavnom pretresu. Kako nema dokaza da je
okrivljena učinila krivična djela predložio je donošenje oslobadjajuće
presude.  
U završnoj riječi branilac okrivljenog P. M., adv. S.n D. izjavio je da se
na osnovu izvedenih dokaza i iskaza ovlašćenog predstavnika utvrdjuje da nema
niti jedan dokaz da je okrivljeni P. učinio krivična djela stavljena mu na
tetret, kao ni okr. P. Lj.. Navodi iz optužbe da je P. Lj. kao izvršni
direktor iskoristila svoj službeni položaj i ovlašćenje,   jer je donijela
odluku na sjednici Upravnog odbora ne stoji, jer tu odluku nije donijela ona
već Upravni odbor. Isto tako  ne može da stoji  stav optužbe da je na osnovu
takve odluke podnijela zahtjev jer svako ima pravo podnošenja zahtjeva za
dobijanje kredita. Ne stoje elementi bića krivičnog djela dovodjenja u
zabludu, jer ne postoji niti jedna indicija da je okrivljeni ikoga pokušao da
dovede u zabludu, tim prije što je njegovo preduzeće bilo deponent te banke,
pa je banka imala uvid u stanje na računu, a predstavnik oštećenog se na
pretresu izjasnio da do krivične prijave nebi ni došlo, odnosno do njenog
podnošenja, da su okrivljeni vratili dug odnosno kredit koji im je odobren.
Vraćanje duga i kredita nije sporno u obligacionom smislu i okrivljeni taj dug
moraju da vrate i  oni su voljni da ga vrate, ali to ne znači i njihovu
krivičnu odgovornost. U postupku je takodje nesporno utvrdjeno da je od strane
okrivljenih nudjen kao  garant obezbjedjenja plaćanja kredita objekat
vrijednosti 500.000 eura, ali banka to obezbjedjenje nije prihvatila kako je
to njen predstavnik neposredno na pretresu rekao, zbog toga što je dio
zemljišta gdje se objekat nalazi bio pod hipotekom druge banke. Nesporno je
takodje utvrdjeno da uz zahtjev od strane okrivljenih nije predat posjedovni
list ..... a kako se do njega došlo objašnjeno je u toku postupka na ranijem
pretresu. Okrivljeni svojim djelatnostima nije počinio ni jedno ni drugo
krivično djelo, nikoga nije obmanjivao niti je dovodio u zabludu, pa stoga je
predložio donošenje oslobadjajuće presude.  
Okrivljena P. Lj. je pred istražnim sudijom izjavila dana 1.3. 2005.g., da
je zaposlena u DOO „R.“ iz N. i direktor je tog preduzeća, a vlasnik i osnivač
je P. M., i zbog odredjenih obaveza prema inodobavljačima preduzeće je na
sjednici Upravnog odbora 15.7. 2003.g., donijelo Odluku kojom je odobreno
finansijsko zaduženje preduzeća da bi se ispoštovale obaveze prema ino
dobavljačima, a obzirom da preduzeće nije bilo u to vrijeme likvidno. Vezano
za ovu odluku ona je kao direktor preduzeća dana 16. 7. 2003.g., podnijela K.
B. AD B.   zahtjev za odobrenje kratkoroočnog kredita na iznos od 50.000 eura,
sa rokom otplate od 120 dana. Kako je njihovo preduzeće deponent ove banke od
početka 2003.g., i to u potpunosti, to je banka imala uvid u stanje računa
preduzeća. U vrijeme podnošenja zahtjeva za odobrenje kratkoročnog kredita
račun je bio u blokadi što je bilo poznato i direktoru te banke. I pored toga
K. B. iz B. im je odobrila kredit na inos od 40.000 eura, sa rokom vraćanja od
120 dana. Prilikom podnošenja zahtjeva za odobrenje kratkoročnog kredita oni
su ponudili toj banci kao obezbjedjenje izmirenja kredita hipoteku na
nepokretnosti u listu nepokretnosti ..... KO T. čija vrijednost je
procijenjena na 159,000,00 eura, a ne  hipoteku na nepokretnosti po LN ... KO
T.. Banka prilikom odobrenja ovog kratkoročnog kredita, nije prihvatila
ponudjenu hipoteku vjerovatno smatrajući to nepotrebnim i jedino je od njih
traženo da dostave ovlašćenje koje im je predato. Sredstva koja su odobrena
ovim kreditom su na njihov račun legla 25.7. 2003.g., i ista su uplaćena
povjeriocima u našoj zemlji o čemu posjeduju dokumentaciju koju dostavljaju
sudu. Razlog što kredit nije vraćen u roku od 120 dana je taj što je preduzeće
bilo nelikvidno. Ovlašćenje koje treba banci je s njihove strane pušteno na
naplatu i putem tog ovlašćenja banka je sa računa naplatila 7.050 eura.
Okrivljena navodi da joj nije poznato da je direktor ove banke M. G. od nje
ili P. M. tražila da dodju radi zaključivanja tek stavljanja hipoteke na
nepokretnosti u LN .... KO T., a takodje ona i M. P.  nijesu izbjegavali
pozive te banke. Okrivljena navodi i da je o svemu što je preduzela u vezi
dobijanja ovog kratkoročnog kredita bio upoznat P. M. kao vlasnik preduzeća i
sve je isključivo uradjeno uz njegovu saglasnost. Žiro račun preduzeća je bio
u blokadi po osnovu ovlašćenja preduzeća „C.“ iz P. i to možda nekih par dana
prije podnošenja zahtjeva za odobrenje kratkoročnog kredita K. B. B.. Sva
sredstva od kratkoročnog kredita su usmjerena prema povjeriocu „C.„ P., a što
se vidi iz izvoda. a možda je samo manji dio usmjeren prema Centralnoj banci
za proviziju i tarife. Žiro račun preduzeća je deblokiran nakon dobijanja ovog
kratkoročnog kredita i potraživanja koja su oni imali prema njihovim
dužnicima. Okrivljena navodi da je P. M. bio upoznat sa podnijetim zahtjevom i
ponudom da se stavi hipoteka na nepokretnosti u listu nepokretnosti ... KO T.,
a koja nepokretnost je u vlasništvu DO „R.“ N.ć, a P. je i sam predložio da se
na toj nepokretnosti stavi hipoteka radi dobijanja ovog kredita. Okrivljena je
dodala da K. B. B. nije nikada podnijet list nepokretnosti br. .... KO T. radi
stavljanja hipoteke za dobijanje ovog kratkoročnog kredita, već isključivo
samo list nepokretnosti br. ... KO T., i da smatra da svojim radnjama nije
učinila krivična djela koja joj se stavljaju na teret, i da se u konkretnom
slučaju radi o čisto gradjansko pravnom odnosu.
Okrivljena P. Lj. je na glavnom pretresu izjavila u svemu kao pred istražnim
sudijom ovog suda na zapisnik od 1. 3. 2005.g. Na pitanje punomoćnika
oštećenog „za koga je podnijet kredit i u koje svrhe je tražen“, okrivljena je
izjavila da su podnijeta 2 zahtjeva, prvi na iznos od 250.000 eura, radi
isplate ino dobavljačima, kao što su „R.“, „I.“ i nezna koje još, a drugi
zahtjev na iznos od 40.000 eura, odnosio se za tekuću likvidnost zbog blokade
preduzeća „R.“. Iznos od 40.000 eura uplaćen je firmi „C.„ doo iz P., firmi za
prehranu, a jedan dio iznosa za Centralnu banku CG na ime takse i provizije.
Prehrana koja je uplaćena za C. DOO, odnosila se na prehranu za restoran
imanje „K.“ koje je poslovalo u okviru “R.“ a koje je inače privatno
vlasništvo P., i postojao je ugovor izmedju imanja „K.“ i „R.“ o medjusobnim
obavezama. Okrivljena  je izjavila da imanje „K.“ nije bio deponent K. B. B.
već samo DOO „R.“, ali da je postojao ugovor izmedju „R.“ i preduzeća „K.“, da
posluje u okviru „R.“, pa je njegova imovina po tom ugovoru  bila u okviru
„R.“. Da je imanje „K.“ bilo privatno vlasništvo P. u vrijeme kada su izvršene
uplate na osnovu dobijenog kredita, a tek kasnije 2004.g., postalo je privatno
preduzeće. Okrivljena je izjavila da je prilikom podnošenja zahtjeva za kredit
podnijet list nepokretnosti .... KO T., da nije tačno da je uz zahtjev
podnijet list nepokretnosti ... KO T., i da M. G. nije saopštila niti jednu
lažnu činjenicu vezanu za kredit, da je sa njom imala jedan ili dva kontakta,
a ostale kontakte je imala sa adv. M. koji je pun. K. B. B.. Na pitanje
predstavnika oštećenog „zbog čega nije bilo novca, i pored izdata tri
ovlašćenja, sa rokom dospijeća  za 8, 9 i 10 mjesec, a što je bio i uslov za
dobijanje kredita,“ okrivljena je izjavila da je u momentu dobijanja kredita
žiro račun bio u blokadi, da je i u vrijeme izdavanja ovlašćenja račun bio u
blokadi i da je firma poslovala sa gubitkom, a da je uvid u taj žiro račun
imala banka čiji su bili deponenti. Izjavila je da od osmog mjeseca pa do
februara  2004.g., kada je račun bio u deblokadi sa žiro računa „R.“ uplaćeno
6-7 hiljada eura na račun K. B. B., i to je bio sukcesivni iznos, ali u
ukupnom iznosu od 6-7.000 eura. Okrivljena navodi da u vrijeme kada su
potpisani akceptni nalozi, da su se očekivale uplate po osnovu potraživanja od
firmi koji su bili njihovi dužnici, a ne od imanja „K.“. Okrivljena je
izjavlila da je račun bio u blokadi i tada kada je bio deblokiran, da je po
prinudnim naplatama vršeno sukcesivno plaćanje K. B. B.. Navela je da nije
vršena prinudna naplata od strane preduzeća „R.“ za njihove dužnike, za
vrijeme dok je ona radila u „R.“, a kako više ne radi  već 2 g., ne zna da li
su  i na koji način potraživanja naplaćena.  
Okrivljeni P. M. je pred istražnim sudijom ovog suda dana 01. 03. 2005.
g., izjavio, da je osnivač i vlasnik preduzeća DOO “R.“ iz N. a izvršni
direktor preduzeća je P. Lj.. Zbog nelikvidnosti preduzeća Upravni odbor je
donio odluku 15. 07. 2003.g., kojim je odobreno zaduženje preduzeća u iznosu
od 250.000 eura, a na ime kratkoročnog kredita. Medjutim, do realizacije
podizanja predita po ovoj odluci nije nikada došlo jer banke medju kojima i K.
B. B. kojima su se usmeno obratili za dobijanje kredita u tom iznosu nijesu
prihvatile. K. B. B. i to direktor te banke G. M. je prihvatila da im se
odobri mnogo manji kratkoročni kredit, i stoga je P. Lj. dana 16. 07. 2003.g.,
podnijela zahtjev za odobrenje kratkoročnog kredita u iznosu od 50.000 eura. U
tom zahtjevu je ponudjeno kao garancija izmirenja kredita stavljanje hipoteke
na nepokretnosti koja je u vlasništvu preduzeća „R.“ a upisano u listu
nepokretnosti br. ... KO T... čija je procijenjena vrijednost na oko pola
miliona eura. Uz taj zahtjev je i dostavljen list nepokretnosti .... KO T.,
izvještaj o procjeni vrijednosti nepokretnosti iz tog lista nepokretnosti i
kopija završnog računa za 2002.g. Naime, oni su precizirali da se hipoteka
stavi na dio nepokretnosti iz lista .... KO T.   i to na dio objekta koji nije
bio opterećen nikakvim založnim pravom i koji je fizički odvojen od drugog
dijela ove nepokretnosti. K. B. prilikom odlučivanja po njihovom zahtjevu nije
smatrala za potrebnim stavljanjem hipoteke na ovu nepokretnost tako da im je
odobren kratkoročni kredit u iznosu od 40.000 eura, i jedino je traženo da  im
dostave ovlašćenje kao garanciju plaćanja ovog kredita, a to ovlašćenje je i
dostavljeno. Inače, sam ugovor o kratkoročnom kreditu je potpisan u P. a ne u
B., i to u P. filijali te banke. Sredstva po ovom kreditu su uplaćena na račun
preduzeća 25. 07. 2003.g., i ista su odmah nakon uplate prenešena njihovom
povjeriocu preduzeću “C.“ iz P.. U vrijeme kada im je bio odobren ovaj kredit,
račun je bio u blokadi što je bilo poznato i direktoru K. B. B. M. G. koja je
imala uvid u stanje žiro računa preduzeća „R.“ sobzirom da je preduzeće
deponent te banke u cjelini od 2003.g. Upravo taj kredit je i tražen da bi se
izvršila deblokada računa preduzeća „R.“ i račun je deblokiran nakon uplate
sredstava po ovom kreditu, da bi kasnije račun ponovo bio blokiran zbog
potraživanja drugih povjerioca. Obaveze po ovom kreditu od strane preduzeća
nijesu izmirene iz razloga što je u vrijeme dospjelosti rata kredita račun
ponovo bio blokiran zbog potražnje od strane povjerilaca prema kojima su oni
imali obavezu. Kasnije je K. B. na osnovu ovlašćenja koje je dostavljeno ovom
prilikom, prilikom potpisivanja ugovora sa računa preduzeća naplatilo negdje
oko 7000 eura. Okrivljeni navodi da K. B. B. nikada nije dostalvjen list
nepokretnosti br. ... KO T. u kojem je upisana nepokretnost imanje „K.“ i
pretpostavlja da je K. B. do ovog lista nepokretnosti došla tako što je sama
od Direkcije za nekretnine tražila i dobila isti, a nepokretnost u tom listu
se vodi na njegovo ime kao fizičkog lica i ta nepokretnost je već bila
opterećena fiducijom i nelogično je da je mogao nepokretnost koja je u svojini
fizičkog lica da ponudi kao garanciju za obaveze preduzeća DOO “R.“, a
pogotovo što je ta nepokretnost već bila opterećena fiducionalnim pravom.
Okrivljeni  dodaje da je on sa M. G. obavio više razgovora  za otplatu ovog
kredita, i  isto je rekao da je dao na prodaju i imanje „K.“ i još neke
nepokretnosti koje su u vlasništvu preduzeća „R.“ i čim se izvrši prodaja
istih da će kredit biti plaćen. Dodaje i da je vjerovatno direktorica izgubila
strpljenje i podnijela krivičnu prijavu iako smatra to neosnovanim  jer se u
ovom slučaju ne može raditi  o teškom djelu koje mu se stavlja na teret, već o
gradjansko pravnom odnosu. Okrivljeni navodi da mu je nejasno na koji način je
on to htio da prevari G. M. kada je ona imala komplet uvid u finansijsko
poslovanje preduzeća „R.“ obzirom da je on deponent te banke u cjelini.
Takodje je naveo da je o svemu što je preduzela P. Lj. kao izvršni direktor
preduzeća oko dobijanja ovog kredita on bio upoznat o tome s njene strane i
sve je uradila uz njegovu saglasnost.  Izjavio je i da nikada od strane
direktora K. B. B. niti bilo kog drugog službenika te banke nijesu zvanično
pozvani da dodju i zaključe ugovor o zalozi na nepokretnosti evidentiranoj u
LN ... KO T.i, a i da jesu po zakonu nijesu bili u obavezi da to urade
sobzirom da je u članu 7 ugovora o kratkoročnom kreditu ugovoreno da će se za
plaćanje obaveza iz ovog ugovora  garanciju činiti ovlašćenje uz nalog za
naplatu potpisano i ovjereno od ovlašćenih lica. Dodao je i da je kao fizičko
lice i vlasnik imanja „K.“ i ono je od strane preduzeća „R.“ u jednom periodu
bilo zakupljeno od njega kao fizičkog lica o čemu postoji dokumentacija.
Okrivljeni je izjavio da mu nije jasno zašto se od njega traži da dostavi
ugovor o fiduciji zaključen sa V. B. N. S. kada to nema veze sa ovim što je
predmet krivičnih djela, kao i koje su još nepokretnosti u vlasništvu
preduzeća „R.“, te okolnost objavljivanja tendera oko imanja „K.“ i smatra da
se tim zalazi u privatnost firme „R.“ u nešto što je poslovna tajna, kao i da
nezna na osnovu čega tužilac traži da se izjasni kolika je vrijednost imovine
preduzeća „R.“ jer je i to poslovna tajna i da to nema nikakve veze sa
predmetbim krivičnim djelima. Podaci o tome kolika su zaduženja preduzeća, a
kolika potraživanja i prema kome postoje u K. B. B. čije je preduzeće deponent
u cjelini, a to znači da preduzeće „R.“ nema nikakve druge otvorene žiro
račune kod drugih banaka osim kod K. B. B..
Okrivljeni P. M.  izjavio je na glavnom pretresu u svemu kao na zapisnik pred
istražnim sudijom ovog suda od 1. 3. 2005.g. s tim što je naveo da je imanje
„K.“ njegovo privatno vlasništvo i to zemljište i objekat. Ne zna kada je
registrovano preduzeće pod istim nazivom. U jednom periodu postojala je
poslovna veza izmedju preduzeća „K.“ i „R.“ kao i sa svim drugim privrenim
subjektima. Okrivljeni je izjavio da je V. B. garantovalo  imanjem „K.“,
privatnim imanjem, dakle zemljištem i objektom. Takodje navodi da je u momentu
potpisivanja akceptnih naloga očekivao priliv sredstava od dužnika, ali sada
ne može da se izjasni da li su sva potraživanja i naplaćena, odnosno, naveo je
da je u toku stečajni postupak kod Privrednog suda u P., i da ne zna na koji
način je vršena naplata. Okrivljeni je takodje izjavio da on nije koristio
potpis, da je to bilo u nadležnosti izvršnog direktora, i ne zna da li je
njegov potpis bio deponovan, te da ne zna koliko je sredstava od momenta
potpisivanja akceptnih naloga  do blokade i kasnije bilo, a da je uplaćeno K.
B. oko 7000 eura. Okrivljeni nezna na koji način je vršena uplata K. B., da li
preko naloga ili prinudnom naplatom. Naveo je, da je K. B. B. u potpunosti
imala uvid u poslovanje DOO “R.“, jer su bili njihovi deponenti, da je uz
zahtjev za odobrenje kredita priložen list nepokretnosti  .... KO T., a da se
nije mogao ni priložiti list nepokretnosti .... jer je već bio opterećen
hipotekom V. B..  
Sud je u dokaznom postupku radi utvrđivanja činjeničnog stanja i krivice
okrivljenih proveo sledeće dokaze: pročitan je izvod iz kaznene evidencije za
P. M. i za P.Lj. CB N. od 22. 7. 2005.g., izvršen je uvid u pregled
neizvršenih naloga blokade C. B. od 27. 2. 2004.g., do 14. 6. 2005.g., izvršen
je uvid u odobrenje kredita od 25.7.2003.g., na iznos od 40.000 eura, izvršen
je uvid u uplatu   K. B. za odobrenje  kredita „R.“ DOO N. od 25. 7. 2003.g.,
pročitan je zahtjev za odobrenje kratkoročnog kredita podnijet od strane „R.“
DOO K. B. B. od 16. 7. 2003.g. , izvršen je uvid u izvještaj o stanju na
računu  DOO“R.“ od 27. 8. 2003.g., pročitana  je Odluka upravnog odbora „R.“
od 15.7. 2003.g., pročitan je ugovor izmedju K. B. B. i DOO „R.“ zaključen 25.
07. 2003.g., izvršen  je uvid u ovlašćenje od 16. 07. 2003.g., dužnika „R.„ P.
sa ovlašćenjem povjerioca  K. B. B., pročitan je dopis „R.“ DOO upućen K. B.
B. od 6. 11. 2003.g., pročitan je dopis  K. B. B. u potpisu generalnog
direktora upućen „R.“ DO N.  10.11. 2003.g, pročitana je opomena pred krivičnu
prijavu, podnijeta od strane adv. V. M. do 12.12.2003.g, pročitan je dopis K.
B. B. upućen „R.“ putem faksa od 12. 2. 2004.g., izvršen  je  uvid u karton
deponovanih potpisa „R.“ N., uvid u list nepokretnosti ..... KO T. od 01. 12.
2004.g., na saglasnost stranaka pročitan je nalaz vještaka finansijske struke
F. M. od 22. 02. 2006.g., pročitano je izjašnjenje K. B. B. na nalaz vještaka
od 16. 01. 2007.g., na glavnom pretresu od 27. 12. 2006.godine saslušana je
predstavnik oštećene banke M. G..  
Nije bilo predloga za dopunu dokaznog postupka.  
Na osnovu uvida u izvod iz kaznene evidencije CB N. od 22. 7. 2005.godine,
utvrđuje se da P. M. i P. Lj. nijesu ranije osuđivani.  
Na osnovu uvida u pregled neizvršenih naloga blokade C. B.  od 27. 02.
2004.godine, do 14. 06. 2005. godine, utvrdjuje se koliki su dugovi dužnika
„R.“ preduzeća za promet i posredovanje promet i usluge N., prema raznim
povjeriocima, te broj naloga blokade, poziv na boj odobrenja, iznos naloga, te
datum prijema.  
Na osnovu uvida u odobrenje kredita od 25.7.2003.godine, utvrdjuje se da je K.
B. AD B. odobrila kredit „R.“ DO N., u  iznosu od 40.000 eura,  radi
održavanja likvidnosti, sa obezbjeđenjem davanja ovlašćenja uz nalog za
naplatu, a sa rokom otplate od 25. 07. 2003 godine do 23. 10. 2003 godine u
mjesečnim ratama.  
Na osnovu  uvida u uplatu  K. B. AD B. od 25. 07. 2003. g., utvrdjuje se da je
K. B. AD B. izvršila uplatu na ime kredita u korist „R.“ DOO N. sa brojem žiro
računa ........., u iznosu od 40.000 eura, a sa pozivom na broj zaduženja od
.......  
Na osnovu uvida u zahtjev za odobrenje kratkoročnog kredita podnijetog od
strane „R.“ DOO K. B. B. dana 16. 07. 2003. godine, utvrđuje se da su se
obratili K. banci AD B. sa zahtjevom za odobrenje kratkoročnog kredita u
iznosu od 50.000,00 eura.  
Na osnovu uvida u izvještaj o stanju na računu DOO“R.“ od 27.8. 2003.godine,
K. B. AD B., utvrđuje se da je na taj dan dug R.-N. iznosi 44.957,87 eura, i
da je blokada žiro računa u iznosu od 872.287,44 eura.  
Iz  Odluke upravnog odbora „R.“ od 15.7. 2003.godine, proizilazi da je na
sjednici Upravnog odbora donešena odluka da se preduzeće može finansisjki
zadužiti za 250.000,00 eura, na ime kratkoročnog kredita sa rokom otplare 120
dana, uvećanim za troškove kamate.  
Na osnovu uvida u ugovor o kratkoročnom kreditu od 25. 7. 2003.godine utvrđuje
se da je isti zaključen izmedju K. B. B. i DOO „R.“ kao korisnika kredita, na
iznos od 40.000,00 eura radi kreditiranja kratkoročne likvidnosti i plaćanja
obaveza prema ino dobavljačima, sa rokom vraćanja od 90 dana u tri mjesečne
rate, sa kamatom u iznosu od 1,5 % na mjesečnom nivou. Ovim ugovorom odredjena
su druga prava i obaveze banke i korisnika kredita.  
Na osnovu uvida  u ovlašćenje od 16. 07. 2003.g., dužnika „R.„ P.  utvrdjuje
se da je DOO „R.“ izdalo ovlašćenje sa rokom dospijeća obaveze od 13. 10.
2003.g., povjeriocu K. B. AD B., da na teret njihovog računa br.
55800-601-2-18486 ispostavi N. B.- Platni promet nalog za naplatu obaveze po
osnovu kredita po ugovoru br...... na iznos od 42.325,95 eura, u korist
povjerioca br. .........  
Na osnovu uvida u dopis  „R.“ DOO upućen K. B. B.a od 06. 11. 2003.g.,
utvrdjuje se da DOO „R.“ N. moli navedenu banku da se rok vraćanja kredita
odobri do 24.11.2003.g., uz obračun zatezne kamate a iz razloga što iz
objektivnih razloga nijesu ispoštovali svoje ugovorne obaveze, a sobzirom da
će se njihova finansijska situacija stabilizovati negdje za 15 dana.  
Na osnovu uvida u dopis K. B. B. u potpisu generalnog direktora upućeno „R.“
DO N. 10.11. 2003.g, utvrdjuje se da generalni direktor komercijalne banke AD
B. obavještava Preduzeće „R. DOO N. da nijesu u mogućnosti  da prolongiraju
vraćanje kredita br......... do 24. 11. 2003.g., i povuku već aktivirana
sredstva obezbjedjenja vraćanja kredita kojima su započeli naplatu svojih
potraživanja, i da su odložili podnošenje krivične prijave od strane njihovog
advokata do 24. 11. 2003.g., kada očekuju konačnu naplatu svojih potraživanja.  
Uvidom u opomenu pred krivičnu prijavu, podnijetu od strane adv. V. M. do 12.
12. 2003. g, utvrdjuje se da su se isti obratili P. M. osnivaču i ovlašćenom
zastupniku preduzeća „R.“ DOO i podsjetili ga na njegovu obavezu, da su kredit
morali vratiti najkasnije do 23. 10. 2003.g., a kako do tog datuma nijesu
izmirili nijednu dospjelu ratu, a račun je dugo vremena u blokadi, to ne
postoji mogućnost realizacije ni sredstava obezbjedjenja kredita, to je jedina
pravna mogućnost koja je ostala banci na raspolaganje, da naplati svoje
potraživanje iz ugovora o kreditu pokretanjem krivičnog postupka protiv
ovlašćenih zastupnika, pa se nadaju da će obaveze iz ugovora o kreditu
izmiriti u najkraćem roku i da neće davati povoda za podnošenje krivične
prijave javnom tužiocu.  
Uvidom u  dopis K. B. B. upučen  „R.“ putem faksa od 12. 2. 2004.g., utvrdjuje
se da su dospjele a neizmirene obaveze prema K. B. AD B. po osnovu ugovora o
kreditu br. ........ od strane „R.“ DOO N. na dan 21.1. 2004.g., iznosile
38.405,45 eura, i to kako po osnovu glavnice tako i po osnovu pripadajućih
kamata i po osnovu sudskih troškova.  
Uvidom  u karton deponovanih potpisa „R.“ N., utvrdjuje se da novčanim
sredstvima  preduzeća „R.“ DOO N.  sa žuro računa ........ mogu raspolagati
lica ovlašćena za punovažno potpisivanje uz upotrebu pečata otisnutog na tom
obrascu i to Lj. P. i P. M., koji su se i svojeručno potpisali.  
Na osnovu  uvida u list nepokretnosti ..... KO T. od 01. 12. 2004.
g.,utvrdjuje se da se kat. par. ....... i objekti 1. i 2. na kat. parc. .....
koji u naravi predstavljaju poslovnu zgradu u vanprivredi i pomoćnu zgradu
nalaze u svojini V. B. i to po osnovu fiducialnog prenosa prava svojine,
teretu /br....... ugovora o fiducionalnom prenosu prava svojine/, ovjeren od
10. 02. 2004. g.,dužnika P. M., a povjerilac V. B., na ime duga od 1.000.000
eura.  
Na osnovu  nalaza vještaka finansijske struke F. M. od 22. 02. 2006.g.,
utvrdjuje se, da ukupno zaduženje DOO “R.“ N. prema K. B. AD B. po osnovu
ugovora o kratkoročnom kreditu od 25. 7. 2003.g., na dan 01. 01. 2006. g.,
iznosi 60.920,79 eura i to glavni dug u iznosu od 38.237,10 eura, i zatezna
kamata od 22.683,69 eura.  
Na osnovu  izjašnjenja  K. B.  B. na nalaz vještaka od 16. 01. 2007.g.,
utvrdjuje se da su uvidom u nalaz vještaka  M. F. od 05. 02. 2006. g., o
dugovanju preduzeća „R.“ DOO N. prema K. B. AD B. uočene razlike u odnosu na
knjigovodstvenu evidenciju banke i to uplaćeni iznos od 532 eura od  11. 8.
2003.g., odnosi se na jednokratnu ugovorenu naknadu od 1,33 % na odobreni
iznos kredita i uplaćeni iznos od 50 eura od 29. 11. 2003. g, odnosi se na
troškove banke za realizaciju ovlašćenja uz nalog za naplatu, pa sobzirom da
se prethodne uplate ne odnose na otplatu glavnice ili kamate, iste se  ne
nalaze na alnalitičkim karticama, već su knjiženje  jednokratno-internim
nalogom.  
Predstavnik oštećene banke M. G. na zapisnik pred istražnim sudijom ovog suda
od 01. 11. 2005. g., izjavila da je P. M. prije zaključivanja predmetnog
ugovora o kreditu obavio sa njom razgovor u vezi kreditnih uslova i dobio je
sve potrebne informacije o kreditnim uslovima za dobijanje kratkoročnog
kredita. Nakon što su obavili ovaj razgovor i on bio upoznat sa svim uslovima
podnijet je zahtjev banci za odobrenje kratkoročnog kredita kojim je traženo
da im se odobri kratkoročni kredit u iznosu od 50.000 eura sa rokom vraćanja
od 120 dana. P. je u zahtjevu naveo da su mu sredstva potrebna radi održavanja
tekuće likvidnosti i plaćanja obaveza prema ino dobavljaču, a uz garanciju da
će kredit biti vraćen ponudili su hipoteku na nepokretnosti koja je zavedena u
LN ..... KO T.. Medjutim, uz zahtjev nije dostavljen LN .... KO T. kako je
bilo navedeno u zahtjevu, već list nepokretnosti br. .... KO T., tako da ona
niti bilo ko iz banke nije vidio list nepokretnosti koji je naveden u
zahtjevu, jer nikada nije dostavljen banci, a dostavljene su im i fakture.
Prema LN ... upisan je potpuni teret u korist V. B. AD N. S. i dostavljene su
im i fakture za plaćanje dobavljaču saglasno zahtjevu. Takodje  istovremeno im
je dostavljeno i ovlašćenje uz nalog za naplatu potpisano od odgovornog lica
dužnika–izvršnog direktora P. Lj.. Banka je postupajući po podnijetom zahtjevu
i priloženoj dokumentaciji preduzeća „R.“ iz N. odobrila kratkoročni kredit u
iznosu od 40.000 eura, i sklopljen je ugovor 25. 07. 2003. g. Po tom ugovoru
dužnik je bio u obavezi da kredit vrati u 3 jednake mjesečne rate počev od 24.
08. 2003. g., pa zaključno sa 23. 10. 2003. g. Preduzeću „R.“ banka je pustila
putem naloga za prenos iznos od 40.000 eura. Novac koji mu je prenešen putem
naloga za prenos je preko njihovog računa čiji je „R.“ bio deponent, utrošen
na plaćanje obaveza ovog preduzeća. Naime, N. B. iz N. je kao njihova banka
agent vodila račun ovog deponenta i sva dokumentacija o platnom prometu se
nalazila u toj banci, a oni su u njihovoj banci jedino mogli vidjeti trenutno
stanje depozita po vidjenju za ovo preduzeće DOO “R.“. Ovo preduzeće nije
postupilo po ugovoru, tj. nije platilo rate I i II kao i dospjele kamate zbog
čega je banka pustila na naplatu ovlašćenje  u iznosu od 42. 325,95 eura, dana
13. 10. 2003.g., koliko su u tom trenutku iznosile njegove obaveze prema
banci, i na taj način je njegov žiro račun bio blokiran. Nakon što mu je
izvršena blokada računa vlasnik preduzeća P. M. se obratio banci sa molbom da
mu se produži rok otplate kredita do 24. 11. 2003.g., što mu je prećutno
odobreno jer banka nije preduzimala nikakve dalje mjere u smislu podnošenja
krivične prijave sobzirom da mu je prije ovoga usmenim putem rečeno da,
ukoliko ne izvrši svoje obaveze po ugovoru o kreditu da će protiv njega i P.
Lj. biti podnijeta krivična prijava. Rečeno mu je da će mu zbog prolongiranja
otplate biti zaračunata zatezna kamata, i on je na to pristao. Takodje dopisom
od 10. 11. 2003.g., odgovoreno je P. da banka neće preduzimati dalje mjere u
smislu podnošenja krivične prijave protiv njega i P. Lj. zbog neizmirenja duga
do 24. 11. 2003.g., i  da banka nije u mogućnosti da povuče ovlašćenje kojim
traži svoja dospjela potraživanja i da mu time omogući deblokiranje računa.
Nakon ovoga banka se dopisom obratila izvršnom direktoru preduzeća P. Lj.
pismom br. ..... od 12. 2. 2004.g., kojim je obaviještena o stanju dospjelih a
neizmirenih obaveza prema K. B. AD B., a ovome je prethodila opomena pred
podnošenje krivične prijave protiv odgovornih lica u ovom preduzeću i opomena
pred zahtjev za pokretanje stečajnog postupka od istog datuma koja je
odgovornim licima uputio advokat V. M.. Od strane vlasnika–izvršnog direktora
„R.„ DOO N. stalno su imali obećanja da će svoje obaveze izmiriti i oni su
strpljivo čekali neko vrijeme. Nakon ovog, Privrednom sudu u P. podnijeli su
predlog za izvršenje na osnovu vjerodostojne isprave, ali u tom posutpku
nijesu uspjeli da naplate njihova potraživanja iako je donijeto pravosnažno
izvršno rješenje I. .... od 9. 9. 2004.g., pa tek pošto ni u tom postupku
nijesu uspjeli da naplate svoja potraživanja odlučili su se na podnošenje
krivične prijave koju su podnijeli OB B. i ODT K. početkom septembra  2004.g.
Od dana podnošenja krivične prijave pa  do danas dug po predmetnom ugovoru o
kreditu nije izmiren niti je bilo pokušaja da se isti izmiri, a sudu je
dostavjen izvještaj o stanju dugovanjana dan 25. 10. 2005.g. Da je P. prije
sklapanja ugovora obavio razgovor sa njim i dobio informacije o kreditnim
uslovima, tj. uslovima za odobravanje kredita, i normalno na iste je pristao,
a  sam je predložio da se stavi hipoteka na njegove nepokretnosti koje su
zavedene u LN .... kao garancija obezbjedjenja vraćanja kredita a za šta nije
dostavio posjedovni list, već posjedovni list ...9 koji je već bio opterećen
fiducijalnim pravom u korist „V. B.“ AD N. S.. Poznato joj je da je P. M.
pružao ugostiteljske usluge u motelu imanje „K.“ na M. i preko preduzeća „R.“
o čemu svjedoče  i fakute koje su izdate  toj banci i koje su priložene uz
krivičnu prijavu. Na taj način identifikujuću svoju privatnu imovinu sa
imovinom preduzeća „R.“ okrivljeni je lažno prikazivao da je bonitet firme
„R.“ mnogo kvalitetniji nego što je stvarno bio. Fiducijarni prenos prava
svojine je po listu nepokretnosti br. .... kreditni aranžman „V.“ B. sa kojim
oni nemju nikakve dodirne tačke izuzev  da nepokretnosti koje su bile
opterećene nijesu mogli prihvatiti kao garanciju. Priložili su sudu izvještaj
o stanju duga preduzeća „R.“ po predmetnom ugovoru na dan 25. 10. 2005.g.,
koji iznosi 56.946,66 eura bez sudsko advokatskih troškova. Pred Privrednim
sudom u P. pokrenut je stečajni postupak nad preduzećem „R.“ iz N. i banka je
svoje potraživanje duga po predmetnom ugovoru o kreditu prijavila u stečajnu
masu.
Pridružila se krivičnom gonjenju protiv okrivljenih i postavila je imovinsko
pravni zahtjev u iznosu od dospjele glavnice, ugovorene zatezne kamate,
advokatskih i sudskih troškova.
Predstavnik oštećenog M. G. je na zapisnik o glavnom pretresu od 27. 12.
2006.g., izjavila u svemu kao na zapisnik pred istražnim sudijom ovog suda od
1. 11. 2005.g. Izjavila je da je u momentu kada je DOO “R.“ podnijelo zahtjev
za kredit, bio u blokadi i ona je znala za tu blokadu. Medjutim, razgovarala
je sa P. i on je rekao da očekuje prilive sredstava  i da će biti likvidni za
30 odnosno 90 dana i prvi zahtjev koji je podnijet  bio je od 200.000 eura. U
vrijeme podnošenja tog zahtjeva banci je dostavljen izvod iz lista
nepokretnosti br. .... KO T. i kada je vidjela da je opterećena V. B. u
najvećem dijelu i to i na objektu i na parkingu i prilazu pa je traženo bolje
obezbjedjenje. Razlog zbog čega se nije odobrio kredit na iznos od 200.000, je
bilo i nepostojanje odluke preduzeća o dijelu objekta na koji treba da se
stavi opterećenje, a razlog je bio i blokada računa, pa je banka donijela
odluku kojom se dodijelio manji kredit i tako je dodijeljen kredit u iznosu od
40.000 eura koji je dat upravo zbog toga što smo imali obećanje P. da će žiro
račun biti likvidan. Kako sredstva nijesu uplaćivana banci to je pozvan P. i
pismeno mu je poslato upozorenje i slate su mu opomene da izmiri obaveze.
Postoji  dopis kojim je banka tražila od P. izmirenje i njegov zahtjev da se
taj rok prolongira do 24. 11. 2004.g. Banka mu je to i odobrila smatrajući i
vjerujući da će biti do tada likvidni, ali od tada pa  do danas nije ništa
uplaćeno. Izjavila je da je banka sve što je naplatila bilo prinudnom
naplatom, a od desetog mjeseca 2003.g., do danas nešto je malo uplaćeno i to
preko prinudne naplate. Na pitanje branioca okrivljene P. “zašto je odobren
kredit i zašto je podnijeta krivična prijava ako se znalo da je DOO „R.“ u
blokadi“, predstavnik oštećenog izjavila je, da je bila  upoznata da DOO “R.“
ima veliku imovinu, a u razgovoru sa P., imala je tvrdnju da očekuje priliv
sredstava na računu što nije neobično da firma može da bude privemeno u
blokadi pa pošto je P. tvrdio da će biti priliva sredstava, a sa druge strane
znao je da je banci dao ovlašćenje i da to znači povlačenje odgovornosti
ukoliko se po tome ne postupi, banka mu je odobrila kredit. Na pitanje
branioca okriv. P., da li svaki neplaćeni zajam povlači krivičnu odgovornost,
predstavnik optećenog je izjavila je da će o tome odluku donijeti sud. Na
pitanje da li postoje bančini propisi i pravila banke i da li je iste
ispopštovala, predstavnik  oštećene izjavila je da postoje propisi i da  jesu
ispoštovani. Takodje je izjavila da se banka  uvjereva u bonitet firme, a da
se na razne načine može obezbijediti prilikom davanja kredita, i da je jedan
od načina obezbjedjenja izdavanje akceptnih naloga što je bilo u konkretnom
slučaju, jer je ovlašćenje uz nalog za naplatu takodje instrument
obezbjedjenja. Na pitanje, zašto nije podnijeta krivična prijava kada je
protekao rok u kojem je DOO “R.“ bio u obavezi da izmiri svoju obavezu,
izjavila je da je bilo pregovora sa P. i to u pisanoj formi, i da je to bio
razlog zbog čega se nije tada podnijela prijava. Takodje je navela da je
odobren kredit „R.“ radi prevazliaženja problema, i  pored toga što je bio u
blokadi jer je bilo ubjedjenje da će kredit biti vraćen onako kako je
ovlašćenjem navedeno i to iz budućeg priliva koje se očekivalo i iz tih
razloga odobren je kredit. Na pitanje zašto je zaključen kredit ako je po
ubjedjenju banke list nepokretnosti koji je bio priložen nevaljan, predstavnik
banke je izjavila da je kredit odobren jer je postojalo drugo sredstvo
odobrenja plaćanja, a to je ovlašćenje, a list nepokretnosti je ponudjen na
zahtjev od 200.000 eura, a ne za iznos od 40.000 eura. Na pitanje, da li bi
krivična prijava bila podnijeta od strane banke da su obaveze „R.“ izmirene do
24. 11. 2004.g., predstavnik oštećene je izjavila da u tom slučaju ne bi bio
pokrenut krivični postupak. Navela je da je u svemu postupano po pravilima
banke u vrijeme zaključenja ugovora, da je sredstvo obezbjedjenja po njihovim
aktima i po zakonu, ovlašćenje za naplatu. Izjavlila je da na osnovu
zaključenog ugovora o kreditu postoji obaveza da se uplate izvrše na vrijeme,
a uz to je izdat i instrument plaćanja i konkretnom slučaju, a okrivljeni
nijesu ispoštovali ni jedno ni drugo zbog čega se i osjetila prevarenom.
Nakon dobijanja kredita i nakon ulaska u docnju, P. se obratio njoj lično sa
zahtjevom za prolongiranje roka isplate i to prvo telefonskim putem, a kasnije
u pisanoj formi, i zahtijevala je od njega da se u pisanoj formi obrati banci.
Nije se mogla izjasniti kako je bilo kretanje na računu „R.“, a posebno
završni račun, koliki je bio promet „R.“ ali da je banka imala uvid u promet i
znalo se da je to DOO prihodovalo dobro, obzirom na djelatnost kojom se
bavilo, i na imovinu koja je bila u funkciji ostvarivanja toga. Na pitanje da
li je imanje  „K.“ bilo prikazano kao imovina firme ili kao privatno
vlasništvo, izjavila je da na to ne može da se izjasni, dok na pitanje
branioca okriv. P. “ko je sačinio ugovor i ko je dao uslove u ugovoru,“
predstavnik banke izjavila je da je ugovor sačinila stručna služba banke, da
ga je ona potpisala, i da je ugovor pisan na osnovu rješenja generalnog
direktora.  
Imajući u vidu izvedene dokaze kao i odbrane okrivljenih, nesporno je
utvrđeno da je dana 25. 7. 2003.godine zaključen izmedju K. B. B. i DOO „R.“
kao korisnika kredita ugovor o kratkoročnom kreditu na iznos od 40.000,00
eura, radi kreditiranja kratkoročne likvidnosti i plaćanja obaveza prema ino
dobavljačima, sa rokom vraćanja od 90 dana u tri mjesečne rate, sa kamatom u
iznosu od 1,5 % na mjesečnom nivou. Takođe je nesporno utvrđeno da je dana 25.
7. 2003.g., K. B. AD B. odobrila kredit i izvršila uplatu na ime kredita u
korist „R.“ DOO N. sa brojem žiro računa ........., u   iznosu od 40.000 eura,
a sa pozivom na broj zaduženja od ...., a preduzeće R. je kao sredstvo
obezbeđenja izdalo ovlašćenje sa rokom dospijeća obaveze od 13. 10. 2003.g.,
povjeriocu K. B. AD B..  
Iz odbrana okrivljenih, a i iz ostalih izvedenih dokaza je utvrđeno i da
okrivljeni kao korisnici kredita nijesu na vrijeme izvršili otplatu kredita, a
kako je to predviđeno ugovorom, kao ni do dana okončanja glavnog pretresa.
Takođe je nesporno utvrđeno na osnovu nalaza vještaka finansijske struke F. M.
od 22. 2. 2006.godine, da ukupno zaduženje DOO “R.“ N. prema K. B. AD B. po
osnovu ugovora  o kratkoročnom kreditu od 25. 7. 2003.g., na dan 01. 01. 2006.
g., iznosi 60.920,79 eura, i to glavni dug u iznosu od 38.237,10 eura, i
zatezna kamata u iznosu od 22.683,69 eura.  
Sud je utvrdio i da su okrivljeni odgovorna lica u DOO.“R.“ N., i to
okrivljena P. Lj., izvršni direktor DOO „R.“ N., a okrivljeni P. M.  osnivač i
vlasnik DOO „R.“ N., a što je utvrđeno na osnovu izjava okrivljenih i uvida u
karton deponovanih potpisa.  
Sud nije utvrdio izvedenim dokazima da su okrivljeni iskoristili svoj službeni
položaj i ovlašćenja, i to na način što je okriv. Lj. P. kao izvršni direktor,
na sjednici  Upravnog odbora donijela Odluku od 15. 7. 2003.g., kojom se
odobrava finansijsko zaduženje preduzeća u iznosu od 250.000 eura na ime
kratkoročnog kredita, sa rokom otplate 120 dana, uvećanim za troškove kamate,
dana 16. 07. 2003.g. i K. B. AD B. podnijela zahtjev za odobrenje kratkoročnog
kredita u iznosu od 50.000 eura, sa rokom vračanja od 120 dana, iz razloga što
je navedeno preduzeće bilo deponent K. B. AD B., i banka je na taj način imala
uvid u stanje računa „R.“, i čitavo vrijeme nakon podnošenja zahtjeva za
odobrenje kredita, kao i prije toga, direktoru banke su bile poznate
činjenice da će navedeni kredit biti namijenjen za deblokadu računa navedenog
preduzeća, tj. prevazilaženje nelikvidnosti.
Nije dokazano da su okrivljeni kao odgovorna lica u DOO „R.“ i to P. Lj. kao
izvršni direktor i P. M. kao osnivač, po prethodnom dogovoru a u namjeri
pribavljanja protivpravne imovinske koristi za navedeno preduzeće, odnosno
nanošenjem štete za K. B. B. iskoristili svoj službeni položaj i ovlašćenja.
Naime, nije dokazano da su okrivljeni kao službena lica u ostvarivanju
navedene namjere, koristili službeno ovlašćenje koje proizilazi iz njihovog
svojstva službenog lica. Nije dokazano da se okrivljeni kao službena lica
nijesu rukovodila interesima službe, da su odluku zasnovali na nekon svom ili
tudjem interesu, odnosno da su zloupotrijebili ovlašćenja. Nasuprot ovom, u
postupku je utvrdjen način na koji je donijeta Odluka od 15. 07. 2003. godine,
da nju nije donijela P. Lj. kao izvršno direktor već Upravni odbor preduzeća
„R.“, da je Odluka donijeta na sjednici Upravnog odbora, a samo je potpisana
od strane okrivljene kao izvršnog direktora i ovjerena pečatom navedenog
preduzeća, a što je uobičajna procedura što Odluku čini valjanom u formalno-
pravnom smislu. Kao Odluka koja je donijeta u propisanoj proceduri i od strane
ovlašćenih lica, mogla je biti dostavljena uz zahtjev za odobravanje kredita
pomenutoj Banci. Dakle, Odluka je imala propisanu formu i u materijalno
formalnom smislu nije imala nedostataka, na osnovu donijete Odluke nijesu
iskorišćeni ni službeni položaj niti ovlašćenje izvršnog direktora i osnivača
i vlasnika „R.“.
Takodje, u postupku nije dokazano da je okrivljena P. Lj. uz zahtjev za
odobrenje kredita podnijela izvod iz lista nepokretnosti ...., jer je i u
zahtjevu za odobrenje kredita koji je naslovljen na K. B. B. od 16. 07. 2003.
godine izričito navedeno da se dostavlja izvod iz lista nepokretnodti ....
K.O. T. i izvještaj o procjeni vrijednosti nepokretnosti uz kopiju završenog
računa za 2002. godinu. Dakle, postojala je mogućnost, ali i obaveza Banke
da prilikom rješavanja po zahtjevu za odobrenje kredita, izvrši provjeru
dostavljene dokumentacije, dakle, i listova nepokretnosti, u protivnom,
postavlja se pitanje, čija je to odgovornost i da li se ona može pripisati
podnosiocu zahtjeva. Samo podnošenje zahtjeva ne mora da ima posebnu formu,
radi se o običnom zahtjevu, ali onaj kome se podnosi zahtjev, prilikom
rješavanja po istom, ima obavezu i dužnost da preispita njegovu valjanost,
osnovanost i tek nakon toga donese odluku.
Uz to, navedena Banka imala je mogućnost svakodnevnog uvida u poslovanje
navedenog preduzeća, a to je potvrdio i predstavnik-direktor Banke prilikom
saslušanja, da je bio upoznat da je račun preduzeća u blokadi. Nema dokaza da
su okrivljeni bilo kojom radnjom doveli u zabludu direktora Banke da zaključi
ugovor o kreditu dana 25. 07. 2003. godine na štetu Banke. Ovo tim prije što
je i sam predstavnik Banke u toku postupka izjavio da je imao mogućnost
svakodnevnog uvida u stanje na računu navedenog preduzeća, koji je ujedno i
bio deponent kod navedene Banke, pa se postavlja logično pitanje, kako je i
kojom radnjom predstavnik Banke-direktor Banke doveden u zabludu, prilikom
odobrenja i zaključenja ugovora o kreditu. Dovodjenje u zabludu je stvaranje
pogrešne predstave kod nekog lica o činjenicama. Koje su pogrešne predstave
stvarali okrivljeni, kojim radnjama i u čemu se oni sastoje? Okrivljeni su
prikazali da su u blokadi, zato su tražili kredit, Banka je znala da su u
blokadi, iako su to mogli znati i bez navodjenja okrivljenih u zahtjevu za
kredit jer su u svakom času mogli znati stanje na žiro računu, da li je u
blokadi ili ne. I pored ovog okrivljeni su garantovali nepokretnostima
upisanim u listu nepokretnosti .... K.O. T. i Banka je imala mogućnost upisa
hipoteke na predmetnim nepokretnostima kao sredsto obezbjedjenja plaćanja
kredita, a što Banka nije iskoristila, zbog toga što je, kako je naveo njegov
predstavnik, navedena nepokretnost najvećim dijelom bila opterećena u korist
„V. B.“ iz N. S.. Nakon ovog, Banka je od navedenog preduzeća zatražila samo
ovlašćenje, što je i dostavljeno.
Okolnost što je predstavnik oštećenog naveo da je imao obećanje i vjerovanje
da će okrivljeni P. izmiriti obaveze jer očekuje priliv sredstava, može se
smatrati njegovim priznanjem duga, a što okrivljeni nije ni sporio, ali nema
dokaza da im je bila namjera sticanja protivpravne imovinske koristi
dovodjenjem u zabludu.
Dug po kreditu nije sporan, on postoji, ali nije dokazano da je bilo kojom
radnjom od strane jednog ili drugog okrivljenog, predstavnik Banke, odnosno
direktor doveden u zabludu da zaključi ugovor o kreditu. Dakle, nema dokaza da
su okrivljeni učinili krivično djelo prevare.
Neispunjenje ugovornih obaveza je gradjanskopravna prevara ali ne mora biti i
krivična prevara. Kriterijum razgraničenja je upravo namjera koja postoji
kod prevare, a treba da postoji u vrijeme zaključenja ugovora i za period
predugovornih odnosa kada se zabluda izaziva. Izvedenim dokazima nije
dokazano da su okrivljeni u trenutku zaključenja ugovora o kreditu imali
namjeru da isti ne vrate, niti je dokazano da su u vrijeme predugovornih
odnosa izazivali zabludu kod oštećenog predstavnika Banke, jer su, što je
nesporno podnijeli dokumentaciju koja je od njih tražena, Banka je imala uvid
svakodnevni u stanje računa preduzeća jer je to preduzeće bilo deponent upravo
K. B. B., a ne neke druge, njihovo poslovanje je bilo poznato direktoru banke
prilikom odobravanja kredita, bila je upoznata koja je svrha kredita –
deblokada računa, pa je i pored toga zaključen ugovor o kreditu.
Takodje, nesporno je utvrdjeno, da je banka dio sredstava naplatila i to u
sukcesivnim iznosima što su izjavili okrivljeni a potvrdio je i predstavnik K.
B. B., što takodje upućuje na zaključak da nema dokaza da je namjera
okrivljenih bila izbjegavanje ugovornih obaveza, vraćanja kredita.
Preduzeće R. je poslovalo sa gubitkom, bilo je u blokadi, koja činjenica je
bila poznata direktoru Banke pa je i pored toga zaključila ugovor o kreditu, a
prethodno ga odobrila. Uz to, nije prihvaćen ponudjeni upis hipoteke na
nepokretnostima u K.O. T. list nepokretnosti ..., što još više učvršćuje
zaključak suda da okrivljeni nijesu imali namjeru pribavljanja protivpravne
imovinske koristi dovodjenjem u zabludu, jer je postojala procjenjena
vrijednost navedenih nepokretnosti, koja je bila znatno veća od odobrenog
kredita, a što su okrivljeni ponudili kao garanciju, a predstavnik Banke to
nije prihvatio već je tražio ovlašćenje, što su orkivljeni i dostavili. 
Imajući u vidu naprijed navedeno, sud je na osnovu člana 363. stav 1. tačka 3.
Zakonika o krivičnom postupku RCG, donio presudu da se okrivljeni oslobađaju
od optužbe da su učinili kao izvršioci učinili krivično djelo zloupotreba
službenog položaja iz člana 416. st. 5. u vezi st. 4. i st. 1. Krivičnog
Zakonika CG, u sticaju sa krivičnim djelom prevare iz člana 244. st. 4. u vezi
st. 1. Krivičnog Zakonika CG.  
Troškovi krivičnog postupka padaju na teret budžetskih sredstava ovog suda
shodno članu  203. ZKP RCG.  
Obzirom da su okrivljeni oslobodjeni optužbe, a da su oštećeni postavili
imovinskopravni zahtjev, to su radi ostvarenja istog upućeni na parnicu shodno
članu 212. ZKP CG.  
OSNOVNI SUD U KOTORU
Dana 16. 01. 2007. g. 
Zapisničar,
Predsjednik vijeća –sudija, 
Matijević Slavica, s. r.                                               Dr
Vesna Vučković, s. r.  
PRAVNA POUKA : Protiv ove presude dozvoljena je žalba Višem sudu Podgorica
u roku od 15 dana od dana prijama, a preko ovog suda.  