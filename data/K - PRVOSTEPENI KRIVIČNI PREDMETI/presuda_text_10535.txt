Posl. br. K. 106/10/07
U IME NARODA! 
Osnovni sud u Kotoru kao nadležni prvostepeni krivični sud u vijeću
sastavljenom od predsjednika vijeća – sudije Vesne Pean i članova vijeća
sudija porotnika Ljubenka Borovića i Nedjeljka Vukasnovića uz učešće
zapisničara Branke Spalević, u krivičnom predmetu protiv okrivljenih J. V. iz
P. i K. D. iz B., koje brani adv. F.M. iz P., zbog krivičnog djela zloupotrebe
službenog položaja iz člana 216. st. 1. Krivičnog zakonika RCG, koji se vodi
po optužnici ODT Kotor Kt. br. 464/02 od 26. 11. 2007 godine, nakon održanog
glavnog i javnog pretresa dana 25.05.2010. godine, u prisustvu okrivljenih,
njihovog branioca i zastupnika tužbe Ljiljane Milić zamjenice ODT -a Kotor,
donio je i javno objavio dana 28.05.2010. godine, sledeću  
P R E S U D U 
1. Okrivljeni J. V. , zvani V., od oca V. i majke V., rođene K., rođen
.... godine u N., stalno nastanjen u P., ulica ..., Crnogorac, pravnik,
oženjen, otac četvoro maloljetnje djece, vojni rok služio ... godine u S.,
srednjeg imovnog stanja, neosuđivan, protiv kojeg se ne vodi postupak za drugo
krivično djelo,  
2. Okrivljena K. D. od oca J. i majke D., rođene K., rođena .... godine u
O., opština P., stalno nastanjena u B., ...., Crnogorka, pravnik, udata, majka
troje djece, lošeg imovnog stanja, protiv koje se vodi postupak za drugo
krivično djelo,  
K r i v i    s u
Što su
dana  18.09.2001. i 24.09.2001. godine, B., iskorišćavanjem svog službenog
položaja i ovlašćenja, u namjeri da drugom pribave korist i teže povrede prava
drugog, okr. J. V. kao načelnik i okr. K. D. kao ovlašćeno službeno lice za
vođenje upravnog postupka u PJ B., Direkcije za nekretnine P., donijeli
Rješenje od 18.09.2001.g., kojim se preduzeću "K." - industriji mesa sa
hladnjačom K. – K. P., dozvoljava upis u kat.parc. za KO B. u LN ...., kao
nosiocu prava svojine na poslovnom prostoru u prizemlju objekta br. ... na
parc. ... KO B., pov. ..., na osnovu ugovora o kupoprodaji br. ..... od .....
godine, koji ne sadrži potpise zastupnika ugovornih strana niti pečate pravnih
lica - ugovornih strana, pa isti nije ni mogao biti ovjeren, niti predstavlja
ispravu na osnovu koje se u smislu čl. 81. st. 1.tač. 4. Zakona o državnom
premjeru, katastru i upisima prava na nepokretnostima (Sl. list RCG br.
55/2000), može sprovoditi upis prava svojine, te bez izričite izjave pravnog
prethodnika da pristaje da se sticalac uknjiži i bez prethodne promjene upisa
na prodavca GP "D." kao prethodnog vlasnika, a dana ..... g. u istom svojstvu
i u istoj namjeri donijeli Rješenje kojim se "N." AD D. dozvoljava upis u
kat.operat za KO B. u LN ..... kao nosiocu prava svojine u istom poslovnom
prostoru, čime su za preduzeće "K. E." - industriji mesa sa hladnjačom K. – K.
P. pribavili korist i teže povrijedili prava ošt. D.O.O. "K." K., dotadašnjeg
korisnika predmetnog prostora  
- Čime su učinili krivično djelo zloupotrebe službenog položaja iz čl. 216.
st.1. Krivičnog zakona RCG, 
Pa sud J. V. i K. D. na osnovu napred navedene krivično pravne odredbe i čl.
3,5,8,13,32,33,38,41,42,43, 51,52 i 53 KZ SRJ, te čl. 364. ZKP-a izriče:  
USLOVNU OSUDU
Kojom im prethodno utvrđuje kaznu zatvora u trajanju od po 3 (tri) mjeseca, te
se istovremeno određuje da se ista neće izvršiti ukoliko okrivljeni za vrijeme
od (1) jedne godine, od dana pravosnažnosti presude, ne učine novo krivično
djelo.  
Dužni su okrivljeni solidarno uplatiti na ime sudskog paušala iznos od po
100,00 €, a u roku od 30 dana od dana pravosnažnosti presude na žiro račun
Osnovnog suda Kotor br. 832-16-52,  a dokaz o uplati dostaviti ovom sudu s
pozivom na br. K. 106/10/07.  
O b r a z l o ž e nj e 
ODT Kotor podnio je ovom sudu optužnicu Kt. br. 464/02 od 26.11.2007 godine
protiv J. V.i K. D., zbog krivičnog djela zloupotrebe službenog položaja iz
člana 416. stav 4. u vezi stava 1. Krivičnog zakonika.  
Sud je u ovom postupku donio prvostepenu presudu koja je u postupku po žalbi
bila ukinuta rješenjem Višeg suda u Podgorici Kž. br. 2078/09 od
12.03.2010.g.i predmet vraćen na ponovno sudjenje.  
Sud je zakazao novi glavni pretres, a zastupnik tužbe je do završetka glavnog
pretresa precizirala činjenični opis na način kako je to navedeno u izreci
odluke, objašnjavajući da je važeći zakon u vrijeme izvršenja krivičnog djela
bio Zakon o državnom premjeru i katastru i upisima prava na nepokretnosti
objavljen u Službenom listu br. 55/2000, čime je preciziran činjenični opis u
tom dijelu. U pogledu pravne kvalifikacije je navela da se ima primjeniti
zakon koji je blaži za učinioca, medjutim, imajući u vidu kasnije izmjene
zakona, nije došlo do donošenja zakona koji bi bio blaži za učinioca, pa se
ima primjeniti zakon koji je važio u vrijeme izvršenja djela, a to je Krivični
zakon Republike Crne Gore, u kome je navedeno krivično djelo propisano u čl.
216. st. 1. KZ RCG. Ostala je pri završnoj riječi datoj na glavnom pretresu
datoj 08.07.2009. godine, osim u pogledu preciziranog činjeničnog opisa i
pravne kvalifikacije djela i predložila je sudu da okrivljenog oglasi krivim i
kazni po zakonu.  
Okrivljeni J. V. je u svojoj odbrani izjavio da je saznao tek na sudu, da je
nešto sporno sa predmetnim rješenjem, kada mu je saopšten sadržaj zahtjeva za
sprovođenje istrage i u tom smislu je izjavio  da je K. D.bila obrađivač ovog
predmeta u njihovoj PJ. Radilo se o dugogodišnjem službeniku, potpuno
savjesnom radniku, besprjekornom, kojoj se, barem da on zna, nisu potkradale
ni slučajne greške, a kamoli nešto slično ovome što joj se stavlja na teret.
Pošto je ona bila obrađivač tog predmeta, on se samim tim, a i zbog proteka
vremena, nije mogao sjetiti o čemu se radi, ali svakako da je pri obradi tog
predmeta ispoštovana uobičajena procedura, koju je sprovodila K., a kasnije
nakon što je sve obradila po pravilima struke i savjesti, njemu donosila na
potpis. On se, kao i u svim ostalim predmetima, koje je obrađivala ona, kao i
drugi obrađivači, pregladavši spise i neprimijetivši ništa sporno, a još manje
protivzakonito, potpisivao. Suviše toga mu se stavlja na teret da bi se mogao
sjetiti tačno svega pojedinačno, ali odgovorno je tvrdio da nije izvršio
krivično djelo koje mu se stavlja na teret, a kao građaninin i kao kolega i
kao nadređeni K., može da tvrdi isto i za nju. Na glavnom pretresu je naveo da
je još u toku upravni postupak kod PJ B. za upis prava svojine na poslovnom
prostoru, da je zapravo taj upravni akt-predmetno rješenje izazvalo
negodovanje stranke DOO "K." K., koja zapravo nije pružila nijedan dokaz u
prilog svojim tvrdnjama. Tvrdio je da je netačno da predmetni ugovor nije
valjan i da ne predstavlja ispravu u smislu člana 81 pomenutog zakona, jer u
vrijeme kada je sačinjen, ranih 70-tih je bio valjan po tada važećim zakonskim
normama, a tek 1975 godine je propisano obavezivanje pravnih lica da
sklopljene ugovore sudski ovjere. Dakle, predmetni ugovor je bio valjan pravni
osnov u vrijeme donošenja, a takođe je ukazao na postojanje potvrde preduzeća
„R.“ kojom se potvrđuje da se ne protive uknjižbi i daju validnost ugovoru i
ukazao da su i obrađivač i on predočili niz materijalnih dokaza za valjanost
ugovora i nalaze pogrešnim tumačenje predmetnog lista nepokretnosti, jer
Opština B. nije bila, niti je mogla biti, nosilac svojinskih prava. Nakon
predočavanja ugovora od .... godine okrivljeni se izjasnio da se ne može
sjetiti da li je u to vrijeme vršio uvid u pokazani ugovor, niti da li je
primijetio kakve nedostatke, jer su obim i količina posla u toj direkciji bili
veliki u to vrijeme, a u principu je vjerovao drugookrivljenoj, koja je
dugogodišnji savjestan službenik te direkcije. U odnosu na predočeni ugovor od
.... godine, izjasnio se da nije primijetio nikakve nedostatke na predočenom
ugovoru, da su na njemu postojali pečati i potpisi i potvrdio je da je na
osnovu njega doneseno sporno rješenje. Posebno je odgovorio, da koliko može da
se sjeti, poslije poništenja rješenja, uvažen je stav drugostepenog organa i
donesena je negativna odluka. Takodje je izjavio da je bio prisutan u oba
slučaja kada je inspektor R. vršio inspekciju, ali kao i u svim drugim
slučajevima, konstatacije na zapisniku su bile naknadno poslate. Nije
preduzimao nikakve mjere povodom zaključaka inspektora R., jer je iste našao
neprimjerenim i prekoračenjem nadležnosti. Nije se mogao sjetiti da li je o
radnjama i stanju koje je našao inspektor R. obavijestio svog
pretpostavljenog. U završnoj riječi okrivljeni J. V. izjavio je da ostaje kod
navoda svoje odbrane i naveo je da je od strane Vrhovnog i Upravnog suda
upravo utvđeno da ovo prvobitno rješenje kojim se dozvoljava pravo upisa
svojine na predmetnom poslovnom prostoru od strane „K. E.“, dokazuje istinu u
ovom predmetu.  
Okrivljena K. D. je u svojoj odbrani izjavila da je svaku radnju koju je
preduzela u ovom svom poslovnom zadatku, preduzela na isti i na uobičajen
način kao i u svim ostalim. Nije imala namjeru da bilo koga ošteti ili sebi
ili nekome pribavi protivpravnu imovinsku korist. Sjećala se da su dobili
zahtjev za uknjižbu pravnog zastupnika „K. E.“ na uobičajeni način sa
dostavljanjem u prilogu ugovora između K. E. i GP D.. Na osnovu toga, geometar
njihove PJ je izašao na lice mjesta da snimi objekat, obzirom da u većini
slučaja imaju samo gabarite istih, pa pošto je izvršio mjerenja i utvrdio
postojanje, na konkretnoj čestici zemlje, poslovnog prostora ..... m2 u
prizemlju, doneseno je rješenje o uknjižbi na „K. E.“. Što se tiče ugovora od
..... godine, odgovorila je da je tek 1975 godine stupila na snagu obaveza da
ugovori moraju biti sudski ovjereni. Pošto je ugovor potpisan od strane
ugovarača, prije tog perioda, bio je potpuno valjan za prenos prava vlasništva
na kupca. Oni su dobili pravosnažno rješenje o uknjižbi i stekli pravo
vlasnosti na predmetnoj nekretnini, da bi kasnije taj poslovni prostor prodali
AD „N.“ iz D.. Pošto je poslovni prostor već bio identifikovan u njihovoj
administraciji, a zbog uknjižbe te nekretnine na tadašnjeg kupca, a sada
prodavca „K. E.“, nisu izlazili na teren radi identifikacije, već je na osnovu
ugovora koji je ovjeren kod Osnovnog suda u Podgorici doneseno rješenje o
preuknjižbi na AD „N.“ iz D.. Uobičajena procedura u PJ B. je bila da ne
provjeravaju šta je ovjerio bilo koji od sudova, jer je to njihova obaveza i
da ovjere potpis samo ukoliko ovlašćeno lice posjeduje i pečat od firme koju
zastupa, a što se tiče samog pečata ovjere, izjavila je da su vrlo nečitki svi
pečati ovjere, kao i same ovjere iz Osnovnog suda u Podgorici, a
najvjerovatnije zbog upotrebe pohabanih pečata, uz ogradu da u spisima
predmeta koje su dostavili Vrhovnom sudu, moguće postoji primjerak sa čitkim
pečatom. Nesporno su utvrdili da je Opština nosilac prava svojine, ali na
zgradi, u gabaritu i na parceli, bez posjedovanja podataka da je Opština
takođe vlasnik poslovnog prostora u toj zgradi od ... m2 i upravo zbog te
činjenice nije vršena preuknjižba svojine sa Opštine B.... na GP D..., pa
nakon toga na „K. e.“. Posebno je odgovorila da najvjerovatnije klauzula
intabulandi postoji u ugovoru, ali, čak i da nije tako, a čega se ne može
sjetiti zbog proteka vremena, sigurna je da u spisima predmeta, koji se,
nalaze kod Vrhovnog suda, može naći izjava GP „D.“ u posebnom aktu kojim daje
saglasnost da se izvrši preuknjižba prava vlasništva. Objasnila je da je „K.
K.“ pravni sledbenik „K. E.“ i u tom smislu su se pojavili sa zahtjevom da se
ponište rješenja o upisu, kojima je AD „N.“ iz D. stekao pravo vlasništva na
predmetnoj nekretnini, kupovinom od „K. E.“, navodeći da je uknjižba izvršena
na osnovu falsifikata. U odnosu na ugovor od .... godine, objasnila je da je
na osnovu tog ugovora doneseno sporno rješenje, da je ona u to vrijeme u
rukama imala, i na osnovu njega radila, ugovor od .... godine, sa pečatima i
potpisima strana ugovornica i primjerak takvog ugovora u fotokopiji je
predočila na uvid sudu i protivnoj strani. Povodom ugovora, za koga je
nesporno da u fotokopiji predočenoj sudu sadrži pečate i potpise ugovornica,
izjasnila se da su svi spisi bili na uvid inspektoru R., da se original
predmetnog ugovora sa pečatima i potpisima nalazio u njihovim spisima, a
istražnom sudiji ga nije pokazala, jer joj ga nije tražio. Objasnila je da
.... godine nije postojala obaveza ovjere ugovora između pravnih lica, već je
ta obaveza ustanovljena kasnije, pa su oni sve takve ugovore koji datiraju iz
vremena prije ustanovljenja obaveze ovjere prihvatali, a u slučajevima gdje su
ih ranije odbijali, rješenja su im bivala ukidana. Dalje se izjasnila da je
postojala klauzula intabulandi, ukazujući na potvrdu KP D. od ..... godine,
koja je priložena spisima predmeta, a u pogledu uknjižbe Opštine B., izjasnila
se da je bila praksa da se na svim nepokretnostima u vrijeme izlaganja, na
kojima se nije javljalo zainteresovano lice, uknjiži Opština, do eventualnih
naknadnih podnošenja zahtjeva. Povodom postojanja dva ugovora iz .... godine,
i to jednog potpisanog sa pečatima, a jednog ne, izjasnila se da su oba bila
podnesena uz zahtjev, a poznato joj je bilo da je predmetno rješenje
poništeno, da je isto još uvijek u proceduri, a u odnosu na klauzulu
intabulandi, izjasnila se da je bila predočena R., skupa sa svim spisima. Što
se tiče ugovora iz .... godine, u pogledu eventualnog nedostatka pečata na
strani kupca u pokazanoj kopiji, izjasnila se da postoji jedva vidljiv obris
istog, ali da original ugovora postoji u spisima predmeta. U završnoj riječi
okrivljena K. D. izjavila je da nije imala namjeru, niti je ikome pribavila
imovinsku krosit, da je u momentu uknjižbe imala pravno valjanu ispravu, da i
dan danas može da tvrdi da ne postoji etažna razrada predmetnog objekta i iz
tog razloga je opština uknjižena kao vlasnik predmetnog objekta.  
U  dokaznom postupku koji je proveden radi rasvjetljavanja činjeničnog stanja
na saglasan predlog stranaka pročitani su iskazi ovlašćenog predstavnika
Opštine B., Sekretarijata za imovinu, B. P., svjedoka R. V., dati na zapisnik
o glavnom pretresu dana 29.06.2008. godine, te ovlašćenog predstavnika DOO
"K." J. M., dat na zapisnik o glavnom pretresu dana 09.07.2008. godine,
pročitani su sledeći pismeni dokazi: spisi predmeta Uprave za nekretnine P.,
PJ B., broj .....; izvršen je uvid u potvrdu „R.“ D. broj .... od .... godine;
uvid u Rješenje Direkcije za nekretnine PJ B. Od ..... godine; uvid u Ugovor o
kupoprodaji zaključen između GP „R.“ D. i „K. E.“ dana ..... godine broj
.....; uvid u izvod iz kaznene evidencije za J. V. UP PJ N. od ..... godine;
uvid u podnesak „R.“ D. broj .... od .... godine; uvid u list nepokretnosti
broj ..... Direkcije za nekretnine PJ B. za KO B.; uvid u Ugovor o kupoprodaji
poslovnog prostora zaključenog između „K. E.“ i „N. AD Da.“ od .... godine;
uvid u izvještaj Upravnog inspektora V. R. broj ..... od ..... godine; uvid u
list nepokretnosti broj ... za KO B. od .... godine; uvid u rješenje Direkcije
za nekretnine P., PJ B. od .... godine; uvid u zapisnik o vanrednoj
inspekcijskoj kontroli izvršenoj  ..... u Direkciji za nekretnine PJ B. u
potpisu glavnog Upravnog inspektora V. R.; uvid u podnesak upućen od strane
glavnog Upravnog inspektora V. R. Direkciji za nekretnine PJ B. od ....
godine; uvid u Ugovor o kupoprodaji broj ..... zaklučen između prodavca „GP R.
D.“ i Poljoprivrednog industrijskog kombinata „K.“ iz P.; uvid u Rješenje
Direkcije za nekretnine P. broj .... od .... godine; uvid u Rješenje Direkcije
za nekretnine P. PJ B. od .... godine; uvid u Rješenje Direkcije za nekretnine
P. od ..... godine broj ....; pročiitano je obavještenje Uprave za nekretnine
PJ B. broj .... od ..... godine; obavještenje Direkcije za nekretnine PJ B.
broj .... od ..... godine; rješenje Uprave za nekretnine PJ B. od .... godine
s klauzulom pravosnažnosti, tj isto je pravosnažno od dana .... godine;
izvršen je uvid u Rješenje Skupštine Opštine B. Odjeljenja za privredu i
inspekcijske poslove od .... godine; uvid u rješenje  Skupštine opštine B. od
.... godine; uvid u rješenje o dozvoli za upotrebu građevinskog objekta
Opštine B. Odjeljenja za privredu i budžet od  .... godine; uvid u uvjerenje
Opštine B. odjeljenja za urbanizam od .... godine.  
Ovlašćeni predstavnik DOO „K.“ K. J. M. izjavio je da predmetnom optužnicom
nisu obuhvaćeni pravi krivci, a to su Č. R. iz P. – vlasnik i direktor AD N.
P. i K. A. iz B. – ...., koji su falsifikovali ugovore i kojima nije prvi put
da se time bave. U pogledu samog krivičnog djela nije imao ličnih saznanja,
ali je izjavio da smatra da su predmetnom uknjižbom u vrijeme kada je
provedena, teže povrijeđena prava oštećenog DOO K.K., koji su bili korisnici
predmetnog poslovnog prostora u to vrijeme,  a klanica je radila kao prodajni
objekat sve do ... godine. Objasnio je da ne rade u tom objektu zbog pečaćenja
od strane opštine B., urađenog na osnovu spornog rješenja, tako da je sav
inventar ostao unutra. Oni nisu prinudno iseljeni, ali de facto ne mogu da
rade. Oštećeni je vanknjižni vlasnik predmetnog poslovnog prostora i to na
osnovu ugovora sačinjenog sa preduzećem „K. E.“-Industrija mesa broj .... od
.... godine. Takođe je istakao da je zahtjev za uknjižbu podnesen u novembru
.... godine i da po istom još nije riješeno, a podnijeli su ga zbog
pojavljivanja sporova vezanih za predmetni poslovni prostor sa pravnim i
fizičkim licima AD N., L. R. i dr. Izjasnio se da je on vodio žalbeni postupak
radi poništaja predmetnog rješenja, pa je njegova žalba usvojena, a o daljem
toku mu nije poznato da je inspektor R. postupao upravo po nalogu oštećenog,
da u spisima kada je predstavnik oštećenog vršio uvid i to ... ili ... godine
je bio nepotpisani predmetni ugovor, a potpisanog primjerka nije bilo i to je
uvid vršio nakon preduzimanja radnji od strane inspektora R.. Nije se
pridružio krivičnom gonjenju i nije postavljao imovinsko pravni zahtjev.  
Ovlašćeni predstavnik Opštine B., Sekretarijata za imovinu B. P. je izjavio da
se ne može izjasniti na okolnosti da li je Opština B. oštećena u ovom
predmetu, iz razloga što kako je naveo u dopisu od .... godine spisi predmeta
Uprave za nekretnine PJ B. se nalaze kod Vrhovnog suda i nakon toga, kada su
provjeravali prednju činjenicu, dobijali su informaciju od Uprave za
nekretnine da su spisi, a koji se tiču ovog predmeta i dalje kod Vrhovnog suda
Crne Gore, na postupak. Takođe je naveo i da Opština B. nije bila vlasnik
predmetnog poslovnog prostora, već je bila korisnik predmetne parcele i
vlasnik objekta na istoj, a nije bila u posjedu tog poslovnog prostora. Nije
mu bilo poznato da je Skupština Opštine B. izdala odobrenje za rad preduzeću
„R.“ iz D., kao vlasniku prostora i nije mu bilo poznato da je Opština B. ...
godine eksproprisala čitav kompleks zemljišta na kojem se nalazi i ovaj
predmetni poslovni prostor, a u korist preduzeća „R.“ D., te da im je izdala
nakon toga i građevinsku dozvolu i upotrebnu dozvolu, konkretno za predmetni
lokal.  
Svjedok R. V., Upravni inspektor naveo je da se sva njegova saznanja vezana za
predmetni događaj odnose na njegove službene radnje, koje je preduzimao i koje
su sve predočene u pismenoj formi, u zapisnicima i mimo toga, pogotovo sa ove
vremenske distance nema šta da navede. Posebno je naveo da se sjećao da se u
spisima predmeta nije nalazio ovjereni ugovor zaključen izmedju GP „D.“ i „K.
E.“ K. P., već samo onaj ugovor, a koji je precizno naveo u Zapisniku o
inspekcijskoj kontroli, tj bez ovjere potpisa i pečata. Shodno propisima
Zakona o opštem upravnom postupku, kao i Zakonom o inspekcijskoj kontroli nije
bio ovlašćen da on meritorno cijeni, da li se na osnovu ugovora bez ovjere
potpisa i pečata mogla izvršiti uknjižba, već je zbog toga poslao podnesak
Vrhovnom državnom tužiocu, jer on nije imao ovlašćenja da to rješenje poništi.
Kao upravni inspektor nije imao obavezu da naloži Područnoj jedinici, a u
konkretnom slučaju Područnoj jedinici B. da ispravi nedostatke, odnosno
otkloni iste, ako ih ima. Na kraju je izjavio da nije imao informacije da li
je Vrhovni državni tužilac preduzeo potrebne radnje, a u vezi poništaja
predmetnog ugovora.  
Uvidom u spise predmeta Uprave za nekretnine P., PJ B., broj ...., utvrđeno je
da se isti sastoje od: zahtjeva za uknjižbu nepokretnosti podnijetog od strane
„K. E.“ od ... godine;  rješenja broj .... od .... godine, kojim se dozvoljava
„K. E.“ – industrija mesa sa hladnjačom „K.“ K. P., upis u kat. operat za KO
B., u list nepokretnosti .... kao nosioca prava svojine na poslovnom prostoru
koji se nalazi u prizemlju objekta broj .., na parceli .... KO B., površine
....m2; potvrde .... od .... godine da OD GP „R.“ D. ne osporava da je PIK
„K.“ – Industrija mesa K. P. kupila poslovni prostor u B. površine .... m2 po
ugovoru broj ... od ....; dva ugovora o kupoprodaju između prodavca
Građevinskog preduzeća „R.“ – D. i kupca PIK „K.“- Industrije mesa sa
hladnjačom K. P., zaključenog .... godine ( od kojih je prvi nepotpisan i
neovjeren pečatima, a drugi potpisan i ovjeren pečatima); uvjerenja  Opštine
B. odjeljenja za urbanizam od .... godine, broj ....; i rješenja o dozvoli za
upotrebu građevinskog zemljišta broj .... od ..... godine.  
Iz potvrde „R.“ D. od .... godine, utvrđeno je da OD GP „R.“ D. ne osporava da
je PIK „K.“ – Industrija mesa K. P. kupila poslovni prostor u B. površine
....m2, po ugovoru .... od ... godine. Ovo preduzeće nema pismenih tragova o
ugovoru br. ...., jer, usljed isteka ovolikog vremenskog perioda,
dokumentacija je uništena. Takođe je potvrđeno da je navedenu zgradu u B.
gradilo ovo preduzeće u tom vremenu i po knjigama ovog preduzeća PIK „K. E.“ –
Industrija mesa K. P., nema nikakve obaveze prema OD GP „R.“ D.. Na osnovu
izloženog, OD GP „R.“ D. se ne protivi uknjižbi navedenog objekta u B., kao
vlasništva PIK „K.“ – Industrija mesa K. P..  
Iz Rješenja Direkcije za nekretnine PJ B. od .... godine, utvrđeno je da se
dozvoljava „K.“ – Industrija mesa sa hladnjačom „K.“ K. P., upis u katastarski
operat za KO B., u list nepokretnosti ...., kao nosioca prava svojine na
poslovnom prostoru koji se nalazi u prizemlju objekta .., na parceli .... KO
B., površine .... m2.  
Iz Ugovora o kupoprodaji zaključen između GP „R.“ D. i PIK „K. E.“ dana ....
godine broj ...., utvrđeno je da njime PIK „K.“ kupuje od GP „R.“ D. objekt –
Prodavnicu prehrambenih proizvoda i svježeg mesa, koja se nalazi u B., naselje
P., po sistemu „ključ u bravu“, a u svemu prema odobrenoj investiciono-
tehničkoj dokumentaciji i opisu kvaliteta i obrade prostora, koji su sastavni
djelovi ovog ugovora. Konstatovano je da ugovor nije potpisan niti ovjeren.  
Iz Podneska „R.“ D. od .... godine utvrđeno je, da prema podacima
registrovanim u knjizi matične evidencije zaposlenih radnika GP „R.“, ugovor o
kupoprodaji broj ... od .... godine zaključen između GP „R.“ D., ul. M. T.
broj .... kao prodavca i „K.“ Industrija mesa sa hladnjačom K. P. P. kao
kupca, ne posjeduju u njihovoj arhivi.  
Uvidom u list nepokretnosti broj ... Direkcije za nekretnine PJ B. od ...
godine, za KO B., utvrđeni je da je kao korisnik katastarske parcele ....
upisana Opština B., a da je poslovni prostor koji se nalazi u prizemlju
objekta .. na kat.par. .... u svojini R. L. iz P..  
Iz Ugovora o kupoprodaji poslovnog prostora zaključenog između „K. E.“ i „N.
AD D.“ od .... godine utvrđeno je da su predmet ugovora devet poslovnih
prostora, kao posebnih djelova stambenih zgrada i to .. u P., i po jedan u B.
i B., takođe su utvrđena i ostala prava i obaveze iz ugovora.  
Iz Izvještaja Upravnog inspektora V. R. od .... godine, utvrđeno je da je u
postupku inspekcijske kontrole, pregledao predmet formiran po zahtjevu
Preduzeća Export – Industrija mesa sa hladnjačom „K.“ K. P., za uknjižbu prava
svojine, u kojem je navedeno da je rješenjem Područne jedinice od ... godine
dozvoljen tom preduzeću upis prava svojine u katastarski operat za KO B. u
listu nepokretnosti broj ... na nepokretnosti-poslovnom prostoru površine ...
m2 u prizemlju objekta, parcela broj ... u ulici V.V. broj .. B.. Iz
obrazloženja označenog rješenja proizlazi da je upis izvršen na osnovu ugovora
o prodaji broj ... od .... godine, koji je podnosilac zahtjeva kao kupac
zaključio sa GP „R.“ D. kao prodavcem, kao ispravom o pravnom poslu
sastavljenom u skladu sa zakonom. Međutim, predmetni ugovor ne predstavlja
ispravu u smislu člana 81. stav 1. tač. 4. Zakona o državnom premjeru,
katastru i upisima prava na nepokretnostima. Naime, Zakon o prometu
nepokretnosti, članom 11 propisano je da ugovor na osnovu koga se prenosi
pravo korišćenja ili pravo svojine na nepokretnosti mora biti u pismenom
obliku, a potpisi ugovarača ovjereni kod suda i da ugovor koji nije zaključen
na takav način ne proizvodi pravno dejstvo, ukoliko Zakonom nije drugačije
određeno. Predmetni ugovor, međutim, ne sadrži potpise zakonski zastupnika,
kao ni pečate pravnih subjekata koji su ugovor zaključili, a samim tim ni
ovjeru tih potpisa, zbog čega se, kao takav ne može smatrati ugovorom, odnosno
ispravom o pravnom poslu, u smislu odredbe člana 81. stav 1. tač. 4. Zakona o
državnom premjeru, katastru i upisima prava na nepokretnostima. Takođe,
postoje smetnje da se u predmetnoj upravnoj stvari dozvoli upis zbog odredbe
člana 78 stav 2 navedenog zakona. Naime, tom odredbom, propisano je da kad se
uknjižba vrši na osnovu privatne isprave kojom se pravo izvodi iz prava
prethodnika, potrebna je izričita izjava pravnog prethodnika da pristaje da se
sticalac uknjiži. GP „R.“ D. kao navodni prodavac nije bio uknjižen kao
vlasnik predmetnog poslovnog prostora, niti je sam poslovni prostor, kao
posebna cjelina bio uknjižen na nekog vlasnika, već je stambena zgrada u kojoj
se poslovni prostor nalazi upisana kao svojina Opštine B.. Nakon ovog,
Područna jedinica B. po zahtjevu preduzeća „N.“ AD D., podnesenom po
punomoćniku D. T., advokatu iz P., Rješenjem od .... godine (istog dana kada
je primljen zahtjev) dozvolila je tom preduzeću upis prava svojine na
predmetnoj nepokretnosti po ugovoru o prodaji (Ov.br. .... od ....). Nalazi da
su nepravilnosti u donošenju rješenja od .... i .... godine na koje su
ukazali, razlog iz člana 257.stav.1. tačka 5. Zakona o opštem upravnom
postupku za oglašavanje rješenja ništavim.  
Uvidom u list nepokretnosti broj .... za KO Bu. od ....godine, utvrđeno je da
je u istom Opština B. upisana kao korisnik na kat.par. ..., dok je na
poslovnom prostoru u prizemlju objekta..., na kat.par.... upisano pravo
svojine „Na.“ AD D..  
Iz Rješenja Direkcije za nekretnine P., PJ B. od .... godine utvrđeno je da se
njime oglašava ništavim rješenje ovog organa od .... godine, kao i rješenja
koja su iz njega proistekla od .... godine i od .... godine, kojim rješenjima
je dozvoljena uknjižba prava svojine na poslovnom prostoru površine ...m2 koji
se nalazi u prizemlju objekta br. ... na parceli .... KO B. u korist „K. E.“ –
Industrija mesa sa hladnjačom Ko.-K. P., zatim „N.“ AD D. i na kraju R. L. iz
P..  
Iz Zapisnika o vanrednoj inspekcijskoj kontroli izvršenoj .... u Direkciji za
nekretnine PJ B. u potpisu glavnog Upravnog inspektora V. R., utvrđeno je da
je kontrola vršena u prisustvu J. V., načelnika Područne jedinice i K. D.,
ovlašćenog službenog lica za vođenje upravnog postupka. Kontrola je vršena
povodom predstavke kojom se Upravnoj inspekciji obratilo ... godine preduzeće
DOO „K.“ K., u kojoj se između ostalog, navodi da je navedeno preduzeće
izjavilo žalbu ... godine protiv rješenja Područne jedinice od ... godine, i
da po istoj nije odlučeno. Pregledom spisa predmeta utvrđeno je sledeće
činjenično stanje: Preduzeće Export-industrija mesa sa hladnjačom „K.“ K. P.,
podnijelo je zahtjev za uknjižbu prava svojine na nepokretnostima-poslovnom
prostoru u Bu. u ulici V. Vl. broj .. površine ... m2, na osnovu ugovora o
kupoprodaji od .... godine, koji se prilaže uz zahtjev i potvrda GP „R.“ D..
Zahtjev je primljen .... godine. Po izjavi službenog lica, za predmetni
poslovni prostor u katastru nije postojala uknjižba svojinskih i drugih prava,
a stambena zgrada, u kojoj se nalazi poslovni prostor, upisana je na opštinu
B.. Po navedenom zahtjevu Područna jedinica rješenjem od ... godine, dozvolila
je preduzeću „K.E.“ – Industrija mesa sa hladnjačom „K.“ – K. P. upis u
katastarski operat za KO B. u listu nepokretnosti broj ... prava svojine na
poslovnom prostoru površine ...m2 u prizemlju objekta broj ... na parceli ....
KO B.. Po izjavi službenog lica upis prava po ovom rješenju sproveden je u
katastarskom operatu. Preduzeće „N.“ AD D., podnijelo je zahtjev za uknjižbu
predmetne nepokretnosti-poslovnog prostora po osnovu ugovora o kupoprodaji
koji je zaključilo sa preduzećem „K. E.“ – Industrija mesa sa hladnjačom „K.“
– K. P.. Zahtjev je primljen od .... godine. Istog dana Područna jedinica B.
rješenjem dozvolila je preduzeću „N.“ AD D. upis prava svojine u katastarski
operat za KO B. u Listu nepokretnosti .... na predmetnoj nepokretnosti i
brisao upis svojinskih prava preduzeća „K. E.“. Po izjavi službenog lica upis
prava po ovom rješenju sproveden je u katastarskom operatu. Protiv rješenja
Područne jedinice B. od .... godine preduzeće DOO „K.“ K. izjavilo je žalbu i
postavilo zahtjev da se tom preduzeću prizna pravo stranke u postupku. Žalba
je primljena .... godine, pod brojem ..... Zaključkom od .... godine odbijen
je zahtjev DOO „K.“ K. za priznavanje svojstva stranke u postupku uknjižbe „K.
E.“ K. P. na nepokretnosti-poslovnom prostoru koji se nalazi u prizemlju
objekta ... na parceli ... KO Budva površine ... m2 i odbačena žalba, kao
izjavljena od neovlašćenog lica.  
Iz Podneska upućenog od strane glavnog Upravnog inspektora V. R., Direkciji za
nekretnine PJ B. od .... godine utvrđeno je da je u postupku inspekcijske
kontrole utvrđeno da je po zahtjevu Preduzeća Export – Industrija mesa sa
hladnjačom „K.“ K. P., za uknižbu prava svojine, rješenjem Područne jedinice
od .... godine dozvoljen tom preduzeću upis prava svojine u katastarski operat
za KO B. u listu nepokretnosti broj ... na nepokretnosti-poslovnom prostoru
površine ... m2 u prizemlju objekta, parcela broj ... u ulici V. V. broj ...
B.. Iz obrazloženja označenog rješenja proizlazi da je upis izvršen na osnovu
ugovora o prodaji broj ... od .... godine koji je podnosilac zahtjeva kao
kupac zaključio sa GP „R.“ D. kao prodavcem, kao ispravom o pravnom poslu
sastavljenom u skladu sa zakonom. Međutim, predmetni ugovor ne predstavlja
ispravu u smislu člana 81. stav 1. tač. 4. Zakona o državnom premjeru,
katastru i upisima prava na nepokretnostima. Naime, Zakon o prometu
nepokretnosti, čl. 11 propisano je da ugovor na osnovu koga se prenosi pravo
korišćenja ili pravo svojine na nepokretnosti mora biti u pismenom obliku, a
potpisi ugovarača ovjereni kod suda i da ugovor koji nije zaključen na takav
način ne proizvodi pravno dejstvo, ukoliko Zakonom nije drugačije određeno.
Predmetni ugovor, međutim, ne sadrži potpise zakonski zastupnika, kao ni
pečate pravnih subjekata koji su ugovor zaključili, a samim tim ni ovjeru tih
potpisa, zbog čega se, kao takav ne može smatrati ugovorom, odnosno ispravom o
pravnom poslu, u smislu odredbe člana 81. stav 1. tač. 4. Zakona o državnom
premjeru, katastru i upisima prava na nepokretnostima. Takođe, postoje smetnje
da se u predmetnoj upravnoj stvari dozvoli upis zbog odredbe člana 78 stav 2
navedenog zakona. Naime, tom odredbom, propisano je, da kad se uknjižba vrši
na osnovu privatne isprave kojom se pravo izvodi iz prava prethodnika,
potrebna je izričita izjava pravnog prethodnika da pristaje da se sticalac
uknjiži. GP „R.“ D. kao navodni prodavac nije bio uknjižen kao vlasnik
predmetnog poslovnog prostora, niti je sam poslovni prostor, kao posebna
cjelina bio uknjižen na nekog vlasnika, već je stambena zgrada u kojoj se
poslovni prostor nalazi upisana kao svojina opštine B.. Nakon ovog, Područna
jedinica B. po zahtjevu preduzeća „N.“ AD D., Rješenjem od .... godine (istog
dana kada je primljen zahtjev) dozvolila je tom preduzeću upis prava svojine
na predmetnoj nepokretnosti po ugovoru o prodaji (Ov.br. ... od ....).
Inspektor je našao da su nepravilnosti u donošenju rješenja od .... i ....
godine na koje je ukazao razlog, iz člana 257.stav.1. tačka 5. Zakona o opštem
upravnom postupku, za oglašavanje rješenja ništavim.  
Iz Ugovora o kupoprodaji broj .... zaklučenog između prodavca „GP R. D.“ i
Poljoprivrednog industrijskog kombinata „K.-Ex.“ iz P., utvrđeno je da je isti
sklopljen .... godine. Predmet ugovora je lokal sa magacinskim prostorom i
mokrim čvorom, koji se nalazi u prizemnom objektu, a na Urbanističkom planu
naselja Podkošljun u B., lociran je između urbanističke parcele broj ... i
broj ... i nosi oznaku P. Kupoprodajna cijena je .....  
Iz Rješenja Direkcije za nekretnine P. od .... godine utvrđeno je da se njime
poništava ožalbeno rješenje od .... godine i predmet vraća prvostepenom organu
na ponovni postupak i odlučivanje.  
Iz Rješenja Direkcije za nekretnine P. PJ B. od .... godine, utvrđeno je da se
njime odbija zahtjev DOO „K.“ K., za oglašavanje ništavim rješenja ovog
organa, od .... godine, od .... godine i od  .... godine.  
Iz Rješenja Direkcije za nekretnine P. od .... godine, utvrđeno je da se njime
poništava ožalbeno rješenje od .... godine i predmet vraća prvostepenom sudu
na ponovni postupak i odlučivanje.  
Iz obavještenja Uprave za nekretnine PJ B. broj .... od .... godine utvrđeno
je da je uvidom u evidenciju ovog organa utvrđeno da poslovni prostor koji se
nalazi u prizemlju objekta ... na katastarskoj parceli .... KO B. list
nepokretnosti .... nikada nije bio u svojini Opštine B.. Po njihovom mišljenju
moguće je bilo pogrešno tumačenje upisa Opštine B., koja je zaista u tom listu
nepokretnosti bila, a i sada je upisana kao korisnik na zemljištu i objektima
na istom, a na posebnim djelovima tih objekata su upisani vlasnici posebnih-
etažnih djelova (stanova i poslovnih prostora). Poslovni prostor površine
...m2 u prizemlju objekta broj ... na katastarskoj parceli .... upisan u list
nepokretnosti broj .... KO B. je po prvi put evidentiran i uknjižen u katastar
nepokretnosti na ime „K. E.“ Industrija mesa sa hladnjačom „K.“ K. P., kao
nosioca prava svojine i dijelu 1/1 i to rješenjem ovog organa od .....  
Iz obavještenja Direkcije za nekretnine PJ B. od .... godine, utvrđeno je da
se na poslovnom prostoru koji se nalazi u prizemlju objekta broj ... na
parceli .... KO B. površine ...m2, GP „D.“ nije bio uknjižen, niti je
predmetni poslovni prostor bio evidentiran u katastru nepokretnosti. Takodje
je navedeno da je ovom organu dostavljen ovjeren prepis kupoprodajnog ugovora
(čiju su fotokopiju dostavili) iz koga prepisa se ne vide potpisi, već su samo
otkucana imena- za prodavca, direktor B., inž. Su., s.r. sa M.P., V..G..P.,
s.r. sa M.P. i za kupca, direktor V. R. s.r. sa M.P. Takođe je navedeno da je
protiv Rješenja ovog organa od .... godine, izjavljena žalba, te da su spisi,
po žalbi proslijeđeni drugostepenom organu, uz dopis od .... godine.  
Iz rješenja Uprave za nekretnine PJ B. od ... godine s klauzulom
pravosnažnosti, utvrđeno je da je isto je pravosnažno od dana ... godine.
Njime se odbija kao neosnovan zahtjev DOO „K.“ za oglašavanje ništavim
rješenja ovog organa od ... godine, kao i rješenja koja su iz njega proistekla
od .... godine i od .... godine, kojim rješenjem je dozvoljena uknjižba prava
svojine na poslovnom prostoru površine ... m2, koji se nalazi u prizemlju
objekta broj ... na parceli .... KO B. u korist „K.-e.“, Industrija mesa sa
hladnjačom „K.“ – K. P., zatim „N.“ AD D. i na kraju R. L. iz P..  
Iz Rješenja Skupštine opštine B. Odjeljenja za privredu i inspekcijske poslove
od ... godine utvrđeno je da se istim odobrila građevinskom preduzeću „R.“ iz
D. izgradnja kolektivne stambene zgrade ... na građevinskoj parceli označenoj
u katastru kao čest. zem. ..., ..., ...., ...., ..... i ..... sve u KO B., po
projektima za građevinske radove, elektriku, vodovod i kanalizaciju.  
Iz Rješenja Skupštine Opštine B. od .... godine utvrđeno je da se njime
eksproprišu u korist opštenarodne imovine sa pravom korišćenja građevinskog
preduzeća „R.“ iz D., a u svrhu izgradnje stambenog naselja sledeće
nepokretnosti: zemljište u površini od .... m2 u katastru označeno kao
čest.zem. .... nastala od čest.zem. ... KO P.; zemljište u površini od .... m2
u katastru označeno kao čest.zem. .... KO P.; zemljište u površini od .... m2
u katastru označeno kao čest.zem. .... nastala od čest.zem. .... KO P.;
zemljište u površini od .... m2 u katastru označeno kao čest.zem. .....
nastala od čest.zem ..... KO P.; zemljište u površini od ... m2 u katastru
označeno kao čest.zem .... nastala od čest.zem .... KO P.; zemljište u
površini od .... m2 u katastru označeno kao .... nastalo od čest.zem. .... KO
P.; zemljište u površini od .... m2 u katastru obilježeno kao čest.zem. ....
koja je nastala od čest. zem. ..... KO P.; zemljište u površini od .... m2 u
katastru označeno kao čest.zem. .... zemljište u površini od .... m2 u
katastru označeno kao čest.zem. .... KO P.; zemljište u površini od .... m2 u
katastru označeno kao čest.zem. .... KO P.; zemljište u površini od ... m2 i
.... m2 u katastru označeno kao čest.zem. .... i .... nastale od čest.zem.
.... i .... KO P..  
Iz Rješenja o dozvoli za upotrebu građevinskog objekta Opštine B. Odjeljenja
za privredu i budžet od  .... godine utvrđeno je da je njima odobreno
građevinskom preduzeću „R.“ iz D. da može upotrebljavati lokal u naselju P.
sagrađen na čest.zem. ..., ..., ...., sve KO P..  
Iz uvjerenja  Skupštine B. odjeljenja za urbanizam od .... godine utvrđeno je
da se njime navodi da je u popisu akata za .... godinu, od .... godine
zavedeno da je izdata upotrebna dozvola na ime „K. P.“ K. iz K. P..  
Iz Izvoda iz kaznene evidencije za J. V. UP PJ N. od ....godine je utvrđeno da
isti ranije nije osuđivan.  
Cijeneći sve provedene dokaze pojedinačno i u uzajamnoj povezanosti kao i u
odnosu na odbrane okrivljenih sud je utvrdio činjenično stanje opisano u
izreci odluke. Krivično pravno ocjenjujući ovakvo utvrdjeno činjenično stanje
sud je našao da su okrivljeni J. V. iz P. i K. D. iz B. učinili krivično djelo
zloupotrebe službenog položaja iz čl. 216. st. 1. KZ RCG,  koji zakon je važio
u vrijeme izvršenja djela, a nakon usvajanja novog Zakonika i dopune istog,
sud se uvjerio da u odnosu na ovo krivično djelo propisana kazna nije blaža,
pa u tom pravcu isti nije mogao biti primjenjen.  
Ovo zbog toga što je za ovo krivično djelo potrebno da neko kao službeno lice
iskorišćavanjem svog službenog položaja ili ovlašćenja pribavi korist ili teže
povrijedi prava drugoga, pa kako su očigledno okrivljeni dana ..... i .....
godine, B., iskorišćavanjem svog službenog položaja i ovlašćenja, u namjeri da
drugom pribave korist i teže povrede prava drugog, okr. J. V. kao načelnik i
okr. K. D. kao ovlašćeno službeno lice za vođenje upravnog postupka u PJ B.,
Direkcije za nekretnine P., donijeli Rješenje od ....g., kojim se preduzeću
"K. E." - industriji mesa sa hladnjačom K. – K. P., dozvoljava upis u
kat.parc. za KO B. u LN ...., kao nosiocu prava svojine na poslovnom prostoru
u prizemlju objekta br. ... na parc. .... KO B., pov. ...m2, na osnovu ugovora
o kupoprodaji br. ... od .... godine, koji ne sadrži potpise zastupnika
ugovornih strana niti pečate pravnih lica - ugovornih strana, pa isti nije ni
mogao biti ovjeren, niti predstavlja ispravu na osnovu koje se u smislu čl.
81. st. 1.tač. 4. Zakona o državnom premjeru, katastru i upisima prava na
nepokretnostima (Sl. list RCG br. 55/2000), može sprovoditi upis prava
svojine, te bez izričite izjave pravnog prethodnika da pristaje da se sticalac
uknjiži i bez prethodne promjene upisa na prodavca GP "D." kao prethodnog
vlasnika, a dana .....g. u istom svojstvu i u istoj namjeri donijeli Rješenje
kojim se "N." AD D. dozvoljava upis u kat.operat za KO B. u LN ... kao nosiocu
prava svojine u istom poslovnom prostoru, čime su za preduzeće "K. E." -
industriji mesa sa hladnjačom Ko. – K. Po. pribavili korist i teže povrijedili
prava ošt. D.O.O. "K." K., dotadašnjeg korisnika predmetnog prostora, time su
ostvarili sve bitne elemente bića navedenog krivičnog djela.  
Za sud nije bilo dileme da su okrivljeni učinili krivično djelo koje im je
stavljeno na teret što jasno proizilazi iz provedenih dokaza. Okrivljeni su
saglasno u svojim odbranama objašnjavali da je u konkretnom slučaju
ispoštovana procedure, te da je predmetni Ugovor od .... godine bio valjan, a
da je tek od .... godine bila zakonska obaveza da ugovori moraju biti sudski
ovjereni. Sud nije prihvatio njihovu odbranu jer je ista smišljena na
izbjegavanje krivice i u suprotnosti je sa provedenim dokazima, a prije svega
sa izvještajem i zapisnikom Upravnog inspektora V. R., u kojima je
konstatovano da Ugovor od ..... godine ne predstavlja ispravu u smislu čl. 81.
st. tač. 4.  Zakona o državnom premjeru, katastru i upisima prava na
nepokretnostima, odnosno da predmetni ugovor nije bio ni potpisan ni ovjeren
od strane ugovornih strana, pa stoga nije mogao imati pravnu snagu, niti kao
takav poslužiti kao osnov upisa, te da predmetno rješenje direkcije za
nekretnine B. od ....g., nije moglo biti donijeto na osnovu tog Ugovora. U
toku postupka okrivljena je priložila kopiju potpisanog Ugovora, medjutim, to
je očigledno bilo usmjereno na izbjegavanje krivice, a sud ga nije mogao
prihvatiti jer je nesporno da je u vrijeme donošenja predmetnog rješenja, u
spisima direkcije postojao Ugovor, o kojem je navodio i upravni inspektor, a
koji nije bio niti potpisan niti ovjeren od ugovornih strana. Inače uvidom u
Ugovor o kupoprodaji od .....g., pod brojem .... sud se uvjerio da isti nije
potpisan od strane ugovornih strana niti ovjeren pečatima ovlašćenih lica
ugovornih strana. Inače, proizilazilo je da GP "R." D., kao navodni prodavci,
nisu nikad bili vlasnici predmetnog poslovnog prostora, odnosno uknjiženi na
istom, već je proizilazilo da zapravo predmetni pooslovni prostor kao posebna
cjelina nije uopšte bio uknjižen niti na jednog vlasnika već je zapravo
kompletna stambena zgrada, u kojoj se taj poslovni prostor nalazi bila upisana
kao svojina Opštine B.. Dakle, u vrijeme donošenja rješenja Direkcije za
nekretnine od .....g., na predmetnom poslovnom prostoru nije postojalo ničije
vlasništvo, te je predmetnim rješenjem po prvi put evidentiran i uknjižen u
katastar naime "K. E." industrija mesa sa hladnjačom "K." K. P., kao nosilac
prava svojine 1/1. Iz rješenja Direkcije za nekretnine od ....g., utvrdjeno je
da je istim oglašeno ništavim rješenje Direkcije od .....g., kao i sva
rješenja proistekla iz istog, od .....g., i .....g., kojim je dozvoljena
uknjižba na poslovnom prostoru prvo u korist "K. E." industrija mesa sa
hladnjačom "K." K. P., zatim u korist "N." AD D. i na kraju u korist R. L. iz
P.. Direkcija za nekretnine PJ B. je bila odbila rješenje od ....g., zahtjev
DOO "K." iz K. za oglašavanje ništavim rješenja tog organa od ....g., .....g,
i .....g., medjutim, iz rješenja Direkcije za nekretnine P. od ....g.,
utvrdjeno je da je poništeno ovo rješenje i predmet vraćen na ponovni postupak
i odlučivanje sa obrazloženjem da prvostepeni organ nije dao razloge na osnovu
kojih dokaza je utvrdio da preduzeće "K. E." ispunjava uslove za upis, u
odnosu na opštinu B., kao ni razloge na osnovu kojih činjenica je utvrdio da
je prethodni vlasnik bio GP "R." D., ali i pored te činjenice da je GP "R."
bio eventualni prethodni vlasnik, prvostpeni organ nije cijenio ugovor po
osnovu kojeg je izvršen upis u katastar, a koji je neovjeren, i na kojem
ugovoru je kao kupac naveden PIK "K. E.", a ne preduzeće "K. E.". Inače, u
vrijeme donošenja predmetnog rješenja nije postojala izričita izjava GP "R."
D., da je saglasan za uknjižbu, a iz njihovog obavještenja je proizilazilo da
oni ne posjeduju original predmetnog ugovora. Shodno provedenim dokazima,
posebno da se prenos prava vlasništva može izvršiti jedino sa prethodnika na
sticaoca, ukoliko je prethodnik uknjižen na predmetnoj nepokretnosti,
proizilazilo je da je na predmetnom poslovnom prostoru nije bio upisan niko
kao vlasnik, pa je donošenjem rješenja od ....g., kada je uknjižen u katastar
nepoketnosti predmetni prostor na ime "K. E." industrija mesa sa hladnjačom
"K." K. P., kao nosilac prava svojine 1/1, proizilazilo da su teže
povrijedjena prava DOO "K." K., kao dotadašnjeg korisnika tog poslovnog
prostora, jer im je potom naloženo da isprazne poslovni prostor od lica i
stvari. Obzirom da je prostor uknjižen na "K. E.", koji je potom isti prodao
"N." iz D., očigledno je da su predmetnim postupanjem njima pribavili korist.
Nesporno je da je knjiženje izvršeno na osnovu isprave koja nije bila podobna
za upis shodno pomenutom zakonu o državnom premjeru, katastru i upisima prava
na nepokretnostima, a na koje nepravilnosti je jasno ukazao u zapisniku, u
izvještaju i na glavnom pretresu upravni inspektor, to je očigledno da
predmetno rješenje nije moglo biti donijeto i  potom proizvoditi dalja pravna
dejstva.  
Sud je tako našao da su okrivljeni djelovali umišljajno jer su bili svjesni da
svojim radnjama čine krivično djelo, čije izvršenje su htjeli.  
Odlučujući o vrsti i visnini krivične sankcije sud je imao u vidu da je za
opisano krivično djelo zloupotrebe službenog položaja u Zakonu propisana kazna
zatvora u trajanju od 6 mjeseci do 5 godina. Sud je tako okrivljenima J. V. i
K. D. izrekao uslovnu osudu, s tim što im je predhodno utvrdio kazne zatvora u
trajanju od po tri mjeseca, pri čemu su primijenjene odredbe o ublažavanju iz
čl. 42. i 43. KZ SRJ, te je istovremeno odredjeno da se ista neće izvršiti
ukoliko okrivljeni za vrijeme provjeravanja od jedne godine od dana
pravosnažnosti presude ne učine novo krivično djelo.  
Kao olakšavajuće okolnosti na strani okrivljenih J. i K. sud je cijenio da su
se korektno ponašali na glavnom pretresu, da se radi o porodičnim licima, ocu
četvoro djece, odnosno majci troje djece, a kao osobito olakšavajuće okolnosti
sud je cijenio da su okrivljeni navodima svoje odbrane doprinjeli
rasvjetljavanju činjeničnog stanja, činjenicu da se ovlašćeni predstavnik „K.“
K. nije pridružio krivičnom gonjenju, niti postavljao imovinsko pravni
zahtjev, a na strani okrivljenog J. i činjenicu da nije sklon vršenju
krivičnih djela, obzirom da ranije nije osudjivan. U konkretnom slučaju sud je
smatrao da se ovdje radilo i o manje društveno opasnom djelu, gledajući upravo
sa aspekta ličnosti okrivljenih, a takodje imajući u vidu duži protek vremena
od kada je krivično  djelo izvršeno (..... godina).  
Imajući u vidu naprijed navedeno, te primjenom čl. 3, 5, 8, 13, 33, 34, 38,
41, 42, 43, 51, 52 i 53 KZ SRJ, čl. 216. st. 1. KZ RCG, te čl. 364 ZKP CG - a
riješeno je kao u izreci.  
Sud je obavezao okrivljene na plaćanje sudskog paušala koji je odmjeren shodno
čl. 199 i 202 ZKP CG, a to imajući u vidu imovinske prilike okrivljenih, te
složenost i trajanje postupka.  
OSNOVNI SUD U KOTORU
Dana, 28.o5.2o1o. godine 
Zapisničar
PREDSJEDNIK VIJEĆA-SUDIJA,

Branka Spalević s.r.
Vesna Pean, s.r. 
PRAVNA POUKA: Protiv ove presude ima se pravo žalbe u roku od 15   dana od
dana prijema iste,  Višem  sudu u Podgorici, a preko ovog suda.     