                                                                    Posl.
br. K. 116/10/07
               U  IME  NARODA! 
Osnovni sud u Kotoru kao nadležni prvostepeni krivični sud, u vijeću
sastavljenom od predsjednika vijeća–sudije Vesne Pean i članova vijeća sudija
porotnika-Ljubenka Borovića i Neđeljka Vukasovića, uz učešće zapisničara Lučić
Sladjane  u krivičnom predmetu protiv okrivljenih B. R. iz B., V Lj. iz K. i
S. Lj. iz B., zbog krivičnog djela zloupotrebe službenog položaja iz čl. 416.
st. 4. u vezi st. 1. KZ CG, koji se vodi po optužnici oštećene kao tužioca Ž.
D., od 23.05.2008. g., koju zastupa pun.adv. D. V.iz K., nakon održanog
glavnog i javnog pretresa dana 17.06.2010.g., u prisustvu okrivljenih, te
punomoćnika oštećene kao tužioca, donio je i javno objavio dana 21.06.2010.
godine sledeću,  
                                                                **P R E S U D U**

1. Okr. B. R. od oca L. i majke M., rodjena S., rodjen ..... u P., stalno
nastanjen u B., ..., pismen, sa završenom VSS, diplomirani pravnik, zaposlen
kao direktor JP MD B., oženjen, otac dvoje mal. djece, supruga nezaposlena,
srednjeg imovnog stanja, neosudjivan, protiv kojeg se ne vodi postupak za
drugo krivično djelo,  
2. Okr. V. LJ., od oca M. i majke Lj., rodjene J., rodjena ..... u G.,
stalno nastanjena u K., ..., pismena, sa završenom VSS, diplomirani pravnik,
zaposlena u JP MD B., neudata, srednjeg imovnog stanja, neosudjivana, protiv
koje se ne vodi postupak za drugo krivično djelo,  
3. Okr. S. LJ., od oca V. i majke B., rodjene M., rodjena ..... u C.,
stalno nastanjena u B., ....., pismena, sa završenom VSS, diplomirani pravnik,
zaposlena u JPO B., neudata, majka dvoje djece, srednjeg imovnog stanja,
neosudjivana, protiv koje se ne vodi postupak za drugo krivično djelo,  
Na osnovu čl. 363. tač. 3. ZKP CG, 
OSLOBAĐAJU SE OD OPTUŽBE 
Da su
Tokom 2004. godine u svojstvu službenih lica u namjeri da pribave protivpravnu
imovinsku korist B. D. iz K., iskoristili svoj službeni položaj i ovlašćenja
na način što su kod vrednovanja ponuda za ustupanje na korišćenje morskog
dobra na lokaciji 2.2 i 2.3 (parking "B." i parking "R.") izvršili bodocvanje
fiktivnog programa ponudjača B.D.(izgradnja nazemnog parkirališta na "B.",
koji nije predvidjen DUP -om) kao i na način što imenovanom nisu naložili u
ugovoru o zakupu realizaciju takvog programa, a što su bili dužni i obavezni
po Zakonu i Pravilniku, a uz to imenovanom dali maksimalno bodova za dinamiku
realizacije   fiktivnog programa koju realizaciju nisu spomenuli u ugovoru o
zakupu  
- Te da bi time je učinili krivično djelo teško djelo zloupotrebe
službenog   položaja iz čl. 416. st. 4. u vezi st. 1. KZ CG  
Troškovi krivičnog postupka padaju na teret oštećenog kao tužioca. 
O b r a z l o ž e nj e 
Oštećena kao tužilac je podnijela ovom sudu optužnicu protiv okrivljenih B.
R., Vidović Lj. i S. Lj. stavljajući im na teret da su učinili krivično djelo
zloupotrebe službenog položaja iz čl. 416. st. 4. u vezi st. 1. KZ CG.  
Sud je u ovom postupku donio presudu, koja je ukinuta rješenjem Višeg suda u
Podgorici, Kž. br. 791/09 od 17.03.2010. godine, nakon čega je zakazan novi
glavni pretres.  
Do završetka novog glavnog pretresa punomoćnik oštećene kao tužioca je
precizirao činjenični opis tako da nakon riječi "što su" se dodaju riječi
"tokom 2004. godine". Ostao je pri ranijoj završnoj riječi i dodao da su se u
konkretnom slučaju tri - četiri puta mijenjale Komisije za vrjednovanje, da je
očigledno postojala namjera favorizovanja odrednog kandidata, da su se
bodovali programi iz drugog tendera, a ne konkretnog, pa se u svakom smislu
radilo o nezakonito provedenom tenderu. Smatrao je da su okrivljeni izvršili
krivično djelo koje im je stavljeno na teret, pa je predložio da ih sud oglasi
krivima i kazni po zakonu.  
U svojoj odbrani B. R. je izjavio da u vrijeme odvijanja predmetnog postupka
nije učestvovao u istome, niti je bio na mjestu i sa ovlašćenjima, kako bi u
postupku imao učešća, a od Komisije za javne nabavke u P. je dobio izričit
nalog da mora potpisati  Ugovor sa prvorangiranim, u konkretnom slučaju B. D.
ili firmom koju B. zastupa, što je shodno nalogu i učinio. Ponovio je da u
vrijeme objavljivanja predmetnog tendera nije bio na radnom mjestu Direktora
JP MD, na kojem je sada, odnosno, nije obavljao odgovornu funkciju. Za
predmetnu odluku i sam postupak je bila obrazovana Komisija, dok je za
odlučivanje bila nadležna Komisija za glavne nabavke u P.u I i II stepenu. U
okviru JP MD, za postupke javnih nabavki je bila zadužena S.Lj., a što se tiče
izrade ugovora i ostalih pravnih akata, u izradi istih učestvuje pravna služba
preduzeća. Tvrdio je da nije imao nikakvu ulogu u konkretnom sporu, a zapravo
je odluku donijela Drugostepena Komisija javnih nabavki Crne Gore, te da nije
bio nadzornik u konkretnom slučaju. Na kraju je izjavio da je moguće da je
donijeto rješenje od strane direktora I.D., kojim je on imenovan za
nadzornika, te V. Lj., R. R. i P. S. kao ocjenjivači, ali po tom rješenju nije
preduzimao nikakve radnje. Nije se sjećao da je u konkretnom predmetu kao
nadzornik Komisije za vrednovanje potpisivao bilo kakve odluke.  
U svojoj odbrani V. Lj. je izjavila da je jedino učestvovala u postupku javnih
nabavki kao jedan od ocjenjivača, da direktor formira Komisiju za raspisivanje
tendera i postupke javne nabavke, da te komisije nisu u stalnom sastavu već
njihovo članstvo varira od tendera do tendera. Kriterijumi za postupanje su
definisani tenderom, a po postupku po žalbi odluku preispituje Republička
komisija za javne nabavke. Inače, rezultat rada komisije predstavlja prosječna
ocjena svih ocjenjivača, te da se glasanje vrši javno, kao i da tenderska
Komisija sagledava ponude svih ponudjača, a kriterijumi u postupanju su
predvidjeni odredbama Zakona o javnim nabavkama. U konkretnom slučaju, kao i
svim ostalim slučajevima prihvaćena je bila najbolja ponuda, te je
drugostepeni organ taj koji je ovlašćen da daje naloge za ponovno postupanje i
po tome je postupljeno. Što se tiče uticaja najbolje ponude u novčanom smislu
izjavila je da je takva okolnost definisana tenderom. Komisija je razmatrala
ponude, koje su bile kompletne, a one koje nisu bile kompletne nije ni uzimala
u razmatranje. Od strane direktora je bila imenovana za ocjenjivača, odnosno
člana Komisije za vrednovanje, a sjećala se da je nadzornik jedne od komisija
bio B. R., medjutim on je kasnije postao direktor MD, a misli da ga je
zamijenio R. M.. Komisija je u konkretnom slučaju postupala po zakonu, odnosno
bodovanje je vršeno prema raspisanom tenderu, a shodno Zakonu o javnim
nabavkama, te je žalba mogla da se uputi Drugostepenom organu, koji je potom
odlučivao. Nepotpuna dokumentacija, predata na tender se odbacuje, nije joj
bilo poznato da je Komisija konstatovala nepotpunu dokumentaciju Parking
servisa, nije se sjećala detalja konkretnog tendera, pogotovo da li je B. D.
imao odobrenje o urbanističko-tehničkim uslovima. Objasnila je da je postupak
javnih nabavki formalni postupak, tražila se potrebna dokumentacija shodno
zakonu, pa je tako predvidjeno gdje su potrebni potpisi, a gdje ne. Na kraju
je izjavila da je za MD važan program korišćenja koji se cijeni, a zapravo se
boduje ono što je na tenderu i boduje se shodno Zakonu o javnim nabavkama, te
je objasnila da je sve to zbog komplikovane procedure trajalo dugo, ali je
Drugostepena komisija svojim rješenjem naložila da moraju da zaključe ugovor,
a bez raspisivanja novog tendera.  
U svojoj odbrani S. Lj. je izjavila da je sve radnje u predmetnom postupku
preduzela u skladu sa zakonom, da u pogledu sastava Komisije po zanimanju nije
precizirana obaveza odredjene profesije koja mora ući u sastav komisije osim
što mora biti jedan pravnik. U sastavu Komisije su bili i arhitekta i
gradjevinac, a što se tiče okolnosti rangiranja ponudjača i kriterijuma za
rangiranje uslovi su bili navedeni u pozivu za nadmetanje, te da su
ocjenjivači ti čije se ocjene zbrajaju, pa se uzima prosjek zbrojenih glasova
- ocjena. U odnosu na kriterijum najveće novčane ponude izjavila je da takav
ponudjač dobija maksimalan broj bodova. Svi uslovi i sve osnovne obaveze
ugovora su poznati prije izbora ponudjača, a u iste spadaju visina naknade,
vrijeme realizacije i naziv pravnog lica, a kriterijume koje je iznio B. D.
iste nisu smatrali da treba da udje u sadržinu ugovora. Na kraju je izjavila
da je u kritičnom periodu bila službenik za javne nabavke u MD, te je bila
nadležna u primjeni shoping metode, medjutim ovdje se radilo o javnom pozivu,
nakon čega je formirana Komisija, koja je radila taj posao.  
U dokaznom postupku koji je proveden radi rasvjetljenja činjeničnog stanja
neposredno su saslušani svjedoci M. S. R., M. R., T. B. i R. R., te su
pročitani pismeni dokazi i to: pismena dokumentacija, povodom tendera za
parking „B.“ i "R." u K., koja se nalazi u spisima predmeta. Punomoćnik
oštećene je u dopuni dokaznog postupka predlagao da se sasluša B. Lj., član
Komisije, kao i da se izvrši vještačenje po vještaku urbanističke struke i
vještaku finansijske struke. Sud je odbio navedene predloge, jer je smatrao da
je činjenično stanje dovoljno rasvijetljeno.  
Svjedok M. S. R. je izjavila da je u konkretnom slučaju bila predsjednik
Prvostepene komisije, da su postupali  u svemu po Zakonu o javnim nabavkama i
o tome sačinili zapisnike, a Drugostepena komisja je donijela konačnu odluku.
Objasnila je da je predsjednik Komisije zapravo isto što i nadzornik Komisije,
nije se sjećala da je neko od ponudjača imao nekompletnu dokumentaciju. Nije
se sjećala konkretnih detalja povodom predmetnog tendera, ali je istakla da
ponuda za neki drugi tender ne može biti razmatrana u postupku ponude za novi
tender, kao i što se program namijenjen za jedan tender ne može koristiti na
drugom tenderu. Na tenderu se boduje samo ono što je bilo navedeno u tekstu
tendera, a u zavisnosti od teksta javnog poziva članovi Komisije treba da vrše
i provjere dostavljene dokumentacije, n.p.r. ako se radi o nekoj gradnji
provjera urbanističko-tehničkih uslova.  
Svjedok M. R. je izjavio da se ne sjeća da je bio nadzornik Komisije niti ko
su bili članovi Komisije, te se ne sjeća ni konkretnog tendera, a inače sav
materijal pripremaju pravnici, tako da Komisija ne bi mogla razmatrati ponude
da nije bila valjana dokumentacija. Objasnio je da se ne boduje ponudjač sa
nepotpunom dokumentacijom, te da se program, koji se odnosi na neku drugu
lokaciju i drugi tender, ne bi mogao prihvatiti za tender na kojem odlučuju
jer se taj program mora odnositi upravo na lokaciju iz raspisanog tendera.
Program mora potpisati obradjivač i ponudjač, nije se mogao izjasniti koliko
vremenski važe ponude predate na tender, kao ni da li istekom roka mora da se
raspiše novi tender.  
Svjedok T. B. je izjavio da je u konkretnom slučaju bio član Komisije ali se
nije sjećao detalja tendera na koji se javio p. servis. objasnio je da ako je
u ponudi nedostajao neki bitan dokument, takva ponuda nije razmatrana, a u
zavisnosti da li ponuda ima veća odstupanja ili ne, što se tiče raspisanog
tendera, Komisija odlučuje da li prihvata, odnosno boduje takvu ponudu ili ne.
Ukoliko su odstupanja manja onda se ponudjač pozove da otkloni takva
odstupanja, a ukoliko se radi o većim odstupanjima, takva ponuda se ne boduje.
Dalje je izjavio da su predmet tendera bili uglavnom privremeni objekti i u
tom smislu nisu bili obavezni da vrše provjere u Sekretarijatu za urbanizam.
Objasnio je da garaža može predstavljati privremeni objekat, a što se tiče
nadležnosti za privremene ili stalne objekte, za privremene objekte u zoni MD,
je nadležno Ministarstvo uredjenja prostora, te nisu imali obavezu da se za
konkretne ponude svaki put obraćaju Ministarstvu uredjenja prostora. Na kraju
je izjavio da inače sve ne mora biti predvidjeno u tenderu, odnosno ponudjač
može dati plan aktivnosti organizacije posla na konkretnoj lokaciji, a inače
se jedino ne goduje ono što nije predvidjeno zakonom, dok je ostalo stvar
procjene ocjenjivača ponude.  
Svjedok R. R. je izjavio da je u konkretnom slučaju bio slan Komisije kao i
Lj.Vidović, a nadzornik je bio M. R.. Kao Komisija imali su kriterijume koje
su morali uvažavati prilikom odlučivanja o ponudama prispjelim na tender, te
postoje fiksni parametri koji se ne mogu mijenjati, a postoji i varijabilni
dio, koji se ocjenjuje u zavisnosti od toga što je zapravo ponudjeno za
odredjeni slučaj. Nije se sjećao detalja u vezi predmetnog slučaja, ali je
objasnio da  ono što je bilo zrelo za vrednovanje je dostavljeno Komisiji,
tako da oni nakon toga nisu vršili bilo kakve druge provjere dostavljenih
ponuda, već su iste po zakonskom kriterijumu vrjednovali u pogledu cijene,
programa realizacije, odnosno dinamike realizacije, kvaliteta programa, roka,
i tako su sačinjavali rang listu. Na kraju je izjavio da ponudjač koji nije
imao kompletnu dokumentaciju nije mogao da se ocjenjuje, s tim što je to
zavisilo od toga da li se radilo o manjim ili velikim odstupanjima, tako da su
se ponude sa malim odstupanjima mogle uzimati u proceduru.  
Cijeneći provedene dokaze pojedinačno i u uzajamnoj povezanosti, sud je
smatrao da nije dokazano da su okrivljeni B. R., V. Lj. i S. Lj. učinili
krivično djelo koje im je stavljeno na teret.  
Okrivljeni su saglasno izjavili da su u konkretnom slučaju postupali saglasno
Zakonu o javnim nabavkama, te da su u zakonitoj proceduri predmetne lokacije
izdate najpovoljnijem ponudjaču. Sud je prihvatio njihove odbrane jer su iste
u saglasnosti sa pismenom dokumentacijom priloženom u spisima predmeta, te
iskazima svjedoka. Odbrane okrivljenih su potvrdjene prvenstveno rješenjem
Komisije za javne nabavke Crne Gore od 12.10.2004. godine, kojim je naloženo
da zaključe ugovor po već sprovedenoj proceduri iz kojeg je proizilazilo da se
ne mogu uvažiti navodi iz žalbe Ž.D., da Komisija za vrednovanje nije izvršila
bodovanje po propisanim kriterijumima, obzirom da su ocjenjivači na bazi
ponudjene dokumentacije nezavisni u individualnoj ocjeni i dodjeli maksimalnog
broja bodova svakog ponudjača. Konačan stav Komisije je da u postupku koji je
prethodio u donošenju odluke nije počinjena povreda postupka javne nabavke,
već je u istom pravilno i potpuno utvrdjeno činjenično stanje na koje je
pravilno primjenjeno materijalno  pravo. Iz iskaza saslušanih svjedoka sud se
uvjerio da su i oni bili članovi komisija odredjenih nakon raspisanih tendera,
te su sudu objasnili način postupanja prilikom izbora ponudjača, medjutim, za
konkretni slučaj se nisu mogli detalja sjetiti, zbog proteka vremena i
brojnosti posla koji su obavljali u formiranim komisijama. Na osnovu navedenog
bilo je očigledno da okrivljeni B., V. i S. nisu iskoristili svoj službeni
položaj i ovlašćenje u postupku vrednovanja i poredjenja ponuda za ustupanje
na korišćenje predmetnih lokacija, već su postupili saglasno Zakonom o javnim
nabavkama, a što je potvrdjeno i navedenim rješenjem navedene Komisije, koje
je kao rješenje Drugostepene komisije u konkretnom slučaju i bilo konačno, i
kojim je bilo naloženo da se tender ne ponavlja već naprotiv da se sa
ponudjačem "P servisom" zaključi ugovor.  
Imajući u vidu napred navedeno sud nije smatrao dokazanim da su okrivljeni
počinili krivično djelo zloupotrebe službene dužnosti iz čl.416.st.4 u vezi
st.1 KZ CG, pa je shodno čl. 363. tač. 3. ZKP CG, odlučio da okrivljene B. R.,
V. Lj. i S. Lj. oslobodi od optužbe.  
U pogledu troškova krivičnog postupka odlučeno je da padaju na teret oštećenog
kao tužioca, shodno čl. 203. ZKP CG.  
OSNOVNI SUD U KOTORU
Dana, 21.06.2010. godine 
ZAPISNIČAR,
PREDSJEDNIK VIJEĆA -SUDIJA,
Lučić Sladjana s.r.
Vesna  Pean  s.r.  
PRAVNA POUKA: Protiv ove presude ima se pravo žalbe u roku od 15 dana od
dana prijema iste Višem sudu u Podgorici a preko ovog suda. 