                                                                                                                             **Posl.br.K.132/07**  
                                            **U   IME  NARODA** **!**

Osnovni sud u Kotoru, kao nadležni prvostepeni krivični sud, u vijeću
sastavljenom od Predsjednika vijeća-sudije Vesne Pean i članova vijeća-sudija
porotnika Šćepana Goranovića i Branka Kukalja, uz učešće zapisničara Tatjane
Nikolić, u predmetu okr. H. A. ,zbog krivičnog djela davanja mita iz čl.424.
st.1Krivičnog zakonika Crne Gore, koji se vodi po optužnici ODT Kotor, Kt.
br.580/06 od 17.03.2007. god., nakon održanog glavnog i javnog pretresa. u
prisustvu okrivljenog i zastupnika tužbe J.   Č., zamjenice ODT Kotor, donio
je i javno objavio dana 4.03.2008 godine sledeću,  
                                                           **P R E S U D U**

Okr.H. A. od oca V. i majke N., rođene B., rodjenog 22.04.1985. godine u
B. P., stalno nastanjenog u B. P., selo ...., državljanina RCG, po zanimanju
vodinstalatere, neoženjenog, vojni rok nije služio, ne vodi se u VE, srednjeg
imovnog stanja, ranije neosuđivanog, protiv kojeg se ne vodi postupak za drugo
krivično djelo,  

K r i v   j e
Što je
Dana 06. 10. 2006. godine u B., ovlašćenom službenom licu OB Budva J. Z.,
učinio korist da u okviru svog službenog ovlašćenja ne izvrši službenu radnju
koju je morao izvršiti, na način što nakon što je J. Z., prilikom redovne
kontrole saobraćaja, utvrdio tehničku neispravnost putničkog vozila marke
«Fiat Uno» reg. ozn. ... kojim je upravljao osumnjičeni, a prilikom uzimanja
podataka u cilju sačinjavanja prekršajne prijave, iz svog džepa izvadio
novčanicu u apoenu od 10 eura ser. broja M 14133539199, istu stavio na mjesto
suvozača u službenom vozilu MUP-a govoreći pri tom «Evo ti da popiješ piće»
a potom moleći službeno lice da mu za uzvrat ne piše prekršajnu prijavu,  
- čime je učinio krivično djelo davanje mita iz čl. 424. st.1   Krivičnog
zakonika 
Pa mu  sud na osnovu napred navedene krivično pravne odredbe te čl.
2,4,5,15,32,33,36,42,45,46,52,53 i 54, Krivičnog zakonika CG, te čl.364.ZKP
CG,izriče  
         USLOVNU    OSUDU 
Kojom mu sud prthodno utvrđuje kaznu zatvora   u trajanju od 3(tri)
mjeseca,te se istovremeno određuje da se ista neće izvršiti u koliko
okrivljeni za vrijeme od jedne godine od dana pravosnažnosti presude ne učini
novo krivično djelo. 
Dužan je okrivljenu na ime sudskog paušala platiti iznos od 50 eura, u roku od
60 dana od dana pravosnažnosti presude  na žiro račun Osnovnog suda Kotor
br.832-16-52 pod prijetnjom prinudnog izvršenja .  
Prema okrivljenoms e shodno čl. 67. i 75. KZ CG, izriče  
                                                             MJERA
BEZBJEDNOSTI 
Oduzimanja predmeta krivičnog djela i to novčanice apoena od 10 eura,
serijski br. M14133539199.
             O b r a z l o ž e nj e  
ODT iz Kotora podnijelo je ovom sudu optužnicu protiv H. A.   stavljajući mu
na teret krivično djelo  davanja mita iz čl.424. st.1Krivičnog zakonika CG.  
Zastupnik tužbe je do završetka glavnog pretresa ostala pri podnijetoj
optužnici, smatrajući dokazanim krivično djelo koje je okrivljenom stavljeno
na teret, što jasno proizilazi iz svih provedenih dokaza, pa je predložila
sudu da ga oglasi krivim i kazni po zakonu.  
U svojoj odbrani okrivljeni je izjavio da nije tačno da je kritične prilike
novčanicu  u apoenu od 10,oo eura, stavio na mjesto suvozača u službeno vozilo
MUP-a, službenom licu OB B., radi davanja mita, niti da se istom obratio
riječima „evo ti da platiš piće“.Objasnio je da se kritičnog dana nalazio kod
svog brata H. A. u B., te da je od njega uzeo vozilo sa namjerom da ode do B.,
da je kod sebe imao saobraćajnu i vozačku dozvolu.Na raskrsnici u B. ga je
zaustavio službenik OB B., i tražio mu dokumenta, te mu je nakon toga
pregledao vozilo i utvrdio da mu ne radi  jedno dugo svijetlo, pa je iz tog
razloga počeo da piše krivičnu prijavu.Pošto ne poznaje zakon, izvadio je iz
džepa 10 eura sa namjerom da plati kaznu rekavši da nema više para, a u  tom
momentu mu je policajac istrgao iz ruke novac i pozvao dežurnu službu OB B.,
koji su odmah stigli i priveli ga.Objasnio je da nije imao namjeru da daje
mito, već je mislio da se radi o prekršaju, pa je htio da plati kaznu na licu
mjesta.Na kraju je izjavio da nije tačno da se kritične prilike nalazio u
službenom vozilu MUP-a, već se konverzacija sa policajcem odvijala u blizini
službenog vozila.  
U dokaznom postupku koji je proveden radi rasvjetljenja činjeničnog stanja na
saglasan predlog stranaka pročitan  je iskaz svjedoka  J. Z. dat na zapisnik
istažnom sudiji ovog suda 12.03.2007.g,.te  su pročitani sljedeći pismeni
dokazi: službena zabilješka OB B. br.... od 9.10.2006.g., potvrda o
privremenom oduzimanju predmeta OB B. od 6.10.2006.g., te se izvršio uvid u
novčanicu u apoenu od 10 eura.  
Svjedok J. Z. je izjavio da je kritičnog dana obavljao redovnu saobraćajnu
kontrolu kada je na  vozilu  „Fiat uno“, primjetio da nije ispravna prednja
signalizacija, te je isto zaustavio i pitao vozača o čemu se radi.Sjećao se da
je počeo da piše zapisnik kada je okrivljeni izvadio iz svog novčanika 10 eura
i stavio na mjesto suvozača u službeno vozilo.Objasnio je da je on vratio
novac na što  mu je okrivljeni  rekao „Evo ti da popiješ piće“, a on mu je
odgovorio da zadrži novac i da ne želi da ga primi i nastavio da piše
zapisnik, međutim okrivljeni je tada ponovo onih 10 eura stavio na mjesto
suvozača.Tada je shvatio da sa njim nema priče i priveo ga je u stanicu.  
Iz službene zabilješke OB B. utvrđeno je da  je ista sačinjena dana 06.10.2006
g. Od strane OPS OB B., J. Z., povodom privođenja lica H. A. zbog krivičnog
djela davanja mita.  
Iz potvrde o privremenom oduzimanju predmeta i uvidom u novčanicu u apoenu od
10 eura utvrđeno je da je OSL OB B. J. Z.dana 06.10.2006.g.  od H. A. oduzeo
novčanicu od 10 eura,ser. br. N14133539199.  
Cijeneći provedene dokaze pojedinačno i u uzajamnoj povezanosti, kao i u
odnosu na odbranu okrivljenog, sud je bez sumnje utvrdio činjenično stanje
opisano u izreci odluke.Krivičnopravno ocijenjujući ovako utvrdjeno činjenično
stanje, sud je našao da je okr. H. A. učinio krivično djelo davanja mita iz
čl.424. st.1Krivičnog zakonika Crne Gore,  
Ovo zbog toga što je za ovo djelo potrebno da neko  službenom licu učini ili
obeća poklon ili kakvu drugu korist da u okviru svog službenog ovlašćenja
izvrši službenu radnju koju ne bi smjelo izvršiti ili da ne izvrši ili da ne
izvrši službenu radnju koju bi moralo izvršiti,pa kako je očigledno da je
okrivljeni dana 06. 10. 2006. godine u B., ovlašćenom službenom licu OB B. J.
Z., učinio korist da u okviru svog službenog ovlašćenja ne izvrši službenu
radnju koju je morao izvršiti, na način što nakon što je J. Z., prilikom
redovne kontrole saobraćaja, utvrdio tehničku neispravnost putničkog vozila
marke «Fiat Uno» reg. ozn. .... kojim je upravljao osumnjičeni, a prilikom
uzimanja podataka u cilju sačinjavanja prekršajne prijave, iz svog džepa
izvadio novčanicu u apoenu od 10 eura ser. broja M 14133539199, istu stavio na
mjesto suvozača u službenom vozilu MUP-a govoreći pri tom «Evo ti da popiješ
piće»  a potom moleći službeno lice da mu za uzvrat ne piše prekršajnu
prijavu,  time je ostvario sve bitne elemente bića navedenog krivičnog djela.  
Za sud nije bilo dileme da je okrivljeni učinio navedeno djelo što je jasno
proizilazilo iz provedenih dokaza,a posebno iz iskaza svjedoka J.Z..Naime
svjedok je sudu potvrdio da mu je okrivljeni kritične prilike kada je krenuo
da piše zapisnik stavio novčanicu od 10 eura na sjedište suvozača u službeno
vozilo i rekao da mu je to da popije piće, te da mu je on taj novac vratio,
ali je okrivljeni ponovo stavio novčanicu na mjesto suvozača zbog čega je
odlučio da  ga privede u stanicu.Sud je prihvatio iskaz svjedoka jer je isti
logičan i saglasan sa ostalim pismeno provedenim dokazima, a prije svega sa
potvrdom o oduzetim predmetima iz koje je utvrđeno da je kritične prilike  od
okrivljenog oduzet novac u apoenu od 10 eura. Sud nije prihvatio odbranu
okrivljenog koji se pravdao da je novac dao jer je htio da plati kaznu na licu
mjesta jer je u suprotnosti sa iskazom svjedoka kojeg je sud prihvatio u
cjelosti i očigledno je smišljena radi izbjegavanje krivice.  
Sud je tako našao da je okrivljeni djelovao umišljajno jer je bio svjestan da
navedenim  radnjama čini krivično djelo, čije izvršenje je htio.  
Odlučujući o vrsti i visini krivične sankcije  sud je imao u vidu da je za ovo
krivično djelo u zakoniku propisana kazna zatvora u trajanju od 6 mjeseci do 5
godina.. U konkretnom slučaju sud je okrivljenom izrekao uslovnu osudu,
smatrajući da će se i ovom sankcijom  ostvariti svrha izricanja,  odnosno da
će i prijetnja kazne zatvora u trajanju od 3 mjeseca, pri čemu su upotrebljene
odredbe čl.45 i 46 Krivičnog zakonika CG, o ublažavanju, za vrijeme
provjeravanja od jedne godine od dana pravosnažnosti presude, dovoljno
vaspitno uticati na okrivljenog da u buduće ne čini ovakva i slična krivična
djela, kao i na buduće učinioce krivičnih djela.  
Sud je kao olakšavajuću okolnost na strani okrivljenog cijenio to da se
korektno ponašao na glavnom pretresu, da se radi o mladjoj osobi, a kao
naročito olakšavajuću okolnost sud je cijenio to da je okrivljeni kritične
prilike ipak ponudio samo simboličan iznos u vidu jedne novčanice od 10 eura,
kao i činjenicu da kritične prilike okrivljeni nije učinio neki teži
saobraćajnu prekršaj, već mu nije radilo svjetlo na prednjoj strani vozila,
zbog čega mu je službeno lice, po mišljenju suda, prestrogo odlučio pisati
krivičnu prijavu. Otežavajućih okolnosti na strani okrivljenog nije bilo.  
Imajući u vidu napred navedeno, te primjenom čl. 2, 4, 5, 15, 32, 33,36, 42,
45, 46, 52, 53 i 54 Krivičnog zakonika CG, čl. 424 st.1. KZ CG. te čl.364 ZKP
CG, riješeno je kao u izreci.  
Sud je obavezao okrivljenog na plaćanje  sudskog paušala, koji je odmjeren
shodno čl.199 i 202 ZKP CG, a to imajući u vidu imovinske prilike okrivljenog,
te složenost i trajanje postupka.  
OSNOVNI SUD U KOTORU
Dana, 4.03.2008.godine 
ZAPISNIČAR
PREDSJEDNIK VIJEĆA -SUDIJA
Tatjana Nikolić s.r.
Vesna Pean s.r.   
PRAVNA POUKA:Protiv ove presude ima se pravo žalbe u roku od 15 dana od dana
prijema iste, Višem sudu u Podgorici, a preko ovog suda. 