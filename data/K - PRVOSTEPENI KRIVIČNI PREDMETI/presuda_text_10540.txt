Posl.br.K.181/10/07
U IME NARODA ! 
OSNOVNI SUD U KOTORU, kao nadležni prvostepeni krivični sud u Vijeću
sastavljenom od Predsjednika vijeća - sudije Vesne Pean i članova vijeća -
sudija porotnika Vukasović Neđeljka i Borović Ljubenka, uz učešće zapisničara
Lučić Slađane, u krivičnom predmetu okrivljenih I. V. iz T., koga brani adv.
P. S. iz T. i Z.   M. iz T., koga po službenoj dužnosti brani adv. Z.J. iz
Kotora, zbog krivičnog djela zloupotrebe službenog položaja iz čl.416 st.3. u
vezi st.1.  Krivičnog zakonika Crne Gore, koji se vodi po optužnici VDT-a iz
Podgorice, Kt.br.429/95 od 11.06.1996.godine, nakon održanog glavnog i javnog
pretresa dana 17.06.2010.g.u prisustvu okrivljenih, njihovih  branilaca i
zastupnika tužbe D.Ž., zamjenice ODT Kotor, donio je i javno objavio dana
21.06.2010.godine, sledeću,  
P R E S U D U 
1.OKR. I. V., od oca N. i majke S. rođene K., rođen 17.09.1959.g. u K.,
nastanjen u T.., pismen, sa završenim pravnim fakultetom, nezaposlen, oženjen,
otac 3 mal.djece, supruga nezaposlen, izdržava se povremenim radom, vojsku
služio u P. 1985.g., neosuđivan, protiv kojeg se ne vodi postupak za drugo
krivično djelo, a koji je proveo u pritvoru u periodu od 13.12.1995.g. pa do
18.10.1996.g., kao i u periodu od 27.01.1997.g. do 31.03.1998.g.  
2.OKR. Z. M. od oca P. i majke M., rođene M., rođen 03.03.1939.g. u Š. –
O. K., nastanjen u T-...., pismen, sa završenom Višom geodetskom školom,
penzioner, otac 2 djece, supruga penzioner, služio vojni rok u Z. i P.
1965.g., neosudjivan, protiv kojeg se ne vodi postupak za drugo krivično
djelo, a koji je proveo u pritvoru u periodu od 13.12.1995.g. pa do
21.12.1995.g.,  
K r i v i     s u  
Što su
I.I. V. 
Tokom 1995.g. u T., u svojstvu službenog lica, Sekretara SO T., iskoristio
svoj službeni položaj u namjeri da pribavi protivpravno imovinsku korist, V.
V., R. I., V. E. i F.L.,  prekoračio granice svog službenog ovlašćenja, na
način što je sačinio rješenje br..... i to 01.05.1995.g., a da za to nije imao
ovlašćenje, kojim rješenjem je vraćeno zemljište iz društvene svojine –
čest.zem.... KO M., navodnom vlasniku V. V., koji je nepokretnost nakon
uknjižbe odmah prodao R. I., da bi na isti način donio rješenje ... dana
14.11.1995.g. gdje je zemljište čest.zem.... KO Tivat, vraćeno navodnom
vlasniku V. E., koja je nepokretnost odmah nakon neosnovane uknjižbe prodala
F. L., a da vlasnici nisu imali valjan dokaz o pravu vlasništva, pa je tako
sačinjena rješenja sa lažnim sadržajem dao na potpis drugookrivljenom Z. M., a
koje nepokretnosti su omogućile pomenutim licima pribavljanje imovinske
koristi u iznosu od 571.307,32 €, koja imovinska korist je velikog obima,  
-čime je učinio krivično djelo zloupotrebe službenog položaja iz
čl.416.st.3. u vezi st.1. KZ CG,                                           
II.Z. M. 
Tokom 1995.g. u T., u svojstvu službenog lica, Načelnika Odjeljenja za
katastar SO T., iskorišćavanjem svog službenog položaja i ovlašćenja i
prekoračenja granica svog službenog ovlašćenja, u namjeri da V.  V., R. I., V.
E. i F. L., pribavi protivpravno imovinsku korist velikog obima, potpisao i
službenim pečatom ovjerio  rješenje br..... dana 14.11.1995.g. i rješenje
br.... i to od 01.05.1995.g., koja rješenja se odnose povraćaj gradsko
građevinskog zemljišta čest.zem... KO M., i čest.zem... KO T., koja rješenja
je prethodno sačinio prvookrivljeni Ivošević, tako da je iste i pored toga što
je znao da se takva rješenja ne mogu sačiniti i da ista ne sadrže
vjerodostvojne podatke, svjestan da se po osnovu ovih rješenja V. V. i V. E.,
mogu uknjižiti kao vlasnici u cjelini, iste je ovjerio i istima pribavio
protivpravnu imovinsku korist u iznosu od 571.307,32 €, koja vrijednost je
velikog obima,  
-čime je učinio krivično djelo zloupotrebe službenog položaja iz
čl.416.st.3. u vezi st.1. KZ CG, 
Pa sud okr.Ivošević Vaska na osnovu navedene krivično pravne odredbe, te čl.2,
4, 5, 15, 32, 33, 36, 42 i 51. KZ CG, te čl.364.ZKP CG,  
O S U Đ U J E 
NA KAZNU ZATVORA U TRAJANJU OD 2 (DVIJE) GODINE, u koju će se uračunati
vrijeme koje je okrivljeni proveo u pritvoru u Istražnom zatvoru Podgorica, u
periodu od 13.12.1995.g. pa do 18.10.1996.g., kao i u periodu od 27.01.1997.g.
do 31.03.1998.g., pa se time smatra da je kaznu izdržao.  
Pa sud okr.Z. M. na osnovu navedene krivično pravne odredbe, te čl.3, 5, 8,
13, 33, 34, 38, 41, 42, 43, 50, 51, 52 i 53. KZ SRJ, te čl.364.ZKP CG, izriče  
USLOVNU OSUDU 
Kojom mu prethodno utvrdjuje kaznu zatvora u trajanju od 1 (jedne) godine,
te se istovremeno odredjuje da se ista neće izvršiti ukoliko okrivljeni za
vrijeme od 2 godine od dana pravosnažnosti presude ne učini novo krivično
djelo. 
U slučaju opoziva uslovne osude okrivljenom će se u utvrđenu kaznu zatvora
uračunati vrijeme koje je okrivljeni proveo u pritvoru u Istražnom zatvoru
Podgorica, u periodu od 13.12.1995.g. pa do 21.12.1995.g. 
Dužni su okrivljeni na ime  troškova krivičnog postupka solidarno platiti
iznos od 393,58 eura, okr. Z. i iznos od 3.000,00 eura, kao i na ime sudskog
paušala iznos od po 120,00 eura, sve u roku od 30 dana od dana pravosnažnosti
presude, na žiro račun Osnovnog suda u Kotoru br.832-16-52, pod prijetnjom
prinudnog izvršenja, a dokaz o uplati dostaviti ovom sudu s pozivom na
br.K.181/10/04.  
O b r a z l o ž e n j e 
Viši tužilac iz Podgorice, podnio je Višem sudu optužnice Kt.br.429/95  od
11.06.1996.g. i Kt.br.347/96 od 25.07.1997.g. protiv okrivljenih I. V., zbog
više krivičnih djela zloupotrebe službenog položaja iz čl.216 st.3 u vezi
st.1.KZRCG, više krivičnih djela falsifikovanja isprava i krivičnog djela
posebni slučajevi falsifikovanja isprava iz čl.208.st.1.tač.1. u vezi sa
čl.207.st.3. u vezi st.1.KZRCG, krivičnog djela prevare iz čl.149.st. 4 u vezi
st.1 KZRCG i krivičnog djela navođenje na ovjeravanje neistinitog sadržaja iz
čl.209. st.1 i 2. KZRCG, Z.  M.  zbog  više krivičnih djela zloupotrebe
službenog položaja iz čl.216 st.3 u vezi st.1.KZRCG i falsifikovanja službene
isprave iz čl.227 st.3. u vezi st.2. i 1., B. M. zbog više krivičnih djela
zloupotrebe službenog položaja iz čl.216 st. 4. u vezi st.3. i 1.KZRCG, N. M.
zbog krivičnog djela zloupotrebe službenog položaja iz čl.216 st. 4. u vezi
st.3. i 1.KZRCG, S. B. zbog krivičnog djela zloupotrebe službenog položaja iz
čl.216 st. 4. u vezi st.3. KZRCG, S. N. zbog krivičnog djela falsifikovanja
isprava iz čl.207. st.3. u  vezi st.1. KZRCG, S. V. zbog krivičnog djela
zloupotrebe službenog položaja iz čl.216 st.3. u vezi st.1. KZRCG, K. B. zbog
krivičnog djela zloupotreba službenog položaja iz čl.216 st.4 u vezi st.3. i
1. i okr. J. M. zbog  krivičnog djela falsifikovanja isprave iz čl.207. st.3.
u vezi st.1. KZRCG. Nakon stupanja na snagu novog Krivičnog zakonika CG spisi
predmeta su dostavljeni ovom sudu na dalju nadležnost.  
U toku postupka pred ovim sudom donijeto je rješenje o obustavi postupka
protiv K.B.zbog smrti, kao i protiv S. V., S. N. i J. M., zbog zastarjelosti
po jednog krivičnog djela koje im je stavljeno na teret. Takođe je sud donio
rješenje o obustavi postupka i protiv okrivljenih I. V., Z. M., N. M., B. M. i
S. B. zbog zastarjelosti pojedinih krivičnih djela koja su im stavljena na
teret, a nakon izjave zastupnika tužbe da odustaje od krivičnog gonjenja za ta
djela.  
Prije početka glavnog pretresa dana 11.06.2009.g. zastupnik tužbe je takodje
odustala od daljeg krivičnog gonjenja okr. B. M., N. M. i S. B. u odnosu na
preostala krivična djela zloupotrebe službenog položaja, koja su njima
stavljena na teret, kao i od gonjenja okrivljenih I. i Z. za neka krivična
djela zloupotrebe službenog položaja, jer je shodno nalazu vještaka
finansijske struke od 06.03.2009.g., očigledno da krivičnim dijelima nije
pribavljena imovinska korist velikog obima, tako da bi se radilo o krivičnim
djelima zloupotrebe službenog položaja iz čl.416 st.1. KZCG, pa je tako došlo
do zastarelosti daljeg krivičnog gonjenja za ta djela, nakon čega je sud donio
rješenje o obustavi postupka u odnosu na ta krivična djela. Zastupnik tužbe je
tako ostala pri optužnici Kt.br. 429/95 od 11.06.1996.g., u odnosu na
okrivljene I. i Z., a za krivično djelo opisano pod tač.1.a, alineja 2, za
okrivljenog I. i za krivično djelo pod tač.2. alineja 1 za okrivljenog Z.  
Na zapisniku o glavnom pretresu zastupnik tužbe je precizirala činjenični opis
u pogledu iznosa pribavljene imovinske koristi, shodno nalazu i mišljenju
vještaka finansijske struke, tako da isti treba da glasi 571.307,32 eura,
takođe u činjeničnom opisu za okr. I. u 12 redu umjesto riječi „Oglas“ treba
da stoji riječ „dokaz“. Imajući u vidu da je u međuvremenu stupio na snagu
novi zakonik koji je blaži za učinioca izmijenila je pravnu kvalifikaciju tako
da ista treba da glasi da su okrivljeni učinili krivično djelo zloupotrebe
službenog položaja iz čl.416.st.3. u vezi st.1. KZ CG.  
Sud je u ovom postupku donio prvostepenu presudu koja je u postupku po žalbi
bila ukinuta rješenjem Višeg suda u Podgorici KŽ.br. 1592/09 od 26.04.2010.g.
i predmet je vraćen na ponovno sudjenje.  
Sud je zakazao novi glavni pretres a zastupnik tužbe je do završetka glavnog
pretresa ostala pri preciziranoj optužnici i završnoj riječi datoj u
prethodnom postupku. Smatrala  je da su oba okrivljena u konkretnom slučaju
prekoračila granice svog službenog ovlašćenja, da postupku I. nije prethodila
odluka Skupštine o stavljanju van snage rješenja koja su imala za predmet
čestice zemlje, kao i da je rješenje donio bez zahtjeva ovlašćenih lica,
bivših vlasnika izbjegavajući proceduru predvidjenu za upravni postupak, a što
je rezultiralo i donošenjem rješenja u katastru, gdje sasvim očigledno nije
ispoštovana procedura niti zastupani interesi opštine. Predložila je da ih sud
oglasi krivim i kazni po zakonu.  
U svojoj odbrani okrivljeni Ivošević je naveo da su predmetna rješenja akti
Republičke geodetske uprave,  da ih nije on sačinio, a pošto je u kritičnom
periodu načelnik te službe u T. bio okr. Z. dešavalo se da isti njega
konsultuje u određenim situacijama, obzirom da je on ranije radio u službi za
imovinsko pravne poslove, pa je poznavao tu materiju. Istakao je da se u
konkretnom slučaju nije radilo o gradsko građevinskom zemljištu niti je to
zemljište proglašeno gradsko građevinskim zemljištem za vrijeme od pet godina,
a zakonske odredbe propisuju da se to određuje aktom organa Uprave, što je i
urađeno. Objasnio je da  zemljište zapravo nije bilo oduzeto ranijim
vlasnicima, oni su ga i dalje koristili, dok Opšina nije plaćala nikavu
naknadu, a obzirom da predmetno zemljište nije privedeno namjeni za pet
godina, niti je plaćano vlasnicima, niti je Opština svojim aktom produžila taj
rok, tad su zakonske odredbe propisivale da se zemljište vrati ranijim
vlasnicima.Takođe je objasnio da ni jedno od rješenja ne glasi na ime, već
stoji da se zemlja vraća ranijim vlasnicima, a raniji vlasnici se znaju prema
evidenciji. Istakao je da se ranijim vlasnicima to zemljište vraćalo radi
prometa, tako da eventualna odluka o zabrani prometa nije bila obavezna za
njih, te  da se navedena rješenja ne razlikuju od mnogih koja su na isti
način, u istom postupku i po istom zakonu rješavana od 1992.g. pa na dalje. U
kritičnom periodu je bio nadležan za zastupanje Opštine u imovinskopravnim
poslovima, a  S. M., koja je obavljala poslove javnog pravobranioca, duže
vrijeme je bila na porodiljnom odsustvu, te da se ne osjeća krivim za
predmetno krivično djelo. Naveo je da su ovakva rješenja bila donošena i po
drugim opštinama, a da bi se o krivičnom djelu moglo govoriti u slučaju da su
odbili predmetne zahtjeve, da su u zaglavlju rješenja jasno bile navedene
odredbe po kojima se postupalo, kao i da mu je poznato da je Ustavni sud
1998.g. poništio odredbe koje su poznavale institut korišćenja,  a koji novi
zakon o gradsko građevinskom zemljištu više ne poznaje.Predložio je da ga sud
oslobodi krivice.  
U završnoj riječi branilac okrivljenog Ivoševića je izjavio da je prosto
nevjerovatna upornost ODT Kotor prilikom upornog nastojanja da ove optužnice
održi na snazi i pored tako jasnih i eksplicitnih navoda Višeg suda i uputa
Višeg.U spisima predmeta jasno stoje zahtjevi sa brojem i datumom zavedeni
ranijih vlasnika. Odbrana njegovog branjenika je  bila zasnovana upravo na
tome da su ova rješenja donijeta na osnovu odluke Opštine T. o vraćanju
gradsko gradjevinskog zemljišta ranijim vlasnicima i to zemljišta koje nije
bilo privedeno namjeni. Tadašnjom organizacijom lokalne uprave služba za
imovinsko pravne poslove bila je u okviru odjeljenja za katastar te je upravo
ta služba bila nadležna za donošenje ovakvih rješenja. Da je bilo ko oštećen
ovim radnjama tužilaštvo bi tada moralo po sili zakona tražiti poništaj
ovakvih odluka medjutim, to nije uradjeno jer oštećenog u ovim radnjama nema.
Predložio je sud da njegovog branjenika oslobodi optužbe.  
U svojoj odbrani okr. Z. M. je izjavio da što se tiče povraćaja gradsko
građevinskog zemljšta na području T., tačno je da je on učestvovao kao
načelnik odjeljenja i potpisao je rješenja br. ... od 14.11.1995.g. koje se
odnosi na povraćaj čest.zem ... KO Tivat, sadašnjem vlasniku V. E., po njenom
zahtjevu podnijetom Katastru. Takođe je potvrdio da je potpisao rješenje br.
... od 01.05.1995.g., za koje ne postoji prateća dokumentacija. Oba rješenja
mu je na potpis donio okr. I., koji je tada bio sekretar Opštine i kada ga je
pitao da li je sve u redu, I. je rekao da jeste. Vjerovao je I., znajući da će
predmet dalje ići na obradu kod zemljišno knjižnog referenta, te da tako imaju
i kontrolu suda, pa je potpisao rješenja ne sumnjajući u njihovu zakonitost.
Nije ulazio u pravna obrazloženja predmetnih rješenja, jer je smatrao da je
sve u redu obzirom da je I. obavljao poslove sekretara Opštine, a ranije je
radio kao referent za imovinsko pravne poslove. U vrijeme potpisivanja
rješenja mu nije bilo poznato da li je i na koga ranije izvršen prenos
predmetnih čestica, da li je tome prethodila prodaja ili ne jer u Katastru sa
takvim podacima ne raspolažu. Objasnio je da je u kritičnom periodu postojao
stav da ukoliko za pet godina zemljište nije privedeno namjeni, isto se ima
vratiti ranijim korisnicima, a kako je bilo proteklo pet godina i isto nije
bilo privedeno namjeni smatrao je da su postupali u skladu sa zakonom i zemlju
vratili vlasnicima.  
U završnoj riječi branilac okr. Z. je izjavio da je njegov branjenik u
cjelosti poštovao proceduru, na što je ukazao i Viši sud u ukidnom rješenju,
da su u konkretnom slučaju oštećeni bili bivši vlasnici, pa se ne može
govoriti o postojanju krivičnog djela na strani njegovog branjenika. Predložio
je sudu da ga oslobodi optužbe.  
U dokaznom postupku koji je proveden radi rasvetljavanja činjeničnog stanja na
saglasan predlog stranaka pročitani su iskazi svjedoka R. I. dat na zapisnik
istražnom sudiji Višeg suda u Podgorici 08.01.1996.g., svjedoka V. V. dat na
zapisnik istražnom sudiji Višeg suda u Podgorici 10.01.1996.g.,  svjedoka V.
E. dat na zapisnik istražnom sudiji Višeg suda u Podgorici 10.01.1996.g.,
svjedoka F. L.dat na zapisnik istražnom sudiji Višeg suda u Podgorici
10.01.1996.g., svjedoka S. M. dat na zapisnik istražnom sudiji Višeg suda u
Podgorici 16.01.1996.g., i  vještaka fin.struke F. M. iz P. dat van
gl.pretresu dana 25.02.2009.g. i 11.05.2009.g., te su pročitani i pismeni
dokazi : rješenja br. ... od 01.05.1995.g. i br. ... od 14.11.1995.g
Odjeljenja za geodetske i imovinsko pravne poslove T., kupoprodajni ugovori od
....., rješenja .. ... od 08.06.1995.g. i Dn.br... od 03.07.1995.g., Dn.br.
.., nalazi i mišljenja fin.struke F. M. iz P. od 03.11.2006.g., kao i dopune
vještaka fin.struke F. M. iz P. od 25.02.2009.g., 27.02.2009.g., 11.05.2009.g.
i od 15.05.2009.g., odluka skupštine Opštine T. objavljena u službenom listu
RCG Opštinski propisi br.... od 17.04.1992.g. i izvod iz statuta Opštine T.
objavljen u službenom listu opštinski propisi br... od 26.02.1996.g., te
Izvodi OB-a K. br.... od 18.01.1996.g. iz KE za okr.I. i Z..  
Svjedok R. I. je izjavio da je njegov rođak K. B. suvlasnik na parceli ... i
.. KO M., a kako je on vlasnik preduzeća „N“ odgovarala mu je predmetna
čest.zemlje, ali joj je površina bila mala, pa se raspitivao ko su ostali
suvlasnici na toj parceli. Interesovao se u Osnovnom sudu u Kotoru, u
zemljišno knjižnom odjeljenju i dobio odgovor da su ostali djelovi u
Vlasništvu V. V. iz P. i njegove rodbine koja se nalazi u I.. Zamijenio je
svoje parcele u Industrijskoj zoni  sa parcelom  K. B., i to ... i ..., i o
tome su sačinili kupoprodajni ugovor. Poslije toga je kontaktirao sa V., a on
sa svojom rodbinom,  a nakon toga je sa V. u Osnovnom sudu u Kotoru sačinio i
ovjerio  kupoprodajni ugovor. Kupoprodajnu cijenu je isplatio V. i njegovim
rođacima, pa je podnio zahtjev za uknjižbu u Osnovnom sudu u Kotoru, međutim
dobio je obavještenje da V. V. i njegovi rođaci nisu mogli prodati predmetno
zemljište, jer su parcele nacionalizovane bez nadoknade i obaviještenja
vlasnicima, od strane SO T. To je značilo da je zabranjen promet zemljišta, a
da vlasnici imaju samo pravo korišćenja. Kako mu je bilo poznato da se K. B.
ranije uknjižio bez problema, to mu je objašnjenje suda bilo nelogično, pa se
obratio Republičkom zavodu za urbanizam  radi savjeta šta dalje. Oni su mu
objasnili da postoji zakonska solucija za uknjižbu, jer je protekao rok od pet
godina da se izuzeto zemljište dovede u namjenu prema DUP-u, jer je predviđena
gradnja objekta privremenog karaktera po istom. Obratio se sekretaru Opštine,
I. V. i načelniku za katastar Z. M., i poslije mjesec dana na arhivi opštine
je dobio rješenje br. .... od 01.05.1995.g., kojim se vraća vlasništvo iz
društvene svojine. Nije se sjećao da li je podnosio neki zahtjev Opštini ili
neki drugi dokumenat prije nego je dobio rješenje. Nakon toga se upisao u
zemljišno knjižni izvod u Osnovnom sudu u Kotoru, kao vlasnik pomenutih
čestica i na njima izgradio stovarište sa poslovnim prostorom.  
Svjedok V. V. je izjavio da je sa djecom njegovog pokojnog brata i rođacima iz
H., bio vlasnik čest.zem. ... i ... KO M. međutim svoj dio je 1995.g. i
djelove koji su pripadali djeci njegovog pokojnog brata, ćerkama V. L. i V.
V., prodao R. I.. Prethodno je iz iste čest.zem. jedan dio prodat 1987 ili
1988.g. K. B. i to od strane njegovog sinovca v. M., brata V.L. i V. V. Nije
mu uopšte bilo poznato da je predmetno zemljište nacionalizovano, o tome
nikada nije dobio bilo kakvu informaciju ni službenim ni privatnim putem.
Smatrao se njegovim vlasnikom i prilikom prodaje je dobio uredne izvode iz
zemljišnjih knjiga od nadležnog Kotorskog suda u kome su on i njegovi rođaci
bili označeni kao vlasnici, kao i K. B. koji je jedan dio imao u vlasništvo po
prethodnoj kupoprodaji. Ništa mu nije bilo poznato u vezi rješenja br. ... od
01.05.1995.g.  i br. ... od 14.11.1995.g. Na kraju je izjavio da ima 85 godina
i da je cijelog svog života predmetno zemljište smatrao svojim vlasništvom
odnosno nije znao da je isto nacionalizovano.  
Svjedokinja V. E. je izjavila da je čest. Zemlje .. u KO T.  naslijedila od
svekrve i istu je prodala F. L. Zemljište je koristila čitavog života, i
nikakvog saznanja nije imala o tome da je isto nacionalizovano, niti je
dobijala o tome bilo kakvu informaciju službenim ili privatnim putem. Ništa
joj nije bilo poznato o rješenju br... od 14.11.1995.g., niti je znala da isto
postoji. Na kraju je izjavila da je zemljište prodala kao svoje i da se
dokumentacija u kotorskom sudu vodila na nju.  
Svjedok F. L. je izjavio da je 1995.g. kupio čest.zem. ... u KO T., površine
500 m2, od V. E., uredno ga platio i preveo na sebe. Nikakvih saznanja nije
imao da je zemljište prethodno bilo nacionalizovano,u društvenoj svojini, i
ništa mu nije bilo poznato o bilo kakvom rješenju nadležnog organa.  
Svjedokinja S. M. je izjavila da je u kritičnom periodu obavljaja poslove
javnog pravobranioca u opštini T., a na porodiljnom odsustvu je bila od
17.04.1992.g. do 18.02.1993.g.. Objasnila je da rješenje br.... od
14.11.1995.g. nije bilo pravno valjano jer Skupština opština T. nije donijela
odluku o stavljanju van snage čest.zem.  koja je predmet rješenja, a to je
osnovni uslov za vraćanje gradskog građevinskog zemljišta u svojinu korisniku.
Takođe je izjavila da je izvršen promet predmetnog zemljišta i to
15.11.1995.g., a što znači da je promet izvršen prije nego je rješenje
katastra postalo pravosnažno. Napomenula je da je u upravnom postupku
donošenja rješenja o vraćanju gradskog građevinskog zemljišta, obzirom da je u
društvenoj svojini, trebala da učestvuje Opštine, kao stranka, a činjenica je
da opština nije učestvovala u postupku, a rješenje je pravosnažno.Takođe je
izjavila da  je rješenje br. ... od 01.05.1995.g. dostavljeno pravobranilaštvu
dana 5.12.1995.g., a isto je donijeto i opravosnaženo bez učešća opštine, kao
stranke u postupku. Istakla je da za zemljište koje je vraćeno u svojinu
korisnicima nije donijet akt Skupštine opštine T., kao ovlašćenog organa, o
stavljanju  van snage odluke kojom se zemljište, koje je predmet rješenja,
proglašava za gradsko građevinsko, a što je bio osnovni uslov da bi se
izvršilo vraćanje. Na kraju je izjavila da je na oba navedena rješenja uložena
žalba.  
Iz rješenja br. ... od 01.05.1995.g. i br. ... od 14.11.1995.g. je utvrđeno da
su ista donijeta od strane Odjeljenja za geodetske i imovinsko pravne poslove
T., kojim se vraća u vlasništvo iz društvene svojine, zemljište označeno kao
čest.zem.... i ..., u KO M., i čest.zem. .. KO T.-ZU ..., sadašnjim
korisnicima, a  po pravosnažnosti rješenja izvršiće se preuknjižba prava u
zemljišnjim knjigama za KO M.i KO T. Rješenja je potpisao načelnik Z. M. Na
rješenjima je navedeno da su  ista pravosnažna, te da se može izvršiti
preuknjižba prava po odredbama iz dispozitiva.  
Iz ugovora o kupoprodaji sastavljenog dana 08.05.1995.g. je utvrđeno da je
zaključen između V. V. lično, i kao punomoćnika V. V.  i V. L., s jedne strane
kao prodavaca i R. I., kao kupca, da je predmet ugovora nekretnina označena sa
čest.zem... i ... KO M., i to za 1/16+ 1/8+ 1/3 od 1/16 idealna dijela V.
V.,1/4 od 5/24 idealna dijela V. L. i za ¼ od 5/24 idealna dijela V. V.  
Iz ugovora o kupoprodaji sastavljenog dana 16.06.1995.g. je utvrđeno da je
zaključen između V. rođ. V. L. koju zastupa adv. P. J., kao prodavca i R. I.,
kao kupca, te da je predmet ugovora nekretnina označena kao čest.zem.... i
... KO M., ZU ... i to 1/4 od 5/24 idealna djela. Ugovor je ovjeren  pred
Osnovnim sudom u Kotoru.  
Iz ugovora o kupoprodaji sastavljenog dana 14.11.1995.g. je utvrđeno da je
zaključen između V. E., kao prodavca i F. L., kao kupca, te da je predmet
ugovora zemljište  označeno kao čest.zem...., ZU .., KO T., površine 516 m2.
Ugovor je ovjeren  pred Osnovnim sudom u Kotoru.  
Iz rješenja Dn.br.... je utvrđeno da se na osnovu pravosnažnog rješenja br.
... kojim se vraća u vlasnisništvo iz društvene svojine, zemljište označeno
kao čest.zem... i ..., te na osnovu ugovora o kupoprodaji od 08.05.1995.g.
zaključenog između V. V. i V. V. kao prodavca i R. I. kao kupca,  dozvoljava
uknjižba prava vlasnosti čest.zem... i ... ZU .. KO M., na ime R. I. za
175/480.  
Iz rješenja Dn.br.... je utvrđeno da se na osnovu ugovora o kupoprodaji od
16.05.1995.g. zaključenog između V. rođ.V. L. i kao prodavca i R.I. kao kupca,
dozvoljava uknjižba prava vlasnosti čest.zem... i ... ZU ... KO Mrčevac, na
ime R. I. za 25/480.  
Iz rješenja Dn.br.... je utvrđeno da se na osnovu  ugovora o kupoprodaji od
14.11.1995.g. zaključenog između V. E., kao prodavca i F. L., kao kupca,
dozvoljava uknjižba prava vlasnosti čest.zem...., ZU .., KO T., sa imena V.
E., u cjelini, na ime i korist F. L. u cjelini.  
Iz nalaza i mišljenja i dopune nalaza i mišljenja vještaka finansijske struke
koji je vršio preračunavanje obzirom da su iznosi u optužnici  bili izraženi u
tada važećim dinarima, pa je vještak izvršio konverziju dinara u njemačke
marke, a potom i u sada važeće eure i utvrdjeno je da je tada pribavljena
imovinska korist u konkretnom slučaju iznosila sada 571.307,32 eura.  
Iz odluke skupštine O T.objavljene u Sl.listu RCG Opštinski propisi br. .. od
17.04.1992.g. je utvrđeno da se stavljaju van snage odluke SO T. kojima se
određuje gradsko građevinsko zemljište u dijelu koje nije privedeno namjeni u
zakonom utvrđenim rokovima u obuhvatu urbanističkog projekta za L., D.L., P
K., M.i DUP-a Đ.. Navedeno zemljište, koje je bivši vlasnik predao Opštini ili
mu je aktom Opštine izuzeto pravo korišćenja i za koje je dobio naknadu,
ostaje u društvenoj svojini. U čl. 3. Odluke je navedeno da će Organ uprave
nadležan za imovinskopravne poslove donijeti rješenje kojim se zemljište vraća
u svojinu bivšem vlasniku i preduzeti potrebne radnje radi preuknjižbe prava
svojine.  
Iz izvoda iz statuta O. T. objavljenog u Sl.RCG Opštinski propisi br... od
26.02.1996.g. je utvrđeno da Sekretar skupštine, izmedju ostalog, zastupa
Opštinu u imovinsko-pravnim odnosima u dijelu izvorne nadležnosti opštine.  
Iz izvoda iz KE OB K. je utvrđeno da I. V. i Z. M. ranije nisu osuđivani.  
Cijeneći sve provedene dokaze pojedinačno i u uzajamnoj povezanosti, kao i u
odnosu na odbrane okrivljenih, sud je utvrdio činjenično stanje opisano u
izreci odluke. Krivično pravno ocjenjujući ovakvo utvrdjeno činjenično stanje,
sud je našao da su  okr. I.V. i Z. M. učinili krivično djelo zloupotrebe
službenog položaja iz čl.416 st.3. u vezi st.1. Krivičnog zakonika Crne Gore.  
Ovo zbog toga što je za krivično djelo zloupotrebe službenog položaja potrebno
da neko kao službeno lice iskorišćavanjem svog službenog položaja ili
ovlašćenja i prekoračenjem granice svog službenog ovlašćenja pribavi za druge,
protivpravnu imovinsku korist, koja prelazi iznos od preko trideset hiljada
eura, pa kako je očigledno okrivljeni I. V., tokom 1995.g. u T., u svojstvu
službenog lica, Sekretara SO T., iskoristio svoj službeni položaj u namjeri da
pribavi protivpravno imovinsku korist, V.  V., R. I.V. E. i F. L.,  prekoračio
granice svog službenog ovlašćenja, na način što je sačinio rješenje br.... i
to 01.05.1995.g., a da za to nije imao ovlašćenje, kojim rješenjem je vraćeno
zemljište iz društvene svojine – čest.zem... i ... KO M., navodnom vlasniku V.
V., koji je nepokretnost nakon uknjižbe odmah prodao R. I., da bi na isti
način donio rješenje br... dana 14.11.1995.g. gdje je zemljište čest.zem....
KO T., vraćeno navodnom vlasniku V.E., koja je nepokretnost odmah nakon
neosnovane uknjižbe prodala F. L., a da vlasnici nisu imali valjan dokaz o
pravu vlasništva, pa je tako sačinjena rješenja sa lažnim sadržajem dao na
potpis drugookrivljenom Z.M., a koje nepokretnosti su omogućile pomenutim
licima pribavljanje imovinske koristi u iznosu od 571.307,32 €, koja imovinska
korist je velikog obima, a okrivljeni Z. M. tokom 1995.g. u T., u svojstvu
službenog lica, Načelnika Odjeljenja za katastar SO T., iskorišćavanjem svog
službenog položaja i ovlašćenja i prekoračenja granica svog službenog
ovlašćenja, u namjeri da V.  V., R. I., V. E. i F.L., pribavi protivpravno
imovinsku korist velikog obima, potpisao i službenim pečatom ovjerio  rješenje
br.... dana 14.11.1995.g. i rješenje br.... i to od 01.05.1995.g., koja
rješenja se odnose povraćaj gradsko građevinskog zemljišta čest.zem.... i ...
KO M., i čest.zem.3058/3 KO T., koja rješenja je prethodno sačinio
prvookrivljeni I., tako da je iste i pored toga što je znao da se takva
rješenja ne mogu sačiniti i da ista ne sadrže vjerodostvojne podatke, svjestan
da se po osnovu ovih rješenja V. V. i V. E., mogu uknjižiti kao vlasnici u
cjelini, iste je ovjerio i istima pribavio protivpravnu imovinsku korist u
iznosu od 571.307,32 €, koja vrijednost je velikog obima, time su  ostvarili
sve bitne elemente bića navedenog krivičnog djela.  
Za sud nije bilo dileme da su okrivljeni učinili krivično djelo koje im je
stavljeno na teret, a što proizilazi iz svih provedenih dokaza. Okrivljeni I.
je negirao da je sačinio rješenja, kojima je zemlja vraćena ranijim
vlasnicima, ističući da su predmetna rješenja akti republičke geodetske uprave
čiji je načelnik u kritičnom periodu bio okrivljeni Z. Sud nije prihvatio
odbranu okrivljenog, jer je smišljena na izbjegavanje krivice i u suprotnosti
je sa svim provedenim dokazima, a naročito sa odbranom okr. Z. Naime,
okrivljeni Z. M. je potvrdio sudu da je u kritičnom periodu radio kao načelnik
u republičkoj geodetskoj upravi u T., te da je potpisao sporna rješenja kojima
je zemlja vraćena ranijim vlasnicima, koja je sačinio i  donio mu  upravo okr.
I. Sud je prihvatio odbranu okr. Z. jer je u saglasnosti sa rješenjima od
01.05.1995.g. i 14.11.1995.g. iz kojih se sud uvjerio da se odnose na povraćaj
predmetnog zemljišta, te da ih je potpisao okr. Z., kao načelnik. Odbrana
okrivljenih da su u konkretnim slučajevima postupali u skladu sa zakonom
vraćajući zemlju ranijim vlasnicima,  je za sud bila neprihvatljiva, smišljena
na izbjegavanje krivice i u  suprotnosti sa iskazom svjedokinje S. M., koja je
tvrdila da u upravnom postupku donošenja rješenja o vraćanju gradskog
građevinskog zemljišta, obzirom da je u društvenoj svojini, trebala je da
učestvuje Opština, kao stranka, a da su predmetna rješenja donijeta i
opravosnažena bez učešća Opštine. Iz njenog iskaza sud se uvjerio da, za
zemljište koje je vraćeno u svojinu korisnicima, nije donijet akt Skupštine
opštine T., kao ovlašćenog organa, o stavljanu  van snage odluke kojom se
zemljište koje je predmet rješenja, proglašava za gradsko građevinsko, što je
bio uslov za vraćanje. Sud je prihvatio iskaz svjedokinje S.,, jer je u
saglasnosti sa iskazom svjedoka R. I., koji je potvrdio da se nije mogao
uknjižiti na zemlju koju je kupio, te da je u sudu dobio objašnjenje  da V.V.
i njegovi rođaci nisu mogli prodati predmetno zemljište, jer su parcele
nacionalizovane bez nadoknade i obaviještenja vlasnicima, od strane SO T., te
da je to značilo da je zabranjen promet zemljišta, a da vlasnici imaju samo
pravo korišćenja. Svjedok je potvrdio da se zbog toga obratio sekretaru
Opštine I. V. i načelniku za katastar Z. M.,da bi  poslije mjesec dana dobio
rješenje br. ..., kojim je zemlja vraćena V., koji su mu prodali zemlju, a
nakon toga se upisao kao vlasnik.  Sud je prihvatio iskaz svjedoka R., jer je
u saglasnosti sa rješenjem katastra, ugovorima o kupoprodaji od ....  i
rješenjima ovog suda Dn.br. ... i .... iz kojih se sud uvjerio da se R. nakon
kupoprodaje i uknjižio kao vlasnik. Iskaz svjedoka R. jer je takođe u
saglasnosti i sa iskazom svjedoka V. V. koji je potvrdio da su on i rođaci
prodali  predmetno zemljište R. I., a za sud je bila bez uticaja njegova
tvrdnja da nije znao da im je zemljište nacionalizovano, jer je nesporno da su
se on i njegovi rodjaci predmetnom kupoprodajom okoristili, te je ovim htio i
olakšati položaj okrivljenih u ovom postupku. Iz iskaza svjedokinje V. E. i
svjedoka F. L. proizilazilo je nesporno i da je  V. E. predmetnu zemlju
prodala F. L., što je potvrdjivao kupoprodajni ugovor  i rješenje  Dn.br. ...,
iz kojeg se sud uvjerio da se F. uknjižio na predmetno zemljište. Inače,
uvidom u kupoprodajni ugovor utvrdjeno je da je V. E. isti zsključila sa F. L.
15.11.1995.g.,a uvvidom u rješenje o vraćanju zemljišta, je utvrdjeno da
datira od 14.11.1995.g., što znači da je izvršen promet ove nekretnine, dan
nakon povraćaja zemljišta, a što ukazuje na zaključak da je rješenje donjeto
upravo iz razloga da bi se mogao izvršiti promet sporne nekretnine. Za sud je
i tvrdnja V. o tome da je smatrala da je vlasnica i da može raspolagati
navedenom zemljom, bila neprihvatljiva iz istih razloga kao kod svjedoka V. Iz
nalaza i mišljenja vještaka finansijske struke sud je utvrdio ukupnu
vrijednost pribavljene imovinske koristi za ranije vlasnike, a koji nalaz  je
sud prihvatio jer je dat na osnovu pravila nauke i struke. Dakle, na osnovu
svega iznjetog za sud je bilo očigledno da su okrivljeni, iako su znali da
nisu ovlašćeni za povraćaj zemljišta, već da je to  u nadležnosti drugog
organa Opštine T., konkretno javnog pravobranioca, predmetnu zemlju vratili
ranijim vlasnicima i na taj način im pribavili imovinsku korist, navedenu u
izreci odluke, odnosno postupali neovlašćeno u konkretnim slučajevima. Naime,
okr.Z., kao načelnik katastra, nije imao ovakvo ovlašćenje, a u svojoj odbrani
je potvrdio da mu je okr.I., kao sekretar Opštine, donio sporna rješenja na
potpis, da ih je on potpisao nesumnjajući da tu nešto nije u redu, pogotovo
što mu je I. potvrdio da je sve u redu. Okr.I., kao sekretar Opštine, po
statutu je očigledno istu mogao zastupati u imovinsko pravnim odnosima u
dijelu izvorne nadležnosti opštine, dakle, nije imao nikakvo ovlašćenje,
odnosno nesporno je da je Skupština Opštine donijela posebnu odluku o
stvavljanju van snage akata o odredjivanju gradsko gradjevinskog zemljišta,
što je podrazumjevalo vraćanje zemljišta vlasnicima, a nesporno je da je
odlukom navedeno da će opštinski organ uprave nadležan za imovinsko pravne
poslove donijeti rješenje kojim se zemljište vraća u svojinu bivšem vlasniku i
preduzeti potrebne radnje radi preuknjižbe prava svojine. Po svjedočenju S.
M., taj dio poslova u Opštini bio je u nadležnosti javnog pravobranioca,
dakle, radnje koje je preduzimao okr. I., kao sekretar Opštine T. nisu
predstavljale radnje u imovinsko pravnim odnosima a u dijelu izvšrne
nadležnosti opštine, jer je nesporno za predmetno postupanje bila donijeta
posebna odluka Opštine T., u kojoj je navedeno koji organ po toj odluci treba
postupati, a što se sigurno nije odnosilo na sekretara opštine. Kako je iz
provedenih dokaza proizilazilo da predmetna rješenja koja su okrivljeni
donosili nije pratila dokumentacija kojom se dokazivalo vlasništvo lica,
kojima je zemlja vraćena, pogotovo što je povraćaj zemljišta V. V. izvšreno po
usmenom zahtjevu novog vlasnika lica koje je prethodno kupilo zemljište, koje
je inače bilo van prometa jer se radilo o nacionalizovanom zemljištu. Za sud
je bilo nesporno da su oba okrivljena izašla iz okvira svojih ovlašćenja, da
nije ispoštovana procedura predvidjena za upravni postupak, niti su tada
zastupani interesi opštine, pa su na taj način oba okrivljena učinili krivično
djelo koje im je stavljeno na teret.  
Sud je tako našao da su okrivljeni djelovali umišljajno, jer su bili svjesni
da svojim radnjama  čini radnje krivičnog djela, čije izvršenje su htjeli.  
Odlučujući o vrsti i visini kazne odnosno krivične sankcije sud je imao u vidu
da je za ovo krivično djelo u zakoniku propisana kazna od dvije do deset
godina zatvora. U konkretnom slučaju sud je okrivljenom I. V. izrekao kaznu
zatvora u trajanju od dvije godine, smatrajući da će se i ovom efektivnom
kaznom zatvora ostvariti svrha kažnjavanja, a to znači da će i ona dovoljno
vaspitno uticati na okrivljenog da u buduće ne čini ovakva i slična krivična
djela, kao i na buduće učinioce krivičnih djela. Sud je okrivljenom Z. M.
izrekao uslovnu osudu, primjenjujući odredbe KZ SRJ, koji je u pogledu odluke
o sankciji blaži za učinioca, pa je sud smatrao da ih u konkretnom slučaju
treba primijeniti, a za pravnu kvalifikaciju djela sud nije mogao primjeniti
Zakon koji je važio u vrijeme izvšrenja djela, jer je za to djelo propisana
strožija sankcija odnosno kazna zatvora od najmanje 3 (tri) godine, a
primjenjen je novi Krivični Zakonik, jer je za predmetno djelo propisana kazna
zatvora u trajanju od 2 (dvije) do 10 (deset) godina, a po novom Zakoniku
okrivljenom se ne bi mogla izreći uslovna osuda, zbog čega je sud odlučio da
primjeni odredbe KZ SRJ samo u pogledu sankcije, jer je nesporno taj Zakon
blaži za učinioca. Okrivljenom Z. M. sud je izrekao uslovnu osudu smatrajući
da će se i ovom sankcijom ostvariti svrha izricanja odnosno da će i prijetnja
kazne zatvora u trajanju od jedne godine, pri čemu su primijenjene odredbe o
ublažavanju iz čl.42 i 43 KZ SRJ, za vrijeme provjeravanja od dvije godine od
dana pravosnažnosti presude, dovoljno vaspitno uticati na okrivljenog da
ubuduće ne čini ovakva i slična krivična djela.  
Kao olakšavajuće okolnosti na strani okrivljenog I. sud je cjenio da se
korektno ponašao  na glavnom pretresu, da se radi o porodičnom čovjeku, ocu
troje mal. djece, nezaposlenom, da nije sklon vršenju krivičnih  djela obzirom
da ranije nije osuđivan, kao i da je zemlja vraćena ranijim vlasnicima. Kao
olakšavajuću okolnost na strani okr. Z. sud je cijenio da se korektno ponašao
na glavnom pretresu, da se radi o starijem čovjeku, a kao osobito
olakšavajuću oklonost sud je cijenio da je navodima svoje odbrane doprinio
rasvjetljavanju činjeničnog stanja, kao i da nije sklon vršenju krivičnih
djela, jer ranije nije osudjivan. Sud je smatrao da se ovdje može govoriti i o
manje društveno opasnom djelu gledano sa aspekta ličnosti okr.Z. odnosno
činjenicu da se u medjuvremenu penzionisao, da je lošeg zdravstvenog stanja
kao posledice moždanog udara, kao i da je zemlja vraćena ranijim vlasnicima.
Otežavajućih okolnosti na strani okrivljenih nije bilo.  
Imajući u vidu naprijed navedeno te primjenom čl. 2, 4, 5, 15, 32, 33, 36, 42,
51,KZ CG, čl.3, 5, 8, 13, 33, 34, 38, 41, 42, 43, 50, 51, 52, 53 KZ SRJ,
čl.416 st.3. u vezi st.1.KZ CG,  te čl.364. ZKP CG, odlučeno je kao u izreci.  
U izrečenu kaznu zatvora, shodno čl.51 KZ CG, sud je okr. Ivoševiću  uračunao
vrijeme koje je okrivljeni proveo u pritvoru u Istražnom zatvoru u Podgorici u
periodu od 13.12.1995.g. pa do 18.10.1996.g., kao i u periodu od 27.01.1997.g.
do 31.03.1996.g., pa se time smatra da je kaznu izdržao. Takodje je odlučeno
da će se u slučaju opozova uslovne osude okr. Z. M.  uračunati vrijeme koje je
proveo u pritvoru u Istražnom zatvoru u Podgorici u periodu od 13.12.1995.g.
pa do 27.12.1995.g.  
Sud je obavezao okrivljene na solidarno plaćanje troškova krivičnog postupka
koji se odnose na troškove vještaka finansijske struke, a okr. Z. i na
plaćanje troškova branioca po službenoj dužnosti, kao i oba okrivljena na
plaćanje sudskog paušala odmjerenog shodno čl.199 i 202. ZKP-a, a to imajući u
vidu imovinske prilike okrivljenih, te složenost i trajanje postupka.  
OSNOVNI SUD U KOTORU
Dana, 21.06.2010. godine 
ZAPISNIČAR,
PREDSJEDNIK VIJEĆA – SUDIJA,
Lučić Slađana   s.r.
Vesna Pean  s.r. 
PRAVNA POUKA : Protiv ove presude dozvoljena je žalba u roku od 15 dana, od
dana prijema iste, Višem sudu Podgorica, preko ovog Suda. 