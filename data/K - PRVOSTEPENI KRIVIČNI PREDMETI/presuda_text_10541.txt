Posl. br. K. 241/09/09 
U IME NARODA 
Osnovni sud u Kotoru, kao nadležni prvostepeni krivični sud, u vijeću
sastavljenom od Predsjednika vijeća-sudije Vesne Pean i članova vijeća-sudija
porotnika Šćepana Goranovića i Neđeljka Vukasovića, uz učešće zapisničara
Tatjane Nikolić, u predmetu okr. T. G.  iz H. N., koju brani adv.D. P. iz K.,
zbog krivičnog djela zloupotrebe službenog položaja u produženom trajanju iz
čl.416. st.1. u vezi sa čl.49  Krivičnog zakonika, koji se vodi po optužnici
ODT Kotor, Kt.br.185/07 od 07.04.2009. god., nakon održanog glavnog i javnog
pretresa, u prisustvu okrivljene, njenog branioca i zastupnice tužbe T. Č.,
zamjenika ODT-a Kotor, donio je i javno objavio dana  29.12.2009. godine
sledeću,  
P R E S U D U 
Prema okrivljenoj T. G. od oca V. i majke Lj. rodjene B., rodjene .....
godine u K., stalno nastanjena u H. N., ul. M. V.., neudate, bez djece,
državljanke Crne Gore sa završenom srednjom školom, srednjeg imovnog stanja,
neosudjivane, protiv koje se ne vodi postupak za drugo krivično djelo.  
Na osnovu čl. 362., st. 1. ZKP CG 
OPTUŽBA SE ODBIJA 
Da je u periodu od 01.01.2005. godine do 31.12.2006. godine u K. u svojstvu
odgovornog lica JPU „R.t“ u K. – ekonoma i lica odgovorno za javne nabavke
iskoristila svoj službeni položaj i ovlašćenje, u namjri da drugom nanese
štetu na način što je propustila da za 2005. i 2006. godinu shodno čl. 7.,
st.2. Zakona o javnim nabavkama (Sl. list RCG 40/01) sprovede postupak javnog
nadmetanja putem javnog oglašavanja radi prikupljanja ponuda za snabdijevanje
JPU prehrambenim proizvodima, već je primijenila tzv. šoping metodu, a koja se
nije mola primijeniti, jer se radilo o nabavci čija vrijednost prelazi iznost
od 10.000,00 €, a do kog se iznosa shodno čl. 2. Uredbe o utvrdjivanju i
rokovima koji se primjenjuju u sprovodjenju metoda za vršenja aktivnosti
javnih nabavki (Sl. RCG 23/03) ova metoda može primijeniti i to tek od
01.10.2005. godine, a na osnovu koje je Komisija JPU „R.“ u kojoj je bio
direktor ustanove B. V. i šef računovodstva P. Lj., izvršili odabir dobavljača
„P.“ D.O.O. K., od kojeg je u 2005. godini i prije zaključenja ovog ugovora,
bez bilo kakve procedure nabavljeno robe u iznosu od 69.732,92 €, a nakon
sklapanja ugovora do kraja 2005. godine, još za 37.113,96 €, dakle, ukupnom
iznosu za 2005. godinu od 106.846,88 €, nakon čega je u 2006. godini od istog
dobavljača, a bez bilo kakve procedure javnog nadmetenja ili šoping metode
pribavljeno robe u vrijednosti od 108.066,55 €, a koja je roba za obije godine
uredno plaćena, na koji način je teže povrijedila prava drugih eventualnih
ponudjača koji su zbog izostanka javnog oglašavanja ponude bili uskraćeni
mogućnosti da ravnopravno učestvuju u nadmetanju za dobijanje ovog posla i
time ostvare zaradu,  

te da bi time učinila krivično djelo zloupotrebe službenog položaja u produženom trajanju iz čl. 416., st. 1, u vezi čl. 41 KZ –a.

Troškovi krivičnog postupka padaju na teret budžetskih sredstava ovog suda.  
O b r a z l o ž e n j e 
ODT iz Kotora, podnio je ovom sudu optužnicu protiv okr. T. G. stavljajući joj
na teret izvršenje krivičnog djela zloupotrebe službenog položaja u produženom
trajanju iz čl.416. st.1. u vezi sa čl.49  Krivičnog zakonika.  
Na glavnom pretresu, a nakon provedenog dokaznog postupka, zastupnica tužbe je
odustala od daljeg krivičnog gonjenja protiv okr. T. G., navodeći da je u toku
postupka utvrđeno da su u kritično vrijeme JPU imale dilemu u odnosu na
nabavku prebrambenih proizvoda za te ustanove, o čemu su razgovarali na
sastancima Aktiva direktora, obraćali se Ministarstvu prosvjete, međutim ne i
jedino kompetentnom koji je mogao dati odgovor na pitanje podliježe li nabavka
prehrambenih proizvoda za JPU Zakonu o javnim nabavkama, a to je Direkcija za
javne nabavke Vlade Crne Gore. Kako nisu imali i ovaj stav, direktori vrtića
P. i C. su na svom Aktivu dogovorili da prehrambene proizvode pribavljaju tzv.
šoping metodom, pa je po dogovoru sa tog aktiva koji je prenijet od strane
direktora JPU „R.“ K., B. V., odstupila i okrivljena. Ona je kao ekonom kod
ove javne ustanove bila zadužena shodno Zakonu o javnim nabavkama za tzv.
šoping metodu, dok je za proceduru javnog nadmetanja bio ovlašćen direktor.
Direktor je u konkretnom slučaju prenio okrivljenoj svoje ovlašćenje iz stava
Aktiva direktora koja je primjenila šoping metodu za nabavu hrane za 2005. i
2006. godinu kod JPU, kod koje je bila zaposlena, ali te prilike nije
iskoristila svoj službeni položaj i ovlašćenje u namjeri da drugom nanese
štetu, jer je postupala u skladu sa načelnim stavom odgovornih lica JPU, pa
nije bila svjesna da tako čini krivično djelo i nije htjela izvršenje istog,
odnosno nije postupala sa umišljajem.  Kako predmetno krivično djelo može biti
učinjeno samo umišljajno, zastupnica tužbe je smatrala da nije utvrđeno da je
T. G. učinila navedeno djelo i iz tog razloga je odustala od krivičnog
gonjenja protiv iste.  
Obzirom da je zastupnica tužbe odustala  od daljeg krivičnog gonjenja protiv
okrivljene, a kako je ovlašćeni predstavnik JPU „R.“ iz K., koji je u
optužnici naveden kao oštećeni, na glavnom pretresu od 23.06.2009. godine
izjavio da se oni ne smatraju oštećenima, pa se u tom pravcu nisu pridružili
krivičnom gonjenju, niti su postavljali imovinsko pravni zahtjev, to je sud
shodno članu 362. stav 1. ZKP-a, riješio kao u izreci, donoseći presudu kojom
se optužba odbija.  
Odlučeno je da troškovi krivičnog postupka padaju na teret budžetskih
sredstava ovog suda, shodno članu 203. ZKP.  
OSNOVNI SUD U KOTORU
Dana 29. 12. 2009.g. 
Zapisničar,
PREDSJEDNIK VIJEĆA-SUDIJA
Tatjana Nikolić s.r.
Vesna Pean  s.r.
 
PRAVNA POUKA: Protiv ove presude ima se pravo žalbe u roku od     15  dana
od dana prijema iste,  Višem  sudu u Podgorici, a preko ovog suda.     