
Posl.br.K.242/08 
                                                        **U   IME  NARODA** **!**

Osnovni sud u Kotoru, kao nadležni prvostepeni krivični sud, u vijeću
sastavljenom od Predsjednika vijeća-sudije Vesne Pean i članova vijeća-sudija
porotnika Mršulja Petra i Branka Kukalja, uz učešće zapisničara Tatjane
Nikolić, u predmetu okr. S. M., zbog krivičnog djela davanja mita iz čl.424.
st.1. Krivičnog zakonika Crne Gore, koji se vodi po optužnici ODT Kotor, Kt.
br. 88/08 od  28.o4.2oo8.g., nakon održanog glavnog i javnog pretresa dana
7.o7.2oo8.g.. u prisustvu okrivljenog i zastupnika tužbe Lj. M. zamjenika ODT
Kotor, donio je i javno objavio dana  10.07.2008 godine sledeću,  
                                                        **    P R E S U D U**

Okr. S. M. od oca R. i majke M., rođene K. rodjenog ......g. u C., stalno
nastanjenog u T., S. III,   Crnogorca, penzionera, sa završenom višom školom,
oženjenog, oca troje djece, vojni rok služio u P. 1971. godine, srednjeg
imovnog stanja, navodno neosuđivanog, protiv kojeg se navodno ne vodi postupak
za drugo krivično djelo,  
                                                        **     K  r i v   j e**

Što je
Dana 04.02.2008. godine u B., službenom licu Uprave policije PJ B. M. V.,
zaposlenom na poslovima prekršajne prevencije, ponudio novac u iznosu od 50 €,
da u okviru svog službenog ovlašćenja ne izvrši službenu radnju koju bi morao
izvršiti, na način što je toga dana pristupio u službene prostorije PJ B.,
zatražio prijem kod službenog lica M. V. i dolaskom u kancelariju istog
obratio mu se sa zahtjevom da obustavi prekršajni postupak po prijavi
službenih lica Ispostave B. zbog učinjenog saobraćajnog prekršaja od strane
njegovog sina S. D., odnosno, da istom po toj prijavi ne izrekne kaznene
poene, kada je iz džepa izvadio novčanicu ser.br. ......... u apoenu od 50 €,
koju je stavio na sto ispred V., uporno insistirajući da V. uzme ovu novčanicu
u tu svrhu.  
- čime je   učinio krivično djelo davanje mita iz čl. 424.st.1. Krivičnog
zakonika. 
Pa mu  sud na osnovu napred navedene krivično pravne odredbe te čl.
2,4,5,15,32,33,36,42,45,46,52,53 i 54, Krivičnog zakonika CG, te čl.364.ZKP
CG,izriče  
         USLOVNU    OSUDU 
Kojom mu sud prthodno utvrđuje kaznu zatvora   u trajanju od 3(tri)
mjeseca,te se istovremeno određuje da se ista neće izvršiti u koliko
okrivljeni za vrijeme od jedne godine od dana pravosnažnosti presude ne učini
novo krivično djelo. 
Dužan je okrivljenu na ime sudskog paušala platiti iznos od 80 eura, u roku od
30 dana od dana pravosnažnosti presude  na žiro račun Osnovnog suda Kotor
br.832-16-52 pod prijetnjom prinudnog izvršenja .  
Prema okrivljenom se shodno čl. 67. i 75. KZ CG, izriče  
                                                             MJERA
BEZBJEDNOSTI 
Oduzimanja predmeta krivičnog djela i to novčanice apoena od 50 eura,
ser.broja X ........ 
                                            **             O b r a z l o ž e nj e **

ODT iz Kotora podnijelo je ovom sudu optužnicu protiv
S. M., stavljajući mu na teret krivično djelo  davanja mita iz čl.424.
st.1Krivičnog zakonika CG.  
Zastupnik tužbe je do završetka glavnog pretresa ostala pri podnijetoj
optužnici, smatrajući dokazanim krivično djelo koje je okrivljenom stavljeno
na teret, što jasno proizilazi iz svih provedenih dokaza. Navela je da je
odbrana okrivljenog neprihvatljiva i smišljena na izbjegavanje krivice pa je
predložila sudu da ga oglasi krivim i kazni po zakonu.  
U svojoj odbrani okrivljeni je naveo da je kritičnog dana  bio u službene
prostorije kod V. M., da mu se zahvali jer je pokazao ljudskost i
profesinalnost 2oo3.g., kada je njegov tada mal. Sin napravio neki prekršaj.
Kada je završen postupak, potražio ga je i ponio flašu rakije, da mu se po
običajima zahvali, medjutim na prijavnici su mu rekli da je u K., a nakon
toga, kako je nezvanično saznao, se ponovo vratio u B.. Odlučio je da ode kod
V., a da ne bi nosio flašu i da se to ne bi pogrešno tumačilo, odlučio je da
ga počasti sa 5o eura.  V. ga je ljubazno primio i on je nakon što se zahvalio
stavio na sto novčanicu, na što je V. rekao da to nije potrebno i pri tom je
bio vrlo ljubazan, pa je tada iskoristio priliku da ga pita za prekršajni
postupak koji je vodjen protiv njegovog sina D., tačnije da li je moguće da mu
se ne računaju kazneni bodovi. Istakao je da novac koji je dao, se nije
odnosio na taj slučaj , već na davno završeni, pa je u tom smislu tvrdio da
nije dao mito jer nije toliko neinformisan, ni lud, pa da to napravi u
službenim prostorijama, za koje se pretpostavlja da su pod audio i video
nadzorom. Smatrao je da je V. situaciju pogrešno protumačio, pa je pod
izgovorom da ide da pita kolege, izašao iz kancelarije, a vratio se nakon
nekih pola sata, a zatim je ušao i njegov pretpostavljeni Ć. i pitao ga što
novac radi na V. stolu. Potvrdio je da mu je V. pri izlasku iz kancelarije
naglasio da ne želi novac, govoreći da je to zastaralo, a okrivljeni je
ponovio da je želio da da mito, da bi ga dao u pravom trenutku i na pravom
mjestu, a da se ovdje radilo o zahvalnosti za prethodno učinjeno dobro, a ne o
potkupljivanju službenika. Na kraju je izjavio da je novac ponudio iz čisto
ljudskih pobuda, te da bi mogao da se zakune na Bibliju da je tačno sve što je
govorio.  
U dokaznom postupku koji je proveden radi rasvjetljenja činjeničnog stanja
neposredno su saslušani oštećeni V. M. i svjedoci Dj. Č. i T. D., a na
saglasan predlog stranaka pročitani su pismeni dokazi: Zahjtev za pokretanje
prekšrajnog postupka PJ B. UP broj ..../2008 g., zapisnik prijava o izvršenoj
kontroli učesnika u saobraćaju i vozila UPPJ B. br. .... od 25.ol.2oo8.g.,
službena zabilješka UP PJ B. br. ....... od 5.o2.2oo8.g., potvrda  o priv.
oduzimanju predmeta OB B. br. ...../08 od 4.o2.2oo8.g., službena zabilješka M.
V. samostalnog policijskog komesara za PJ B. od 4.o2.2oo8.g., izvod iz KE UP
Ispostava C. br. ...... od 11.o4.2oo8.g., te se izvršio uvid u novčanicu
ser.broja ..... u apoenu od 50 eura. U dopunu dokaznog postupka sud je odbio
predlog okrivljenog da se sasluša u svojstvu svjedoka inspektor N. V., a na
okolnost da je V. tražio da se pocijepa službena zabilješka koju je sačinio,
što je sud odbio posebnim rješenjem smatrajući činjenično stanje dovoljno
rasvjetljenim.  
Oštećeni V. M. je izjavio da do kritičnog dana okrivljenog nije poznavao, da
mu je okrivljeni odmah nakon što su se sreli počeo zahvaljivati za neki slučaj
od prije 4-5 godina, a kada mu je rekao da mu ispriča zbog čega je došao
okrivljeni mu je rekao da bi ga zamolio da se ne računaju, odnosno ne sabiraju
kazneni bodovi za njegovog sina, vezano za saobraćajni prekršaj koji je
napravio. U tom momentu je izvadio novčanicu od 50 eura i stavio je na sto
ispred njega, a kada ga je pitao što to znači okrivljeni je odgovorio da je to
čast sa njegove strane, te da se  nada da će skinuti prijavu protiv njegovog
sina.  Odgovorio je da ne želi novac, da je to što je napravio krivično djelo,
da uzme novac, na što mu je okrivljeni odgovorio da novac neće uzeti, kao i da
njemu ne priliči da nosi kese sa poklonima po kancelarijama. Ponovio je
okrivljenom da uzme novac, da će u rpotivnom morati da ga prijavi, medjutim
okrivljeni je ponovo odbio da uzme novac, pa je  morao da obavjesti komandira
Ć. D.. Izašao je iz kancelarije, objasnio Komandiru o čemu se radi, nakon
čega, su se on i komandir vratili u kancelariju i objašnjavali okrivljenom
prirodu počinjenog, odnosno da to predstavlja krivično djelo, i govorili mu da
uzme novac nazad, mejdutim okrivljeni  je i dalje bio uporan, odbijao je da
uzme novac. Na kraju je izjavio da lično smatra da se novac odnosio na
aktuelnu prekršajnu prijavu, a ne na neki raniji prekršaj.  
Imajući u vidu razlike u iskazima okrivljenog i oštećenog, sud je donio
rješenje o suočenju, medjutim okrivljeni je ostao pri svojoj odbrani a
oštećeni pri datom iskazu.  
Svjedok Dj. Č.r je izjavio da kancelariju djelu sa kolegom V. i sjećao se da
je  kritičnog dana okrivljeni došao u njihovu kancelariju  i rekao da želi da
sa V. nasamo popriča, pa je on izašao iz kancelarije , a kada se ponovo vratio
V. je rekao da mu je okrivljeni nudio mito, tačnije 50 eura. Na kraju je
izajvio da mu ništa drugo u vezi rpedmetnog dogadjaja nije poznato.  
Svjedok T. D. je izjavio da mu je poznato da je okrivljeni tražio prijem kod
kolege V., a kada ga je pitao da li mu može pomoći neko drugi, okrivljeni je
izjavio da mora lično da vidi V.. Nakon dolaska V., obavjestio je okrivljenog
i pokazao mu put do kancelarije, i nije mu bilo poznato što se dalje dešavalo,
osim što je u jutarnjim časovima čuo da je okrivljeni nudio mito kolegi V..  
Iz zahtjeva za pokretanje prekršajnog postupka PJ B. utvrdjeno je da je
podnijet dana 6.o2.2oo8.g., protiv S. D. od oca M. iz T., da je počinio
prekršaj iz čl. 3o5. st.1. tač.6. u vezi čl.28. ZOBS-a, te da je podnosilac
zahtjeva V. M..  
Iz zapisnika- prijava o izvršenoj kontroli učesnika u saobraćaju i vozila,
utvrdjeno je da je sačinjen dana 25.o1.2oo8.g., na Jadranskom putu u B.,
povodom učinjenog prekršaja od strane S. D. iz T..  
Iz službene zabilješke OB B. utvrđeno je da  je ista sačinjena dana
4.o2.2oo8.g. od strane OPS- Filijale za suzbijanje privrednog kriminaliteta, u
vzei prijavljivanja V. M., službenika za pokretanje prekršajnog postupka PJ
B., krivičnog djela davanaj mita, izvršenog od strane S. M..  
Iz službene zabilješke M. V., je utvrdjeno da je sastavljena dana
4.o2.2oo8.g., u službenim prostorijama PJ B., a povodom nudjenja mita ( novca
u iznosu od 50 eura) od strane S. M. iz T..  
Iz potvrde o privremenom oduzimanju predmeta i uvidom u novčanicu u apoenu od
50 eura utvrđeno je da je OSL OB B. od S. M. oduzeli dana 4.o2.2oo8.g.
novčanicu od 50 eura,ser. br. ........  
Iz izvoda iz KE UP Ispostava C., je utvrdjeno da S. M. ranije nije osudjivan.  
Cijeneći provedene dokaze pojedinačno i u uzajamnoj povezanosti, kao i u
odnosu na odbranu okrivljenog, sud je bez sumnje utvrdio činjenično stanje
opisano u izreci odluke.Krivičnopravno ocijenjujući ovako utvrdjeno činjenično
stanje, sud je našao da je okr. S. M.n učinio krivično djelo davanja mita iz
čl.424. st.1Krivičnog zakonika Crne Gore,  
Ovo zbog toga što je za ovo djelo potrebno da neko  službenom licu učini ili
obeća poklon ili kakvu drugu korist da u okviru svog službenog ovlašćenja
izvrši službenu radnju koju ne bi smjelo izvršiti ili da ne izvrši ili da ne
izvrši službenu radnju koju bi moralo izvršiti , pa kako je očigledno da
je okrivljeni dana 04.02.2008. godine u B., službenom licu Uprave policije PJ
B. M. V., zaposlenom na poslovima prekršajne prevencije, ponudio novac u
iznosu od 50 €, da u okviru svog službenog ovlašćenja ne izvrši službenu
radnju koju bi morao izvršiti, na način što je toga dana pristupio u službene
prostorije PJ B., zatražio prijem kod službenog lica M. V.a i dolaskom u
kancelariju istog obratio mu se sa zahtjevom da obustavi prekršajni postupak
po prijavi službenih lica Ispostave B. zbog učinjenog saobraćajnog prekršaja
od strane njegovog sina S. D., odnosno, da istom po toj prijavi ne izrekne
kaznene poene, kada je iz džepa izvadio novčanicu ser.br. ....... u apoenu od
50 €, koju je stavio na sto ispred V., uporno insistirajući da V. uzme ovu
novčanicu u tu svrhu,  time je ostvario sve bitne elemente bića navedenog
krivičnog djela.  
Za sud nije bilo dileme da je okrivljeni učinio navedeno djelo što je jasno
proizilazilo i iz navoda njegove odbrane i svih provedenih dokaza. Prije
svega, V. M. je potvrdio sudu da je okrivljeni S. kritične prilike došao kod
njega u službene prostorije, izvadio novčanicu u iznosu od 50 eura i stavio je
na sto ispred njega, a kada ga je pitao šta to znači okrivljeni je odgovorio
da se nada da će skinuti prijavu protiv njegovog sina. Takodje je objasnio da
je kritične prilike okrivljeni zapravo došao kod njega tražeći da se ne
sabiraju kazneni bodovi, vezano za saobraćajni prekršaj koji je učini njegov
sin, te da je okrivljeni bio kategoričan da ne želi da uzme novac nazad  iako
mu je on govorio da to što je uradio predstavlja krivično djelo. Sud je
prihvatio iskaz V.  jer je saglasan sa svim ostalim provedneim dokazima, a
prije svega sa  iskazima svjedoka Dj. Č. i T. D., koji su takodje potvrdili
sudu da je okrivljeni kritičnog dana dolazio u stanicu policije i tražio da
razgovara upravo sa V., te da su kasnije saznali da je okrivljeni nudio mito
V., a saglasan je i sa pismeno provedenim dokazima, prvenstveno, sa potvrdom o
oduzetim predmetima iz koje se sud uvjerio da je  predmetna novčanica oduzeta
upravo od okrivljenog, te prekršajne prijave na ime sina okrivljenog. I sam
okrivljeni je potvrdio sudu da je kritične prilike u Stanici policije u toku
razgovora sa V. M. stavio 50 eura na sto, kao i da V. nije želio da uzme
novac, medjutim sud nije prihvatio njegovu odbranu u dijelu kada je
objašnjavao da time  nije davao mito, te da se novac koji je dao nije odnosio
na aktuelan slučaj , tačnije prekršaj koji je počinio njegov sin, već na davno
završeni, odnosno da je kritične prilike želio da iskaže zahvalnost za taj
ranije završeni slučaj  a ne da potkupi službenika, jer je to očigledno
smišljeno radi izbjegavanje krivice i u suprotnosti je sa provedneim dokazima,
a prije svega iskazom Velimirovića, koji je sud prihvatio. Iz zahtjeva za
pokretanje prekršajnog posutpka, sud je utvrdio da je isti pokrenut protiv
sina okrivljenog tako da je bilo logično da je okrivljeni u stvari nudjenjem
novca u iznosu od 50 eura želio da utiče  na V. da ne izvrši slubženu randju
koju bi morao izvršiti, odnosno da ne sabira kaznene poene njegovom sinu.  
Sud je tako našao da je okrivljeni djelovao umišljajno jer je bio svjestan da
navedenim  radnjama čini krivično djelo, čije izvršenje je htio.  
Odlučujući o vrsti i visini krivične sankcije  sud je imao u vidu da je za ovo
krivično djelo u zakoniku propisana kazna zatvora u trajanju od 6 mjeseci do 5
godina. U konkretnom slučaju sud je okrivljenom izrekao uslovnu osudu,
smatrajući da će se i ovom sankcijom  ostvariti svrha izricanja,  odnosno da
će i prijetnja kazne zatvora u trajanju od 3 mjeseca, pri čemu su upotrebljene
odredbe čl.45 i 46 Krivičnog zakonika CG, o ublažavanju, za vrijeme
provjeravanja od jedne godine od dana pravosnažnosti presude, dovoljno
vaspitno uticati na okrivljenog da u buduće ne čini ovakva i slična krivična
djela, kao i na buduće učinioce krivičnih djela.  
Sud je kao olakšavajuću okolnost na strani okrivljenog cijenio to da se
korektno ponašao na glavnom pretresu, , da je porodičan čovjek, otac troje
djece,  da je penzioner, a kao naročito olakšavajuću okolnost sud je cijenio
činjenicu da okrivljeni nije sklon vršenju krivičnih djela jer ranije nije
osudjivan. Otežavajućih okolnosti na strani okrivljenog nije bilo.  
Imajući u vidu napred navedeno, te primjenom čl. 2, 4, 5, 15, 32, 33,36, 42,
45, 46, 52, 53 i 54 Krivičnog zakonika CG, čl. 424 st.1. KZ CG. te čl.364 ZKP
CG, riješeno je kao u izreci.  
Sud je okrivljenom shodno čl .   čl. 67. i 75. KZ CG, izrekao mjeru
bezbjednosti oduzimanja predmeta kriv. djela i to predmetne novčanice od 50
eura.  
Sud je obavezao okrivljenog na plaćanje  sudskog paušala, koji je odmjeren
shodno čl.199 i 202 ZKP CG, a to imajući u vidu imovinske prilike okrivljenog,
te složenost i trajanje postupka.  
OSNOVNI SUD U KOTORU
Dana, 10.07.2008.godine 
ZAPISNIČAR
PREDSJEDNIK VIJEĆA -SUDIJA
Tatjana Nikolić s.r.
Vesna Pean s.r.   
PRAVNA POUKA:Protiv ove presude ima se pravo žalbe u roku od 15 dana od dana
prijema iste, Višem sudu u Podgorici, a preko ovog suda. 