
Posl. br. K. 294/08 
                                                             U IME NARODA 
Osnovni sud u Kotoru kao nadležni prvostepeni krivični sud, po sudiji Dr
Vesni Vučković, uz učešće zapisničara Matijević Slavice, u krivičnom predmetu
protiv okrivljenog J. J.   zbog krivičnog djela  nedozvoljeno držanje
oružja i eksplozivnih materija iz člana 403. st.1. Krivičnog zakonika koji se
vodi po optužnom predlogu ODT Kotor Kt.br.503/07 od 03.06.2008 godine, nakon
održanog glavnog i javnog pretresa dana 02. 10. 2008 godine, u prisustvu
zamjenika ODT-a Kotor Danke Živković i okrivljenog donio je sljedeću  
                                                        **PRESUDU**

Okrivljeni J. J. od oca V. i majke V., rodjene M., rodjen .... godine, u
C., stalno nastanjen u K., P... broj ...., državljanin Crne Gore, oženjen,
otac dvoje djece, sa završenom srednjom školom, vojni rok služio u   S., vodi
se u VE K., srednjeg imovnog stanja, ranije navodno neosuđvan , protiv koga se
ne vodi postupak za drugo krivično djelo.  
                                                        **K r i v  j e **

Što je dana 22. 08. 2007 godine, oko 03,00 časova u S. SO K. na otvorenom
šanku "O." suprotno odredbi čl. 11. Zakona o oružju („Sl.list RCG 49/04/ od
22. jula 2004 godine“) neovlašćeno, na javnom mjestu, držao i nosio vatreno
oružje-pištolj marke "Stayer" cal.6,35 mm, fab. broja ....,koje mu je od
strane ovlašćenog  službenog lica UP Ispostava K. oduzet istog dana.  
- čime je učinio krivično djelo nedozvoljeno držanje oružja i eksplozivnih
materija iz člana 403. st.1. Krivičnog Zakonika. 
Pa mu sud na osnovu naprijed navedene krivičnopravne odredbe i čl. 3, 5, 8,
13, 15, 36, 42, 52, 53, 54. Krivičnog zakonika i čl. 358. i 364. ZKP  i z r i
č e  
USLOVNU OSUDU 
Kojom utvrđuje kaznu zatvora u trajanju od tri mjeseca i istovremeno određuje
da se kazna neće izvršiti ukoliko okrivljeni za vrijeme od jedne godine od
dana pravosnažnosti presude ne učini novo krivično djelo.  
Dužan je okrivljeni na ime sudskog paušala uplatiti iznos od 30,00 eura u roku
od 15 dana od dana pravosnažnosti presude na žiro račun Osnovnog suda Kotor
br. 832-16-52 i dokaz o uplati dostavi ovom sudu s pozivom na br. K. 294/08.  
Na osnovu člana 75. KZ izriče se  
MJERA BEZBJEDNOSTI 
Trajnog oduzimanja predmeta i to pištolja marke „Stayer“ cal. 6,35 mm fab. br.
..., a koji su privremeno oduzeti od okrivljenog uz potvrdu od 22. 08. 2007
godine od strane UP K..  
O b r a z l o ž e nj e 
ODT Kotor aktom Kt.br.503/07 od 03.06.2008 godine optužio je J. J. zbog
krivičnog djela nedozvoljeno držanje oružja i eksplozivnih materija iz člana
403. st.1. Krivičnog zakonika.
Postupajući po optužnom predlogu sud je zakazao i održao glavni pretres dana
02.10. 2008 godine u prisustvu zamjenika ODT Kotor Danke Živković i
okrivljenog, i istog dana donio odluku u ovoj krivično pravnoj stvari.  
U završnoj riječi zamjenik ODT Kotor izjavio je da je na osnovu provedenog
dokaznog postupka, i prvenstveno iskaza samog okrivljenog nesporno utvrđeno da
je on kritične prilike na javnom mjetu neovlašćeno držao i nosio vatreno
oružje, čime su ostvareni bitni elementi bića krivičnog djela nedozvoljenog
držanja oružja i eksplozivnih materija, pa je predložio da ga sud oglasi
krivim i kazni po zakonu i da mu izrekne mjeru bezbjednosti iz čl. 75. KZ.  
Okrivljeni je u svojoj odbrani izjavio u svemu kao pred istražnim sudijom ovog
suda od 16.05.2008 godine, da je prošle godine u avgustu radio kao noćni čuvar
na otvorenom šanku „O.“. Kritične noći negdje poslije 02,00 iza ponoći, kada
je došao na posao, na šanku su bila tri momka u vidno alkoholisanom stanju. To
su bili F., K. i trećeg momka nije poznavao. Te noći zajedno sa njim na poslu
je bio N. N. koji im je saopštio da više ne služe piće i da napuste objekat.
Oni su na to burno reagovali i nasrnuli na okrivljenog i tada je krenuo F. da
ga udari ali je uspio da ga odgurne. Nakon toga F. je opet pokušao da nasrne
na njega, a on je iz straha izvadio pištolj i opalio jedan metak u pravcu
mora, da bi ih prepao da ne  nasrću na njega.  Napomenuo je da je ovaj pištolj
bio polu ispravan, da nema šaržer i da ga je upotrijebio samo da uplaši ove
momke jer se uplašio da ne nasrnu na njega.  
Sud je u dokaznom postupku pročitao: izvod iz kaznene evidencije za
okrivljenog UP C. od .... godine, potvrdu o privremenom oduzimanju predmeta na
ime J. J. od .... godine i saslušao svjedoka F. I..  
Iz potvrde o privremenom oduzimanju predmeta od okrivljenog utvrđeno je da je
od okrivljenog privremeno oduzet pištolj marke „Stayer“ cal. 6,35 mm, fab. br.
... bez okvira (šaržera) i oružni list (odobrenje za držanje trofejnog oružja
broj evidencije 1)  
Iz izvoda  iz kaznene evidencije  za okrivljenog Uprave policije C. od ....
godine utvrđuje se da isti nije ranije osuđivan.  
Svjedok F. I. je izjavio da je dana 22. 08. 2007 godine bio na otvorenom šanku
"O." na M. R., u društvu sa K. N., i momkom M. i još dva ili tri momka čija
imena nezna. Negdje iza 02,00  časa, stariji čovjek, koji se nalazio na šanku
i radio kao nočni čuvar, izvadio je pištolj i ispalio metak, ali ne zna u kom
pravcu jer je bio mrak, a to nakon što je momak N. koji je radio za šankom
odbio da nam služi piće. Istakao je da nijesu nasrtali na njega prije nego je
opalio taj metak. Nakon što je okrivljeni ispalio metak, svjedok je krenuo
prema njemu, u čemu su ga spriječili njegovi drugovi. Okrivljeni je nakon toga
otrčao u pravcu odmarališta "V." i pozvao policiju. Istakao je da se on
osjetio ugroženim, nakon ispaljenja metka od strane od ovog čovjeka.  
Na osnovu svih izvedenih dokaza cijeneći ih pojedinačno  i u uzajamnoj
povezanosti, sud je utvrdio činjenično stanje navedeno u izreci. Neosporno je
utvrđeno da je Jo. J. učinio krivično djelo koje mu je stavljeno na teret, što
proizilazi iz priznanja okrivljenog. Naime, utvrđeno je da je okrivljeni  dana
.... godine, oko 03,00 časova u S. SO K. na otvorenom šanku "O." suprotno
odredbi čl. 11. Zakona o oružju („Sl.list RCG 49/04/ od 22. jula 2004 godine“)
neovlašćeno, na javnom mjestu, držao i nosio vatreno oružje-pištolj marke
"Stayer" cal.6,35 mm, fab. broja .....,koje mu je od strane ovlašćenog
službenog lica UP Ispostava K. oduzet istog dana. Ovakvo činjenično stanje je
utvrđeno i na osnovu potvrde o privremenom oduzimanju predmeta na ime J. J- od
..... godine, iz koje proizilazi da je od okrivljenog privremeno oduzet
pištolj marke „Stayer“ cal. 6,35 mm, fabr. br. .....  
Okrivljeni J. Jo. je postupio suprotno odredbi člana 11. Zakona o oružju, jer
jer je dana .... godine, oko 03,00 časova neovlašćeno, na javnom mjestu, tj.
na otvorenom šanku „O.“ u S. SO K., držao i nosio vatreno oružje - pištolj
marke „Stayer“ cal. 6,35 mm, fabr. br. .....  Za sud nije sporno da otvoreni
šank predstavlja javno mjesto. Ovu radnju okrivljeni je izvršio sa umišljajem
jer je bio svjestan da je zabranjeno nošenje oružja na javnom mjestu pa je
ipak pristao da ga nosi. Odbrana okrivljenog da je ispalio jedan metak u
pravcu mora da bi spriječio eventualno nasrtanje na njega je bez značaja za
postojanje ovog krivičnog djela, kao i navod njegove odbrane da je pištolj bio
polu ispravana, jer nije sporno da je iz istog ispaljen metak, a što je i sam
okrivljeni u odbrani priznao.  
Prilikom odluke o vrsti i visini krivične sankcije sud je cijenio okolnosti iz
čl. 42.i 54. Krivičnog zakonika, pa je kao olakšavajuće okolnosti za
okrivljenog uzeo u obzir priznanje izvršenog krivičnog djela, raniju
neosuđivanost, korektnan odnos prema sudu, te da se radi o starijoj i bolesnoj
osobi, te je izrekao uslovnu osudu kojom je utvrdio kaznu zatvora u trajanju
od tri mjeseca i istovremeno odredio da se kazna neće izvršiti ukoliko
okrivljeni za vrijeme od jedne godine od dana pravosnažnosti presude ne učini
novo krivično djelo, smatrajući da su se stekli svi propisani uslovi za
izricanje uslovne osude i da će se upozorenjem uz prijetnju kaznom dovoljno
uticati na okrivljenog da ubuduće ne vrši ovakva i slična djela i da će se
izrečenom uslovnom osudom ostvariti ciljevi izricanja krivičnih sankcija.  
Iz navedenih razloga i na osnovu naprijed navedene krivično - pravne odredbe i
čl. 3, 5, 8, 13, 15, 36, 42, 52, 53, 54. Krivičnog zakonika i čl. 358. i 364.
ZKP sud je donio odluku o krivici.  
Na osnovu člana 75. Krivičnog zakonika izrečena je mjera bezbjednosti trajnog
oduzimanja predmeta i to pištolja marke „Stayer“ cal. 6,35 mm fab. br. ..., a
koji su privremeno oduzeti od okrivljenog uz potvrdu od .... godine od strane
UP K., jer predstavljaju predmet izvršenja krivičnog djela.  
Sud je okrivljenog obavezao da plati na ime sudskog paušala iznos od 30,00 € u
roku od 15 dana od dana pravosnažnosti presude, na žiro račun Osnovnog suda
Kotor br. 832-16-52, i dokaz o uplati dostaviti ovom sudu sa pozivom na br. K
294/08, a odluka o troškovima zasnovana je na odredbi čl. 199. ZKP.  
OSNOVNI SUD U KOTORU
Dana, 02. 10. 2008 godine.
Zapisničar,
S U D I J A,
Matijević Slavica
Dr Vesna Vučković  
PRAVNA POUKA : Protiv ove presude dozvoljena je žalba Višem sudu
Podgorica, u roku od 8 dana od dana prijema iste, a preko ovog suda.  