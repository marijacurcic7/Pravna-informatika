Posl.br.K.446/08
U IME NARODA 
OSNOVNI SUD U KOTORU , kao nadležni prvostepeni krivični sud,
po sudiji Suzani Pribilović, pred kojom je održan glavni pretres, uz učešće
zapisničara Mirjane Krivokapić, u krivičnom predmetu protiv okrivljenog P.
M. iz C. zbog krivičnog djela nesavljestan rad u službi iz čl. 417. st.1. KZ
CG, koji se vodi po optužnom predlogu ODT-K. Kt.br.349/07 od 18.08.2008.g.,
nakon održanog glavnog i javnog pretresa dana 13.02.2009.g. u prisustvu
zamjenice ODT K. Lj. M., zatim u prisustvu okrivljenog i njegovog branioca
adv. D. B. iz K., kao i ovlaštenog predstavnika oštećenog AD „N.“ K. – P. R.,
dana 18.02.2009.g. donio je i javno objavio sledeću  
P R E S U D U 
Okr. P. M. od oca B. i majke K., rođene B., rodjen 23.04.1984.g. u C.,
stalno nastanjen u C. – Nj. bb, vozač, sa završenom srednjom školom,
neoženjen, vojni rok služio u P., vodi se u VE C., srednjeg imovnog stanja,
neosudjivan, protiv koga se ne vodi postupak za drugo krivično djelo,
Na osnovu čl. 363. st. 1. tačka 3. ZKP-a CG 
OSLOBAĐA SE OD OPTUŽBE 
Da je u periodu od 16.06. do 18.06.2008.g. u K. kao odgovorno lice – vozač u
diskontu br ..... u DOO „E.“ K. većinskom vlasniku oštećenog AD „N.“ K.
svjesnim kršenjem čl. 94. stav 1. tačka 2. Zakona o radu, očigledno nesavjesno
poslovao na način što novac u iznosu od 6.026,26 eura koji je primio od kupaca
motora koje je isporučio na području U. i B. po fakturama br ... i br .... od
15. i 16.06.2007.g., nije čuvao niti je obezbijedio, već je isti ostavio u
putničkom vozilu marke „O. K.“ oznaka ...., ispred benzinske pumpe zv. „A.“ u
C. gdje je vozilo parkirao, novac ostavio ispod sjedišta vozača izašao iz
vozila i otišao u prodajni objekat radi kupovine nekih artikala, za koje
vrijeme je novac iz vozila oduzet, usled čega dana 18.06.2007.g. isti nije
razdužio računopolagaču AD „N.k“ K. M. K., čime je iz nehata za oštećeni AD
„N.“ K. prouzrokovao štetu u iznosu od 6.026,26 eura.  
- čime bi bio učinio krivično djelo nesavjestan rad u privrednom poslovanju
iz čl. 272. stav 1. KZ CG.  
Oštećeni AD „N.“ K. se sa imovinsko pravnim zahtjevom upućuje na parnicu.  
Troškovi krivičnog postupka padaju na teret budžetskih sredstava suda.  
O b r a z l o ž e nj e 
ODT K. svojim aktom Kt.br.349/07 od 18.08.2008.g. optužio je P. M. iz C.  zbog
izvršenja krivičnog djela nesavjestan rad u službi iz čl. 417. st. 1. KZ CG.  
Postupajući po podnijetom optužnom predlogu sud je zakazao glavni pretres i
isti održao dana 13.02.2009.g. u prisustvu zamjenice ODT-a K.Lj. M., zatim u
prisustvu okrivljenog i njegovog branioca adv. B. D. iz K., te u prisustvu
ovlaštenog predstavnika oštećenog AD “N.” K. – P. R. iz Ti.. U završnoj riječi
datoj na glavnom pretresu zamjenica ODT-a K. je precizirala činjenični opis
podnijetog optužnog akta i shodno tome okrivljenom stavila na teret da je
učinio krivično djelo nesavjestan rad u privrednom poslovanju iz čl. 272. st.
1. KZ CG. Nakon završenog glavnog i javnog pretresa, sud je dana 18.02.2009.g.
donio i javno objavio odluku u ovoj krivično pravnoj stvari.  
U završnoj riječi zamjenica ODT K. Lj. M. je izjavila da, imajući u vidu iskaz
ovlaštenog predstavnika oštećenog preduzeća iz kog neposredno proizilazi da je
DOO “E.” K. većinski vlasnika oštećenog AD “N.”, da je okrivljeni predmetne
poslove obavljao na osnovu ugovora o zajedničkom nastupanju na tržištu, što se
vidi iz sadržine ugovora, pa je očigledno da se radi o subjektu privrednog
poslovanja, a kako je čl. 417. st. 3. KZCG propisan da odgovorno lice u
ustanovi ili drugom subjektu osim onih koji se bave pivrednom djelatnošću
učini djelo iz st. 1. i 2. ovog čl. će se kaznit kaznom propisanom za to
djelo, što u konkretnom slučaju znači da odgovorno lice u subjektu koji
obavlja privredne djelatnosti odgovara za krivično djelo nesavjestan rad u
privrednom poslovanju iz čl. 272. st.1. KZCG. Dalje je navela da u tom smislu
mijenja činjenični opis i pravnu kvalifikaciju, na način što isti glasi “U
periodu  od 16.06. do 18.06.2008.g. u K., kao odgovorno lice vozač u diskontu
br...... u DOO “E.” K., većinsko vlasništvo ošt. AD “N.” K., svjesnim kršenjem
čl. 94.st. 1. tač.2. Zakona o radu, očigledno nesavjesno poslovao na način što
novac u iznosu od 6.026,26 € koji je primio od kupaca motora, koje je
isporučio na području U. i B. po fakturama br..... i br... od 15. i
16.06.2008.g., nije čuvao niti obezbjedio, već je isti ostavio u putničko
vozilo marke “O. K.” reg.ozn. ...., ispred benzinske pumpe zv. “A.” u C., gdje
je vozilo parkirao, novac otavio ispod sjedišta vozača, izašao iz vozila i
otišao u prodajni objekat radi kupovine nekih artikala, za koje vrijeme je
novac iz vozila oduzet, uslijed čega dana 18.06.2008.g. isti nije razdužio
računopolagaču AD “N.” – M. K., čime je iz nehata  za oštećeno AD “N.” K.
prouzrokovao štetu u iznosu od 6.026,26 € ” - čime je učinio krivično djelo
nesavjestan rad u privrednom poslovanju iz čl.272. st.1. KZ CG. Dalje je
istakla da se u konkretnom radi o istovrsnom krivičnom djelu kao i krivičnom
djelu nesavjestan rad u službi, ali kako se radi kao preduzeću, odnosno
privrednom društvu koje obavlja privrednu djelatnost u kome je okrivljeni
odgovorno lice, to je uslijedila izmjena pravne kvalifikacije činjeničnog
opisa. U konačnom je istakla da smatra dokazanim krivično djelo koje je
okrivljenom stavljeno na teret, a što proizilazi iz svih dokaza provedenih na
glavnom pretresu, a iz odbrane okrivljenog nesporno je da je bio svjestan da
krši citirane odredbe Zakona o radu, da je na navedeni način nesavjesno
poslovao, te je na taj način iz nehata prozrokovao štetu oštećenom preduzeću,
zbog čega je predložila da ga sud oglasi krivim i kazni po zakonu.  
U završnoj riječi ovlašteni predstavnik oštećenog preduzeća AD „N.“ K. je
izjavio da iako okrivljeni od strane preduzeća nije bio ovlašten za naplatu
novca, razlog zašto su precesuirali predmetni krivični postupak je bio taj
kako bi se sankcionisalo nesavjesno poslovanje u privredi od strane
zaposlenih, jer je tačno da se u privredi puno stvari dešava veoma brzo, a
isto tako iskustva nalažu donošenje novih propisa i pravila o načinu
poslovanja, kao i u predmetnom slučaju. Takođe je istakao da smatraju da
okrivljeni u predmetnom slučaju nije svjesno nesavjesno radio, već da mu se
to, kako je i sama zamjenica ODT-a K. navela u završnoj riječi, desilo iz
nehata.  
U završnoj riječi branilac okrivljenog je naveo da na glavnom pretresu nije
utvrdjeno da je okrivljeni kriv za djelo koje mu se stavlja na teret.
Okrivljeni je u AD “N.” bio zaposlen kao vozač, tako da je obavljao poslove
vozača, a zaposleni je preuzeo na sebe dio posla koji nije smio da odbije, jer
je dobro poznato što znači odbiti posao koji ti nalaže predpostavljeni. Dalje
je navela da prevoz novca rade nadležne službe, tako da zasigurno kada su
njenom branjeniku pretpostavljeni naložili da donese novac, prvo su preuzeli
rizik na sebe, tako što se ne može računati na takav mentalni sklop da će
postupiti kao brižni, a nadalje su ga izložili riziku. Takodje je u krivičnom
postupku koji se vodi u C. utvrdjeno da okrivljeni nije uzeo taj novac, što je
najbitnije, zbog čega smatra da njenog branjenika treba osloboditi za krivično
djelo koje mu se stavlja na teret.  
U završnoj riječi okrivljeni je naveo da nema šta da doda i da završnu riječ
svog branioca prihvata za svoju.  
U svojoj odbrani datoj na glavnom pretresu okrivljeni je naveo da ostaje u
svemu pri navodima svoje odbrane date pred istražnim sudijom ovog suda dana
05.05.2008.g, te dodao  da postupak koji se vodi pred Osnovnim sudom u C.
protiv P. I. iz C. zbog izvršenja krivičnog djela kradje vezano za oduzimanje
novca iz njegovog vozila kritičnom prilikom nije pravosnažno okončan, već se
koliko je upoznat nalazi pred Višim sudom u P. po žalbi. Takođe je istakao da
novac AD N. koji je kritičnom prilikom oduzet, nije namirio oštećenom
preduzeću. U svojoj odbrani datoj pred istražnim sudijom dana 05.05.2008.g. je
naveo da je u kritično vrijeme bio zaposlen u preduzeću DOO „E.“ K. na radnom
mjestu vozača, te da je dana 16.06.2007.g. preuzeo tri motora iz motosalona AD
„N.“ K. radi isporuke istih kupcima u U.. Istog dana je izvršio isporuku
kupcima dva motora i preuzeo novac za iste u ukupnom iznosu od 6.026 eura, a
treći motor je prodat na kredit, tako da za njega nije uzimao novac. Taj dan
je bila subota, a kako preduzeće tj. blagajna ne radi subotom i nedeljom, to
je tek 18. tj. u ponedeljak mogao predati, a što nije bio u mogućnosti da
uradi jer mu je novac ukraden od strane P. I. iz C. koga je dana 18.06.2007.g.
primio u vozilo kada je išao na posao iz P. za K.. Krađu novca je prijavio
poslije dva dana policiji na C. iz razloga jer mu je otac P. garantovao da će
mu novac biti vraćšen odmah. Pošto to nije urađeno, on je tek 20.06.2007.g.
podnio krivičnu prijavu protiv Proroković Ivana i protiv njega je vođen
krivični postupak zbog krađe ovog novca pred Osnovnim sudom u C. pod. posl.br.
Ki. ... u kojem postupku je oglašen krivim. Dalje je naveo da K. M. nije njega
zvala telefonom da joj donese novac od prodaje motora, već je on nju zvao
18.06.2007.g. i rekao joj kako navodno ima smrtni slučaj u porodici i da će
novac donijeti 19. ili 20.06.2007.g.. Tek kada mu novac nije vraćen podnio je
krivičnu prijavu i preduzećeue obavijestio da mu je novac ukraden i da je to
bio razlog zašto novac nije mogao predati prvog radnog dana tj. 18.06.2007.g.
.U konačnom je istakao da ovo nije prvi put da je vršio isporuku robe vikendom
kada ne radi računovodstvo preduzeća i da novac koji dobije mora čuvati kod
sebe tokom vikenda i da ga preda ptvog narednog dana.  
U dokaznom postupku radi utvrdjivanja činjeničnog stanja i krivice okrivljenog
sud je proveo sledeće dokaze i to: saslušao ovlaštenog predstavnika oštećenog
preduzeća AD „ N.“ K. P. R. i svjedoka K. M., te svjedoka S. J., zatim
pročitao obavještenje AD “N.” K. br.... od 20.06.2007.g. i izjavu AD “N.” K.
od 22.06.2007.g., zatim izvršio uvid u 2 fakture br.... i ... od 15.06.2007.g.
i 16.06.2007.g. i br. ... od 16.06.2007.g., pročitao ugovor o zajedničkom
nastupu na tržištu zaključen 03.06.2004.g. izmedju AD “N.-E.” DOO K. i “E. C.”
DOO K., pročitao optužnicu ODT-a C. Kt.br.168/07 od 15.09.2007.g. i dopis
Osnovnog suda u C. posl.br.K..... od 20.05.2008.g., zatim pročitao rješenje
preduzeća “E.” DOO K. br.794 od 21.06.2007.g. i odluku preduzeća “E.” DOO K. o
preraspodjeljivanju zaposlenih radnika od 09.05.2007.g. i disciplinsku prijavu
od 21.06.2007.g., te pročitao izvod iz Kaznene evidencije za okrivljenog P. M.
izdat od Ispostave C. dana 07.10.2008.g.
Nije bilo predloga za dopunu dokaznog postupka.  
Ovlašteni predstavnika oštećenog preduzeća AD „N.“ K. P.R.  je u svojoj izjavi
datoj na glavnom pretresu ostao u svemu pri svom iskazu datom pred istražnim
sudijom ovog suda dana 06.05.2008.g. te da ostaju pri tome da se pridružuju
krivičnom gonjenju okrivljenog i da postavljaju imovinsko pravni zahtjev.
Dodao je da preduzeće AD N. posluje u sastavu preduzeća „E.“ DOO koje je
većinski vlasnik, te da je okrivljeni bio zaposlen u „E.“ i bio samo vozač
čija je obaveza samo bila da dostavi i otpremi robu tako da u pravilniku
odnosno sistematizaciji radnog mjesta nije bilo precizirano da uzme novac za
izdatu robu, ali je postojala uzansa, to je na navedeni način radjeno par puta
a posebno kada je u pitanju bio U.. Dalje je naveo da pisanog naloga da
okrivljeni uzme novac od predate robe nije bilo, jedino je od direktora imao
nalog da otpremi robu, a od računopolagača M. K. da od prodate robe za istu
uzme novac. U svojoj izjavi datoj pred istražnim sudijom ovlašteni predstavnik
oštećenog preduzeća je naveo da je okrivljeni zaposlen u preduzeću DOO „E.“ K.
kao vozač, a koje preduzeće ima ugovor o zajedničkom nastupu na tržištu sa
preduzećem AD „N.“ K.. Dalje je naveo da je praksa bila da njihovim vozilima a
radnom snagom preduzeća „E.“ tj. njihovim vozačima transportuju robu do
kuapca, što je i u konkretnom slučaju urađeno, pa je tako okrivljeni P. kao
radnik E. njihovim vozilom prevezao tri motora koje je preuzeo iz motosalona
AD N. K. od poslovodje K. M. koja mu je izdala fakture za iste. P. je dva
motora predao kupcima u U. i od istih uzeo novac u ukupnbom iznosu od 6.026,26
eura u gotovini, dok je treći motor prodat putem potrošačkog kredita.
Gotovinski novac koji je P. uzeo za ova dva motora nije mogao predati istog
dana 16.06.2007.g. poslovođi K. jer je bila subota i salon radi samo do 14,00
časova, ali je to trebao da uradi odmah prvog radnog dana tj. 18.06.2007.g.
Međutim on to nije uradio i kada su ga pozvali rekao im je da je imao smrtni
slučaj u porodici i da iz tog razloga ne može doći dva naredna dana da novac
preda. Kada se pojavio u preduzeću poslije 2-3 dana rekao je da mu je novac
ukrao drug iz C., da ga je prijavio policiji i da je nadajući se da će mu
novac biti vraćen od strane te osobe, kao izgovor zaštio novac ne donosi naveo
da ima smrtni slučaj u porodici. U prvi mah otac okrivljenog im je obećao da
će im novac biti vraćen, da bi poslije 2-3 dana bili obaviješteni da to neće
uraditi i da ga mogu tužiti. U konačnom je istkao da ovo nije bio prvi slučaj
da na ovaj način preko P. vrše isporuku robu i zaista nikada do kritičnog
događaja nije bilo nikakvih problema i uvijek je novac na vrijeme predavao
blagajni, te dodao da je okrivljeni uglavnom robu za U. isporučivao vikendom i
novac koji je uzimao čuvao kod sebe i predavo ga prvog radnog dana. Pridružio
se krivičnom gonjenju okrivljenog i postavio imovinsko pravni zahtjev.  
U svojoj izjavi datoj na glavnom pretresu svjedokinja K. M. je navela da
ostaje u svemu pri iskazu datom pred istražnim sudijom dana 06.05.2008.g. te
dodala da je prvog radnog dana nakon kritičnog događaja ona pozvala
okrivljenog koji joj se tom prilikom nije javljao, te joj je poslao poruku da
ima smrtni slučaj u porodici da bi je kontaktirao tek sjutradan, te dodala da
je ona okrivljenom rekla da za isporučenu robu od kupaca iz U. treba da uzme
novac za isporuku iste, a okrivljenom je bilo rečeno da novac može ostaviti u
radnji na R.. U izjavi datoj pred istražnim sudijom svjedokinja je navela da
je zaposlena u moto salonu AD „N.“ K. na mjestu poslovođe. Dana 16.06.2007.g.
je okr. P. koji je inače vozač u preduzeću DOO E. K.predala uz fakture tri
motora koje je trebao da isporuči kupcima na području U.. Od ta tri motora
jedan je prodat na kredit, a dva za gotivinu. Kako se radilo o suboti i
obzitrom da je salon radio samo do 14,00 česova, to joj okr. P. nije mogao
odmah predati novac, već je to trebao da uradi 18.06.2007.g..Kako navedenog
dana nije došao na posao ona ga je pozvala na telefon i pitala kada će doći i
predati joj novac za dva motora koje je isporučio kupcima u U. po fakturama ..
i ... u ukupnom iznosu od 6.026,26 eura, na što joj je odgovorio da ima smrtni
slučaj u porodici i da će joj novac predati kada dođe na posao. Svjedokinja je
dalje navela da se ne može sjetiti datuma kada je nazvao direktor P. R. i
saopštio joj da su P. ukradene pare koje je dobio od kupaca za isporučena dva
motora. Kako joj novac od prodatih motora nije predao P., to isti nije mogla
razdužiti po ovim fakturama. U konačnom je istakla da ovo nije bio prvi put da
okrivljeni za potrebe preduzeća N. odvozi robu kupcima na području U. i nikada
nije imala nikakvih problema sa njim, jer je uvijek donosio novac za
isporučenu robu.  
Svjedokinja S. J. kao ovlašteni predstavnik E. DOO K. je u svojoj izjavi datoj
na glavnom pretresu navela da ostaje u svemu pri iskazu datom pred istražnim
sudijom ovog suda dana 01.08.2008.g. kojom prilikom je istakla da je okr P. u
kritično vrijeme bio zaposlen u E. DOO K. kao vozač, te da između E. DOO K.,
AD N. K. i E. DOO K. postoji ugovor o zajedničkom nastupu na tržištu, pa su
vozači kao i svi zaposleni iz ova tri preduzeća obavljali poslove za iste, bez
obzira u kom su preduzeću bili zaposleni, jer je osnivač sve tri firme jedno
te isto lice. Tako je i okrivljeni kao vozač preduzeća E. bio u obavezi da
vozi robu za N. i E. po ukazanoj potrebi., o čemu ne postoji pismena odluka,
ali su uhodana pravila i svi radnici se ponašaju u skladu sa tim. Tako je
okrivljeni kritičnog dana iz auto salona AD N. uzeo tri motora da ih isporuči
na području B. i U. uz obavezu da novac koji naplati po datim mu fakturama
preda K. M. kao računopolagaču ovog moto salona. Međutim okrivljeni taj novac
nije donio istog dana iz razloga kako im je rekao pošao kod djevojke. Kada je
pozivan da novac donese rekao je da mu je umrla tetka, da bi tek kasnije
nekoliko dana rekao da mu je novac ukraden iz vozila i to kada su ga pozvali
da dođe i kaže gdje se novac nalazi. Nakon ovog oni su pokrenuli disciplinski
postupak protiv okrivljenog i suspendivali ga, da bi nakon toga on sam
napustio preduzeće „E.“ DOO K.. U konačnom je istakla da od strane E., kao ni
od okr. popovića, preduzeću N. nije nadoknađen novac od ova tri motorsa.  
Iz obavještenja br.... od 20.06.2007.g. utvrđuje se da istim finansijski
direktor AD “N.” K. – R. P. upoznaje direktora “E.-u” DOO K. R. M. da izmedju
njihovih firmi postoji ugovor o zajedničkom nastupanju na tržištu, tako da
preko zaposlenog vozača organizuju transport i isporuku motora, koji su
prodati preko moto salona AD “N.” K.. Dalje ga obavještava da je dana
16.06.2007.g. zaposlenik “E.” DOO K.– P. M. kao vozač preuzeo iz moto salona 3
motora radi isporuke u U. i isti izvršio isporuku i za 2 motora preuzeo
novčana sredstva u ukupnom iznosu od 6.026,26 € po fakturama br.... i .....,
dok je treći motor je prodat na kredit, a vozač je bio dužan predati
čunopolagaču samoposluge AD “N.” u R. istog dana, a što nije uradjeno.  
Iz izjave AD “N.” K. br..... od 22.06.2007.g. utvrđuje se da je u sitoj
konstatovano da P. M. dana 16.06.2007.g. nije vratio novac koji su mu predali
kupci 2 skutera iz U., te da se na njegov teret stavlja iznos od 6.026,26 €.  
Iz fakture AD “N.” K. br.... od 15.06.2007.g. utvrđuje se da je vrijednost
motora “G.” za kupca H.B. iz U., sa PDV-om iznosila 2.541,48 €, a iz fakture
AD “N.” K. br.... od 16.06.2007.g. utvrđuje se da je vrijednost motora “G.”
za kupca S. A.iz U., sa PDV-om iznosila 4.684,78 €, a da je trebalo naplatiti
3.484,78 eura.  
Iz fakture AD “N” K. br.... od 16.06.2007.g. utvrđuje se da je vrijednost
motor “G.” za kupca D. T.iz U., sa PDV-om iznosila 2.526,48 €.  
Iz ugovora o zajedničkom nastupu na tržištu koji je zaključen 03.06.2004.g.
utvrđuje se da je zaključen izmedju AD “N., zatim „E.” DOO K. i “E.” DOO K.,
te da je istim regulasn zajednički nastup na tržištu navednih preduzeća na
tržištu ardi pordaje robe široke potrošnje, kao i uzajamnoj pomoći prilikom
prodaje i prometa roba, ispitivanja domaćeg tržišta, i sl. a sve u interesu
sve tri ugovorne strane.  
Iz optužnice ODT C. Kt.br..... od 15.09.2007.g. utvrđuje se da se pred
Osnovnim sudom u C. vodi krivični postupak protiv P. I. iz C., zbog krivičnog
djela teške krađe iz čl. 240. st. 2. KZ CG što je dana 18.06.2007.g. oko 06.00
časova ispred benzinske pumpe zv. “A.” u C. iz pmv. Marke “O. K.” reg.ozn.
....., kojim je upravljao P. M. iz C., u namjeri da sebi pribavi protivpravnu
imovinsku korist protivpravno oduzeo i prisvojio novčani iznos od 6.026,26 €
koji je novac vlasništvo oštećenog privrednog društva DOO „E.“ iz K., na način
što je sjedeći u navedeno vozilo na mjesto suvozača, kada je P. izašao iz
vozila i ušao u prodajni objekat ispod sjedišta vozača, iz kožne torbice
oduzeo navedeni novac i isti prisvojio.  
Iz dopisa Osnovnog suda u C. posl.br.K..... od 20.05.2008.g. utvrđuje se da
krivični postupak protiv P. I. zbog naprijed navedenog krivičnog djela nije
pravosnažno okončan.  
Iz rješenja preduzeća “E.” DOO K. br.... od 21.06.2007.g. utvrđuje se da je
istim donijeta odluka da se P. M. rasporedjen na poslovima vozača privremeno
udaljuje sa rada jer je protiv njega pokrenut disciplinski posupak zbog teže
povrede radne obaveze.  
Iz disciplinske prijave DOO E. K. od 21.06.2007.g. utvrđuje se da je istu
podnio izvršni direktor R. M. protiv P. M. iz C.,  vozača u diskontu br. ...,
zbog povrede radne obaveze - neblagovremenog, nesavjesnog i nemarnog izvršenja
radnih obaveza i nezakonitog raspolaganja sredstvima rada.  
Iz odluke o preraspodjeljivanju zaposlenih radnika preduzeća “E.” DOO K. od
09.02.2007.g. utvrđuje se da je P.M. istom zbog povećnja obima posla
raspoređen na poslove i radne zadatke vozača počev od 09.05.2007.g., te da je
do tada obavljao poslove prodavca u diskontu.  
Iz izvoda iz kaznene evidencije za okr. P. M. izdatog od Ispostave C. dana
07.10.2007.g. utvrđuje se da okrivljeni ranije nije osuđivan.  
Na osnovu svih izvedenih dokaza, cijeneći ih pojedinačno i u uzajamnoj
povezanosti, a u odnosu na odbranu okrivljenog, sud je našao da nije dokazano
da je okrivljeni učinio krivično djelo koje mu je optužbom stavljeno na teret.  
Naime, kao prvo sud je pošao od toga da je preciziranim optužnim predlogom
ODT-a K. na glavnom pretresu, u konačnom, okrivljenom stavljeno na teret da je
u periodu od 16.06. do 18.06.2008.g. u K. kao odgovorno lice – vozač u
diskontu br ... u DOO „E.“ K. većinskom vlasniku oštećenog AD „N.“ K. svjesnim
kršenjem čl. 94. stav 1. tačka 2. Zakona o radu, očigledno nesavjesno poslovao
na način što novac u iznosu od 6.026,26 eura koji je primio od kupaca motora
koje je isporučio na području U. i B. po fakturama br .. i br ... od 15. i
16.06.2007.g., nije čuvao niti je obezbijedio, već je isti ostavio u putničkom
vozilu marke „O. K.“ oznaka ...., ispred benzinske pumpe zv. „A.“ u C. gdje je
vozilo parkirao, novac ostavio ispod sjedišta vozača izašao iz vozila i otišao
u prodajni objekat radi kupovine nekih artikala, za koje vrijeme je novac iz
vozila oduzet, usled čega dana 18.06.2007.g. isti nije razdužio računopolagaču
AD „N.“ K. M. K., čime je iz nehata za oštećeni AD „N.“ K. prouzrokovao štetu
u iznosu od 6.026,26 eura, te da je time učinio krivično djelo nesavjestan rad
u privrednom poslovanju iz čl. 272. stav 1. KZ CG.  
Dalje, sud je imao u vidu da je zakonom propisano da krivično djelo
nesavjestan rad u privrednom poslovanju iz čl. 272. st. 1. KZ CG čini
odgovorno lice u privrednom duštvu ili drugom subjektu privrednog poslovanja u
kome nema većinski udio, koje svjesno krši zakone, druge propise ili opšte
akte o poslovanju ili očigledno nesavjesno posluje i time iz nehata tom
privrednom društvu ili drugom subjektu privrednog poslovanja prouzrokuje štetu
koja prelazi iznos od tri hiljade eura. Radnja ovog krivičnog djela se sastoji
u „očigledno“ nesavjesnom poslovanju od strane odgovornog lica u privrednom
društvu ili drugom subjektu privrednog poslovanja. Pritom nesavjesno
postupanje može da se vrši na više načina, s tim da zakonik navodi dva načina
i to prvi način svjesno kršenje zakona, propisa ili opštih akata odgovornog
lica u privrednom društvu u kome se nema većinski udio, a drugi način drugo
očigledno nesavjesno poslovanje. Odgovornim licem u smislu ovog krivičnog
djela smatra se vlasnik privrednog društva ili drugog subjekta ili lice u
privrednom društvu, ustanovi ili drugom subjektu kojem je s obzirom na njegovu
funkciju, uložena sredstva ili na osnovu ovlašćenja povjeren određeni krug
poslova u upravljanju imovinom, proizvodnji ili drugoj djelatnosti ili u
vršenju nadzora nad njima ili mu je faktički povjereno obavljanje pojednih
poslova.  
Iz odbrane okrivljenog, te iskaza ovlaštenog predstavnika oštećenog preduzeća
AD “N.“ K. P. R., koje preduzeće je većinski vlasnik preduzeća „E.“ DOO K., te
iskaza svjedokinje K. M. i S. J., kao i odluke o raspoređivanju zaposlenih
radnika preduzeća „E.“ DOO K. od 09.02.2007.g. sud je nespornim utvrdio da je
okrivljeni P. M. u kritičnom periodu u oštećenom preduzeću „E.“ DOO K. bio
raspoređen na poslovima i radnim zadacima vozača. Za razliku od stava optužbe
koja nalazi da je okrivljeni kao vozač imao svojstvo odgovornog lica u
oštećenom preduzeću, u smislu krivičnog djela koje mu je stvaljeno na teret,
sud nalazi da je okrivljeni imao svojstvo službenog lica obzirom da mu je
odlukom preduzeća povjerno obavljanje određenih poslova vozača, odnosno sud
nalazi da okrivljeni P. u oštećenom preduzeću nije bio odgovorno lice u smislu
krivičnog djela koje mu je stvaljeno na teret, jer je nesporno da nije bio
vlasnik privrednog društva ili drugog subjekta, niti lice u privrednom
društvu, ustanovi ili drugom subjektu kojem je s obzirom na njegovu funkciju,
uložena sredstva ili na osnovu ovlašćenja povjeren određeni krug poslova u
upravljanju imovinom, proizvodnji ili drugoj djelatnosti ili u vršenju nadzora
nad njima niti lice kome je faktički povjereno obavljanje pojednih poslova.  
Dalje, sud je imao u vidu da se radi o krivičnom djelu sa blanketnom
dispozicijom tj. krivičnom djelu kod koga je pored navođenja činjenica i
okolnosti koje predstavljaju obilježje krivičnog djela potrebno da činjenični
opis djela sadrži i materijalnopravni propis od kojeg zavisi postojanje ovog
krivičnog djela, odnosno koji materijalno pravni propis je okrivljeni svojim
nesavjesnim poslovanjem povrijedio. Naime, iz odbrane okrivljenog, te svih
drugih izvedenih dokaza, kako pismenih, tako i iskaza ovlaštenog predstavnika
oštećenog preduzeća i iskaza saslušanih svjedoka, sud je nespornim utvrdio da
je okrivljeni u periodu od 16.06. do 18.06.2008.g. novac u iznosu od 6.026,26
eura koji je primio od kupaca motora vlasništvo AD „N.“ K., koje je imalo
zaključen ugovor o zajedničkom nastupu na tržištu od 03.06.2004.g. sa
preduzećem „E.” DOO K. u kome je okrivljeni bio zaposlen, a koje motore je
isporučio na području U. i B. po fakturama br .. i br ... od 15. i
16.06.2007.g. Isto tako je nesporno utvrđeno da navedeni novac okrivljeni nije
sačuvao, niti adekvatno obezbijedio, već je isti ostavio u putničkom vozilu
marke „O. K.“ oznaka ....., ispred benzinske pumpe zv. „A.“ u C. gdje je
vozilo parkirao i to ispod sjedišta vozača, zatim izašao iz vozila i otišao u
prodajni objekat radi kupovine nekih artikala, za koje vrijeme je novac iz
vozila oduzet, usled čega dana 18.06.2007.g. isti novac nije razdužio
računopolagaču AD „N.“ K. M. K. Takođe je nesporno utvrđeno da je okrivljeni
na predmetni način za oštećeni AD „N.“ K. prouzrokovao štetu u iznosu od
6.026,26 eura. Mađutim, ODT K. u optužbi okrivljenom stavlja na teret da je na
naprijed nesporno utvrđeni način kao odgovorno lice – vozač u preduzeću
svjesnim kršenjem čl. 94. st. 1. tač. 2. Zakona o radu učigledno nesavjesno
poslovao i iz nehata za oštećeno preduzeće prouzokovao štetu u navedenom
iznosu. Čl. 94. st. 1. tač. 2. Zakona o radu („Sl. list RCG br. 43/03) je
popisano da poslodavac zbog povrede radnih obaveza zaposlenom može izreći
novčanu kaznu zbog nedolaska na posao u određeno vrijeme ili zbog odlaska sa
posla prije isteka radnog vremena.  
Pri takvom stanju stvari, sud nalazi da se iz činjeničnog opisa krivičnog
djela koje je okrivljenom optužbom stavlja na teret, ne može utvrditi da li je
okrivljeni krivično djelo koje mu je stavljeno na teret učinio tako što kao
odgovorno lice vozač u oštećenom preduzeću svjesno nije došao na posao u
kritičnom periodu, pa ga je za to poslodavac trebao novčano kazniti, obzirom
da je nesporno da je oštećenom preduzeću nanio štetu ne predajući predmetni
novac koji je dobio isporukom kupcima predmetnih motora ili je djelo učinio
tako što je očigledno nesavjesno poslovao obzirom da novac u iznosu od
6.026,26 eura koji je primio od kupaca motora vlasništvo AD „N.“ K., a koje je
isporučio na području U. i B.po fakturama br ... i br .... od 15. i
16.06.2007.g., nije čuvao, niti adekvatno obezbijedio, već je isti ostavio u
putničkom vozilu marke „O. K.“ oznaka ...., ispred benzinske pumpe zv. „A..“ u
C. gdje je vozilo parkirao i to ispod sjedišta vozača, zatim izašao iz vozila
i otišao u prodajni objekat radi kupovine nekih artikala, za koje vrijeme je
novac iz vozila oduzet, usled čega dana 18.06.2007.g. isti novac nije razdužio
računopolagaču AD „N.“ Kotor M. K., pa je time iz nehata oštećenom preduzeću
prouzrokovao štetu u iznosu od 6.026,26 eura. Imajući u vidu naprijed
navedeno, te kako se iz niti jednog provedenog dokaza, posebno ne može
utvrditi da je okrivljeni imao svojstvo odgovornog lica u oštećenom preduzeću,
sud ga je primjenom odredbi čl. 363. st. 1. tačka 3. ZKP-a CG oslobodio od
optužbe.  
Odluka o troškovima krivičnog postupka zasnovana je na odredbi čl.203. st.1.
ZKP-a CG.
Odluku da se oštećeno preduzeća AD „N.“ sa imovinsko pravnim zahtjevom upućuje
na parnicu, sud je zasnovao na odredbama čl.212. st.3. ZKP-a CG.  
OSNOVNI SUD U KOTORU
Dana. 18.02.2009.godine
     Zapisničar 
S U D I J A
Krivokapić Mirjana
Pribilović Suzana  
PRAVNA POUKA : Protiv ove presude ima se pravo žalbe u roku od 8 dana od
dana prijema iste Višem sudu u Podgorici, a preko ovog suda.  