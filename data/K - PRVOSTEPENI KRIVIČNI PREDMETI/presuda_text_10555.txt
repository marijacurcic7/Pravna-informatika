Posl. br. K. 585/06 
U IME NARODA 
Osnovni sud u Kotoru kao nadležni prvostepeni krivični sud u vijeću
sastavljenom od predsjednika vijeća-sudije Dr Vesne Vučković i članova vijeća-
sudija porotnika Branka Kukalja i Petra Mršulje uz učešće zapisničara Slavice
Matijević, u krivičnom predmetu protiv okrivljenog S. T. iz T. zbog krivičnog
djela  nesavjestan rad u službi iz člana 417. stav 2. u vezi stava 1.
Krivičnog Zakonika CG koji se vodi po optužnici ODT Kotor br. Kt. 973/05 od
08. 12. 2006. godine, nakon održanog glavnog i javnog pretresa dana 14. 09.
2007. godine u prisustvu zamjenika ODT Kotor J. Č., okrivljenog i njegovog
branioca adv. D. J., istog dana donio je i javno objavio sljedeću  
P R E S U D U 
Prema okrivljenom S. T. od oca B. i majke Z. rodjene   Š. rodjen .......
godine u K. stalno nastanjen u T., K. b.b., crnogorac, po zanimanju KV
skladištar, neoženjen, bez djece, završio srednju školu, neosudjivan, protiv
koga se ne vodi krivični postupak  
Na osnovu čl. 362. st. 1. tač. 1. ZKP CG 
OPTUŽBA SE ODBIJA 
Da je  od neutvrdjenog datuma u toku 2005.g., do dana 16.8. 2005.g., oko 07,00
časova u T., u svojstvu službenog lica –skladištara metalurgije u R. Z. „S.
K.“ u T., kršenjem  opštih akata,propuštanjem  dužnosti nadzora, očigledno
nesavjesno postupao u vršenju  službe ,iako je bio svjestan, dužan i mogao
biti svjestan da uslijed toga moće nastupiti imovinska šteta koja je i
nastupila, na način što nije preduzeo mjere prethodnog obavještavanja
pretpostavljenih u svojoj K. u cilju pravilnog hronološkog vodjenja kartica sa
podacima o ulasku materijala u skladište, kako bi imao pregled stvarnog stanja
obojenih metala u svom skladištu za koje je kao šef skladišta bio zadužen, jer
je iz tri skladišna mjesta  prijavio nestanak 14.873,00 kilograma mesinganih
cijevi raznih profila i 7.986,25 kilograma bakarnih cijevi raznih profila,a
što je potvrdjeno i od strane Interne komisije za popis od 25. 8. 2005.g., da
nedostaje, usled čega je za oštećeni R. Z. nastupila imovinska šteta u ukupnom
iznosu od 116,755,25 eura.  
- te da bi time bio učinio krivično djelo nesvjestan rad u službi iz člana
417. st. 2. u vezi st. 1. Krivičnog zakonika CG. 
Troškovi krivičnog postupka padaju na teret budžetskih sredstava ovog suda.  
O b r a z l o ž e nj e 
ODT Kotor aktom br. Kt. 973/05 od 08. 12. 2006. godine optužilo je S. T. zbog
izvršenja krivičnog djela nesavjestan rad u službi iz člana 417. st.2. u vezi
st.1. KZ CG.
Dana 14. 09. 2007. godine održan je glavni pretres u prisustvu okrivljenog,
njegovog branioca i zamjenika ODT Kotor J. Č. i istog dana donijeta je odluka
u ovoj krivičnopravnoj stvari.  
U završnoj riječi zamjenik ODT K. je izjavila da nakon sprovedenog dokaznog
postupka, odustajem od krivičnog gonjenja, odnosno optužnice ODT Kotor Kt.br.
973/05 od 8. 12. 2006..g, podignute protiv okriv. S. T. zbog krivičnog djela
nesavjesni rad u službi iz čl. 417. st. 2. u vezi st. 1. Krivičnog zakonika CG
smatrajući da  u toku krivičnog postupka nakon  provedenih svih dokaza nije
dokazano da je okrivljeni učinio predmetno krivično djelo.  
Imajući u vidu naprijed navedeno a shodno članu 362 st. 1. tač. 1. ZKP RCG
rješeno je kao u izreci.  
Troškovi krivičnog postupka padaju na teret budžetskih sredstava ovog suda
shodno članu 203. ZKP CG.  
OSNOVNI SUD U KOTORU
Dana, 14. 09. 2007. godine 
Zapisničar,
Predsjednik vijeća –sudija, 
Matijević Slavica
Dr Vesna Vučković  
PRAVNA POUKA : Protiv presude ima se pravo žalbe u roku od 15 dana od dana
prijema iste, Višem sudu u Podgorici, a preko ovog suda.  