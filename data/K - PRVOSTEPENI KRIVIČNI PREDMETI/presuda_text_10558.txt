                                                                                                        **Posl.br.K. 610/09/07**

U IME NARODA 
Osnovni sud u Kotoru kao nadležni prvostepeni krivični sud, u vijeću
sastavljenom od Predsjednika vijeća–sudije prof. dr Vesne Vučković i članova
vijeća-sudija porotnika Vukašina Vujovića i Petra Mršulje, uz učešće
zapisničara Lučić Slađane, u krivičnom predmetu protiv okrivljenog B. M.
iz B., koga brani adv. P. S. po službenoj dužnosti, zbog krivičnog djela
prevare u produženom trajanju iz člana 244.st.4.u vezi st.1.u vezi čl. 49.
Krivičnog zakonika koji se vodi po optužnici ODT Kotor Kt.br. 673/06 od 30.5.
2007.g., nakon održanog glavnog i javnog pretresa dana 04.12. 2009.g., u
prisustvu zamjenika ODT Kotor J. Č., okrivljenog i njegovog branioca adv. P.
S., predstavnika ošt.   Podgorica prometa A.D. Nišić Momčila, donio je i javno
objavio istog dana sledeću  
P R E S U D U 
Okrivljeni B.   M. od oca K. i majke A. rođene Đ., rodjen  ...., u P.,
stalno nastanjen u B. ...., državljanin CG, penzioner, oženjen, otac 2 djece,
srednjeg imovnog stanja, završio visoku školu, osudjivan i to presudom
Okružnog suda u Z. K... zbog krivičnog djela iz člana 258. st. 1.KZ, na kaznu
zatvora u trajanju od jedne godine, presudom Vrhovnog suda H. Kž... od ....,
zbog kriv. djela iz člna 258.st.1., člana 306. st.1., i čl. 226. st. 1.
Krivičnog zakona  na 7 godina strogog zatvora i presudom Opštinskog suda S.
K.... od ....,zbog krivičnog djela iz člana 141. Krivičnog zakona Makedonije
na kaznu zatvora u trajanju od 7 mjeseci uslovno na dvije godine, i novčanom
kaznom od  50.000 dinara, protiv kojeg se ne vodi postupak za drugo krivično
djelo.  
Na osnovu člana   363. st.1. tač. 3. ZKP-a 
OSLOBAĐA SE OPTUŽBE
Da je
u periodu od 1996.g. do 1998.g., u B. u namjeri da sebi pribavi protivpravnu
imovinsku korist, lažno prikazujući   da će preuzetu robu  u ukupnom iznosu od
56.328,92 eura platiti u ugovorenom roku, a sa unaprijed stvorenom namjerom da
to ne učini, doveo u zabludu ovlašćeno lice-oštećenog preduzeća "PP" AD iz P.
i naveo ga da mu na štetu imovine preduzeća isporuči navedenu robu, po
računima br. ..../M sa otpremnicom br. .../M od 07.09.1996.g. u iznosu od
7.345,84 e; br...../M sa otpremnicom br..../M  od 07.03.1996.g. u iznosu od
36.952,46 e; br...../M sa otpremnicom br...../98 od 01.07.1998.g. u iznosu od
11.361.09 e; i računom br..../M sa otpremnicom br...../14 od 01.07.1998. u
iznosu od 665.53 e, koju ni do danas nije platio, čime je sebi pribavio
imovinsku korist a oštećenom preduzeću nanio štetu u ukupnom iznosu od
56.328,92 e,  
- čime bi bio učinio krivično djelo prevare u produženom trajanju iz čl.
244. st.4. u vezi st. 1. u vezi sa čl. 49. Krivičnog zakonika. 
Troškovi krivičnog postupka padaju na teret budžetskih sredstava suda.  
Oštećeni se sa imovinskopravnim zahtjevom upućuje na parnicu.  
O b r a z l o ž e nj e 
ODT iz Kotora podnio je ovom sudu optužnicu Kt.673/06 od 30.05.2007.godine
protiv B. M. zbog krivičnog djela prevare iz čl.244.st.4. u vezi
st.1.Krivičnog zakonika u sticaju sa krivičnim djelom prouzrokovanja lažnog
stečaja iz čl.274.st.1. i st.2. Krivičnog zakonika.  
Postupajući po podnijetoj optužnici sud je zakazao i održao glavni pretres
dana 18.06.2009.godine u prisustvu zastupnika optužbe J. Č., okrivljenog i
njegovog branioca po službenoj dužnosti adv.P.S. po zamjeničkom punomoćju
adv.Z. M., a dana 19.06.2009 godine donijeta je odluka u ovoj krivičnopravnoj
stvari.
Na predmetnu presudu uložena je žalba i rješenjem Višeg suda u P. br. Kž.
1583/09 od 23.09.2009.godine, ukinuta je prvostepena presuda i predmet je
vraćen ovom sudu na ponovni postupak.  
Postupajući po ukidnom rješenju Višeg suda u P., sud je zakazao i održao
glavni pretres dana 04.12.2009.godine u prisustvu zamjenika ODT Kotor J. Č.,
okrivljenog, njegovog branioca adv. P.Samardžića i predstavnika ošt. "PP" AD
N. M. i istog dana donijeta je odluka u ovoj krivičnopravnoj stvari.  
Dana 25.11.2009.godine zastupnik optužbe izmijenio je optužnicu i okrivljenom
stavio na teret krivično djelo prevare u produženom trajanju iz čl. 244. st.4.
u veui st.1. u vezi čl. 49. KZ.  
U završnoj riječi zamjenik ODT Kotor izjavila je da ostaje pri
preciziranom činjeničnom opisu i pravnoj kvalifikaciji kriv.djela prevare u
produženom trajanju, smatrajući da je utvrdjena krivica okrivljenog za ovo
krivično djelo, pa je predložila sudu da ga oglasi krivim i kazni po zakonu.  
U završnoj riječi punomoćnik oštećenog izjavio je da se pridružuje
krivičnom gonjenju i da postavlja imovinskopravni zahtjev.  
U završnoj riječi branilac okrivljenog je izjavio da u konkretnom slučaju
nema niti jednog dokaza koji bi upućivao da je izvršeno kriv. djelo prevare,
kako je to optužnicom predstavljeno. Naime, iz svih izvedenih pismenih dokaza,
proizilazi da se radi o poslovnoj saradnji, da su obje ugovorne stranke
svjesno i dogovorno ušle u odredjeni posao, odnosno u trgovinu i kompenzaciju
odredjenih vrsta roba, te da nije bilo namjere na strani okrivljenog da bilo
koga prevari. Takodje je istakao da se ovo krivično djelo može izvršiti samo
sa umišljajem, dakle uz namjeru, ali da takva namjera nije ničim dokazana.
Zbog toga je predložio da sud okrivljenog oslobodi od optužbe.  
U završnoj riječi okrivljeni je izjavio da ostaje kod navoda svoje odbrane
i završne riječi svog branioca. Ne radi se o krivičnom djelu prevare, radi se
isključivo o kompenzacionim poslovima, i da on nikada nije dolazio u kontakt
sa robom niti je istu poručivao.  
U svojoj odbrani okrivljeni je na glavnom pretresu izjavio da on nije ni
vlasnik ni direktor preduzeća "Mt" da je to bio njegov sin B., i da je on u
toj firmi pomagao B. i da je po njegovom pismenom ovlašćenju, i postupao kao
ovlašćeno lice i to po papirima koji su bili ovjereni za zastupanje, a
dokumentaciju nije imao kod sebe. Kao fizičko lice nikada nije zaključio
ugovor sa "P P "AD P. Po ovlašćenju svog sina zaključivao je kompenzacije i
porudžbenice sa preduzećem "PP". Nije nikada preuzimao robu koja je
isporučena, već sam samo rekao gdje će biti roba isporučena drugom preduzeću-
finalnom kupcu. Okrivljeni je izjavio da je izjavu o prebijanju–kompenzaciji
koja je  sačinjavana izmedju preduzeća  "P promet" i "M" B. potpisivao on po
ovlašćenju i direktor "PP". Roba koju je uzimao od P. prometa išla je dalje
trećim licima, tako da nije primana kod preduzeća  "M.". Kompenzacija je uvjek
išla 1:1 u robi sa skladišta. Okrivljeni je takođe izjavio da njegov sin nije
ništa radio vezano sa poslove sa "PP", da je po ručunu br. .../M  izvršena
kompenzacija i o tome je priložio fakture jer je sve radjeno po principu
kompenzacije 1:1. Izjavio je da je sva kompezacija izmedju "M "i "PP" uvjek
bila na nuli.  
U dokaznom postupku koji je proveden radi rasvetljavanja činjeničnog
stanja i krivice okrivljenog pročitani su sledeći dokazi: izvršen je uvid u
račune i to .../M sa otpremnicom ..../M, .../M sa otpremnicom .../M, ..../M sa
opremnicom ..../98, račun   ..../M i opremnica .../14, uvid u presudu Vrhovnog
suda Kž.312/00, pročitan je izvod iz kaznene evidencije od 17. 11. 2006.g.,
pročitan je nalaz vještaka finansijske struke od 12. 4. 2007.g. i 14. 11.
2002.g., i saslušan je predstavnik oštećenog N. M.  
Ovlašćeni predstavnik oštećenog preduzeća "PP" N. M. , izjavio je da roba
po računima i otpremnicama nije plaćena i da je to roba koja je navedena u
optužbi, odnosno roba po tim računima, u ukupnoj vrijednosti od 56.328,92
erua, da je roba isporučivana lično okrivljenom, da od njega nikada nijesu
zatražili dokaz da li je on vlasnik ili ovlašćeno lice u preduzeću, da je
stalno bio u P., da se okrivljeni predstavljao kao vlasnik preduzeća,
potpisivao je izjave i porudžbenice za isporuku robe, i ovjeravao ih pečatom
preduzeća, a nikada mu nije traženo posebno ovlašćenje za sklapanje tih
poslova, da je bilo kompenzacije sa okrivljenim, ali da se u ovom postupku ne
govori o isporučenoj robi koja je plaćana putem kompenzacije, već o onoj koja
nije uopšte plaćena, a izdate su otpremnice i računi. Roba je isporučivana
lično okrivljenom, on je potpisivao izjave i porudžbenice za isporuku robe, i
ovjeravao je to pečatom preduzeća, a nikada mu nije traženo posebno ovlašćenje
za sklapanje tih poslova.
Izjavio je da se pridružuje krivičnom gonjenju i da postavlja imovinsko pravni
zahtjev.  
Uvidom u račune i to br. .../M sa otpremnicom .../M, .../M sa otpremnicom
.../M, .../M sa opremnicom .../98, račun ..../M i opremnica .../14 utvrđeno je
da isti nijesu plaćeni, da su izdati od strane „PP“ za „M“ B.  
Iz izvoda iz kaznene evidencije od 17. 11. 2006.g. utvrdjuje se da je
okrivljeni osudjivan i to: presudom Okružnog suda u Z. K....... zbog krivičnog
djela iz člana 258. st. 1.KZ, na kaznu zatvora u trajanju od jedne godine,
presudom Vrhovnog suda H. Kž..... od ......, zbog kriv. djela iz člna
258.st.1., člana 306. st.1., i čl. 226. st. 1. Krivičnog zakona   na 7 godina
strogog zatvora i presudom Opštinskog suda Skoplje K.... od ....,zbog
krivičnog djela iz člana 141. Krivičnog zakona Makedonije na kaznu zatvora  od
7 mjeseci uslovno na dvije godine, i novčanom kaznom od  50.000 dinara.  
Iz nalaza vještaka finansijske struke od 12. 4. 2007.g. i 14. 11. 2002.g.
utvrđeno je   da je vrijednost preuzete robe za četiri računa i to br. .../M,
417/M, .../M i .../M iznosila 427.043, 99 dinara, odnosno, konvertovano
56.328,92 eura.  
Na osnovu svih izvedenih dokaza, cijeneći ih pojedinačno i u uzajamnoj
povezanosti, sud je utvrdio nespornim da računi i otpremnice bliže navedene u
izreci presude glase na „M“ B. da je to bilo preduzeće B. B., sina
okrivljenog, i da su izati računi i otpremnice u ukupnom iznosu od 56.328,92
eura, odnosno, račun br. ..../M sa otpremnicom br. .../M od 07.09.1996.g. na
iznos od 7.345,84 e; račun br. .../M sa otpremnicom br. .../M  od
07.03.1996.g. na iznos od 36.952,46 e; račun br. .../M sa otpremnicom br.
.../98 od 01.07.1998.g. na iznos od 11.361.09 e; i račun br. .../M sa
otpremnicom br. .../14 od 01.07.1998. na iznos od 665.53 e.
Nije sporno da je okrivljeni imao određenu poslovnu saradnju sa preduzećem
„PP“, odnosno, da je sa njima kontaktirao, u ime preduzeća "M" B., ali isto
tako nije sporno da niti jednom radnjom to preduzeće nije izvršilo prethodno
provjeru sa kim posluje, da okrivljeni nije vlasnik niti ovlašćeno lice
preduzeća, da je preduzeće bilo vl. njegovog sina, ali ne i njegovo, a što je
potvrdio i ovlašćeni predstavnik oštećenog, da nijesu vršili provjere za
poslove zaključene sa okr. U postupku je nesporno utvrđeno da je okrivljeni
imao poslovnu saradnju u ime svojeg sina, sa preduzećem ošt.tako da nije
dokazano da je kod okrivljenog postojao umišljaj za pribavljanje protivpravne
imovinske koristi. Oštećeni je zaključivao poslove sa okr. iako okrivljeni
nije bilo lice ovlašećno za zaključivanje tih poslova; nesporno je iskazom
okr. i ošt. utvrđeno da roba koja je predmet postupka nije isporučivana
okrivljenom, već trećim licima, da se radilo o kompenzacionim poslovima, tako
da nema dokaza da je okrivljeni postupao u namjeri pribavljanja protivpravne
imovinske koristi u smislu odredbe čl. 244. KZ.
Imajući u vidu naprijed navedeno a shodno čl. 363. st.1. tač.3. ZKP-a sud je
donio odluku kojom se okrivljeni oslobađa optužbe.  
Odluka o troškovima krivičnog postupka zasniva se na odredbi čl. 203. ZKP-a.  
Oštećeni su radi ostvarivanja imovinskopravnog zahtjeva upućeni na parnicu
shodno čl. 212. ZKP-a.  
OSNOVNI SUD U KOTORU
Dana, 04.12.2009.g. 
Zapisničar,
Predsjednik vijeća –sudija, 
Lučić Slađana, s.r.
Prof. dr Vesna Vučković,s.r.  
PRAVNA POUKA: Protiv ove presude dozvoljena je žalba Višem sudu Podgorica,
u roku od 15 dana od dana prijema, a preko ovog suda.  
DNA: ODT; adv.; okr.; ošt.; u spise.  