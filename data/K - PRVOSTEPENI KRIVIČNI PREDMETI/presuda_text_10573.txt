K.br. 8/11
U IME CRNE GORE
OSNOVNI SUD U DANILOVGRADU, kao prvostepeni krivični, po sudiji Vladimiru
Novoviću, kao pojedincu, uz učešće Ane Ivanović, kao zapisničara, u krivičnom
predmetu okrivljenih Ć. D. iz P., koga brani N. T., advokat iz P., i R. D. iz
N., zbog krivičnog djela teška tjelesna povreda iz čl.151 st.1 u vezi čl.23
Krivičnog zakonika, odlučujući po optužnici Osnovnog državnog tužilaštva u
Podgorici Kt.br.774/10 od 28.12.2010. godine, koju je na glavnom pretresu
zastupao Grujo Radonjić, zamjenik ODT-a iz Podgorice, nakon glavnog i javnog
pretresa održanog dana 23.04.2012.godine u prisustvu zastupnika optužbe,
okrivljenih Ć. D. i R. D. i branioca okrivljenog Ć.D. adv.N. T., donio je dana
23.04.2012.godine, a dana 27.04.2012.godine javno objavio
P R E S U D U
Okrivljeni:
1. Ć. D., od oca B. i majke V., rođene M., rođen ... godine u B , sa mjestom
prebivališta u P i naselje D., državljanin Crne Gore, pismen, završio srednju
veterinarsku školu, neoženjen, srednjeg imovnog stanja, osuđivan presudom
Višeg suda Bijelo Polje K.br.81/01 od 31.01.2002.godine zbog krivičnog djela
iz čl.245 KZ SRJ na kaznu zatvora u trajanju od 7 (sedam) mjeseci, presudom
Višeg suda Podgorica K.br.89/05 od 26.12.2005.godine zbog krivičnog djela iz
čl.300 st.1 KZ na kaznu zatvora u trajanju od 3 (tri) godine i 5 (pet)
mjeseci, presudom Višeg suda Podgorica K.br.192/06 od 22.11.2006.godine zbog
krivičnih djela iz čl.300 i 301 KZ na jedinstvenu kaznu zatvora u trajanju od
3 (tri) godine, presudom Osnovnog suda Berane K.br.385/06 od 29.12.2006.godine
zbog krivičnog djela iz čl.37 st.2 KZ RCG na 90 (devedeset) dana zatvora
uslovno na 1 (jednu) godinu i kome je presudom Višeg suda Bijelo Polje
K.br.1/02 od 23.02.2002.godine zbog krivičnog djela iz čl.177 st.2 KZ RCG u
vezi čl.172 st.1 KZ RCG izrečena kazna maloljetničkog zatvora u trajanju od 2
(dvije) godine.
2. R. D., od oca Đ. i majke N., rođene Đ., rođen ... godine u N. S., sa
mjestom prebivališta u N. ul. V. K. br..., državljanin Republike Srbije,
pismen, završio osnovnu školu, oženjen, otac jednog djeteta, vojsku služio u
Požarevcu, vodi se u vojnoj evidenciji u Nikšiću, lošeg imovnog stanja,
osuđivan presudom Osnovnog suda Nikšić K.br.401/06 od 16.03.2007.godine zbog
krivičnog djela iz čl.240 st.1 KZ na kaznu zatvora u trajanju od 5 (pet)
mjeseci, presudom Okružnog suda Novi Sad Kž.br.481/08 od 29.05.2008.godine,
zbog krivičnog djela iz čl.204 st.1 u vezi čl. 30 KZ RS na kaznu zatvora u
trajanju od 3 (tri) mjeseca, presudom Višeg suda Podgorica Ks.br.1/2009 od
04.09.2009.godine, koja je postala pravosnažna 13.04.2010.godine, zbog
krivičnog djela iz čl.300 st.1 KZ na kaznu zatvora u trajanju od 2 (dvije)
godine, presudom Osnovnog suda Nikšić K.br.735/08 od 24.12.2008.godine, koja
je postala pravosnažna 06.03.2009.godine, zbog krivičnog djela iz čl.240 st.1
tač.1 u vezi čl.49 KZ na kaznu zatvora u trajanju od 1 (jedne) godine, s tim
što su mu presudom Višeg suda Podgorica Kv.br.1648/2010 od 07.03.2011.godine
preinačene u pogledu odluke o kazni presuda Višeg suda Podgorica Ks.br.1/2009
od 04.09.2009.godine, koja je postala pravosnažna 13.04.2010.godine i presuda
Osnovnog suda Nikšić K.br.735/08 od 24.12.2008.godine, koja je postala
pravosnažna 06.03.2009.godine tako što je osuđen na jedinstvenu kaznu zatvora
u trajanju od 2 (dvije) godine i 3 (tri) mjeseca, presudom Osnovnog suda
Nikšić K.br.71/2007 od 22.08.2008.godine, koja je postala pravosnažna
19.12.2008.godine zbog krivičnog djela iz čl.240 st.1 tač.1 KZ u produženom
trajanju na kaznu zatvora u trajanju od 6 (šest) mjeseci, presudom Osnovnog
suda Nikšić K.br.106/2009 od 29.11.2009.godine, koja je postala pravosnažna
12.05.2010.godine, zbog krivičnog djela iz čl.240 st.1 tač.1 KZ na kaznu
zatvora u trajanju od 4 (četiri) mjeseca i presudom Osnovnog suda Nikšić
K.br.900/2008 od 18.12.2009.godine, koja je postala pravosnažna
05.04.2010.godine, zbog krivičnog djela iz 399 KZ na kaznu zatvora u trajanju
od 4 (četiri) mjeseca,
Na osnovu čl.373 tač.2 ZKP-a
OSLOBAĐAJU SE OD OPTUŽBE
Da su:
Dana 15.03.2010.godine, oko 18,00 časova, u Zavodu za izvršenje krivičnih
sankcija, u Danilovgradu, drugog teško tjelesno povrijedili, na način što su u
sobi br.L-7 Istražnog zatvora ZIKS-a Spuž, oštećenom M. D., nakon prepirke
zadali više udaraca pesnicama u predjelu glave i tijela, nanoseći mu teške
tjelesne povrede u vidu preloma V pršljena vratnog dijela kičmenog stuba,
preloma nosnih kostiju i nagnječine glave,
- čime bi kao saizvršioci počinili krivično djelo teška tjelesna povreda iz
čl.151 st.1 u vezi čl.23 KZ.
Na osnovu čl.230 st.1 ZKP-a, troškovi krivičnog postupka padaju na teret
budžetskih sredstava suda.
O b r a z l o ž e nj e
Optužnicom ODT-a Podgorica Kt.br.774/10 od 28.12.2010.godine, stavljeno je na
teret okrivljenima Ć. D. i R. D., da su kao saizvršioci počinili krivično
djelo teška tjelesna povreda iz čl.151 st.1 u vezi čl.23 KZ, činjenično
opisano kao u izreci presude. U završnoj riječi zastupnik optužbe je predložio
da se okrivljeni oglase krivima i kazne u okviru zakonom propisane kazne.
Okrivljeni Ć. D. u odbrani datoj u pretkrivičnom i istražnom postupku i na
glavnom pretresu u bitnom je naveo da je kritičnom prilikom bio u sobi u
Istražnom zatvoru Podgorica gdje su bili okrivljeni R. D., oštećeni M. D., Č.
B., S. R., M. N.1., M. A. i M. N.2. Sjeo je kako bi spremio sebi večeru. Tvrdi
da je oštećeni M. D. skočio sa kreveta, pa kako nije vidio da je klupa
izvučena, udario je prvo prednjim dijelom tijela o zid, a zatim o klupu i
počeo je da krvari iz nosa. Pojasnio je da je oštećeni M. D. i ranije prilikom
silazaka sa spratnog kreveta namjerno udarao u metalni sto koji se nalazio
pored kreveta, kako bi zadobio povrede, a sve u cilju da ubijedi službenike da
je psihički bolestan i da iz tog razloga kao neuračunljiva osoba bude
premješten u bolnicu u Kotoru. Reagovao je na način što je oštećenom M. D.
kazao „Ti si običan folirant". Zatim je oštećenom M. D. kazao da očisti krv i
da stavi nešto na nos da bi zaustavio krvarenje. Istakao je da je oštećeni M.
D. tada kazao da treba da mu toči krv i krenuo je prema njemu. Izgledalo mu je
kao da je oštećeni M. D. htio nešto fizički da uradi pa ga je ošamario u
predjelu lica. Oštećeni M.D. se potom vratio za sto. Nakon toga je okrivljeni
R.D. prišao oštećenom M.D. kako bi zajednički oprali krv koja je kapala po
podu. I dalje je oštećeni M. D. uporno odbijao da stavi krpu na nos. Kazali su
oštećenom M. D. da će od komandira tražiti njegov premještaj iz razloga što
samo pravi probleme nakon čega je okrivljeni R.D. udario rukom oštećenog M. D.
po njegovoj lijevoj miški. Poslije toga okrivljeni R.D. se vratio na svoj
krevet, a oštećeni M. D. je počeo da viče ili da pjeva. U prostoriju su ušli
službenici ZIKS-a. Pitali su šta se desilo i zatim su izveli oštećenog M. D.
radi ukazivanja ljekarske pomoći. Dodao je da je oštećeni M. D. od kada je
došao u sobu pokušavao sebi nešto da napravi glumeći neuračunljivost kako bi
mogao dobiti dokumentaciju zbog koje bi bio oslobođen. Napomenuo je i da
oštećeni M. D. od ranije ima povrijeđenu kičmu i kičmeni pršljen, a koje
povrede je zadobio u saobraćajnoj nezgodi. Na glavnom pretresu je pojasnio da
sa oštećenim M.D. nije imao svađa, da je od povrjeđivanja oštećenog do dolaska
službenika ZIKS-a protekao najviše minut, te da su službeniku ZIKS-a kazali da
se oštećeni udario kada je skočio sa kreveta. U završnoj riječi je kazao da
prihvata završnu riječ svoga branioca.
Branilac okrivljenog Ć. D., advokat T. N., u završnoj riječi je zastupao tezu
da nema dokaza da je njegov branjenik počinio krivično djelo koje mu se
stavlja na teret, zbog čega je predložio da ga sud oslobodi od optužbe.
Okrivljeni R. D. u odbrani datoj u pretkrivičnom i istražnom postupku i na
glavnom pretresu u bitnom je naveo da je kritičnom prilikom bio u sobi L-7 u
Istražnom zatvoru Podgorica gdje su bili okrivljeni Ć. D., oštećeni M. D., Č.
B., S. R., M. N.1., M. A. i M. N.2. Dana 15.03.2010.godine nakon povratka iz
šetnje zaspao je u krevetu. Poslije izvjesnog vremena čuo je raspravu između
okrivljenog Ć. D. i oštećenog M. D.. Vidio je da oštećeni M. D. sjedi za
stolom i da krvari iz nosa. Nije se uzbuđivao jer se oštećeni M. D. često
samopovrjeđivao, a sve u cilju dobijanja ljekarske dokumentacije radi
izbjegavanja krivice zbog počinjenog krivičnog djela. Ustao je iz kreveta i
zamolio je oštećenog M. D. da se obriše i da stavi krpu kako bi zaustavio
krvarenje. Oštećeni M. D. je odbijao da to učini, a zatim je oštećenog M. D.
udario rukom u predjelu miške. Tada je kazao oštećenom M. D. da sa svojim
ponašanjem pravi problem svima iz sobe, a zatim se vratio u krevet. Nakon toga
oštećeni M. D. je počeo da pjeva i da viče kako bi dozvao čuvare koji su
poslije par minuta došli i odveli ga radi ukazivanja ljekarske pomoći. Istakao
je da je čuo od ostalih pritvorenika da je oštećeni pao sa kreveta. Napomenuo
je i da su povrede oštećenog M. D. moguće nastale prije ovog događaja jer mu
je oštećeni to pričao. Na glavnom pretresu je pojasnio da su on i okrivljeni
Ć. D. službeniku ZIKS-a koji je došao u sobu objasnili šta se sve desilo. U
završnoj riječi je kazao da su istinite njegove odbrane.
Sud je u dokaznom postupku na glavnom pretresu saslušao svjedoka-oštećenog M.
D., saslušao svjedoka M. G.1., saslušao svjedoka M. N.2., pročitao iskaz
svjedoka S. R. iz istražnog postupka sa zapisnika o saslušanju svjedoka
Ki.br.29/10 od 15.12.2010.godine i sa glavnog pretresa od 03.06.2011.godine,
pročitao iskaz svjedoka M. A. iz istražnog postupka sa zapisnika o saslušanju
svjedoka Ki.br.29/10 od 15.12.2010.godine i sa glavnog pretresa od
03.06.2011.godine, pročitao iskaz svjedoka M. G.2. sa glavnog pretresa od
15.07.2011.godine, pročitao iskaz svjedoka Č. B. iz istražnog postupka sa
zapisnika o saslušanju svjedoka Ki.br.29/10 od 24.09.2010.godine, pročitao
iskaz svjedoka M. N.1. iz istražnog postupka sa zapisnika o saslušanju
svjedoka Ki.br.29/10 od 15.12.2010.godine, izvršio uvid u zdravstveni karton
ZIKS-a Podgorica ambulanta zatvor br.86 za oštećenog M. D., pročitao otpusnu
listu sa epikrizom KC CG mat.br.istorije bolesti 5125/243 od 17.03.2010.godine
izdatu na ime oštećenog M. D., pročitao nalaz i mišljenje vještaka sudsko-
medicinske struke dr B.B.Ki.br.29/10 od 16.11.2010. godine i neposredno
saslušao ovog vještaka, pročitao izvod iz kaznene evidencije Uprave policije
PJ Berane br.03/1387 od 24.02.2011.godine, izdat na ime okrivljenog Ć. D.,
pročitao izvod iz kaznene evidencije MUP-a Republike Srbije 04/2
Str.pov.br.235-2413/11 od 09.03.2011.godine, izdat na ime okrivljenog R.D. i
pročitao dopis ZIKS-a KPD-N-1647 od 10.06.2011.godine.
Svjedok–oštećeni M. D. u iskazu datom u istražnom postupku doslovce je naveo
„Tokom marta mjeseca 2010.godine, nakon šetnje, vratili smo se svi u sobi
zatvorskoj, pa me je Ć. nešto napao kao da sam ja pričao o nekim momcima nešto
za njih, uopšte ih nisam razumio šta su pričali, onda su skočili da me
udaraju, tu su i šipke radile, zadobio sam teške tjelesne povrede, pojedinosti
događaja se tačno ne sjećam jer sam i svijest gubio, ali se sjećam toga da su
me sa kreveta spratnog povukli dolje na pod pored stola i tu su me šutirali i
udarali i slično. Iako sam ostao invalid od svih ovih udaraca, ne bih se
pridružio krivičnom gonjenju protiv njih jer me strah osvete. Ne postavljam
odštetni zahtjev.“
Svjedok–oštećeni M. D. u iskazu datom na glavnom pretresu u bitnom je naveo da
se tokom marta 2010.godine nalazio u Istražnom zatvoru u sobi zajedno sa
okrivljenim Ć.D., okrivljenim R. D., Č. B, S. R, M. N.1., M. A. i M. N.2.
Tvrdi da je Ž. B. počeo da priča po Istražnom zatvoru za njega da je špijun,
te da je par dana prije kritičnog događaja komandir u sobi kod okrivljenog R.
D. pronašao mobilni telefon. Istakao je da je kritičnog dana od komandira,
čijeg se imena nije mogao sjetiti, tražio premještaj iz sobe. Taj komandir mu
je kazao da će doći kad prođe večera da vidi zbog čega traži premještaj. Popeo
se na krevet koji se nalazio na spratu i legao je da odmori. Visina od poda do
kreveta na spratu iznosila je 120 cm. U neko doba prišao mu je okrivljeni Ć.
D. i dok je ležao udario ga je više puta stisnutim pesnicama u predjelu glave.
Nekako se spustio sa kreveta na pod i dok je bio na podu okrivljeni R. D. ga
je udarao stisnutim pesnicama. Ne zna kuda ga je okrivljeni R. D. udarao. U
jednom momentu u sobu je ušao komandir. Pojasnio je da je prije nego što je
komandir ušao u sobu, a nakon što je zadobio udarce dok je bio na podu,
izgubio svijest. Dodao je i da je prije ovog događaja imao dva puta lom nosnih
kostiju i „ušinuće kičme“. Upoznat na različitosti u odnosu na iskaz dat u
istražnom postupku naveo je da je tačno i ono što je govorio u istražnom
postupku i ono što je govorio na glavnom pretresu, a da on ne može ništa ako
ima kakvih razlika. Nije se pridružio krivičnom gonjenju protiv okrivljenih i
nije postavio imovinsko-pravni zahtjev.
Svjedok S. R. u iskazu datom u istražnom postupku u bitnom je naveo da je bio
u Istražnom zatvoru u sobi L-7 zajedno sa okrivljenima Ć. D. i R. D. i
oštećenim M.D. Kritičnog dana je bio za stolom i nešto je jeo. U jednom
momentu oštećeni M.D. je sa spratnog kreveta prvo udario glavom u zid, a zatim
je pao na klupu, koja je bila pored njega. Tom prilikom oštećeni M. D. je
glavom udario u klupu. Odmah je pritrčao okrivljeni Ć. D. da ga podigne.
Pojasnio je da je i on prišao da pomogne oštećenom M. D., obzirom da je isti
pao pored njega. U tom momentu su došli i komandiri. Ne zna gdje je bio
okrivljeni R. D. jer se odmah napravila gužva.
Svjedok S. R. u iskazu datom na glavnom pretresu u bitnom je naveo da se u
toku 2010.godine nalazio u Istražnom zatvoru u sobi L-7 zajedno sa okrivljenim
Ć. D., okrivljenim R. D., oštećenim M. D., Č.B, M.N1., M. A. i M. N.2. Sjeća
se da je kritičnom prilikom bio za stolom, da je nešto jeo, a da je oštećeni
M. D. ležao na krevetu koji se nalazio na prvom spratu. U jednom momentu
oštećeni M. D. je pao na sto gdje je ručao, a zatim na pod. Pretpostavlja da
je oštećeni M. D. udario glavom pri padu, mada to nije vidio. Dok se čistio od
hrane koja se prosula po njemu, okrivljeni Ć. D. i R. D. su prišli da pomognu
oštećenom M. D. Ubrzo je došao komandir i odveo je oštećenog M. D. Vidio je da
je oštećenom M. D. bio krvav nos i da je bilo krvi po podu. Istakao je da je
ispričao komandiru šta se desilo kada ga je ovaj to pitao. Nije vidio da je
okrivljeni Ć. D. ošamario oštećenog M. D., a nije vidio ni da je bilo ko
gurnuo oštećenog M.D. Tvrdi da bi sigurno čuo šamar. Čuo je da je oštećeni M.
D. u jednom momentu kazao „Ne diraj me, guši me“. Dodao je da se oštećeni M.
D. prije kritičnog događaja samopovrjeđivao na način što je skakao sa kreveta
i udarao leđima o zid, da je oštećeni pio 4-5 tableta dnevno, te da je bio
veoma agresivan. Upoznat na različitosti u odnosu na iskaz dat u istražnom
postupku naveo je da nije vidio da je oštećeni M.D. udario glavom o bilo što,
a da ne zna zašto je u iskazu datom u istražnom postupku kazao da je to vidio.
Svjedok M. A. u iskazu datom u istražnom postupku i na glavnom pretresu u
bitnom je naveo da je u toku 2010.godine bio u Istražnom zatvoru u sobi L-7
zajedno sa okrivljenim Ć. D., okrivljenim R. D., oštećenim M. D., Č. B., M.
N.1., S. R. i M. N.2. Kritičnog dana je čuo da je nešto lupilo i zatim se
okrenuo. Vidio je da je oštećeni M. D. na podu i da mu toči krv iz nosa.
Istakao je da je oštećeni M. D. pio neku terapiju, te da je prije kritičnog
događaja popio više tableta. Okrivljeni Ć. D. je prišao da pomogne oštećenom
M. D. i kako je oštećeni M. D. raširio ruke prema okrivljenom Ć. D.,
okrivljeni Ć. D. je rukom odgurnuo od sebe oštećenog M. D. Ubrzo nakon toga u
sobu je došao komandir po imenu G.. Po naređenju komandira svi iz sobe su
napisali izjave o događaju. Nije vidio da se okrivljeni R. D. približavao
oštećenom M. D. Pojasnio je da je pretpostavio da je oštećeni M. D. pao sa
kreveta, u momentu kada je čuo da je nešto lupilo. Dodao je da je po njegovom
mišljenju oštećeni M. D. bio svjestan cijelo vrijeme od pada pa do dolaska
komandira, da je i prije ovog događaja oštećeni skakao sa kreveta na pod, te
da je oštećeni svima u sobi ispričao da je ranije imao saobraćajnu nezgodu.
Svjedok M.G.2., službenik ZIKS-a, u iskazu datom na glavnom pretresu u bitnom
je naveo da o predmetnom događaju nema neposrednih saznanja, da je tek nakon
događaja i to oko 19,00 časova došao da posao, te da je u vrijeme događaja u
smjeni bio M.G.1. Tvrdi da je nakon dolaska na posao podnio prijavu tj.
obavijestio Upravu policije Ispostava Danilovgrad da je oštećeni M. D. imao
povrede, te da je zadržan u bolnici.
Svjedok Č. B. u iskazu datom u istražnom postupku u bitnom je naveo da je
kritičnom prilikom spremao sebi nešto da jede i nakon što je oprao ruke i
vratio se u sobu u Istražnom zatvoru vidio je kako na podu pored svog kreveta
leži oštećeni M. D. Zatim je vidio da je prišao Ramić, da je došlo do prepirke
između njega i M., te da je prišao i Ć.. Nije mu poznato šta se dalje dešavalo
jer se povukao prema kupatilu. Čuo je da je M. vrištao i da je komandir odmah
došao.
Svjedok M. N.1. u iskazu datom u istražnom postupku u bitnom je naveo da je
boravio u Istražnom zatvoru u sobi L-7, pored ostalih, zajedno sa okrivljenim
Ć. D., okrivljenim R. D. i oštećenim M. D. Kritičnog dana je u sobi u dijelu
gdje je sudopera prao sudove. Čuo je da je nešto lupilo. Izašao je i vidio je
da je oštećeni M.D. ležao na jednoj drvenoj klupi pored kreveta, a da je
okrivljeni Ć.D. bio ispred njega i da mu je govorio da ide da se umije jer je
bio krvav. Sjeća se da je oštećeni M.D. govorio „Nemojte me dirati, pustite
me“. Tada su ušli komandiri. Nije vidio da je oštećenog M.D. bilo ko udario.
Pojasnio je da se oštećeni M.D. ponašao čudno, da je stalno pio neke tablete,
da je pod dejstvom tih tableta izvodio egzibicije, te da se dešavalo da se iz
sna probudi i da viče i skače.
Svjedok M. G.1. u iskazu datom na glavnom pretresu u bitnom je naveo da je
sredinom marta mjeseca 2010.godine bio na trećem spratu Istražnog zatvora,
gdje je obavljao svoje dužnosti kao službenik ZIKS-a. U jednom momentu čuo je
lupnjavu na jednim vratima. Otvorio je vrata od te sobe i vidio je da oštećeni
M.D. drži krvavi peškir na licu. Oštećeni M.D. je bio na sredini sobe i u
stojećem položaju. Misli da je vidio da je okrivljeni Ć.D. bio u stojećem
položaju i sa lijeve strane gledano od ulaza u sobu, a na udaljenosti od
oštećenog M.D. jedno 2 do 3 metra. Nije se mogao sjetiti da li je okrivljeni
R.D. bio u stojećem ili pak nekom drugom položaju u ovoj sobi. Izveo je
oštećenog M.D. iz sobe i sproveo ga je u službene prostorije kako bi napisao
izvještaj o dogadjaju. Takodje je naložio ostalim pritvorenicima koji su bili
u sobi sa oštećenim M.D. da napišu izjave. Kada je ušao u prostoriju pitao je
pritvorena lica koja su bila u sobi sa oštećenim M.D. šta se desilo sa
oštećenim M.D. i oni su mu tada odgovorili da je pao sa kreveta. Čini mu se da
mu oštećeni M.D. nije kazao na koji je način zadobio povredu. Pojasnio je da
okrivljeni Ć.D. nije bio uznemiren u momentu njegovog ulaska u sobu. Dodao je
da je u momentu kada je začuo lupnjavu, bio udaljen od sobe u koju je ušao
jedno 20-tak metara, da je dogadjaj bio oko 18,00 časova, da je on bio jedini
dežurni na cijelom spratu gdje je bio dogadjaj, te da te večeri oštećeni M.D.
nije tražio premještaj iz sobe.
Svjedok M. N.2. u iskazu datom na glavnom pretresu u bitnom je naveo da je bio
u pritvoru u Istražnom zatvoru zajedno sa okrivljenim Ć.D., okrivljenim R.D. i
oštećenim M.D. Kritičnom prilikom je vidio da je oštećeni M.D. skočio sa
spratnog kreveta na jedan sto. Na tom stolu bila je neka hrana i neki tanjiri.
Nakon što je pao na ovaj sto i pod, vidio je da je oštećenom M.D. bila krvava
glava. Tvrdi da to nije bio prvi put da oštećeni M.D. skače sa kreveta i da se
tako ponaša. Po njemu oštećeni M.D. nije bio normalna osoba. Zatim je vidio da
su oštećenom M.D. prišli okrivljeni Ć.D. i R.D.. I okrivljeni Ć.D. i
okrivljeni R.D. pitali su oštećenog M.D. "Što ti je to, šta radiš, šta radiš".
Okrivljeni Ć.D. i R.D. su oštećenog M.D. podigli sa poda, a zatim je neko
zalupao na vrata, kako bi pozvao komandire da dodju. Nije prilazio mjestu gdje
je bio oštećeni M.D., već je samo ustao iz kreveta i stao pored kreveta.
Pojasnio je da se krevet na kojem je ležao, nalazio preko puta kreveta sa
kojeg je skočio oštećeni M.D.. Kada je M.D. pao na sto, a zatim na pod, S. R.
je nešto jeo za tim stolom. Nije sto posto siguran, ali misli da su se
okrivljeni R.D. i Ć.D. nalazili u svojim krevetima u momentu kada je oštećeni
M.D. skočio sa spratnog kreveta, a čak misli da je okrivljeni R.D. spavao.
Sjeća se i da je jedan stariji čovjek koji je bio sa njima u sobi, kao
pritvoreno lice, nudio prethodno oštećenom M.D. da spava na prizemnom krevetu,
upravo iz razloga što je skakao sa spratnog kreveta. Istakao je i da je
oštećeni M.D. svima u sobi pričao da je ranije imao neke saobraćajne nezgode
sa vozilima i da je u tim saobraćajnim nezgodama imao povrede glave, ruku i
ledja.
Iz nalaza i mišljenja vještaka sudsko-medicinske struke dr B. B. Ki.br.29/10
od 16.11.2010. godine, saslušanja ovog vještaka sa glavnog pretresa,
zdravstvenog kartona ZIKS-a Podgorica ambulanta zatvor br.86 za oštećenog M.D.
i otpusne liste sa epikrizom KC CG mat.br.istorije bolesti 5125/243 od
17.03.2010.godine izdate na ime oštećenog M.D., utvrđuje se da je oštećeni
M.D. proveo dva dana na bolničkom liječenju u KC CG sa početkom ovog liječenja
od 15.03.2010.godine, da je zadobio tešku tjelesnu povredu u vidu preloma
tijela petog pršljena vratnog dijela kičmenog stuba bez pomjeranja slomljenih
djelova ovog pršljena, preloma nosnih kostiju bez pomjeranja slomljenih
okrajaka ovih kostiju i nagnječine kože glave u kosmatom dijelu. Povreda u
vidu preloma tijela petog pršljena vratnog dijela kičmenog stuba bez
pomjeranja slomljenih djelova ovog pršljena nastala je prilikom naglog i
snažnog pokretanja glave i vrata i mogla je nastati prilikom pada oštećenog na
kakvu tvrdu i ravnu podlogu, a ne može se sasvim isključiti i mogućnost
nastanka ovakve povrede vrata prilikom hvatanja, stiskanja ili povlačenja
oštećenog za vrat ili glavu. Povreda u vidu preloma nosnih kostiju bez
pomjeranja slomljenih okrajaka ovih kostiju nastala je djelovanjem zamahnute
tupo-tvrde sile ravne površine slabijeg ili srednjeg inteziteta djelovanja
koja je djelovala na glavu oštećenog u jednom navratu od naprijed, dovodeći do
preloma nosnih kostiju te oštećenja sitnih krvnih sudova sluzokože nosnih
hodnika i izlaska manje količine krvnog sadržaja kroz spoljašnje otvore nosa,
a u spoljašnju sredinu. Ova povreda mogla je nastati djelovanjem zamahnute
stisnute šake ali se sasvim ne može isključiti i mogućnost nastanka ovakve
povrede prilikom pada ili udara ličnim dijelom glave na kakvu tvrdu i ravnu
podlogu. Povreda u vidu nagnječine kože glave u kosmatom dijelu, nastala je
djelovanjem zamahnute tupo-tvrde sile ravne površine, slabijeg intenziteta
djelovanja u jednom navratu, dok se o preciznijem pravcu i smjeru djelovanja
sile ne može sa sigurnošću govoriti jer nema podataka na kom dijelu poglavine
je bila ova povreda. Ista je mogla nastati djelovanjem zamahnute stisnute ili
otvorene šake ali je mogla nastati i prilikom pada i udara glavom o ili na
kakvu tvrdu i ravnu podlogu. Povreda u vidu preloma tijela pršljena je obična
teška tjelesna povreda i u zbiru sa ostalim navedenim povredama ostaje i dalje
obična teška tjelesna povreda. Na glavnom pretresu vještak je pojasnio da se u
konkretnom slučaju radilo o svježim povredama koje su nastale u okviru
nekoliko sati ili najviše jedan dan prije prijema na bolničko liječenje.
Isključio je mogućnost da je povreda u vidu preloma tijela petog vratnog
pršljena mogla nastati djelovanjem zamahnute tupo-tvrde sile, a kao što je
npr.stisnuta šaka i sl. na taj dio tijela, a ovo stoga što na koži u predjelu
petog vratnog pršljena nijesu postojale povrede ili bar promjene na koži koje
bi ukazivale na djelovanje sile na taj dio vrata. Dozvolio je mogućnost da je
povreda u vidu preloma tijela petog pršljena vratnog dijela kičmenog stuba bez
pomjeranja slomljenih djelova ovog pršljena nastala istovremeno kada i povreda
u vidu preloma nosnih kostiju bez pomjeranja slomljenih okrajaka ovih kostiju
odnosno da je prilikom nastajanja povrede nosne piramide u vidu preloma nosnih
kostiju došlo do snažnog pokretanja glave, a samim tim i vrata i nastanka
povrede vrata u vidu preloma tijela petog vratnog pršljena. Ove dvije povrede
mogle su nastati istovremeno tj. prilikom djelovanja zamahnute tupo-tvrde sile
(zamahnute stisnute šake), srednjeg intenziteta djelovanja, koja je djelovala
na predio nosne piramide od naprijed ka pozadi u odnosu na uzdužnu osu glave
oštećenog, a da se sila kretanja zatim prenijela i na područje vrata, dovodeći
do preloma tijela petog vratnog pršljena. Ovakva istovremena povreda nosne
piramide i vrata nije mogla nastati u momentu kada je oštećeni glavom bio
oslonjen na kakvu čvrstu podlogu, a ovo stoga što prilikom oslanjanja glave na
kakvu čvrstu podlogu i nastajanja povrede nosne piramide izostaje dalje
pokretanje glave i vrata, pa samim tim izostaje i mogućnost nastajanja preloma
pomenutog pršljena vratnog dijela kičmenog stuba. Dalje je vještak mišljenja i
da su sve konstatovane povrede kod oštećenog mogle nastati prilikom jednog
pada sa visine od 1-1,5 metra, koliko iznosi visina gornjeg ležaja spratnog
kreveta, na kakvu čvrstu i ravnu podlogu. U zdravstvenom kartonu ambulante
ZIKS-a Podgorica, navedeno je da je prvi pregled oštećenog od strane ljekara
pomenute ambulante bio dana 21.01.2010.godine, i tom prilikom ljekar je
konstatovao da oštećeni nema svježih povreda po tijelu, a zatim je konstatovao
dijagnoze „Upala disajnih puteva.Nervoza“. Zbog konstatovane dijagnoze ljekar
je propisao terapiju oštećenom u vidu ljekova za proširenje disajnih puteva i
olakšanja disajne funkcije, te ljekova protiv bola i za smirenje. Lijek za
nervozu „bensendin“ od 10 mg je dat kao terapija u povećanoj dozi tj. dva puta
po dvije tablete dnevno. Ovakva terapija za smirenje uobičajena je za stanja
izraženije nervoze, a tableta „bensendina“ od 10 mg je u našoj farmakopeji
najveća pojedinačna doza ovog lijeka.
Sud je cijenio nalaz i mišljenje ovog vještaka pa je isti prihvatio kao jasan,
stručan i objektivan i dat prema pravilima struke i nauke.
Iz izvoda iz kaznene evidencije Uprave policije PJ Berane br.03/1387 od
24.02.2011.godine, izdatog na ime okrivljenog Ć.D., utvrđuje se da je isti
osuđivan presudom Višeg suda Bijelo Polje K.br.81/01 od 31.01.2002.godine zbog
krivičnog djela iz čl.245 KZ SRJ na kaznu zatvora u trajanju od 7 (sedam)
mjeseci, presudom Višeg suda Podgorica K.br.89/05 od 26.12.2005.godine zbog
krivičnog djela iz čl.300 st.1 KZ na kaznu zatvora u trajanju od 3 (tri)
godine i 5 (pet) mjeseci, presudom Višeg suda Podgorica K.br.192/06 od
22.11.2006.godine zbog krivičnih djela iz čl.300 i 301 KZ na jedinstvenu kaznu
zatvora u trajanju od 3 (tri) godine, presudom Osnovnog suda Berane
K.br.385/06 od 29.12.2006.godine zbog krivičnog djela iz čl.37 st.2 KZ RCG na
90 (devedeset) dana zatvora uslovno na 1 (jednu) godinu i da mu je presudom
Višeg suda Bijelo Polje K.br.1/02 od 23.02.2002.godine zbog krivičnog djela iz
čl.177 st.2 KZ RCG u vezi čl.172 st.1 KZ RCG izrečena kazna maloljetničkog
zatvora u trajanju od 2 (dvije) godine.
Iz izvoda iz kaznene evidencije MUP-a Republike Srbije 04/2
Str.pov.br.235-2413/11 od 09.03.2011.godine, izdatog na ime okrivljenog R.D. i
dopisa ZIKS-a KPD-N-1647 od 10.06.2011.godine utvrđuje se da je okrivljeni
R.D. osuđivan presudom Osnovnog suda Nikšić K.br.401/06 od 16.03.2007.godine
zbog krivičnog djela iz čl.240 st.1 KZ na kaznu zatvora u trajanju od 5 (pet)
mjeseci, presudom Okružnog suda Novi Sad Kž.br.481/08 od 29.05.2008.godine,
zbog krivičnog djela iz čl.204 st.1 u vezi čl. 30 KZ RS na kaznu zatvora u
trajanju od 3 (tri) mjeseca, presudom Višeg suda Podgorica Ks.br.1/2009 od
04.09.2009.godine, koja je postala pravosnažna 13.04.2010.godine, zbog
krivičnog djela iz čl.300 st.1 KZ na kaznu zatvora u trajanju od 2 (dvije)
godine, presudom Osnovnog suda Nikšić K.br.735/08 od 24.12.2008.godine, koja
je postala pravosnažna 06.03.2009.godine, zbog krivičnog djela iz čl.240 st.1
tač.1 u vezi čl.49 KZ na kaznu zatvora u trajanju od 1 (jedne) godine, s tim
što su mu presudom Višeg suda Podgorica Kv.br.1648/2010 od 07.03.2011.godine
preinačene u pogledu odluke o kazni presuda Višeg suda Podgorica Ks.br.1/2009
od 04.09.2009.godine, koja je postala pravosnažna 13.04.2010.godine i presuda
Osnovnog suda Nikšić K.br.735/08 od 24.12.2008.godine, koja je postala
pravosnažna 06.03.2009.godine tako što je osuđen na jedinstvenu kaznu zatvora
u trajanju od 2 (dvije) godine i 3 (tri) mjeseca, presudom Osnovnog suda
Nikšić K.br.71/2007 od 22.08.2008.godine, koja je postala pravosnažna
19.12.2008.godine zbog krivičnog djela iz čl.240 st.1 tač.1 KZ u produženom
trajanju na kaznu zatvora u trajanju od 6 (šest) mjeseci, presudom Osnovnog
suda Nikšić K.br.106/2009 od 29.11.2009.godine, koja je postala pravosnažna
12.05.2010.godine, zbog krivičnog djela iz čl.240 st.1 tač.1 KZ na kaznu
zatvora u trajanju od 4 (četiri) mjeseca i presudom Osnovnog suda Nikšić
K.br.900/2008 od 18.12.2009.godine, koja je postala pravosnažna
05.04.2010.godine, zbog krivičnog djela iz 399 KZ na kaznu zatvora u trajanju
od 4 (četiri) mjeseca
Cijeneći odbrane okrivljenih Ć.D. i R.D. i dokaze izvedene na glavnom pretresu
sud je zaključio da nema dokaza da su okrivljeni Ć.D. i R.D. kao saizvršioci
počinili krivično djelo teška tjelesna povreda iz čl.151 st.1 u vezi čl.23 KZ,
na način, mjesto i vrijeme kako je to predstavljeno u izreci presude, zbog
čega ih je na osnovu čl. 373 tačka 2 ZKP-a oslobodio od optužbe.
Sud je cijenio iskaze svjedoka-oštećenog M.D. iz istražnog postupka i sa
glavnog pretresa pa iste nije prihvatio. Naime, iskaz svjedoka-oštećenog M.D.
iz istražnog postupka je potpuno neubjedljiv, neodređen i nelogičan. U ovom
iskazu svjedok-oštećeni se nije izjasnio o identitetu lica koja su ga navodno
na krevetu udarala, po kojim djelovima tijela su ga ta lica udarala, zatim ko
ga je sa spratnog kreveta povukao dolje na pod pored stola i udarao i po kojem
dijelu tijela, iako mu je poznat identitet svih lica iz sobe jer je određeno
vrijeme sa njima već bio u pritvoru u istoj sobi, a što je potvrdio i kroz
iskaz sa glavnog pretresa. Naročito je nelogično to što je svjedok-oštećeni
navodio da je udaran šipkom, a poznato je da u istražnom zatvoru postoji
poseban režim unosa robe pritvorenim licima, koja roba podliježe višestrukoj
kontroli, tj.kontroli putem detektora i pregledima i pretresima obučenih
službenika, tako da je nemoguće da pritvoreno lice u sobi posjeduje takav
predmet.
Iskaz svjedoka-oštećenog M.D. sa glavnog pretresa je u suprotnosti sa nalazom
i mišljenjem vještaka sudsko-medicinske struke dr B. B. Ki.br.29/10 od
16.11.2010. godine, saslušanjem ovog vještaka sa glavnog pretresa,
zdravstvenim kartonom ZIKS-a Podgorica ambulanta zatvor br.86 za oštećenog
M.D. i otpusnom listom sa epikrizom KC CG mat.br.istorije bolesti 5125/243 od
17.03.2010.godine izdatom na ime oštećenog M.D. Ovo stoga što je svjedok-
oštećeni M.D. u iskazu datom na glavnom pretresu tvrdio da ga je okrivljeni
Ć.D. dok je ležao na spratnom krevetu više puta stisnutim pesnicama udario u
predjelu glave, pa kada se spustio sa kreveta na pod i dok je ležao na podu
okrivljeni R.D. ga je udarao stisnutim pesnicama, s tim što ne zna kuda ga je
okrivljeni R.D. udarao, a iz nalaza i mišljenja vještaka sudsko-medicinske
struke dr B. B. i medicinske dokumentacije oštećenog proizilazi da oštećeni na
takav način nije mogao zadobiti povredu u vidu preloma tijela petog pršljena
vratnog dijela kičmenog stuba bez pomjeranja slomljenih djelova ovog pršljena.
Nalazom i mišljenjem vještaka sudsko-medicinske struke dr B. B. isključena je
mogućnost nastanka ovakve povrede djelovanjem zamahnute tupo-tvrde sile, a kao
što je npr.stisnuta šaka i sl. na taj dio tijela, obzirom da na koži u
predjelu petog vratnog pršljena nijesu postojale povrede ili bar promjene na
koži koje bi ukazivale na djelovanje sile na taj dio vrata. Vještak sudsko-
medicinske struke dr B. B. je dozvolio mogućnost istovremenog nastanka povreda
preloma nosnih kostiju bez pomjeranja slomljenih okrajaka ovih kostiju i
preloma tijela petog pršljena vratnog dijela kičmenog stuba bez pomjeranja
slomljenih djelova ovog pršljena, tj. da je prilikom djelovanja zamahnute
tupo-tvrde sile (zamahnute stisnute šake), srednjeg intenziteta djelovanja,
koja je djelovala na predio nosne piramide od naprijed ka pozadi u odnosu na
uzdužnu osu glave oštećenog, došlo do prenošenja sile kretanja i na područje
vrata i nastanka preloma tijela petog vratnog pršljena, ali samo u slučaju da
oštećeni nije bio oslonjen glavom na kakvu podlogu, a oštećeni je upravo
predstavljao da je udarce stisnutim pesnicama u predjelu glave od okrivljenog
Ć.D. zadobio dok je ležao u krevetu, a od okrivljenog R.D. dok je ležao na
podu, dakle kada je glava imala oslonac na podlozi.
Osim navedenog iskaz svjedoka-oštećenog M.D. sa glavnog pretresa je u
suprotnosti sa iskazom svjedoka M. G.1., službenika ZIKS-a, čiji iskaz je sud
prihvatio kao jasan, ubjedljiv i istinit. Naime, svjedok-oštećeni M.D. je u
iskazu datom na glavnom pretresu tvrdio da je kritičnog dana od komandira,
čijeg se imena nije mogao sjetiti, tražio premještaj iz sobe, te da mu je taj
komandir kazao da će doći kad prođe večera da vidi zbog čega traži premještaj,
a iz iskaza svjedoka M. G.1. proizilazi da je on kritičnom prilikom bio jedini
dežurni službenik i da od njega svjedok-oštećeni M.D. nije tražio premještaj
iz sobe.
Nepouzdanost svjedočkog iskaza oštećenog M.D. proizilazi i iz toga što se isti
u pogledu važnih činjenica različito izjašnjavao u istrazi i na glavnom
pretresu, a različitosti je pravdao tezom da on tu ne može ništa.
Imajući u vidu da okrivljeni Ć.D. i R.D. u odbranama negiraju izvršenje
krivičnog djela, tj. da okrivljeni Ć.D. u odbranama dosljedno navodi da je
oštećeni M.D. skočio sa spratnog kreveta i pao na klupu, da je oštećenog samo
ošamario jer je fizički krenuo prema njemu pošto ga je opomenuo da očisti krv
i stavi nešto na nos kako bi zaustavio krvarenje, da je okrivljeni R.D. prišao
oštećenom M.D. kako bi zajednički oprali krv koja je kapala po podu, da je
oštećeni M.D. uporno odbijao da stavi krpu na nos, te da je okrivljeni R.D.
udario rukom oštećenog M.D. po miški, da okrivljeni R.D. dosljedno u odbranama
navodi da ga je probudila raprava između okrivljenog Ć.D. i oštećenog i da je
rukom udario oštećenog u predjelu miške jer nije htio da stavi krpu na nos i
zaustavi krvarenje, da su svjedoci M. N.2., S. R. i M.A. saglasni u pogledu
činjenice da je oštećeni pao tj. skočio sa spratnog kreveta, da su svjedoci Č.
B. i M. N.1. saglasno naveli da su vidjeli da je oštećeni ležao ispod svog
spratnog kreveta, da je službenik ZIKS-a svjedok M. G.1. odmah po ulasku u
sobu obaviješten od pritvorenih lica da je oštećeni pao sa kreveta, te da iz
nalaza i mišljenja vještaka sudsko-medicinske struke dr B. B. Ki.br.29/10 od
16.11.2010. godine, saslušanja ovog vještaka sa glavnog pretresa, zdravstvenog
kartona ZIKS-a Podgorica ambulanta zatvor br.86 za oštećenog i otpusne liste
sa epikrizom KC CG mat.br.istorije bolesti 5125/243 od 17.03.2010.godine
izdate na ime oštećenog, proizilazi da je oštećeni M.D. kritičnom prilikom
zadobio povrede u vidu preloma tijela petog pršljena vratnog dijela kičmenog
stuba bez pomjeranja slomljenih djelova ovog pršljena, preloma nosnih kostiju
bez pomjeranja slomljenih okrajaka ovih kostiju i nagnječine kože glave u
kosmatom dijelu, koje se kvalifikuju kao teška tjelesna povreda, a koje su
mogle nastati prilikom jednog pada sa visine od 1-1,5 metra, koliko iznosi
visina gornjeg ležaja spratnog kreveta, na kakvu čvrstu i ravnu podlogu, a kod
činjenice da je oštećeni za smirenje pio dva puta po dva „bensendina“ od 10 mg
dnevno, što predstavlja najaču dozu u našoj farmakopeji, to sud nalazi da nema
dokaza da su okrivljeni Ć.D. i R.D. kao saizvršioci počinili krivično djelo
teška tjelesna povreda iz čl.151 st.1 u vezi čl.23 KZ.
S obzirom na sve naprijed navedeno, sud je okrivljene Ć.D. i R.D., primjenom
čl.373 tač.2 ZKP-a oslobodio od optužbe, jer nije dokazano da su kao
saizvršioci počinili krivično djelo teška tjelesna povreda iz čl.151 st.1 u
vezi čl.23 KZ.
Svjedok M.G.2. nije imao neposrednih saznanja o ovom događaju tako da je iskaz
ovog svjedoka bez uticaja na drugačije presuđenje u ovoj krivičnoj stvari.
Zastupnik optužbe je nakon izjašnjenja na glavnom pretresu od
07.02.2012.godine da nema novih dokaznih predloga u završnoj riječi predložio
da se provede rekonstrukcija, a zbog toga što su okrivljeni navodno na
različiti način predstavili predmetni događaj. Sud je odbio predlog zastupnika
optužbe jer je činjenično stanje bilo u dovoljnoj mjeri utvrđeno i provođenje
predloženog dokaza vodilo je nepotrebnom odugovlačenju postupka.
Prilikom izvodjenja prednjih zaključaka sud je imao u vidu i odredbu čl.3 st.3
ZKP-a, a u kojoj je propisano da ako i nakon pribavljanja svih raspoloživih
dokaza i njihovog izvođenja u krivičnom postupku, ostane samo sumnja u odnosu
na postojanje nekog bitnog obilježja krivičnog djela ili u pogledu činjenica
od kojih zavisi primjena neke odredbe Krivičnog ili ovog zakonika, sud će
donijeti odluku koja je povoljnija za okrivljenog.
Kako su okrivljeni Ć.D. i R.D. oslobodjeni od optužbe, sud je na osnovu čl.230
st.1 ZKP-a odlučio da troškovi krivičnog postupka padaju na teret budžetskih
sredstava suda.
Na osnovu izloženog, a shodno čl.373 tač.2 ZKP-a, odlučeno je kao u izreci
presude.
ZAPISNIČAR, S U D I J A ,
Ana Ivanović, s.r Vladimir Novović, s.r
PRAVNA POUKA: Protiv ove presude može se izjaviti žalba u roku od 8 dana od
dana prijema pismenog otpravka Višem sudu u Podgorici, a preko ovog suda.
1.ODT Podgorica
2.Okrivljenima Ć.D.u i R.D.u
3.Braniocu okrivljenog Ć.D. adv.N.T.
4. Oštećenom M.D.