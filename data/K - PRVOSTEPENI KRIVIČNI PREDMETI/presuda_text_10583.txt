
                                                                                                                        K.br.161/12  
U IME CRNE GORE 
        Osnovni sud u Pljevljima, kao prvostpeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog K. V. iz P., zbog krivičnog djela laka tjelesna povreda iz čl.152. st.2. u vezi st. 1. Krivičnog zakonika po optužnom predlogu ODT Pljevlja Kt.br.269/12 od 31.10.2012. godine, nakon održanog glavnog i javnog pretresa u prisustvu zamjenika ODT Pljevlja, okrivljenog i svjedoka - oštećenog K. N.iz P., dana 07.12.2012. godine, donio je i javno objavio

P R E S U D U 
        Okrivljeni **K. V.** ,  JMBG .... od oca M. i majke M. rodjena D., rodjen ... godine u B., živi u P. selo B., pismen, završio za elektromehaničara, ne oženjen, bez djece, govori srpskim jezikom, razumije crnogrski jezik, srednjeg imovnog stanja, povremeno radi privatno, ranije osudjivan i to jdanput za krivično djelo teška tjelesna povreda, osudjen na 3 mjeseca zatvora, još jedanput je osudjen prije toga na kaznu zatvora od 30 dana kao i treći put, ali se ne sjeća na koju kaznu.

K r i v   j e 
        Što je:  
        dana 06.10.2012. godine oko 18,30 časova u ul. N. R. u P. u ugostiteljskom objektu zv. "R.", lako tjelesno povrijedio oštećenog K. N. iz P., na način što ga je udario jedanput u predjelu glave, staklenom pivskom flašom, dakle, sredstvom podobnim da tijelo teško povrijedi ili zdravlje teško naruši, kojom prilikom je oštećeni K. N. zadobio lake tjelesne povrede u vidu potkožnog hematoma veličine pitomg kestena, potiljačno lijevo,  
        čime je izvršio krivično djelo laka tjelesna povreda iz čl.152. st.2. u vezi st. 1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36. i 42. Krivičnog zakonika te članova 226. i 229. ZKP CG

O S U D J U J E 
        Na kaznu zatvora u trajanju od 30 dana (trideset dana).



        Okrivljeni se obavezuje da na ime troškova vodjenja krivičnog postupka plati ovom sudu iznos od 60,50 eura, a na ime paušala iznos od 27,50 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo iz Pljevalja optužnim predlogom Kt.br.269/‚12 od 31.10.2012. godine optužilo je okrivljenog K. V. iz P. zbog krivičnog djela laka tjelesna povreda iz čl. 152. st.2. u vezi st. 1. Krivičnog zakonika, navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Okrivljeni K. V. u svoju odbranu je istakao da je dana 06.10.2012. godine oko 18,30 časova bio u ugostiteljskom objektu zv. "R.", a koji se nalazi u ul. N. R. u P.. U tom lokalu je bio i oštećeni K.N. iz P. koga je poznavao od ranije. Prethodno je sjedio za stolom i pio piće, a sa njim je sjedio za stolom J. I. iz P. Nakon toga je došao oštećeni K. N. i on je za stolom sjedio sa svojim društvom, a prepoznaje da je sa njim sjedio upravo svjedok K. D., dok je svjedokinja K. D. bila konobarica u tom lokalu. Jednog momenta oštećeni je počeo sa nekim prozivkama u tom lokalu i dobacivanjem kako njemu tako J., pa su jednog momenta počeli da se prepiru, a kasnije i da se svadjaju. Odgovorno tvrdi da izmedju njega i oštećenog K. nije bilo nkakve tuče niti je on bilo čime udario oštećenog. Takodje, tvrdi da u njegovom prisustvu oštećeni nije padao niti se bilo kakva tuča izmedju bilo koga u kafani dešavala. Takodje, ističe da nakon prepirke i svadje izmedju njega i oštećenog su prišli da razvadjaju V. D. kao i konobarica K. D. i tu su ih razdvojili, tako opet ponavlja da izmedju njih nije bilo nikakvog fizičkog kontakta, osim što su se "prepucavali"  riječima. Na tome se sve i završilo, a kasnije je došla i policija, a on uopšte nazna koje i zbog čega pozvao policiju. Ističe da nije vidio da je oštećeni bio povrijedjen niti zna šta o tome. Na pretresu je istakao da je ranije osudjivan 3 puta i to jedanput za krivično djelo teška tjelesna povreda gdje je osudjen na 3 mjeseca zatvora, a zatim je osudjen 30 dana zatvora, ali nezna za koje krivično djelo i treći put je takodje osudjen od ovog suda, ali nezna za koje krivično djelo niti na koju kaznu zatvora.  
        U završnoj riječi je istakao da se ne osjeća krivim, da ne priznaje krivicu, pa je na kraju od suda tražio da ga oslobodi od krivične odgovornosti.  
        U dokaznom postupku sud je saslušao svjedoka - oštećenog K. N., kao i svjedoke K. D. i K. D., pročitao nalaz i mišljenje vještaka hirurga dr. P. M. sa zapisnika ODT Pljevlja od dana 18.10.2012. godine, pročitao izvještaj ljekara specijaliste JZU Opšta bolnica Pljevlja br. protokola 4405 od 06.10.2012. godine na ime oštećenog.  
        Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni K. V. iz P. izvršio krivično djelo koje mu je optužnim predlogom stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih dokaza izvedenih na glavnom pretresu.  
        Naime, svjedok - oštećeni K. N. je na zapisniku ODT Pljevlja istakao da okrivljenog K. V. poznaje odavno jer su komšije sa sela. Dana 06.10.2012. godine kada je došao sa posla negdje oko 18,30 časova svratio je u kafanu zv. "R." koja se nalazi u ul.

N. R. u P.. Kada je ušao u kafanu sjeo je za jedan sto i poručio jedno pivo.
Koliko mu se čini da u kafani nije bilo gostiju, a moguće da je bio T. R. koji
je možda došao posle njega. Takodje je tu bio prisutan i svjedok K. D. koji je
sjedio na kraju stola gdje je sjedio oštećeni. Dok je pio pivo primijetio je
da u kafanu ulaze okrivljeni K. V. i još jedan momak za koga je kasnije saznao
da se zove J. I.. Sjeli su naspram njega za jedan sto i poručili piće. Dok su
sjedeli u kafani okrivljeni je iza stola počeo da provocira oštećenog i
omalovažava, psujući mu majku i pljujući ga u lice. U jednom trenutku je ustao
iza svoga stola držeći pivsku staklenu flašu u ruci i prilazeći stolu
oštećenog gurnuo je sto za kojim je sjedio oštećeni prema ćošku i sa tom
pivskom flašom koja je koliko mu se čini bila puna dok je bio u sjedećem
položaju udario jednput oštećenog u predjelu glave (potiljačni dio lijevo). Od
tog udarca njemu je zamaglilo ispred očiju i pojavili su mu se zvjezdice na
oči, a možda je djelimično i izbugio svijest. Nakon ovog udarca okrivljeni se
vratio ponovo za svoj sto i ponovo je ustao iza stola i zajedno sa J. ponovo
pošao prema njegovom stolu da bi ga tukao. Prišli su njegovom stolu bez flaša
u rukama i počeli da ga pesnicama udaraju u predjelu lica u kom momentu je
konobarica K.D. ga uhvatila za ruku i pomogla mu da ga izvuče napolje. Koliko
mu se čini da je i svjedok K. D. pomagao mu da sa D. izadje iz kafane. Nekako
je došao do svojih kola i dovezao se do policije gdje je slučaj prijavio, a
odmah zatim je otišao u M. centar radi ukazivanja ljekarske pomoći. Posebno je
napomenuo da od ovog udarca nije bilo rane na glavni, već se samo stvorio
otok. Po njegovom mišljenju veličine kokošijeg jajeta.
            Na glavnom preresu je istakao da je tačna činjenica da je njega okrivljeni udario staklenom flašomu potiljačni dio glave sa lijeve strane pa je imao oteklinu - hematom.
            Sud je u cjelosti prihvatio iskaz svjedoka - oštećenog koji je po mišljenju suda istinito svjedočio, a njegov iskaz nije ničim obezvrijedjen i u skladu je sa iskazom svjedoka K.D., djelimično sa iskazom svjedokinje K. D., a takodje, njegov iskaz je u skladu sa nalazom i mišljenjem vještaka hirurga dr. P. M. i izvještajem  ljekara specijalite Opšte bolnice P..
            Sud je u cjelosti odbacio odbranu okrivljenog koja je obezvrijedjena prevashodno iskazom oštećenog, zatim nalazom i mišljenjem vještaka hirurga dr. P. M. i izvještajem ljekara specijaliste Opšte bolnice P., a takodje i iskazima svjedoka K. D. i K. D.. Sud je mišljenja da je okrivljeni ovakvu odbranu dao u cilju izbjegavanja krivične odgovornosti, a isti je istakao da nikakvog fizičkog kontakta izmedju njega i oštećenog nije bilo u kafani niti se ko gurao i čupao u kafani, dok su kako oštećeni tako i svjedoci K. D. i K. D. svjedočili sasvim suprotno od odbrane okrivljenog.
            Svjedok K. D. je na glavnom pretresu istakao da je dana 06.10.2012. godine bio u društvu sa oštećenim K. N. pa je došao u lokal "R." koji se nalazi u ul. N. R. P. i sjeo za sto, a oštećeni je otišao u  WC da opere ruke, pa je svjedok poručio sok, a oštećeni pivo, pa je oštećeni došao iz  WC-a i sjeo za sto. Za susjednim stolom sjedeli su okrivljeni i J. I. sa kojim se oštećeni pozdravio, a nakon čega je došlo do raspravke izmedju oštećenog sa jedne strane i okrivljenog i J. sa druge strane. Nakon toga okrivljeni i J. su ustali iza stola i krenuli su put oštećenog sa namjerom da ga udaraju, pa je ustao i oštećeni, a svjedok je stao izmedju njih tako da nije bilo fizičkog kontakta, pa nakon toga su ponovo sjeli za sto, pa je ponovo počela rasprava pa su opet sva trojica ustali i počeli se čupati izmedju sebe, kojom prilikom su razmijenili medjusobno nekoliko udaraca, ali to nisu bili nekakvi jaki udarci, više je bilo guranje. Jednog momenta okrivljeni je uzimao u ruke i flašu i staklenu pepeljaru s namjerom da gadja oštećenog, ali to pred svjedokom nije uradio, dakle nije gadjao niti je to vidio, jer je smirivao situaciju. Posebno je bio agresivan J. u tome. Jednog momenta je svjedok izveo J. iz sale napolje i zadržali su se par minuta, a J. je i dalje ostao napolju i kada se vratio u salu vidio je da na njegovom stolu nema flaše od njegovog soka, a takodje nema flaše ni od piva koje je pio oštećeni, a istu flašu je vidio razbijenu u blizini vrata i konobarica K. je brisala sa poda staklo. Primijetio je da na zidu kafane, a iza ledja 
oštećenog postoji jedna fleka na zidu od soka, a i danas ta fleka stoji na tom
zidu, a vjerovatno je to od soka svjedoka koji je pio. Ističe da nije vidio da
li je neko nekoga udario, ali je u predjelu slepočnice oštećenom K. primijetio
malo krvi, ali nezna sa koje strane. Čim se vratio u kafanu oštećeni je prvo
telefonirao, a onda je napustio kafanu, pa ga je svjedok pozvao telefonom
pitajući ga gdje ide, pa mu je on objasnio da se već nalazi u policiji i da će
doći policija. Posebno napominje da je njemu oštećeni prije izlaska iz kafane
rekao "vidi udarime", ali nije pominjao čime, ali je rekao da ga je udario
okrivljeni K..
            Sud je u cjelosti prihvatio iskaz ovog svjedoka koji se u većem dijelu slaže sa iskazom svjedoka - oštećenog dok je u potpunoj suprotnosti sa odbrnaom okrivljenog. Iz ovog iskaza sud je zaključio da je došlo do fizičkog kontakta izmedju okrivljenog i oštećenog (što okrivljeni negira) te da je jednog momenta vidio kako okrivljeni uzima u ruke staklenu flašu i staklenu pepeljaru, ali nije vidio da li je istim udario oštećenog jer je bio izašao sa J. van. Kada se vratio vidio je da na svom stolu nema flaše od njegovog soka niti pivske flaše iz koje je oštećeni pio pivo, a vidio je da je ista razbijena, te da konobarica K. kupi staklo sa poda. Takodje, iza ledja oštećenog na zidu je vidio fleku kako ističe od soka, a ista fleka i dana stoji na tom zidu. Sve to ukazuje da je ovaj svjedok istinito svjedočio i da je u potpunosti potvrdio iskaz oštećenog, a obezvredio odbranu okrivljenog.
            Svjedokinja K. D. je istakla da je kritičnog dana radila drugu smjenu u lokalu  "R." pošto je zaposlena kao konobarica, pa su oko 18,30 časova odnosno ističe da su ova dva momka došla dosta ranije i pili su cijelo popodne. Oko 18,30 časova je u kafanu došao oštećeni K. N. koga poznaje od ranije, a sa njime je došao i K. D. i sjeli su za jedan sto. Vidjela je kada je oštećeni došao da se poljubi sa okrivljenim, a jednog momenta je nakon toga došlo do prepirke, zatim svadje i galame izmedju oštećenog, okrivljenog i J. i počeli su da se guraju. Vidjela je da je okrivljeni jedanput gadjao flašom, ali nije u pravcu oštećenog već sasvim drugi dio sale. Jednog momenta je izvela J. iz kafane napolje i kada se vratila oštećeni je odmah napustio lokal, a nakon toga je došla policija koja je privela okrivljenog kao i J., a nakon toga su i oni davali izjave. Tvrdi da okrivljeni nije udario oštećenog flašom dok je ona bila tu, ali ga je možda udarila rukom jer je gledala u tom pravcu.
            Sud je samo djelimično prihvatio iskaz ove svjedokinje čijim iskazom je u većem dijelu obezvrijedjena odbrana okrivljenog koji je istakao da izmedju njega i oštećenog nije bilo nikakvog fizičkog kontakta i koja je istakla da dok je bila u kafani okrivljeni je gadjao flašom oštećenog, ali ga je promašio. Medjutim, sud je odbacio iskaz ove svjedokinje u dijelu u kome ona kaže da okrivljeni nije udario oštećenog staklenom flašom, medjutim, ističe da je izvjesno vrijeme bila napolju i da je izvela iz kafane J. I.. Sud je mišljenja da je upravo u tom periodu kada je i ona izašla iz kafane izvodeći J. napolje, izašao i svjedok K. takodje da pomogne izvodjenju J., da je upravo tada okrivljeni udario oštećenog staklenom flašom u predjelu glave.
            Iz nalaza i mišljenja vještaka hirurga dr. P. M., a isti je istakao da uvidom u medicinsku dokumentaciju na ime oštećenog K. N., a to je izvještaj ljekara specijaliste broj protokola 4405 od 06.10.2012. godine stoji:
            "povrijedjeni navodi da je zadobio povrede na glavni nakon udara sa pivskom flašom od strane drugog lica". U rubrici gdje se upisuje klinički nalaza pacijenta stoji: "lijevo potiljačno potkožni hematom veličine pitomog kestena. Na palpaciju bolna osjetljivost istog predjela i oko njega". Uradjeno je RTG snimanje glave na kojem nije vidjeno oštećenje kosti. U dijagnozi na latinskom jeziku kada se prevede na naš jezik kontuzija sa krvnim podlivom potiljačno lijevo.
            Vještak daje mišljenje da se radi o lakoj tjelesnoj povredi koja je najvjerovatnije nastala od udarca tupim tvrdim predmetom (moguće staklenom flašom) u predio glave potiljačno lijevo. Povreda je mogla nastati i padom i udarom o tvrd predmet.
            Sud je u cjelosti prihvatio nalaz i mišljenje ovog vještaka smatrajući da je vještak veoma objektivno i stručno vještačko u skladu sa strukom i naukom i njegov nalaz se u potpunosti uklapa
 u sikaze kako oštećenog tako i svjedoka K. D.., a inače radi se o stalnom
sudskom vještaku.
            Iz izvještaja ljekara specijaliste JZU Opšte bolnice P. se zaključuje da je kritičnog dana oštećeni zatražio pomoć ljekara gdje mu je konstatovana povreda upravo na lokaciji gdje to ističe oštećeni i gdje stoji da je oštećeni lijevo potiljačno zadobio potkožni hematom veličine pitomog kestena, te da je taj predio osjetljiv na palpaciju.
            Kod ovakvog činjeničnog stanja na osnovu svih izvedenih dokaza, a posebno na osnovu iskaza svjedoka - oštećenog sud je utvrdio da je okrivljeni K. V.izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Naime, prihvatajući iskaz oštećenog kao i svjedoka K. i K. D., a odbacujući odbranu okrivljenog sud je utvrdio da je okrivljeni izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je jedino radi krivično pravne zaštite protiv okrivljenog bilo potrebno okrivljenom izreći kaznu zatvora, jer je sud ubijedjen da će se u konkretnom slučaju prema okrivljenom jedino tom vrstom krivične sankcije postići svrha kažnjavanja predvidjena u članu 32. Krivičnog zakonika. Sud je na pretresu učinio nespornim da je okrivljeni ranije osudjivan 3 puta i to jedanput zbog krivičnog djela teške tjelesna povrda te da je osudjen na kaznu zatvora od 3 mjeseca gdje je izdržao kaznu, zatim još jedanput na kaznu zatvora od 30 dana koju je takodje izdržao i treći put istakao je da se ne sjeća na koju kaznu je bio osudjen i za koje krivično djelo. Sve je teokolnosti okrivljeni iznio u svojoj odbrani, pa je te okolnosti da je ranije osudjivan sud uzeo kao otežavajuće prema okrivljenom.
            Na kraju sud ističe da je izrečena krivična sankcija okrivljenom adekvatna i primjerena stepenu društvene opasnosti konkretno učinjenog djela, samog učinioca, kao i nastalim posledicama, te da ista krivična sankcija prema okrivljenom predstavlja onu mjeru koja je neophodna da bi se prema njemu ostvarila svrha kažnjvanja.
            Shodno članu 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 60,50 eura, a isti iznos predstavlja naknadu i nagradu vještaku hirurgu za izvršeno vještačenje, a iznos paušala od 27,50 eura sud je okrivljenom odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 07.12.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od  8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
6x u predmet  