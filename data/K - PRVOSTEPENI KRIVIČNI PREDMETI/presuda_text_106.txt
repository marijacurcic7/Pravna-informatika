K. br. 256/10
U IME NARODA
OSNOVNI SUD U BARU , sudija Ljiljana Joković, sa zapisničarom  Amirom
Nikičić, u krivičnom predmetu okrivljene M .D. , zbog krivičnog djela - krađa
iz čl. 239 st. 1 Krivičnog zakonika, po optužnom predlogu Osnovnog državnog
tužioca u Baru Kt.br. 530/09 od 08.12.2009. godine, nakon održanog glavnog
javnog pretresa u prisustvu zastupnika optužbe pripravnika kod Osnovnog
državnog tužioca iz Bara Vujović Sanje i branioca okrivljene po zamjeničkom
punomoćju Gorana Šljivančanina, u odsustvu okrivljene,  dana 05.11.2010.
godine donio je, a dana 08.11.2010. godine javno objavio  
PRESUDU
Okrivljena  M. DJ. , JMBG ...., od oca N. i majke J., rodjene M., rodjena
..... godine u V., stalno nastanjena u B. ..... Crnogorka, penzioner, udovica,
majka dvoje djece, pismena, završila četri razreda osnovne škole, lošeg
imovonog stanja, neosudjivana,  
Kriva je: 
Što  je 
U vremenu od 17.05.2009 do 17.08.2009 godine, u naselju I., Opština B., u
svojoj kući, oduzimala tudju pokretnu stvar - električnu energiju vlasništvo
oštećene Elektroprivrede Crne Gore AD Nikišić - Elektrodistribucija u Baru, u
ukupnoj vrijednosti od 260,24 eura, na način što je na električnom brojilu
marke "Iskra" br. 6007082, bile oštećene  državne plombe i skinut jedan
naponski most, usled čega stvarna potrošnja struje u objektu nije mjerena, u
namjeri da prisvajanjem i trošenjem električne energije pribavi sebi
protivpravnu imovinsku korist,  
-čime je učinila krivično djelo - krađa iz čl.239 st.1 Krivičnog zakonika,  
Pa joj sud primjenom  čl. 4, 32, 36, 42, 52, 53, 54 Krivičnog zakonika i čl.
359,360 i 364 ZKP-a  izriče
USLOVNU OSUDU
Kojom joj utvrđuje kaznu zatvora u trajanju od 30 /trideset/ dana, i
istovremeno određuje da se kazna neće izvršiti ukoliko okrivljena u roku od 1
/jedne/ godine, po pravosnažnosti presude, ne izvrši novo krivično djelo.  
Okrivljena je dužna da na ime imovinsko pravnog zahtjeva oštećene
Elektroprivredi CG AD Nikšić- Elektrodistribuciji Bar isplati iznos od 260,24
eura, u roku od 15 dana od dana pravosnažnosti presude, pod prijetnjom
izvršenja.  
Okrivljena  je dužna da plati troškove krivičnog postupka u iznosu od 232,50
eura, u roku od 15 dana od dana pravosnažnosti presude.  
O b r a z l o ž e nj e
Optužnim predlogom Osnovnog državnog tužioca u Baru Kt br. 530/09 od
08.12.2009. godine, koju je zastupnik optužbe precizirao na glavnom pretresu
dana 05.11.2010. godine, stavljeno je na teret okrivljenoj izvršenje krivičnog
djela bliže opisanog u izreci presude.  
Okrivljenoj je sudjeno u odsustvu na  osnovu čl. 453. st.3. ZKP-a, jer se
pozivu nije odazvala, a kako je saslušana ocjenjeno je da njeno prisustvo nije
nužno.  
Okrivljena je u svojoj odbrani u bitnom navela da  nije izvršila radnje koje
joj se stavljaju na teret, da nije  oštetila državnu plombu i skinula jedan
naponski most na svom brojilu u naselju I.. Sa njom u kući ne živi niko,
kćerka joj je udata, a  sin živi u prizemlju kuće. Taj sat se nije otvarao
više od 30 godine i isti nije niko otvarao prije nego što su radnici
Elektrodistribucije izvršili kontrolu električnog sata. Redovno je plaćala
električnu energiju  i o tome se može izvršiti provjera u Elektrodistribuciju
u Baru, dok zimi radi šporet na drva, tako da nema potrebe da koristi grijanje
na električnu energiju. Dok je jedan od radnika distribucije vršio kontrolu
sata, sa drugim radnikom je sjedjela u dvorištu kuće i nakon toga joj je ovaj
drugi radnik koji je bio na spratu obavjestio da joj je isključio struju i
tražio od nje da ode u Elektrodistribuciju u Baru da traži ponovno uključenje.
Taj radnik joj je rekao da je sat neispravan, jer je plomba oštećena i da će
joj ujutru ponovo uključiti struju, samo da podje u Elektrodistribuciju.  Na
glavnom pretresu dana 14.10.2010. godine je navela da u kući u naselju I. u
potkrovlju živi samo ona, u prizemlju živi njen sin sa porodicom.  Dalje je
navela da je potpisala  zapisnik o kontroli,na kom je konstatovano da je
oštećena plomba i skinut jedan naponski most sa električnog brojila koji se
nalazi u potkrvolju njene kuće, medjutim, ona  to nije uradila i ne zna ko je
to mogao da uradi.  
U dokaznom postupku sud je izveo sledeće dokaze:  saslušan je  ovlašćeni
predstavnik Elektrodistribucije Bar, na saglasan predlog stranka pročitani su
iskazi svjedoka I. M. i M. M., pročitan je zapisnik Elektrodistribucije u Baru
br. 4101-12637 o kontroli mjernog mjesta od 17.08.2009.godine, nalaz i
mišljenje sudskog vještaka elektro struke ing. R. L. od 04.12.2009.godine,
izvod iz kaznene evidencije za okrivljenu M. D. UP PJ Bar br.
24-03/3-245/09-9290/2 od 26.11.20009.godine, dopis Elektroprivrede CG AD
Nikšić, Elektrodistribucije Bar od 05.11.2010. godine i dopunski nalaz i
mišljenje vještaka elektro struke R. L. od 29.10.2010.godine.  
Ovlašćeni predstavnik Elektrodistribucije u Baru P. D. je izjavila da su
radnici Elektrodistribucije Bar I. M. i M. M. prilikom kontrole brjila marke
"Iskra" br. 6007082,  vlasništvo M. Đ. koje brojilo se nalazi u njenom
stambenom objektu,utvrdili da se neovlašćeno troši električna energija na
način što su na navedenom brojilu bile oštećene  državne plombe i skinut jedan
naponski most.O nađenom stanju radnici su sačinili zapisnik koji je potpisala
M. Đ.  Dalje je navela da inkasanti prilikom očitavanja utrošene energije ne
mogu da uoče bilo kakve nepravilnosti na brojilu ukoliko ih ima.Pridružila se
krivičnom gonjenu i  postavila je imovinsko pravni zahtjev u iznosu od 260,24
eura.  
Svjedok M. M. je izjavio da je predmetnog dana bio u kontroli brojila u
naselje Ilino i došli su kod potrošača M. Dj. im je saopštila da ima jedno
brojilo u prizemlju koje je vlasništvo njenog sina i da ne radi uklopni sat, a
inače to brojilo se nalazilo na fasadi.Oni su brojilo  izkontrolisali i ono je
bilo ispravno, popravili su uklopni sat. Dj. M. im je saopštila da ima još
jedan sat na spratu, i otišli su zajedno sa Dj. M. na spratu. Kolega I. je
kontrolisao sat, a on je pravio zapisnik. Kolega I. je vidio da su dvije
savezne plombe oštećene i to lijeva i desna koje su bile otkinute  i da je
elektrodistributivna plomba na poklopcu oštećena. Nakon toga kolega I. je
skinuo poklopac brojila i vidio da je jedan most odšrafljen i on se uvjerio da
je jedan most odšrafljen. Zatečeno stanje je konstatovao na zapisniku,
isključili su struju sa električne  mreže i to su saopštili Dj. M. i rekli joj
da potpiše zapisnik. Ona im je tom prilikom pokazala svoju ličnu kartu, oni su
sat plombirali. Okrivljena je bila prisutna dok je sastavljao zapisnik i sve
što je pisao pročitao je okrivljenoj. U tom momentu okrivljena nije pročitala
zapisnik, ali su joj ostavili kopiju zapisnika.  
Svjedok I. M. je izjavio je da je sa kolegom M. izvršio kontrolu brojila u
naselju I., u kući M. Dj.. U prizemlju kuće je zamjenio uklopni sat, a nakon
toga im je M. Dj. saopštila da ima sat  i na spratu kuće. Pristupili su
kontroli tog brojila i vidjeli da su otkinute obe Savezne plombe i lijeva i
desna, a takodje je i elektrodistributivna plomba bila oštećena. Kada je
otvorio poklopac brojila vidio je da je rastavljen treći most od lijeve
strane. O zatečenom stanju su sačinili zapisnik i M. Dj. je isti potpisala.  
Iz zapisnika Elektrodistribucije u Baru br. 4101-12637 o kontroli mjernog
mjesta od 17.08.2009. godine utvrdjeno je da je oštećena elektrodistributivna
plomba, rastavljen treći most od lijeve strane i otkinute lijeva i desna
savezna plomba, te da je potrošač isključen ispod brojila nakon zatečenog
stanja.  
Iz nalaza i mišljenje vještaka elektro struke dipl. el. ing. R. L. utvrdjeno
je da je u stabenom objektu M. Đ. koji se nalazi u naselju .B.,neovlašćeno
preuzimana neregistrovana električna energija  preko brojila »Iskra« broj
6007082, na način što su na brojilu oštećene plombe  i skinut jedan naponski
most, pa brojilo, preko te faze, nije registovalo preuzetu električnu
energiju. Ovakvo mišljenje je formirao na osnovu podataka i činjenica
navedenih u Zapisniku o kontroli mjernog mjesta broj 12637 od 17.08.2009.
godine, koji su sačinili i u ime Elektrodistribucije Bar potpisali radnici
M.I.  i M.M., a u ime vlasnika, svojim potpisom potvrdila prisutna M. Dj.  
Prema obračunu napravljen u skladu sa Pravilama iz ("Sl List RCG" 13/05), koja
su važila na dan utvrdjivanja neovlašćene potrošnje, vrijednost neregistrovane
neovlašćene preuzete električne energije iznosi 1.923,40 eura.  
Iz izvještaja sa podacima iz kaznene evidencije za okrivljenu M.Dj. br.
24-03/3-245/09-9290/2 od 26.11.2009. godine utvrdjeno je da okrivljena M.Dj.
nije osudjivana.  
Iz dopisa Elektroprivrede CG AD Nikšić, Elektrodistribucije Bar  od
05.11.2010. godine proizilazi da u periodu od 17.08.2008. godine do
17.08.2009. godine nije vršena kontrola od strane radnika Elektrodistribucije
Bar, na električnom brojilu br. 6007082, marke »Iskra« koja se nalazi na
stambenom objektu M. Dj. u naselju I., u B. Očitavanjem utroška električne
energije na mjernom mjestu pret. br. 299057 marke »Iskra«, broj brojila
6007082 je vrešeno redovno, svakog mjeseca.  
Iz dopunskog nalaza i mišljenja vještaka elektro struke R.L. od
29.10.2010.godine utvrdjeno je da u stambenom objektu M.Dj. koji se nalazi u
B.,I. neovlašćeno je preuzimana neregistrovana električna energija  preko
brojila »Iskra« broj 6007082, na način što su na brojilu oštećene plombe  i
skinut jedan naponski most, pa brojilo, preko te faze, nije registovalo
preuzetu električnu energiju. Ovakvo mišljenje je formirao na osnovu podataka
i činjenica navedenih u Zapisniku o kontroli mjernog mjesta broj 12637 od
17.08.2009. godine, koji su sačinili i u ime Elektrodistribucije Bar potpisali
radnici I.M. i M.M., a u ime vlasnika, svojim potpisom potvrdila prisutna M.
Dj. Način obračuna neovlašćene neregistrovane potrošnje električne energije je
regulisan članom 59. i članom 62. Pravila o snabdjevanju električnom
energijom,objavljenom  u SL list RCG 54/09, važećom Tarifom pravilnika i
cijenama električne energije. Vrijednost neregistrovane neovlašćene potrošnje,
obračunat u skladu sa normativnim aktima iz tačke 2. iznosi 260,24 eura.  
Ocjenom izvedenih dokaza utvrđeno je da je okrivljena M.Dj. učinila krivično
djelo koje joj je stavljeno na teret.Okrivljena ne priznaje izvršenje
krivičnog djela u bitnom navodeći da se predmetno brojilo nije otvaralo 30
godina,te da ona ništa nije skidala sa brojila, i da ona živi sama u kući, a
njen sin sa porodicom živi u prizemlju kuće za koji ima poseban sat. Sud je
odbranu okrivljene cjenio kao neosnovanu i sračunatu na izbjegavanje krivice
jer ista u suprotnosti sa izvedenim dokazima.U postupku je utvrdjeno da je
okrivljena  u  vremenu od od 17.05.2009 do 17.08.2009 godine, u naselju I. ,
Optšina B., u svojoj kući, oduzimala tudju pokretnu stvar - električnu
energiju vlasništvo oštećene Elektroprivrede Crne Gore AD Nikišić -
Elektrodistribucija u Baru, u ukupnoj vrijednosti od 260,24 eura, na način što
je na električnom brojilu marke "Iskra" br. 6007082, bile oštećene  državne
plombe i skinut jedan naponski most, usled čega stvarna potrošnja struje u
objektu nije mjerena.Navedeno činjenično stanje utvrđeno je iz zapisnika o
kontroli mjernog mjesta, iskaza svjedoka I.M. i M.M., i dopunskog nalaza i
mišljenja vještaka elektro struke R.L., koje dokaze je sud cijenio kao jasne i
u bitnom saglasne. Krivično djelo je učinjeno u kući okrivljene u kojoj kući
ona  stanuje sama , a okrivljena je jedina imala interes da skidanjem
naponskog mosta umanji račune za utrošenu električnu energiju.Uz to objektivno
se može poći od toga, s obzirom na godine okrivljene, da je samu radnju
skidanja naponskog mosta izvršilo treće lice sa saznanjem okrivljene jer se
radi o njenoj kući. Sud je prihvatio pravnu kvalifikaciju iz optužnog
predloga, zbog čega je krivično djelo pravno kvalifikovao kao krivično djelo
krađa iz čl. 239 st. 1 Krivičnog zakonika.  
Kontrola u kući okrivljene izvršena je dana 17.08.2009. godine, a kao vrijeme
izvršenja krivičnog djela sud je naveo period između 17.05.2009. godine i
17.08.2009. godine, jer je članom 59. st.3 Pravila o snabdijevanju električnom
energijom, propisano je da ako se ne može tačno utvrditi početak neovlašćene
potrošnje uzeće se da ona traje od dana poslednjeg pregleda instalacije i da
ista ne može biti obračunata za period duži od 3 mjeseca, pa je kao period u
kome je učinjeno krivično djelo određeno vrijeme od 3 mjeseca, s obzirom da od
17.08.2008. godine do 17.08.2009. godine nije vršena kontrola u kući
okrivljene kojom bi bila utvrđena neovlašćena potrošnja.  
Okrivljena je krivično djelo učinila sa direktnim umišljajem, jer je bila
svjesna da oduzima tuđu pokretnu stvar, a utvrđena je i njena namjera da
prisvajanjem tuđe pokretne stvari pribavi sebi protivpravnu imovinsku korist.  
Odlučujući se za krivičnu sankciju prema okrivljenoj sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio lične prilike jer se radi o starijoj
osobi, porodične prilike jer je majka dvoje djece, imovinske prilike jer je
lošeg imovnog stanja, kao i njen raniji život jer okrivljena nije osuđivan.
Otežavajućih okolnosti na strani okrivljene nije bilo. Imajući u vidu navedeno
ocijenjeno je da prema okrivljenoj nije potrebno izricanje efektivne kazne
zatvora, da će se izricanjem uslovne osude prema okrivljenoj u potpunosti
postići svrha izricanja uslovne osude i na taj način dovoljno uticati da u
buduće ne vrši krivična djela.  
Odluka o imovinsko pravnom zahtjevu zasniva se na odredbi čl. 212 st.2 KZP.
Ovlašćeni predstavnik oštećene Elektrodistribucije u Baru je postavila
imovinsko pravni zahtjev u iznosu od od 260,24 eura. Sud je iz dopunskog
nalaza i mišljenja vještaka elektro struke R.L. na nesumnjiv način utvrdio da
je okrivljena izvršenjem krivičnog djela na štetu oštećenog preduzeća
pribavila protivpravnu imovinsku korist u iznosu od 260,24 eura, pa je
okrivljena  obavezna da oštećenom preduzeću plati navedeni iznos u roku od u
roku od 15 dana  po pravosnažnosti presude.  
Odluka o troškovima krivičnog postupka zasniva se na odredbi čl. 202 st.1
ZKP-a. Dosuđeni iznos se odnosi na troškove vještaka elektro struke u ukupnom
iznosu od 182,50 eura (82,50 eura i 100,00 eura) i troškove za rad suda koji
su određeni prema trajanju, složenosti krivičnog postupka i imovinskim
prilikama okrivljene.  
Na osnovu izloženog odlučeno je kao u izreci presude.  
OSNOVNI SUD U BARU
Dana 08.11.2010. godine 
  ZAPISNIČAR,
S U D I J A
Amira Nikičić
Ljiljana Joković
PRAVNA POUKA :Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.  
DNA:
1 x ODT,
1 x okrivljena,
1 x branilac okrivljene,
1 x oštećeni nakon pravosnažnosti,
 1 x spisi