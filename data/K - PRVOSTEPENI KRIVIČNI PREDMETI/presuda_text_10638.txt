OSNOVNI SUD U BERANAMA
K.br. 72/12 
U IME CRNE GORE
Osnovni sud u Beranama, kao prvostepeni krivični, po sudiji pojedincu Ani
Kenjić Đukić, uz sudjelovanje Marine Obadović, kao zapisničara, u krivičnom
predmetu protiv okrivljenog V. L. , iz B., zbog krivičnog djela nasilje u
porodici ili u porodičnoj zajednici iz čl. 220 st. 2 u vezi st.1 KZ, po
optužnom predlogu ODT-a u Beranama Kt. br.161/11 od 01.07.2011. godine, nakon
održanog glavnog i javnog pretresa, u prisustvu Zamjenika ODT-a u Beranama
Jadranke Mićović i okrivljenog, a u odsustvu uredno pozvanog oštećenog  G. L.,
donio je i javno objavio dana 10. 07. 2012. godine,  
P R E S U D U
Okrivljeni V. L. , JMBG od oca G. i majke N., rođene Ć., rođen ...  u B.,
gdje je i stalno nastanjen u naselju P., državljanin CG, radnik, oženjen, otac
dvoje djece, pismen, sa završenom SSS, srednjeg imovnog stanja, osuđivan
presudom Osnovnog suda u Beranama K.br.389/03 od 09.12.2003. godine, zbog
krivičnog djela iz čl. 144 st.1 KZ, na kaznu zatvora u trajanju od 3/tri/
mjeseca, uslovno za jednu godinu,  
K r i v    j e:
Što je: 
Dana 01.06.2011.godine, oko 20,30 časova, u alkoholisanom stanju od 0,88
promila alkohola, ispred porodične kuće, u naselju P., opština B, primjenom
grubog nasilja, narušio tjelesni i duševni integritet svoga oca – oštećenog G.
L., na način što ga je drvenom letvom, dužine oko 1,50 m, sredstvom podobnim
da tijelo teško povrijedi i zdravlje teško naruši, više puta udario u predjelu
tijela, a nakon toga u kući, uzeo kuhinjski nož, marke „S.“, dužine sječiva 25
cm, sredstvo podobno da tijelo teško povrijedi i zdravlje teško naruši i sa
istim u ruci pozivao oštećenog da se obračunaju, u kom trenutku se oštećeni
udaljio iz kuće,  
- čime je izvršio krivično djelo nasilje u porodici ili u porodičnoj
zajednici iz čl. 220 st. 2 u vezi st. 1 Krivičnog zakonika.  
Pa mu sud za izvršeno krivično djelo, na osnovu navedenog zakonskog propisa,
te primjenom člana 32, 36, 42, 52, 53 i 54 KZ-a, kao i primjenom člana 374
ZKP-a,  
i z r i č e 
USLOVNU OSUDU
Kojom mu utvrđuje kaznu zatvora u trajanju od 3 ( tri ) mjeseca i istovremeno
određuje, da se ista neće izvršiti ako osuđeni za vrijeme od 1 (jedne) godine,
po pravosnažnosti presude, ne učini novo krivično djelo.  
Okrivljeni se obavezuje da plati sudu troškove krivičnog postupka, u iznosu od
66,00 ( šesdesetšest ) eura i paušal u iznos od 30,00 ( trideset ) eura, u
roku od 15 dana po pravosnažnosti presude, pod prijetnjom prinudnog izvršenja.  
Imovinsko pravnog zahtjeva za naknadu štete nije bilo.  
O b r a z l o ž e n j e
Osnovno državno tužilaštvo Berane podnijelo je optužni predlog Kt. br. 161/11
od 01.07.2011. godine, protiv okrivljenog V. L., iz B., zbog krivičnog djela
nasilje u porodici ili u porodičnoj zajednici iz čl. 220 st. 2 u vezi st.1 KZ.
Zastupnik javne optužbe, zamjenik ODT-a Jadranka Mićović, u završnoj riječi,
ostala je pri podnesenom optužnom predlogu preciziranom na glavnom pretresu od
21.11.2011. godine, kako je to bliže opisano u izreci presude i dodala da je
teza optužbe u potpunosti dokazana i to kako priznanjem okrivljenog, tako i
iskazom svjedoka- oštećenog G. L., te uvidom u potvrdu UP PJ B., kao i nalazom
i mišljenja stalnog sudskog vještaka dr. R. R., pa kako se radi o licu koje je
osudjivano i izrečena sankcija nije ostvarila svrhu kažnjavanja, predložila je
da ga sud osudi na kaznu zatvora u trajanju od 30 dana.  
Okrivljeni V. L. , u svojoj odbrani, datoj tokom postupka, istakao je da
je predmetnog dana došao u svoju kuću i da je bio malo popio i obzirom da mu
niko nije postavio da jede, iznervirao se, a sve iz razloga što su ga
ignorisali. Tako izrevoltiran, polomio je staklo na ulaznim vratima i još neke
stvari po kući. Nakon toga je došao njegov otac, oštećeni G. L., koji ga je
takođe ignorisao i krenuo put njega, on se tada uplašio, mislio je da će
njegov otac da se fizički obračuna sa njim, uzeo je jednu letvu i istom
oštećenog nekoliko puta udario u predjelu leđa. Otišao je iz kuće, kada se
presabrao i kada je vidio šta je uradio, vratio se kući, ušao na sporedni
ulaz, otac ga je uočio i krenuo put njega, uzeo je jedan kuhinjski nož, ali ne
sa namjerom da ga upotrijebi, niti bi ga ikad upotrijebio, jer se osjećao
uplašenim zbog predhodnog ponašanja. Nakon toga je došla policija i odvela ga
u UP PJ B. da da izjavu, a zatim se vratio kući. Na pretresu je dodao da je
nož uzeo sa kuhinjskog stola, isti je držao u ruci, njime nije kretao u pravcu
svog oca, a uzeo ga je, jer se plašio da otac ne krene u njegovom pravcu,
dakle uzeo ga je u ruke iz straha. U završnoj riječi je istakao da mu je žao
što je do svega ovoga došlo i dalje živi u istom domaćinstvu sa svojim ocem i
svojom porodicom i sve izmedju njih funkcioniše normalno i zamolio je sud da
posebno cijeni te okolnosti.  
Radi pravilnog i zakonitog presuđenja ove krivično pravne stvari, sud je na
glavnom pretresu, u dokaznom postupku, izveo sledeće dokaze:  
Pročitao iskaz oštećenog G. L., potvrdu UP PJ B. br. … od 01.06.2011. godine o
privremeno oduzetim predmetima, zapisnik UP PJ B. o ispitivanju na alko test
od 01.06.2011. godine, nalaz i mišljenje stalnog sudskog vještaka psihijatra
dr. R. R. i izvod iz KE za okrivljenog.  
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu člana 16 i 370 ZKP-a, a
dovodeći ih u vezu jedne sa drugim, sud je stao na stanovište, da su činjenice
iz činjeničnog opisa izreke presude, u svemu dokazane i da je okrivljeni  V.
L. izvršio krivično djelo nasilje u porodici ili u porodičnoj zajednici iz čl.
220 st. 2 u vezi st. 1 KZ, kako mu je optužnim predlogom stavljeno na teret,
pa ga je oglasio krivim, jer nije bilo osnova, koji bi isključivali postojanje
krivičnog djela i krivice okrivljenog. Pri tome, sud je prihvatio priznanje
okrivljenog da je udario oca drvenom letvom i da je u ruke uzeo nož, ali
njegovu odbranu u dijelu da je to učinio iz straha, sud nije prihvatio, već je
mišljenja da je okrivljeni takvim kazivanjem želio da sebe predstavi kao
žrtvu.  
Tako je na osnovu iskaza oštećenog G. L. utvrdjeno, da živi u naselju P.
sa svojom suprugom, sinom, snahom i njegovom djecom, kao i sa ćerkom koja se
pretežno nalazi u P., obzirom da tamo studira. Predmetnog dana ispred kuće,
zatekao je unučad   kako plaču i stariji unuk mu je kazao da je okrivljeni
došao pijan, lomi po kući i tuče ih. Kada je na mlađem unuku primijetio
kapljicu krvi, unučad je stavio u njegovo auto i malo se provozao lokalnim
putem kako bi se situacija smirila, a onda je sa njima došao kući i ulaskom u
kuću primijetio je polomljena ulazna vrata od dnevnog boravka, vrata od
plakara i polomljen klub-sto. Iznerviran zbog takvog stanja, potražio je svog
sina i sa istim se našao ispred kuće, gdje je htio da mu kaže da se urazumu i
da se više ovako ne ponaša, a on je tada potegao jednu drvenu letvu i istom ga
je više puta udario u predjelu leđa i ramena, zatim je bacio i pobjegao. Nakon
toga je on pozvao policiju, a kada je policija otišla, okrivljeni je ušao u
kuću, sjeo u dnevni boravak, držeći kuhinjski nož u ruci i pozvao ga da se
obračunaju, a on je tada uzeo unučad i otišao iz kuće. Zbog povrede se nije
javljao u m. c. u B., te ne posjeduje medicinsku dokumentaciju. Kada je
okrivljeni došao iz policije, upućivao mu je pogrdne riječi, galamio, izazivao
ga, na šta on nije reagovao, kako ne bi ispalo još gore. Kao oštećeni nije se
pridružio krivičnom gonjenju protiv okrivljenog, niti je postavio imovinsko
pravni zahtjev protiv okrivljenog.  
Sud je prihvatio iskaz oštećenog, na osnovu kojeg je nesumljivo utvrđena
krivica okrivljenog.  
Na osnovu potvrde o privremeno oduzetim predmetima, utvrđeno je da su od
okrivljenog oduzeti kuhinjski nož, dužine sječiva oko 25 cm, drvenih korica,
marke „ S.“ i drvena letva dužine oko 1,50 m, polomljena na tri dijela, od
kojih je jedan dio dužine oko 1m, drugi dio oko 60 cm i treći dio oko 50 cm.  
Na osnovu zapisnika o ispitivanju vozača na alko test, utvrdjeno je da je
okrivljeni imao 0,88 promila alkohola u krvi.  
Sud je u potpunosti prihvatio prednje dokaze, koji su sačinjeni od strane
ovlašćenih lica i snabdjeveni pečatima i potpisima.  
Na osnovu nalaza i mišljenja stalnog sudskog vještaka psihijatra R. R.
utvrđeno je da se oštećeni poslije dešavanja nije javio zdravstvenoj službi u
mjestu boravka, pa je isključena mogućnost trpljenja bolova, usled nanesene
povrede i mogućnost trpljenja straha od okrivljenog, jer da je toga bilo,
vjerovatno bi se javio prvoj zdravstvenoj ustanovi radi pregleda. S obzirom na
način kako je okrivljeni napao oštećenog, nanio mu povrede, koje se i od
jednog i od drugog navode u izjavama, te da je i nakon toga okrivljeni držao
kuhinjski nož u ruci i zaprijetio ocu da će nasrnuti na njega, samo u slučaju
da ovaj nastavi da se kreće prema njemu, što isti nije učinio, u konkretnom
nije došlo do grubog narušavanja duševnog integriteta oštećenog G., već je
narušen duševni integritet oštećenog lakšeg stepena. Narušenost duševnog
integriteta lakšeg stepena se smatra kao vid ugrožavanja, jer je okrivljeni
udarao letvom oštećenog, nanoseći mu tjelesne povrede koje nijesu opisane, a
iz razloga što se oštećeni nije javio nadležnoj zdravstvenoj službi. To što se
oštećeni nije javio nadležnoj zdravstvenoj službi, isključuje mogućnost da se
zavedu tjelesne povrede nanesene pri ovom dogadjaju, te da se na osnovu tih
povreda zaključi da li je imenovani u momentu nanošenja povreda i nakon toga
trpio fizičke bolove odredjenog inteziteta u odredjenom vremenskom trajanju,
te da li je trpio i strah odredjenog inteziteta u odredjenom vremenskom
trajanju. Ipak i bez obzira na to, i ako je bilo fizičkih povreda, mišljenja
je da su fizičke povrede lake tjelesne povrede, koje nijesu ostavile trajne
posledice po životnu aktivnost, tj. po njegov tjelesni i funkcionalni
integritet. Dodao je da u spisima predmeta stoji i zapisnik o ispitivanju da
li u organizmu okrivljenog ima alkohola, te da se okrivljeni nalazio u stanju
pripitosti. Iako je okrivljeni bio u stanju alkoholisanosti, ne radi se o
grubom narušavanju duševnog integriteta oštećenog, već je alkoholisanost samo
mehanizam okidač da dodje do pomenutog dogadjaja i ne utiče na stepen
narušavanja duševnog integriteta   oštećenog.  
Sud nije prihvatio nalaz i mišljenje stalnog sudskog vještaka psihijatra, koji
se u konkretnom slučaju izjasnio da nije bilo grubog narušavanja duševnog
integriteta oštećenog, jer se vještak o pravnim pitanjima ne može
izjašnjavati, a činjenica je da je okrivljeni više puta letvom udario
oštećenog, što on priznaje, a oštećeni potvrđuje.  
Pravnom analizom naprijed utvrđenog činjeničnog stanja, sud je našao da su se
u opisanim radnjama okrivljenog V. L. stekla sva obiležja krivičnog djela
nasilje u porodici ili u porodičnoj zajednici iz čl. 220 st. 2 u vezi st.1 KZ.
Naime, tokom postupka, na osnovu iskaza oštećenog, utvrđeno je da živi u
naselju P., sa svojom suprugom, sinom, snahom i njegovom djecom i da je
predmetnog dana ispred kuće, zatekao unučad kako plaču i stariji unuk mu je
kazao da je okrivljeni došao pijan, lomi po kući i tuče ih. Kada je na mlađem
unuku primijetio kapljicu krvi, unučad je stavio u auto i malo se provozao
lokalnim putem kako bi se situacija smirila, a onda je sa njima došao kući i
ulaskom u kuću, primijetio polomljena ulazna vrata od dnevnog boravka, vrata
od plakara i polomljen klub-sto, potražio je svog sina i sa istim se našao
ispred kuće, gdje je htio da mu kaže da se urazumu i da se više tako ne
ponaša, a on je tada potegao jednu drvenu letvu i istom ga je više puta udario
u predjelu leđa i ramena, zatim je bacio i pobjegao. Nakon toga je on pozvao
policiju, a kada je policija otišla, okrivljeni je ušao u kuću, sjeo u dnevni
boravak i držeći kuhinjski nož u ruci, pozvao ga da se obračunaju, a on je
tada uzeo unučad i otišao iz kuće. Sud je u potpunosti prihvatio iskaz
oštećenog, na osnovu kojeg je nesumljivo dokazana krivica okrivljenog. Od
okrivljenog su oduzeti kuhinjski nož, dužine sječiva oko 25 cm, drvene korice,
marke „ S.“ i drvena letva dužine oko 1,50 m, polomljena na tri dijela, od
kojih je jedan dio dužine oko 1m, drugi dio oko 60 cm i treći dio oko 50 cm,
što proizilazi iz potvrde o privremeno oduzetim predmetima. Na osnovu
zapisnika o ispitivanju vozača na alko test, utvrdjeno je da je okrivljeni
imao 0,88 promila alkohola u krvi, što je sud prihvatio. Vještak psihijatar R.
R., u svom nalazu i mišljenju je istakao da se oštećeni poslije dešavanja nije
javio zdravstvenoj službi u mjestu boravka, pa je isključena mogućnost
trpljenja bolova usled nanesene povrede i mogućnost trpljenja straha od
okrivljenog, jer da je toga bilo, vjerovatno bi se javio prvoj zdravstvenoj
ustanovi radi pregleda. S obzirom na način kako je okrivljeni napao oštećenog,
nanio mu povrede, koje se i od jednog i od drugog navode u izjavama, te da je
i nakon toga okrivljeni držao kuhinjski nož u ruci i zaprijetio ocu da će
nasrnuti na njega, samo u slučaju da ovaj nastavi da se kreće prema njemu, što
isti nije učinio, u konkretnom nije došlo do grubog narušavanja duševnog
integriteta oštećenog G., već je narušen duševni integritet oštećenog lakšeg
stepena. Narušenost duševnog integriteta lakšeg stepena se smatra kao vid
ugrožavanja, jer je okrivljeni udarao letvom oštećenog, nanoseći mu tjelesne
povrede koje nijesu opisane, a iz razloga što se oštećeni nije javio nadležnoj
zdravstvenoj službi. To što se oštećeni nije javio nadležnoj zdravstvenoj
službi, isključuje mogućnost da se zavedu tjelesne povrede nanesene pri ovom
dogadjaju, te da se na osnovu tih povreda zaključi da li je imenovani u
momentu nanošenja povreda i nakon toga trpio fizičke bolove odredjenog
inteziteta u odredjenom vremenskom trajanju, te da li je trpio i strah
odredjenog inteziteta u odredjenom vremenskom trajanju. Sud nije prihvatio
nalaz i mišljenje vještaka, jer se isti izjašnjavao o pravnim pitanjima, a
činjenica je da su i okrivljeni i oštećeni naveli da je okrivljeni oštećenog u
više navrata udario drvenom letvom, te da je uzimao nož u ruke. Dakle, na
osnovu prednjeg činjeničnog utvrđenja, nesumljivo je da je okrivljeni izvršio
krivično djelo, te da je predmetnog dana u alkoholisanom stanju od 0,88
promila alkohola, više puta udario drvenom letvom, dužine oko 1,50 m,
oštećenog i to sredstvom podobnim da tijelo teško povrijedi i zdravlje teško
naruši, nakon čega je uzeo kuhinjski nož, dužine sječiva 25 cm, sredstvo
podobno da tijelo teško povrijedi i zdravlje teško naruši i sa istim u ruci,
pozivao oštećenog da se obračunaju. Kako su drvena letva i kuhinjski nož
dužine sječiva 25 cm opasna sredstva, to je u konkretnoj situaciji korišćeno
sredstva podobno da tijelo teško povrijedi i zdravlje teško naruši, pa su se u
radnjama okrivljenog stekli svi elelmenti krivičnog djela u pitanju. Sud je
upodobio izreku presude utvrđenom činjeničnom stanju, ne dirajući pri tom u
identitet optužbe i presude.  
Djelujući na opisani način, okrivljeni je postupao sa umišljajem, obzirom da
je bio svjestan da dovođenjem sebe, u alkoholisano stanje, može primjeniti
grubo nasilje i narušiti tjelesni i duševni integritet svoga oca, pa je i
pored takve svijesti, doveo sebe u stanje alkoholisanosti, u kojem je
preduzeo radnje, bliže opisane u izreci presude, čime je manifestovao htenje
za nastupanje zabranjene posledice.  
Prilikom odlučivanja o vrsti i visini krivične sankcije, koju u konkretnom
slučaju treba primijeniti prema okrivljenom V. L., za izvršeno krivično djelo,
sud je imao u vidu sve okolnosti iz čl. 42 KZ-a. Tako je od olakšavajućih
okolnosti cijenio i uzeo u obzir, da je porodičan čovjek, otac dvoje djece, da
se oštećeni nije pridružio krivičnom gonjenju, dok je kao otežavajuću okolnost
cijenio njegovu raniju osuđivanost. Sud je našao da u konkretnom slučaju ima
uslova da se prema učiniocu, koji je kriv, ne primijeni kazna, jer to nije
nužno radi krivično pravne zaštite, već da se može očekivati da će upozorenje
uz prijetnju kaznom, dovoljno uticati na učinioca da više ne vrši krivična
djela, pa mu je na osnovu čl. 53 i 54 KZ-a utvrdio kaznu zatvora u trajanju od
3 ( tri ) mjeseca i istovremeno odredio, da se ista neće izvršiti, ako osuđeni
za vrijeme od jedne godine, po pravosnažnosti presude ne izvrši novo krivično
djelo. Sud je uvjerenja, da je izrečena krivična sankcija, srazmjerna težini
izvršenog krivičnog djela i stepenu krivice okrivljenog, te da će se ovom
mjerom upozorenja, u okviru opšte svrhe izricanja krivičnih sankcija,
propisane čl. 4 st. 2 KZ-a, postići svrha kažnjavanja propisana čl. 32 istog
zakona i svrha uslovne osude, propisana čl. 52 KZ-a. Osnovano se može
očekivati da će upozorenje, uz prijetnju kaznom, dovoljno uticati na
okrivljenog da u buduće ne vrši krivična djela.  
Odluka o troškovima krivičnog postupka u iznosu od 66,00 eura, zasnovana je na
odredbi čl. 229 st. 1 ZKP-a i predstavlja izdatke koje je sud imao za naknadu
i nagradu vještaku med.struke dok je paušalni iznos odmjeren vodeći računa o
trajanju i složenosti krivičnog postupka, te imovnom stanju okrivljenog, na
osnovu čl. 226 st. 3 ZKP-a.  
Sa izloženog odlučeno je kao u izreci presude.
OSNOVNI SUD U BERANAMA
Dana 10.07.2012. godine
Zapisničar,
S U D I J A,
Marina Obadović
Ana  Kenjić -  Đukić  
PRAVNA POUKA:
Protiv ove presude, dozvoljena je žalba, u roku
od 8 (osam) dana, od dana prijema iste, Višem
sudu u B.Polju, a preko ovog suda.  