K.br.83/12 
U IME CRNE GORE
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić, kao zapisničara, u krivičnom predmetu protiv okrivljenog **Ć. M.** , iz A., zbog krivičnog djela ugrožavanje sigurnosti iz čl.168. st.1. Krivičnog zakonika, po optužnom predlogu Osnovnog državnog tužilaštva u Beranama Kt.br.83/2012 od 17. maja 2012. godine, nakon održanog glavnog i javnog pretresa, u prisustvu Zamjenika ODT u Beranama Sujković Amre,  ošećenog K. V. i okrivljenog, dana 20.09.2012. godine, donio je i javno objavio

P R E S U D U
      Okrivljeni **Ć. M.** jmbg , od oca M. i majke Z., rođene Ć., rođen ...   u selu K., Opština A., sa prebivalištem u mjestu rođenja, državljanin Crne Gore, penzioner, osuđivan presudom Osnovnog suda Podgorica K.br.97/6242 od 10.05.02 po čl.144. st.1. KZ RCG, na 3 mjeseca zatvora, uslovno na 2 godine.

KRIV JE
Što je: 
      Dana 08.05.2012. godine, oko 09,30 časova, u selu P., Opština A., na livadi zv. "Z. o.", prijetnjom da će napasti na njegov život, ugrozio sigurnost oštećenog K. S., na način što mu je uputio riječi ozbiljne prijetnje: “Okrvavićeš ovu vodu, nećeš je navrnut, dok sam ja živ", kojom prilikom je kod oštećenog izazvao osjećanje ugroženosti za njegov život.

- čime je izvršio krivično djelo ugrožavanje sigurnosti iz čl.168. st.1.
Krivičnog Zakonika.  
- pa ga sud za izvršeno krivično djelo na osnovu navedenog Zakonskog propisa,
te primjenom čl.4. st.2, čl.32, 39, 42, KZ-a, kao i primjenom čl.226. st.2.
tač.9., čl.239. i čl.374. ZKP-a,  
O S U Đ U J E
Na novčanu kaznu u iznosu od 600,00 € /šeststotinaeura/ koju je okrivljeni
dužan platiti u roku od 3 /tri/ mjeseca od dana pravosnažnosti presude.  
Ukoliko se novčana kazna ne plati u naznačenom roku, ista će se zamijeniti
kaznom zatvora, računajući za svakih započetih 25,00 € /dvadesetpeteura/
novčane kazne 1 /jedan/ dan zatvora.  
Troškova krivičnog postupka nije bilo, a okrivljeni se obavezuje da na ime
paušala plati sudu iznos od 30,00 € /trideseteura/ u roku od 15 dana od dana
pravosnažnosti presude pod prijetnjom prinudnog izvršenja.  
Oštećeni K. S. se radi ostvarivanja imovinsko pravnog zahtjeva za naknadu
štete upućuje na parnicu.  
O b r a z l o ž e nj e
      Osnovno državno tužilaštvo u Beranama je optužnim predlogom Kt.br.83/2012 od 17. maja 2012. godine, optužilo Ć. M., iz A., da je izvršio krivično djelo ugrožavanje sigurnosti iz čl.168. st.1. Krivičnog zakonika.

      Na glavnom pretresu od 20.09.2012. godine, zastupnik javne optužbe Zamjenik ODT-a u Beranama Sujković Amra, precizirala je optužni predlog, a u završnoj riječi zatražila od suda da okrivljenog Ć. M. oglasi krivim za krivično djelo stavljeno mu na teret. Ovo iz razloga, jer je i sam okrivljeni priznao da je uputio riječi prijetnje oštećenom K. S., a što su potvrdili i oštećeni i saslušani svjedoci A. G. i A. R., te je predložila sudu da okrivljenom izrekne novčanu kaznu u iznosu od 600,00 eura.

Oštećeni K. S. u završnoj riječi se pridružio krivičnom gonjenju protiv
okrivljenog i zatražio od suda mu izrekne zatvorsku kaznu,  dok će imovinsko
pravni zahtjev za naknadu štete ostvariti u parničnom postupku.  
Izjašnjavajući se o optužnom predlogu ODT-a u Beranama, okrivljeni Ć. M. je
izjavio da nije počinio krivično djelo stavljeno mu na teret, odnosno da nije
oštećenom uputio bilo kakve riječi prijetnje dana 08.05.2012. godine. Naveo je
da je tačno da je oštećeni tog dana radio neke neovlašćene radove na livadi
zv. “Z. o.”, a koja je njegovo vlasništvo, te da su njihovi odnosi sa
oštećenim loši već više od deset godina. Naveo je da je on tada zvao ovlašćene
službenike Ispostave policije Andrijevica, nakon čega su na lice mjesta došli
A. G. i A. R., te da oni mogu da potvrde da on nije oštećenom upućivao riječi
prijetnje, a da osim njih četvoro nije nikog drugog bilo na licu mjesta. U
završnoj riječi je izjavio da je on oštećen i uvrijeđen, a ne K. S., od koga
brani svoju kuću od 2007. godine, da mu je on prijetio, psovao i oca i majku,
govoreći mu da će da otme njegovu vodu i imanje i da će da da otjera sa
imanja. Naveo je da je predložena kazna od strane tužioca previsoka, jer je on
invalid, te da traži zaštitu od suda.  
      U dokaznom postupku sud je izveo sledeće dokaze:

u svojstvu svjedoka saslušao oštećenog K. S.,  saslušao svjedoke A. G. i A. R.
i pročitao izvod iz kaznene evidencije za okrivljenog.  
      Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni Ć. M. izvršio krivično djelo ugrožavanje sigurnosti iz čl.168. st.1. Krivičnog zakonika, koje mu je optužnim predlogom ODT-a stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti okrivljenog. Sud je cijenio navode odbrane okrivljenog Ć. M da nije izvršio krivično djelo stavljeno mu na teret, odnosno da nije kritičnog dana oštećenom K. S. upućivao riječi prijetnje, pa je takvu njegovu odbranu odbio kao  protivurječnu i sračunato datu u namjeri izbjegavanja krivice, a iz razloga jer je ista opovrguta dokazima izvedenim tokom postupka. Naime, iskaz oštećenog K. S., koji je sud u potpunosti prihvatio, u kome je naveo da mu je okrivljeni kritičnog dana uputio riječi prijetnje koje su kod njega izazvale osjećaj straha i nesigurnosti, su potvrdili saslušani svjedoci A. G. i A. R. u čijem je prisustvu okrivljeni  te  riječi i ponovio. A kako je prijetnja ozbiljna onda kada je objektivno podobna da kod onoga kome je upućena izazove osjećaj straha ili uopšte osjećaj nesigurnosti, nesporno je utvrđeno da su riječi upućene oštećenom kritičnog dana od strane okrivljenog “okrvavićeš ovu vodu, nećeš je navrnut, dok sam ja živ”, predstavljale prijetnju koja je bila ozbiljna s obzirom na priliku i okolnosti pod kojima je upućena, posebno imajući u vidu činjenicu da su između okrivljenog i oštećenog još od ranije poremećeni odnosi, zbog postojanja dugogodišnjeg parničnog spora, a što su potvrdili i okrivljeni i oštećeni.

      Iz iskaza svjedoka oštećenog K. S. se vidi da su njegovi odnosi sa okrivljenim Ć. M. poremećni već duže vrijeme zbog parničnih sporova oko izvora na livadi “Z. o.”. Da je dana 08.05.2012. godine čistio jaz na udaljenosti 30 metara od tog izvora, kada je okrivljeni pitao ko je tamo, na šta on nije ništa odgovorio, a nakon čega je okrivljeni prišao i uputio mu riječi prijetnje ”okrvavićeš ovu vodu, nećeš je navrnut dok sam ja živ”, pri tom ispod trenerke pokazujući pištolj, koji je on jasno primijetio. On se od izgovorenih riječi uplašio, sjeo i pozvao policiju, kada se došli policajci A. G. i A. R. Naveo je da ove izgovorene riječi osim njega nije čuo niko, jer su na mjestu događaja bili prisutni samo njih dvojica, a da je kada su došli policajci okrivljeni i pred njima ponovio riječi prijetnje. Istakao je da je rekao policajcima da okrivljeni ima pištolj, ali da je prije njihovog dolaska odlazio kući i vraćao se, a da ga policajci nijesu pretresali.

Sud je u potpunosti prihvatio iskaz svjedoka – oštećenog K. S., jer je na
realan, precizan i uvjerljiv način prezentirao predmetnu situaciju. Na osnovu
istog je utvrđeno da su odnosi između okrivljenog i oštećenog još od ranije
poremećeni zbog spora oko izvora na livadi “Z. o.”, te da mu je okrivljeni
kritičnog dana u blizini izvora, uputio riječi prijetnje ”okrvavićeš ovu vodu,
nećeš je navrnut dok sam ja živ”. Dovodeći u vezu iskaz oštećenog sa iskazima
saslušanih svjedoka – policajaca A. G. i A. R., koji su u bitnom potvrdili
njegov iskaz, navodeći da je okrivljeni njima najprije potvrdio da je prijetio
oštećenom, a potom riječi prijetnje i ponovio, nedvosmisleno se utvrđuje da je
okrivljeni kritične prilike ugrozio sigurnost oštećenog upućujući mu navedene
riječi prijetnje, koje su po svom karakteru i okolnostima pod kojima su
iznijete bile podobne da kod njega izazovu osjećaj straha, lične ugroženosti i
nesigurnosti, pa samim tim i podobne da ugroze njegov život i tijelo.  
      Iz iskaza svjedoka A. G. se vidi da je dana 08.05.2012. godine, radio kao kontakt policajac u stanici policije u A., te da je postupao po prijavi koja je prethodno podnijeta dežurnoj službi, te da zna da postoje problemi između Ć. M. i K. S.. Sa kolegom A. R., je pošao na lice mjesta, tj. u mjestu P., kada se na jednoj livadi zatekli oštećenog K. S., da radi neke poljske radove na svom imanju, kada im je ispričao da mu je okrivljeni Ć. M., uputio riječi "okrvavićeš ovu zemlju", prilikom čijeg izgovaranja je držao ruku u džepu. Tada je došao okrivljeni Ć. M., iz pravca njegove kuće, pa su ga pitali da li je izgovorio riječi prijetnje prilikom sukoba sa K., na šta im je on potvrdno odgovorio i ponovo oštećenom u njihovom prisustvu uputio riječi prijetnje, "okrvavićeš ruke S. K.". Nakon toga su okrivljenog sproveli u policiju, ali ga nijesu pretresli.

      Iz iskaza svjedoka A. R. se vidi da je dana 08.05.2012. godine radio kao dežurni policajac u stanici policije u A. i da je primio telefonski poziv od okrivljenog Ć. M., koji je prijavio da K. S. bez njegove dozvole vrši poljske radove na njegovom imanju. Nakon toga je sa kolegom A. G., pošao na lice mjesta i u selu Prisoja, kada su zatekli oštećenog K. S., koji im je saopštio da mu je okrivljeni uputio riječi prijetnje. Ubrzo zatim je iz pravca svoje kuće došao okrivljeni Ć. M., koji je potvrdio da je  izgovorio riječi prijetnje, koje je u njihovom prisustvu ponovio, nakon čega su okrivljenog sproveli u stanicu policije.

Sud je cijenio iskaz navedenih svjedoka, pa je našao da su isti u svemu
saglasni sa iskazom oštećenog K. S., pa ih je u cjelosti i prihvatio, jer su
oni u svojim iskazima posvjedočili i ono što su lično vidjeli i čuli, te su
bili objektivni u svom kazivanju. Iz istih iskaza je potvrđeno da su međusobni
odnosi okrivljenog i oštećenog još od ranije poremećeni, te da je okrivljeni
kritične prilike svjedocima – policajcima A. G. i A. R. potvdio da je
oštećenom uputio riječi prijetnje i iste riječi ponovio. Dovodeći u vezu iskaz
ovih svjedoka sa iskazom oštećenog, nedvosmisleno se utvrđuje da je okrivljeni
kritične prilike upućujući riječi prijetnje oštećenom, ugrozio njegovu
sigurnost i izazivao osjećaj straha, lične ugroženosti i nesigurnosti kod
oštećenog.  
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog Ć. M., stekla sva bitna obeležja bića krivičnog
djela ugrožavanje sigurnosti iz čl.168. st.1. Krivičnog zakonika. Naime, tokom
postupka je nesporno utvrđeno da je okrivljeni Ć. M. dana 08.05.2012. godine,
oko 09,30 časova, u selu P., Opština A., na livadi zv. "Z. o.", prijetnjom da
će napasti na njegov život, ugrozio sigurnost oštećenog K. S., na način što mu
je uputio riječi ozbiljne prijetnje: “Okrvavićeš ovu vodu, nećeš je navrnut,
dok sam ja živ", kojom prilikom je kod oštećenog izazvao osjećanje ugroženosti
za njegov život. Ovakav zaključak suda proizilazi najprije iz iskaza oštećenog
K. S., koji je bio decidan, ističući da su riječi prijetnje koje mu je
okrivljeni uputio kod njega izazvale osjećaj staha, odnosno nesigurnosti.
Navode oštećenog potvrdili su i saslušani svjedoci - policajci A. G. i A. R.,
kojim je okrivljeni najprije potvrdio da je prijetio oštećenom, nakon čega je
iste riječi i ponivio, a čiji su iskazi ubjedljivi i međusobno saglasni, pa ih
je sud kao takve i prihvatio. Dakle, nesporno je utvrđeno da je u konkretnom
slučaju okrivljeni oštećenom uputio riječi prijetnje koja je bila podobna da
kod njega izazove osjećaj straha ili nesigurnosti, te je navedena prijetnja
kod njega izazvala osjećaj ugroženosti za život i tjelesni integritet.
Djelujući na opisani način okrivljeni je postupao sa umišljajem svjestan da
svojom radnjom oštećenom prijeti napadom na život i tijelo, usled koje je kod
oštećenog nastupilo osjećanje straha i ugroženosti, pa je i pored takve
svijesti htio postizanje zabranjene posledice.  
      Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom Ć. M. za naprijed navedeno krivično djelo sud je imao u vidu sve okolnosti u smislu čl.42. Krivičnog Zakonika. Tako je od olakšavajućih okolnosti na strani okrivljenog Ć. M. sud cijenio i uzeo u obzir da se radi o starijem licu - penzioneru, dok je kao otežavajuću okolnosti sud cijenio i uzeo u obzir njegovu raniju osuđivanost, pa mu je sud na osnovu čl.42. Krivičnog Zakonika, izrekao novčanu kaznu u iznosu od 600,00 € /šeststotinaeura/. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti okrivljenog, pa će se ovom izrečenom kaznom u okviru opšte svrhe izricanja krivičnih sankcija predvidjenih čl.4. st.2. Krivičnog Zakonika, postići svrha kažnjavanja propisana čl.32. istog Zakona. Osnovano se može očekivati da će izrečena kazna pozitivno djelovati na prevaspitavanje okrivljenog i da će ista na njega uticati da ubuduće ne vrši krivična djela.

Troškova krivičnog postupka nije bilo, dok je paušalni iznos odmjeren s
obzirom na trajanje i složenost krivičnog postupka, te imovnog stanja
okrivljenog, a shodno čl.226. st.2. tač.9. ZKP-a.  
Oštećeni K. S. se radi ostvarivanja imovinsko pravnog zahtjeva za naknadu
štete upućuje na parnicu.  
S iznijetih razloga odlučeno je kao u izreci presude.  
OSNOVNI SUD U BERANAMA
Dana, 20.09.2012. godine 
Zapisničar
S U D I J A
Mirjana Čukić
Dragan Dašić 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   8
/osam/   dana  od dana prijema pismenog
otpravka, preko ovog suda u dva primjerka.  