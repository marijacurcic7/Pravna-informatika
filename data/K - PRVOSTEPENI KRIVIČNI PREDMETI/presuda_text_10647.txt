OSNOVNI SUD U BERANAMA
K.br. 88/12 
U IME CRNE GORE
Osnovni sud u Beranama, kao prvostepeni krivični, po sudiji pojedincu Ani
Kenjić-Đukić, uz sudjelovanje zapisničara Marine Obadović, u krivičnom
predmetu protiv okrivljenog Z. D., iz B., zbog krivičnog djela krađa iz
čl. 239 st. 1 KZ, po optužnom predlogu Osnovnog državnog tužilaštva u Beranama
Kt. br. 93/12 od 30.05.2012. godine, nakon održanog glavnog i javnog pretresa,
u prisustvu savjetnika ODT-a Berane Danijele Đuković, okrivljenog i ovlašćenog
predstavnika oštećene E. B., dipl. pravnika M. Z., donio je i javno objavio
dana 24.09.2012. godine  
P R E S U D U
Okrivljeni Z. D. , JMBG , od oca K. i majke S., rođene K., rođen ...
godine, u B., gdje je i stalno nastanjen u ul.  …, naselje B., državljanin CG,
po zanimanju mesar, oženjen, otac četvoro djece, pismen, završio SSS,
siromašnog imovnog stanja, osuđivan presudom Osnovnog suda u Beranama K.br.
699/93 od 30.12.1994. godine, zbog krivičnog djela iz čl. 152 st. 1 KZRCG, na
kaznu zatvora u trajanju od 30 dana, osuda brisana.  
K r i v    j e :
Što je:  
Neutvrdjenog dana u periodu od 09.12.2011. godine do 09.03.2012. godine, u
svojoj porodičnoj kući u naselju B., opština B., u namjeri da sebi pribavi
protivpravnu imovinsku korist, oduzeo električnu energiju vlasništvo E. CG AD
N. – E. B. u vrijednosti od 245,21 eura, na način što je kablo presjeka 3 x
2,5 mm sa stuba povezao na škaro klemu i priključio u svom stambenom objektu
električnu instalaciju mimo mjernog mjesta, tako da se potrošnja električne
energije nije mogla registrovati na brojilu,  
- čime je izvršio krivično djelo kradja iz čl. 239 st. 1 Krivičnog zakonika.  
Pa mu sud za izvršeno krivično djelo, na osnovu navedenog zakonskog propisa,
te primjenom člana 32, 36, 42, 52, 53 i 54 KZ-a, kao i primjenom člana 374
ZKP-a,  
i z r i č e 
USLOVNU OSUDU
Kojom mu utvrđuje kaznu zatvora u trajanju od 3 ( tri ) mjeseca i istovremeno
određuje, da se ista neće izvršiti ako osuđeni za vrijeme od 1 (jedne) godine,
po pravosnažnosti presude, ne učini novo krivično djelo.  
Okrivljeni se obavezuje da plati sudu troškove krivičnog postupka, u iznosu od
44,00 ( četrdesetčetiri ) eura i paušal u iznosu od 30,00 ( trideset ) eura, u
roku od 15 dana po pravosnažnosti presude, pod prijetnjom prinudnog izvršenja.  
Okrivljeni se na osnovu čl. 239 st. 2 ZKP-a obavezuje, da na ime imovinsko
pravnog zahtjeva za naknadu štete, isplati oštećenoj E. CG AD N. – E. B. iznos
od 245,21 eura, u roku od 15 dana po pravosnažnosti presude pod prijetnjom
prinudnog izvršenja.  
O b r a z l o ž e nj e
Osnovno državno tužilaštvo u Beranama podnijelo je optužni predlog Kt. br.
93/12 od 30.05.2012. godine, protiv okrivljenog Z. D., zbog krivičnog djela
krađa iz čl. 239 st. 1 KZ. U završnoj riječi zastupnik javne optužbe savjetnik
ODT-a Berane Danijela Đuković, izmijenila je optužni predlog u činjeničnom
opisu tako da treba da stoji na način, što je:  kablo presjeka 3 x 2,5 mm sa
stuba povezao na škaro klemu i pri tako izmijenjenom optužnom predlogu u
cjelosti je ostala, navodeći da je svim izvedenim dokazima utvrđena krivica
okrivljenog za navedeno krivično djelo i predložila sudu da okrivljenom
izrekne uslovnu osudu kojom će mu utvrditi kaznu zatvora u trajanju od 3
mjeseca i istovremeno odrediti da se ista neće izvršiti, ukoliko okrivljeni u
roku od godinu dana od dana pravosnažnosti presude ne izvrši novo krivično
djelo.  
Ovlašćeni predstavnik oštećene E. B., dipl. pravnik M. Z. , u završnoj
riječi, pridružio se krivičnom gonjenju protiv okrivljenog i postavio
imovinsko pravni zahtjev za naknadu štete u iznosu, kako stoji u optužnom
predlogu, na osnovu nalaza i mišljenja vještaka elektro struke.  
Okrivljeni Z. D. , u svojoj odbrani, datoj na glavnom pretresu, istakao je
da nije izvršio krivično djelo za koje se tereti i naveo da je živio u kući u
naselju B. koja je izgorjela u požaru 2010. godine, a on je sa porodicom
preseljen u baraku u Izbjegličko naselje. Opština mu je dala pomoć na način
što je odlučila da mu napravi drugu kuću. Da bi se izvodili radovi na
izgradnji nove kuće, električari iz A. z r., direktno su se priključili na ED
mrežu. Avgusta 2010. godine da bi mogli da izvode radove u kući, sproveli su
električnu energiju, odnosno postavili su instalaciju u kući, kao i brojilo.
Nakon što su mu radnici A. Z. R., objekat koji su mu gradili, priključili na
ED mrežu, išao je u E. i prijavio da ne mogu na taj način da izvrše
priključenje. Početkom 2011. godine objekat je završen i u isti se uselio, a
računi mu nijesu dostavljani. Nakon useljenja odlazio je u E., gdje su mu
rekli da treba da se postavi brojilo u prizemlje, ali isto mu nijesu
postavili, niti su dolazili da ga priključe. Ekipa A. z. i. ostavila je
priključak sa stuba i on je to iskoristio i samo nastavio da troši električnu
energiju po tom priključku. Iz E. je dobijao obećanja da će mu izvršiti
priključenje, što nijesu ispunili. Nije dobijao račune za utrošenu električnu
energiju, a istu je koristio. U domaćinstvu živi sa suprugom i četvoro mal.
djece, a od električnih uredjaja posjeduje električni šporet, frižider, veš
mašinu i bojler. U završnoj riječi istakao je da nije kriv i da nije izvršio
krivično djelo za koje se tereti.  
Radi pravilnog i zakonitog presuđivanja ove krivično pravne stvari, sud je na
glavnom pretresu, u dokaznom postupku, izveo sledeće dokaze:  
Saslušao svjedoke P. R. i M. R., pročitao zapisnik o kontroli mjernog mjesta
E.B. br. … od ... godine, obračun E. B. br. … od ... godine, akt E. B. br. …
od ... godine, nalaz i mišljenje stalnog sudskog vještaka elektro struke R. A.
od ... godine i izvod iz KE za okrivljenog. Sud je odlučio da se ne izvodi
dokaz saslušanjem svjedoka službenika E. B., koji je nadležan za izdavanje
priključka na elektrodistributivnu mrežu, jer je savjetnik ODT-a, odustao od
navedenog predloga, obzirom na obavještenje dato od strane E. B. 04.07.2012.
godine.  
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu člana 16 i 370 ZKP-a, a
dovodeći ih u vezu jedne sa drugim, sud je stao na stanovište, da su činjenice
iz činjeničnog opisa izreke presude, u svemu dokazane i da je okrivljeni
izvršio krivično djelo, koje mu je optužnim predlogom ODT-a stavljeno na
teret, pa ga je oglasio krivim, jer nije bilo osnova koji bi isključivali
postojanje krivičnog djela i krivice okrivljenog. Pri tome sud, iako je
prihvatio navode okrivljenog da se usmeno obraćao E. B. radi priključenja, što
je potvrdjeno i aktom E. B., nije prihvatio odbranu okrivljenog u dijelu da
nije izvršio krivično djelo koje mu je stavljeno na teret, jer isti nije
podnio zahtjev sa potrebnom dokumentacijom za donošenjem rješenja o izdavanju
saglasnosti za priključenje na elektrodistributivnu mrežu, a i sam nije sporio
da je koristio električnu energiju, čija potrošnja nije evidentira preko
električnog brojila.  
Na osnovu iskaza svjedoka P. R., utvrđeno da je sa kolegom vršio kontrolu
u domaćinstvu okrivljenog i tom prilikom su zatekli da se isti priključio
kablom dimenzija 3 x 2,5 mm sa stuba na škaro klemu, a objekat je bio
priključen mimo brojila. U objektu je postojalo brojilo ali nije bilo
stavljeno u funkciji. Okrivljenog su uputili u E. B., a isti se nije nalazio u
evidenciji potrošača. Toga dana prvi put je posjetio objekat okrivljenog.  
Navode prednjeg svjedoka potvrdio je i svjedok M. R., svojim iskazom, na
osnovu kojeg je utvrđeno, da je sa kolegom vršio kontrolu u domaćinstvu
okrivljenog i da su tom prilikom zatekli kablo dimenzija 3 x 2,5 mm
priključeno na izlaznu škaro klemu na stubu. Potrošnja nije išla preko
električnog brojila koje je postojalo u domaćinstvu, a radilo se o novom
brojilu koje nije bilo u funkciji. Okrivljeni nije bio u evidenciji potrošača,
a toga dana prvi put su kontrolisali domaćinstvo okrivljenog, jer su imali
nalog za kontrolu naselja B. i B. Nije ulazio u objekat okrivljenog, dok mu je
kolega kazao da je zatekao jedan radijator.  
Činjenice koje su svjedoci naveli u svojim iskazima, sadržane su i u zapisniku
o kontroli mjernog mjesta E. B. br. ... od ... godine, na osnovu kojeg je
utvrđeno, da se potrošač kablom 3 x 2,5 mm  priključio na škaro klemu, tako da
potrošnja nije išla preko brojila. Potrošač je upućen u E., nije se nalazio u
evidenciji potrošača i nije dozvolio isključenje.  
Sud je prednje dokaze, iskaze svjedoka – radnika E. B., koji su medjusobno
saglasni i potpuno jasni,  kao i zapisnik o kontroli mjernog mjesta  u
potpunosti prihvatio, a na osnovu kojih je utvrđeno da se okrivljeni
priključio na elektrodistributivnu mrežu, a da potrošnja električne energije
nije evidentirana preko električnog brojila.  
Vještačenjem putem vještaka elektro struke R. A. i na osnovu obračuna E. B. od
14.03.2012. godine, utvrđeno da je neovlašćena potrošnja električne energije u
domaćinstvu okrivljenog mimo brojila tehnički bila moguća, na način kako su
zatekli i opisali ovlašćeni radnici E. B. u zapisniku o kontroli, te da je
okrivljeni neovlašćeno preuzeo električnu energiju za period od 09.12.2011.
godine do 09.03.2012. godine, u protivrijednosti od 245,21 eura, koje dokaze
je sud u potpunosti prihvatio.  
Na osnovu akta E. B. broj … od ... godine, utvrdjeno je da se okrivljeni Z. D.
obraćao usmeno E. B. radi priključenja objekta, ali da isti nije podnio
zahtjev sa potrebnom dokumentacijom za donošenje rješenja o izdavanju
saglasnosti za priključenje na elektrodistributivnu mrežu, a koji dokaz je sud
u potpunosti prihvatio.  
Pravnom analizom naprijed utvrđenog činjeničnog stanja, sud je našao, da su se
u opisanim radnjama okrivljenog Z. D., stekla sva obilježja krivičnog djela
krađa iz čl. 239 st. 1 KZ. Tako je na osnovu iskaza svjedoka P. R. i M. R.,
kao i na osnovu zapisnika o kontroli mjernog mjesta od 09.03.2012. godine,
utvrđeno da su kao radnici E. B. izvršili kontrolu u domaćinstvu okrivljenog,
kojom prilikom su zatekli da je kablo dimenzija 3 x 2,5 mm sa stuba
priključeno na škaro klemu, a da se okrivljeni ne nalazi u evidenciji
potrošača. Takodje iz akta E. B. proizilazi da se okrivljeni samo usmeno
obraćao E. B. radi priključenja objekta, ali da isti nije podnio zahtjev sa
potrebnom dokumentacijom za donošenje rješenja o izdavanju saglasnosti za
priključenje na elektrodistributivnu mrežu, koji dokaz je sud prihvatio.
Nalazom i mišljenjem vještaka elektro struke R. A. i obračunom E. B. utvrđeno
je da je neovlašćena potrošnja električne energije u domaćinstvu okrivljenog
mimo brojila tehnički bila moguća, te da vrijednost neovlašćeno preuzete
električne energije za period od 09.12.2011. godine do 09.03.2012. godine,
iznosi 245,21 eura. Dakle, na osnovu prednjih dokaza nesumnjivo je dokazana
krivica okrivljenog. Sud nije prihvatio odbranu okrivljenog, u dijelu da nije
počinio krivično djelo koje mu je optužnim predlogom stavljeno na teret, jer
je negirana izvedenim dokazima, a i sam okrivljeni nije sporio da je koristio
električnu energiju, da mu nijesu dolazili računi za utrošenu električnu
energiju, te da se samo usmeno obraćao E. B. radi priključenja. Sud je
upodobio izreku presude utvrdjenom činjeničnom stanju, ne dirajući pri tom u
identitet optužbe i presude.  
Djelujući na opisani način, okrivljeni je postupao sa umišljajem, svjestan da
oduzimanjem tuđe pokretne stvari - električne energije, vrši krivično djelo,
pa je i pored takve svijesti, radi pribavljanja protivpravne imovinske
koristi, priključio kabal 3 x 2,5 mm sa stuba na škaro klemu u svom
domaćinstvu, tako da potrošnja električne energije mjerena preko električnog
brojila.  
Prilikom odlučivanja o vrsti i visini krivične sankcije, koju u konkretnom
slučaju treba primijeniti prema okrivljenom Z. D., za izvršeno krivično djelo,
sud je imao u vidu sve okolnosti iz čl. 42 KZ. Tako je od olakšavajućih
okolnosti, cijenio i uzeo u obzir, da se radi o porodičnom čovjeku, ocu
četvoro maloljetne djece, siromašnog imovnog stanja, neosudjivanom, obzirom da
je ranija osuda okrivljenog brisana iz kaznene evidencije. Sud je mišljenja,
da su u konkretnom slučaju ispunjeni uslovi da se prema učiniocu, koji je
kriv, ne primijeni kazna, smatrajući da to nije nužno, radi krivičnopravne
zaštite, već se može očekivati, da će upozorenje uz prijetnju kaznom, dovoljno
uticati na okrivljenog, da više ne vrši krivična djela. Zbog toga mu je na
osnovu člana 53 i 54 KZ, izrekao uslovnu osudu, sa kojom će se postići u
okviru opšte svrhe izricanja krivičnih sakcija, propisane čl. 4 st. 2 KZ,
svrha kažnjavanja propisana čl. 32 istog Zakona i svrha uslovne osude,
propisana čl. 52 KZ. Osnovano se može očekivati da će izrečena mjera
upozorenja, uz prijetnju kaznom, dovoljno uticati na okrivljenog, da u buduće
ne vrši krivična djela.  
Odluka o troškovima krivičnog postupka, u iznosu od 44,00 ( četrdesetčetiri)
eura, zasnovana je na odredbi čl. 229 st. 1 ZKP-a i predstavlja izdatke suda
za vještačenje putem vještaka elektro struke, dok je paušalni iznos odmjeren,
s obzirom na trajanje i složenost krivičnog postupka, te imovno stanje
okrivljenog, na osnovu čl. 226 st. 3 ZKP-a.  
Okrivljeni se na osnovu čl. 239 st. 2 ZKP-a obavezuje, da na ime imovinsko
pravnog zahtjeva za naknadu štete, isplati oštećenoj E. CG AD N. – E. B. iznos
od 245,21 eura, u roku od 15 dana po pravosnažnosti presude pod prijetnjom
prinudnog izvršenja.  
Sa izloženog odlučeno je kao u izreci presude.  
OSNOVNI SUD U BERANAMA
Dana   24.09.2012. godine 
Zapisničar,
S u d i j a,
Marina Obadović
Ana Kenjić-Djukić 
PRAVNA POUKA:
Protiv ove presude, dozvoljena je žalba,
u roku od 8 ( osam ) dana, od dana prijema
iste, Višem sudu u B. Polju, a preko ovog suda  