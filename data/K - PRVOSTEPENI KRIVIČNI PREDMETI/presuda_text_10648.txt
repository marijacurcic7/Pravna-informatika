K.br.89/2012 
U IME CRNE GORE
      **OSNOVNI SUD U BERANAMA** , kao prvostepeni krivični  po sudiji Milovanu Spasoviću, uz učešće namještenika suda Momirke Fatić, kao zapisničara, u krivičnom predmetu protiv okrivljenog **Đ. G.,** iz P., UL. ..., zbog krivičnog djela laka tjelesna povreda iz čl. 152. st.2. u vezi st.1. Krivičnog Zakonika, po optužnom predlogu ODT-a, u Beranama, Kt.br.57/2012 od 30.maja 2012.godine, nakon održanog glavnog i javnog pretresa, u prisustvu Zamjenika ODT-a, u Beranama Dragoljuba Popovića i branioca okrivljenog adv. V. J., a u odsustvu uredno pozvanog okrivljenog i oštećenog P. H., donio je i javno objavio dana   26.10.2012. godine

P R E S U D U
    Okrivljeni **Đ. G., JMBG  ** od oca  V. i majke B., rođene Č., rođen …, u B., sa prebivalištem u P., Ul. …, državljanin CG, pismen, završio SSS, oženjen, otac dvoje djece, osuđivan presudom Osnovnog suda u Beranama, K.br.52/98 od 17.03.2003 godine, po članu 145. st.1. tač.1. KZ RCG, 4 mjeseca zatvora uslovno za 2 godine.

ODBIJA SE OPTUŽBA
      Da je :

      U noći 03/04.01.2012.godine, oko 02,20 h, u mjestu D., opština B., u toaletu kafane "A.", vlasništvo M. Z., lako tjelesno povrijedio oštećenog P. H., na način što ga je drškom od pištolja NN marke udario u predjelu glave, od kojeg udarca je oštećeni pao na pločice od toaleta, koja sredstva su podobna da tijelo teško povrijede ili zdravlje teško naruše, kojom prilikom mu je nanio povrede u vidu rana iznad lijeve obrve dimenzija 4 x 1cm i u predjelu čela zvezdastog izglega dimenzija 5 x 5 x 3 cm.

      -Čime bi izvršio krivično djelo laka tjelesna povreda iz čl. 152. st.2. u vezi st.1. Krivičnog zakonika.

           -USLED odustanka ODT-a u Beranama od optužbe, na osnovu čl.
372. tač.1.ZKP-a.  
      Troškovi krivičnog postupka u iznosu od 84,97 /osamdesečetiri eura i devedesetsedam centi/ padaju na teret posebnog razdjela budžeta za rad sudova, na osnovu člana 230. st.1. ZKP-a, dok će o troškoviam krivičnog postupka koji se odnose na nagradu i naknadu braniocu okrivljenog adv. V. J. sud odlučiti posebnim rješenjem shodno čl.230. st.5. ZKP-a.

      Oštećeni P. H., iz B., na osnovu čl. 239. st.3. ZKP-a radi ostvarivanja imovinsko pravnog zahtjeva za naknadu štete upućuje na parnicu.

O b r a z l o ž e n j e
     Osnovno državno tužilaštvo u Beranama, podnijelo je optužni predlog Kt.br.  57/2012 od 30.05.2012.godine, protiv orkivljeog Đ. G., iz P.,  zbog krivičnog djela laka tjelesna povreda iz čl. 152. st.2. u vezi st.1. Krivičnog zakonika.

      Zastupnik javne optužbe ODT u Beranama Popović Dragoljub u završnoj riječi, je istakao, da izvedenim dokazima u toku glavnog pretresa i to okrivljenog Đ. G., oštećenog P. H., svjedoka T. S., M. Z., M. M., D. R., J. S. i R. M., je na nedvosmislen način utvrđeno da optuženi Đ. G. nije izvršio predmetno krivično djelo stavljeno mu optužnim predlogom na teret. A iz razloga jer  su saslušani svjedoci potvrdili da se okrivljeni Đ. G. predmetne večeri i noći  između  03/04.01.2012.godine, oko 02,20 časova, nije nalazio u kafani "A.", vl.M. Z., već u P., kao radnik u noćnom klubu "M.", vl. R. M. Dalje je naveo, da se iz pojašnjenog nalaza i mišljenja vještaka dr. B. D., datog na glavnom pretresu vidi da je veća mogućnost da je oštećeni zadobio povrede u toaletu padom o tvrdu podlogu, nego  da je povrede zadobio udarcem od drške pištolja. Te obzirom na tako utvrđeno činjenično stanje  odustao je od daljeg krivičnog gonjenja protiv okrivljenog Đ. G. zbog krivičnog djela stavljenog mu na teret.

      Obzirom da oštećeni P. H. nije pristupio na glavni pretres, niti se njegovo prisustvo moglo obezbijediti, te obzirom da je ODT Berane odustao od krivičnog gonjenja okrivljenog, smatra se da oštećeni nije voljan da  nastavi gonjenje u smislu čl.307. st.4, a u vezi čl.60. st.2. ZKP-a,

      Pošto je zastupnik javne optužbe, u završnoj riječi, odustao od optužbe, protiv okrivljenog Đ. G., iz P., sud je na osnovu člana 372. tač.1. ZKP-a odlučio kao u izreci presude.

      Troškovi krivičnog postupka u iznosu od 84,97 /osamdesečetiri eura i devedesetsedam centi/ padaju na teret posebnog razdjela budžeta za rad sudova, na osnovu člana 230. st.1. ZKP-a, dok će o troškoviam krivičnog postupka koji se odnose na nagradu i naknadu braniocu okrivljenog adv. V. J. sud odlučiti posebnim rješenjem shodno čl.230. st.5. ZKP-a.

      Oštećeni P. H., iz B., na osnovu čl. 239. st.3. ZKP-a, radi ostvarivanja imovinsko pravnog zahtjeva za naknadu štete, upućuje na parnicu.

        Sa izloženog odlučeno je kao u izreci presude.

OSNOVNI SUD U BERANAMA,
Dana, 26.10.2012. godine.
Zapisničar,
S U D I J A,
Momirka Fatić                                                     MILOVAN
SPASOVIĆ 
PRAVNA POUKA:
Protiv ove presude nezadovoljna stranka
ima pravo žalbe u roku od 8 (osam) dana
od dana prijema iste i to Višem sudu u
Bijelom Polju, a preko ovog suda.  