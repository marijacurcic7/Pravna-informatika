K.br. 68/12 
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu  protiv okrivljene **Z. M.** zbog krivičnog djela zloupotreba službenog položaja iz čl. 416. st.1. i   krivičnog djela navođenje na ovjeravanje neistinitog sadržaja iz čl. 415. st.1. Krivičnog zakonika, donio je dana 16.05.2012. godine,

R J E Š E NJ E
        ODBACUJE SE optužni predlog oštećenog kao tužioca Š.D., iz sela
K., Opština B., K.br. 68/12 protiv okrivljene Z. M. zbog krivičnog djela
zloupotreba službenog položaja iz čl. 416. st.1. i krivičnog djela navođenje
na ovjeravanje neistinitog sadržaja iz čl.415. st.1. Krivičnog zakonika,   kao
n e b l a g o v r e m e n.  
O b r a z l o ž e nj e
      Oštećeni kao tužilac Š. D.,  je na osnovu čl. 59. st.3. u vezi st.1. ZKP-a, podnio optužni predlog protiv okrivljene Z. M. zbog krivičnog djela zloupotreba službenog položaja iz čl. 416. st.1. i krivičnog djela navođenje na ovjeravanje neistinitog sadržaja iz čl.415. st.1. Krivičnog zakonika.

      Uvidom u spise predmeta, utvrđeno je da je Š. D., iz B., dana 31.01.2012. godine, Osnovnom državnom tužilaštvu iz Berana, podnio krivičnu prijavu protiv okrivljene Z.M. zbog krivičnog djela zloupotreba službenog položaja iz čl. 416. st.1. i krivičnog djela navođenje na ovjeravanje neistinitog sadržaja iz čl.415.st. 2. u vezi st.1. Krivičnog zakonika.

      Dalje je utvrđeno, da je Osnovno državno tužilaštvo, iz Berana, rješenjem Kt.br. 15/2012 od 28.02.2012. godine, odbacilo navedenu krivičnu prijavu podnosioca Š. D.,  jer u radnjama osumnjičene nije bilo elemenata prijavljenih krivičnih djela, niti drugog krivičnog djela za koje se goni po službenoj dužnosti.

      Rješenje Osnovnog državnog tužilaštva u Beranama Kt.br.15/2012 od 28.02.2012. godine o odbačaju krivične prijave i obavještenje kojim je oštećeni upućen da ima pravo da kao supsidijarni tužilac preuzme krivično gonjenje protiv prijavljene, u roku od 30 (trideset) dana od dana prijema obavještenja, Š.D., je primio dana 26.03.2012. godine, a što je utvrđeno uvidom u povratnicu koju je oštećeni potpisao na mjestu primaoca.

      Dana 27.04.2012. godine, oštećeni kao tužilac Š.D. je iz ruke Osnovnom sudu u Beranama podnio optužnicu protiv okrivljene Z. M. za koju je Vijeće ovog suda nakon kontrole optužnice u predmetu Kv.br.58/2012, na zapisniku od dana 09.05.2012.godine, zauzelo mišljenje da se ne radi o optužnici oštećenog kao tužioca, već o optužnom predlogu i dostavio spise predmeta na dalji postupak sudećem sudiji.

      Kako je oštećeni kao tužilac pomenuto  rješenje i obavještenje Osnovnog državnog tužilaštva primio dana 26.03.2012. godine, a optužni predlog je podnio dana 27.04.2012. godine, a članom 59. st. 3. ZKP-a je predviđeno da oštećeni ima pravo da preduzme, odnosno nastavi gonjenje u roku od 30 (trideset) dana od dana kad primi rješenje o odbačaju krivične prijave i obavještenje, tako je optužni predlog Š. D.  odbačen  kao neblagovremen, jer je podnešen  po isteku roka od trideset dana od dana prijema rješenja i obavještenja.

     Na osnovu izloženog odlučeno je kao u izreci rješenja, na osnovu čl.451. st.1. ZKP-a.

OSNOVNI SUD U BERANAMA
Dana 16.05.2012. godine.
Zapisničar,
S U D I J A,
Mirjana Čukić
Dragan Dašić 
PRAVNA POUKA
Protiv ovog rješenja dozvoljena je žalba
Višem sudu u Bijelom Polju, a preko ovog
 suda, u roku od 3 /tri/ dana, od dana njegovog prijema.  