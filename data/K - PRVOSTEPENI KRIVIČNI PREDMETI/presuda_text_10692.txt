OSNOVNI SUD U BERANAMA
K.br.126/12 
Osnovni sud u Beranama, po sudiji Milovana Spasovića, uz učešće zapisničara
Momirke Fatić, protiv okrivljenog D. Š., iz Š., opština B., zbog krivičnog
djela protivpravno zauzimanje zemljišta iz čl. 254. st.1. KZ, po optužnom
predlogu M. Ć., iz Š., opština B., kao podnosioca zahtjeva na osnovu čl. 453.
st.1. u vezi čl.294. st.1. tač.2. i čl.6. ZKP-a, donio je dana
06.09.2012.godine  
R J E Š E NJ E
O D B I J A   S E optužni predlog podnosioca M. Ć., iz Š., opština B.
K.br.126/12 od 16.07.2012.godine, protiv okrivljenog Š. D., iz Š., opština B.,
zbog krivičnog djela protivpravno zauzimanje zemljišta iz čl. 254. st.1. KZ,
jer postoje okolnosti koje isključuju krivično gonjenje.  
O b r a z l o ž e nj e
Dana 16.07.2012.godine, Ć. M., iz sela Š., opština B., podnio je Osnovnom sudu
u Beranama optužni predlog protiv okrivljenog D. Š., iz sela Š., opština B.,
zbog krivičnog djela protivpravno zauzimanje zemljišta iz čl. 254. st.1. KZ.  
Prethodno ispitujući optužni akt oštećenog kao tužioca, sud je izvršio uvid u
spise Osnovnog državnog tužilaštva Kt.br.99/2012 i Osnovnog suda u Beranama
K.br.43/10 i našao da postoje okolnosti koje isključuju krivično gonjenje
prema okrivljenom, shodno načelu iz čl.6. ZKP-a.  
Naime, uvidom u spise predmeta ODT-a u Beranama Kt.br.99/2012 od
05.09.2012.godine, je utvrđeno da je M. Ć., iz Š., podnio krivičnu prijavu
protiv D. Š., zbog krivičnog djela protivpravno zauzimanje zemljišta iz čl.
254. st.1. KZ, koju je ODT Berane rješenjem Kt.br.99/2012  odbacio jer postoje
okolnsoti koje isključuju krivično gonjenje-radi se o pravosnažno presuđenoj
stvari. Navedeno rješenje ODT-a u Beranama Kt.br.99/12 od 12.12.2012.godine,
kojim se odbacuje krivična prijava protiv Š. D., zbog krivičnog djela
protivpravno zauzimanje zemljišta iz čl. 254. st.1. KZ, oštećeni .Ć. M . je
primio dana 10.07.2012.godine. Oštećeni kao tužilac podnio je optužni predlog
protiv okrivljenog D. Š. dana 16.07.2012.godine. Takođe, uvidom u spise
predmeta Osnovnog suda u Beranama K.br.43/10, utvrđeno je, da je ODT u
Beranama optužnim predlogom Kt.br. 246/2009 od 31.decembra 2009.godine,
optužio Š. D. idr., zbog krivičnog djela protivpravno zauzimanje zemljišta iz
čl. 254. st.1. KZ CG. Presudom Osnovnog suda u Beranama K.br.43/10 od
07.02.2012.godine, koja je potvrđena presudom Višeg suda u B.Polju,
Kž.br.495/11 od 08.07.2011.godine, optuženi Š. D. oslobođen je od optužbe da
je kao saizvršilac izvršio krivično djelo protivpravno zauzimanje zemljišta iz
čl. 254. st.1. KZ, pošto nije dokazano da je izvršio krivično djelo za koje je
optužen  shodno čl.363. st.1. tač.3. ZKP-a.  
Iz prednjeg proizilazi  da je okrivljeni Š. D., iz Š.,  zbog krivičnog djela
protivpravno zauzimanje zemljišta iz čl. 254. st.1. KZ, oslobođen od optužbe,
a kako je čl.6. ZKP-a Zabrana ponovnog suđenja (ne bis in idem), propisano da
nikome ne može biti ponovo suđeno za krivično djelo za koje je pravosnažnom
odlukom osuđen ili oslobođen od optužbe, to je sud shodno čl. 453. st.1.
ZKP-a, a u vezi čl.294. st.1. tač.2. i  čl.6. ZKP-a,  odlučio kao u izreci
ovog rješenja.  
OSNOVNI SUD U BERANAMA
Dana, 06.09.2012.god.
Zapisničar,
S U D I J A,
Momirka Fatić
Milovan Spasović 
PRAVNA POUKA:
Nezadovoljna stranka ima pravo žalbe
u roku od 3 /tri/ dana od dana prijema istog,
i to Višem sudu u B,Polju, a preko ovog suda .  