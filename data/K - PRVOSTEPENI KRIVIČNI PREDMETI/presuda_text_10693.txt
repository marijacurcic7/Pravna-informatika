K.br. 129/2012 
U IME CRNE GORE
      **OSNOVNI SUD U BERANAMA** , po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv okrivljenih **Š. D. i B. N.** , oba iz B., zbog krivičnog djela šumska krađa iz čl. 324.st.1.Krivičnog zakonika, po optužnom predlogu  Osnovnog državnog tužilaštva u Beranama Kt.br. 103/2012 od 16.jula 2012.godine, nakon održanog glavnog i javnog pretresa, u prisustvu Zamjenika ODT-a u Beranama Jadranke Mićović, oštećenog J.M., a u odsustvu okrivljenih, donio i javno objavio u prisustvu stranaka, dana 08.10.2012.godine,

P R E S U D U
      Okrivljeni **Š. D.,** od oca R. i majke M., rođene Š., rođenog ....godine, u B., sa prebivalištem u naselju B., opština B., nezaposlen, oženjen, državljanin Crne Gore, završio VSS, srednjeg imovnog stanja, neosuđivan.


      Okrivljeni **B. N.** , od oca D. i majke S., rođene N., rođen ... .godine, u B., sa prebivalištem u naselju B., opština B., nezaposlen, neoženjen, državljanin Crne Gore, srednjeg imovnog stanja, neosuđivan.

K r i v i    s u: 
Što su:  
    Neutvrđenog dana u septembru mjesecu 2011.godine, u B., u mjestu B.-C. V., po prethodnom dogovoru, zajedno, u privatnoj šumi upisanoj u posjedovnom listu br..... KO C. V., vlasništvo oštećenog J. M., radi krađe oborili 9 bukovih stabala, bruto drvne mase 3,46 m3 i tako mu pričinili štetu u iznosu od 55,03 eura.

      \- Čime su kao saizvršioci izvršili krivično djelo šumska krađa iz čl. 324. st.1. Krivičnog zakonika.

      \- Pa im sud za izvršeno krivično djelo na osnovu navedenog zakonskog propisa, te primjenom čl. 32, 36, 39, 42, 52, 53 i 54  KZ,  kao i primjenom člana 374. ZKP-a,

           I z r i č e  
USLOVNU OSUDU
      Kojom im utvrđuje kaznu zatvora u trajanju od po 60 (šezdeset)  dana i istovremeno određuje da se ista neće izvršiti ako okrivljeni za vrijeme od 1 (jedne) godine od dana pravosnažnosti presude ne učine novo krivično djelo i **osuđuje** na **NOVČANU KAZNU**   u iznosu od po 200,00 € (dvije stotine eura) koju su dužni platiti u roku od 15 dana od dana pravosnažnosti presude.  Ukoliko ista ne bude plaćena u navedenom roku zamijeniće se tako što će se za svakih započetih  25 (dvadeset pet) eura novčane kazne odrediti 1 (jedan) dan zatvora, a ako okrivljeni plate samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplate ostatak novčane kazne izvršenje kazne zatvora će se obustaviti.

      Okrivljeni se obavezuju da na ime troškova krivičnog postupka solidarno plate sudu iznos od 247,50 eura, kao i da na ime paušala plate iznos od po 30,00 (trideset) eura, u roku od 15 dana po pravosnažnosti presude pod prijetnjom prinudnog izvršenja.

      Okrivljeni  se na osnovu čl. 239. st.2. ZKP-a obavezuju da na ime imovinsko pravnog zahtjeva za naknadu štete oštećenom J. M., iz B., solidarno plate iznos od 55,03 euro, u roku od 15 dana od dana pravosnažnosti presude, a pod prijetnjom prinudnog izvršenja.

O b r a z l o ž e nj e
      Osnovno državno tužilaštvo u Beranama, podnijelo je optužni predlog Kt.br.103/2012 od 16.jula 2012.godine, protiv okrivljenih Š. D. i B. N., oba iz B., da su izvršili krivično djelo šumska krađa iz čl.324. st.1 Krivičnog zakonika.

      Na glavnom pretresu od 08.10.2012.godine, nijesu pristupili okrivljeni Š. D. i B. N. pa je sud glavni pretres održao i zaključio u njihovom odsustvu shodno čl.457.ZKP-a.

       Na glavni pretres od 08.10.2012.godine, Zamjenik ODT-a u Beranama Jadranka Mićović, u završnoj riječi je izjavila, da ostaje pri podnijetom optužnom predlogu Kt.br.103/2012 od 16. jula 2012.godine, jer je teza istog u potpunosti dokazana, što je utvrđeno kako iskazom svjedoka N.R., tako i nalazima i mišljenjima stalnih sudskih vještaka M. V. i M. V., pa kako se radi o licima koja do sada nijesu osuđivana, predložila je sudu da im izrekne uslovne osude kojim će im utvrditi kazne zatvora u trajanju od po 3 mjeseca i istovremeno odrediti da se iste neće izvršiti ukoliko okrivljeni za vrijeme od jedne godine dana ne izvrše nova krivična djela i osudi ih na novčane kazne u iznosu od po 200,00 eura.

      Oštećeni **J. M.** u završnoj riječi   se pridružio krivičnom gonjenju protiv okrivljenih i postavio je imovinsko pravni zahtjev u iznosu od 55,03 eura.

      Okrivljeni **Š. D.** je tokom postupka u svoju odbranu naveo da je u septembru mjesecu 2011.godine, zajedno sa B. N. kupio jedan dio šume, tačnije jedan utovar kamiona u količini od 6 kubika kod Đ. B. u mjestu "B.", C. V., te da kada su krenuli da sijeku drva, tj,kada su posjekli jedno bukovo drvo u šumi Đ. B., prilikom izvlačenja tog bukovog drveta , zaglavili su se sa kamionom u šumi J. M., te da bi se izvukli sa kamionom posjekli su 3 bukova stabla dok su neke panjeve podrubili, tj.takođe posjekli kako bi mgli tim dijelom šume da izađu na put.Istakao je da misli da je bilo 4 ili 5 panjeva kao i da ta drva sa lica mjesta nijesu uzeli, te da je spreman da nadoknadi štetu oštećenom .Naveo je da im je Đ. B. pokazao međe i granice njegove šume.

      Okrivljeni **B. N.** je tokom u postupka u svoju odbranu naveo da je u septembru mjesecu kada je zajedno sa Š. D. kupio jedan kamion drva kod Đ. B. u mjestu "B.", C. V., pošao da izvrši sječu datih drva, te da kada su stigli na lice mjesta posjekli su jednu bukvu u šumi Đ. B. i kada su pokušali da je izvuku zaglavili su se u šumi J. M. .Istakao je da su bili prinuđeni da izvrše sječu u šumi J. M., da je Š. D. posjekao jednu bukvu dok su ostale panjeve sjekli naizmjenično, te da misli da je bilo oko 7-8 panjeva. Istakao je da je spreman da nadoknadi štetu oštećenom ako on to bude zahtijevao.

      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze: saslušao svjedoka-oštećenog J. M., svjedoka J. M., pročitao zapisnik o uviđaju ODT-a u Beranama Kt.br.103/2012 od 28.juna 2012.godine, pročitao, pročitao nalaz i mišljenje stalnog sudskog vještaka geodetske struke V. M., pročitao nalaz i mišljenje stalnog sudskog vještaka M. V. od 28.06.2012.godine, pročitao iskaz svjedoka N. R. sa zapisnika sastavljenog dana 28.06.2012.godine, pred ODT-om u Beranama pod brojem Kt.br.103/2012 i  pročitao izvod iz kaznene evidencije za okrivljene Š. D. i B. N..

      Nakon sprovedenog dokaznog postupka, cijeneći navode optužbe, odbranu okrivljenih, te izvedene pobrojane dokaze, cijeneći ih u smislu čl. 16 i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude dokazane, da su okrivljeni izvršili krivično djelo šumska krađa iz čl. 324 st.1 Krivičnog zakonika, pa ih je oglasio krivim i krivično odgovornim jer nije bilo osnova koji bi isključivali postojanje krivičnog djela i krivice okrivljenih. Pritom, sud nije prihvatio odbranu okrivljenih u dijelu da su posjekli par panjeva kako bi oslobodili kamion i sa istim izašli na put jer ista nije u skladu sa ostalim izvedenim dokazima, prvenstveno sa nalazom i mišljenjem vještaka šumarske struke na osnovu kojeg je utvrđeno da  panjevi koje je pokazao okrivljeni Š. D. prilikom izlaska na lice mjesta su stari preko tri godine, dok je starost posječenih 9 bukovih stabala jesen 2011.godine, a koja bukova stabla su posječena bez doznake, u količini od 3,46 m3, te da vrijednost drvne mase je 55,03 eura.

      Iz iskaza svjedoka-oštećenog **M. J.,** je utvrđeno, da je vlasnik šume u mjestu B. C. V., da mu je u septembru mjesecu 2011.godine, izvršena sječa nekoliko bukovih stabala.Istakao je da nije brojao panjeve od posječenih bukovih stabala već da je podnio zahtjev Upravi za šume Pljevlja PJ B., te da je lugar Uprave za šume PJ B. izašao na lice u njegovom prisustvu i u prisustvu svjedoka J. M. i izvršio premjer panjevih stabala.Naveo je da drvnu masu od posječenih bukovih stabala nijesu zatekli , te da misli da je lugar prebrojio 7 ili 9 panjeva  od posječenih bukovih stabala, a da je od strane N. R. konstatovan tačan broj panjeva od posječenih bukovih stabala.U završnoj riječi je izjavio da se pridružuje krivičnom gonjenju protiv okrivljenih kao i da postavlja imovinsko pravni zahtjev u iznosu od 55,03 eura kako to stoji u nalazu i mišljenju vještaka šumarske struke M. V..

    Iz iskaza svjedoka **M. J.** je utvrđeno, da je u septembru mjesecu vršio obaranje bukovih stabala u šumi koja je njegovo vlasništvo,   te da je kada je krenuo nazad kući oko 20,30 časova, u sami sumrak-noć, zatekao Š. D. i B. N. kako se sa kamionom nalaze u šumi J. M. .Istakao je da je vidio da su isti posjekli odprilike oko 3-4 bukova stabla , da im je kazao da tu ne sijeku jer je to šuma J. M. , te da su mu odgovorili da im je Đ. B. rekao da tu sijeku.Naveo je da kada je stigao kući pozvao J. M. i kazao mu da su u njegovoj šumi posječena bukova stabla. Dodao je da je sa J. M. i lugarem N. R. pošao na lice mjesta, ne sjeća se tačno datuma, da su premjerili 9 panjeva od posječenih bukovih stabala kao i da je nešto od tih bukovih stabala otjerano dok se nešto nalazilo na licu mjesta.Istakao je da je bila jedna bukva koja se i dalje nalazila u dubećem položaju iako je bila posječena, tj. bila je naslonjena na drugu bukvu i  nije pala na zemlju.

      Iz iskaza svjedoka **N.R.** datog na zapisniku pred ODT-om u Beranama pod brojem Kt.br.103/12 od 28.06.2012.godine, je utvrđeno da radi kao reonski lugar u Upravi za šume Pljevlja –PJ B. te da ga je kontrolor D. M. ovlastio da pođe na teren zajedno sa oštećenim J. M. dana 06.09.2011.godine.Istakao je da je na licu mjesta, u prisustvu oštećenog J. M. i njegovog brata od strica J. M. konstatovao činjenično stanje da je bespravna sječa izvršena u šumi koja se vodi na ime J. R., da se radi o sječi koja je izvršena po njegovoj proceni septembra mjeseca 2011.godine, da je izvršio premjer prečnika panjeva i konstatovao da se radi o bukovoj šumi prečnika 40,40,24,10,14,32,30,34,30 cm, o čemu je sačinio pismeni izvještaj koji je podnio Upravi za šume Pljevlja- PJ B..Dodao je da je panjeve žigosao šumskim žigom 359, te da što se tiče panjeva koje su mu pokazali okrivljeni Š. D. i B. N. ,radi se o 3 do 4 stabla čija je starost sječe 3 do 4 godine.

      Sud je u potpunosti prihvatio iskaz svjedoka-oštećenog J. M. kao i iskaze svjedoka J. M. i N. R., a koji iskazi su u skladu sa ostalim izvedenim dokazima tokom postupka.

     Iz zapisnika o uviđaju ODT-a u Beranama Kt.br.103/2012 od 28.juna 2012.godine, se vidi da se prečnici panjeva iz izvještaja lugara N. R. ne slažu sa panjevima koje je utvrdio vještak šumarske struke na licu mjesta i da isti nijesu označeni šumskim žigom, šumska šteta, kao i da je vještak šumarske struke naveo da je nakon označenja šumskim žigom, šumska šteta izvršeno podrubrivanje panjeva da bi se uništili tragovi šumskog žiga, kao i da je oštećeni J. M. naveo da je imovina njegovog oca J. .R.

   Iz nalaza i mišljenja vještaka geodetske struke V. M., od 02.07.2012.godine, se vidi da je sječa bukovih stabala izvršena na kat.par.br....“B.“po kulturi šuma 4.klase, upisana u pos.listu br.474 KO C. V. na ime J. R., dok se iz nalaza i mišljenja vještaka šumarske struke M. V. od 28.06.2012.godine vidi da je starost sječe navedenih panjeva jesen 2011.godine, bruto drvne mase 3,46 m3, vrijednosti 55,03 eura.

     Sud je prihvatio nalaz i mišljenje vještaka geodetske struke kao i nalaz i mišljenje vještaka šumarske struke, jer su isti dati jasno, stručno i savjesno od strane lica kompetentnih za davanje kvalitetnog nalaza i mišljenja, a koji nalazi i mišljenja nijesu osporeni odbranom okrivljenih i u skladu je sa ostalim izvedenim dokazima tokom postupka.

        Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenih Š. D. i B. N., stekla sva bitna obilježja bića krivičnog djela šumska krađa iz čl.324.st.1 Krivičnog zakonika, jer nije bilo osnova koji bi isključivali postojanje krivičnog djela i krivice okrivljenih. Naime, tokom postupka je nesumnjivo utvrđeno da su okrivljeni neutvrđenog dana u septembru mjesecu 2011.godine, u B., u mjestu B.-C. V., po prethodnom dogovoru, zajedno, u privatnoj šumi upisanoj u posjedovnom listu br.474. KO .C. V , vlasništvo oštećenog J. M., radi krađe oborili 9 bukovih stabala, bruto drvne mase 3,46 m3 i tako mu pričinili štetu u iznosu od 55,03 eura.Djelujući na opisani način okrivljeni su postupali sa umišljajem, svesni da vrše krivično djelo u privatnoj šumi, bez doznake i odobrenja, pa su htjeli postizanje zabranjene posledice u namjeri da sebi pribave protivpravnu imovinsku korist u iznosu od 55,03 eura.

      Prilikom odlučivanja o izboru vrste i visine krivične sankcije, koju u konkretnom slučaju treba primijeniti prema okrivljenima za naprijed navedeno krivično djelo, sud je uzeo u obzir sve okolnosti u smislu čl. 42 KZ. Tako je od olakšavajućih okolnosti sud okrivljenima cijenio i uzeo u obzir da su nezaposleni, te da do sada nijesu osuđivani, a što je utvrđeno na osnovu izvoda iz KE UP PJ Berane. Otežavajućih okolnosti na strani okrivljenih nije bilo, pa im je sud na osnovu čl.53 i 54. Krivičnog zakonika, utvrdio kaznu zatvora u trajanju od po 60 dana i istovremeno odredio da se ista neće izvršiti ako okrivljeni za vrijeme od 1 godine od dana pravosnažnosti presude ne učini novo krivično djelo. Istovremeno sud je okrivljenima  izrekao i novčanu kaznu u iznosu od po 200,00 €, a koju su dužni platiti u roku od 15 dana od dana pravosnažnosti presude, a ukoliko ista ne bude plaćena u navedenom roku zamijeniće se tako što će se za svakih započetih  25 (dvadeset pet) eura novčane kazne odrediti 1 (jedan) dan zatvora, a ako okrivljeni plate samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplate ostatak novčane kazne izvršenje kazne zatvora će se obustaviti. Sud je uvjerenja da će se ovom vrstom i visinom kazni u okviru opšte svrhe izricanja krivičnih sankcija predviđenih čl.4 st. 2 KZ postići svrha kažnjavanja propisana čl. 32 istog Zakona. Sud je uvjerenja da je utvrđena i izrečena kazna srazmjerna težini izvršenog krivičnog djela i stepenu krivične odgovornosti okrivljenih, te da će ovako izrečena novčana kazna, kao i utvrđena kazna zatvora pozitivno djelovati na prevaspitavanje okrivljenih i da će ista na njih uticati da ubuduće ne vrše krivična djela.

      Odluka o troškovima krivičnog postupka u iznosu od 247,50 eura, zasnovana je na odrebi čl. 229. st.1. ZKP-a i predstavlja izdatke koje je sud imao za naknadu i nagradu vještaku geodetske struke u iznosu od 165,00 eura, kao i vještaku šumarske struke u iznosu od 82,50 dok je paušalni iznos u iznosu  od 30,00 eura, odmjeren s obzirom na trajanje i složenost krivičnog postupka, te imovno stanje okrivljenih na osnovu čl. 226. st.3. ZKP-a.

      Okrivljeni se na osnovu čl. 239. st.2. ZKP-a obavezuju da na ime imovinsko pravnog zahtjeva za naknadu štete oštećenom J. M., iz B., solidarno plate iznos od 55,03 eura, u roku od 15 dana od dana pravosnažnosti presude, a pod prijetnjom prinudnog izvršenja.

                  Na osnovu iznijetog odlučeno je kao u izreci presude.

OSNOVNI SUD U BERANAMA
Dana, 08.10.2012. godine
Zapisničar
S  U  D  I  J  A,
Momirka Fatić
Milovan Spasović 
PRAVNA POUKA:
Protiv ove presude nezadovoljna stranka ima
pravo žalbe u roku od 8 (osam) dana od dana
prijema iste i to Višem sudu u Bijelom Polju,
a preko ovog suda.  