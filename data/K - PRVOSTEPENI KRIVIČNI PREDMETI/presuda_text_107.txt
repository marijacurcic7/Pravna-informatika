K br. 317/10  
U IME NARODA
OSNOVNI SUD U BARU, kao prvostepeni krivični, u vijeću sastavljenom od sudije
Ljiljane Joković, kao predsjednika vijeća, i sudija porotnika Stevana
Davidovića I Josipa Filipovića,  kao članova vijeća, sa zapisničarom Amirom
Nikičić, u krivičnom predmetu optuženog P.S., zbog krivičnog djela – teško
djelo protiv bezbjednosti javnog saobraćaja iz čl. 348. st.3. u vezi čl. 339.
st.3. u vezi st. 1. Krivičnog zakonika, po optužnici  Osnovnog državnog
tužioca iz Bara Kt.br. 166/10 od 06.07.2010. godine, nakon održanog glavnog
javnog pretresa u prisustvu zastupnika optužbe zamjenika Osnovnog državnog
tužioca Nusrete Arapović i optuženog, dana 09.11.2010. godine donio je, a dana
11.11.2010. godine javno objavio  
P R E S U D U
Optuženi P.S. od oca D. I majke K., rodjene N., rodjen …... godine u P., sa
prebivalištem u B…., Crnogorac, zaposlen …. u Baru, oženjen, otac troje djece,
završio višu ekonomsku školu, srednjeg imovnog stanja, osudjivan, i to:
presudom Osnovnog suda Bar K br. 187/89 od 25.10.1989 godine, zbog krivičnog
djela iz čl. 48. KZ SRCG, kažnjen 100,oo dinara novčano, presudom Osnovnog
suda u Baru K br. 96/94 od 20.09.1994. godine, zbog krivičnog djela iz čl.
202. st.1. KZ RCG, kažnjen 3 mjeseca zatvora uslovno godinu i presudom
Osnovnog suda Bar K br. 624/05 od 03.07.2008. godine, zbog krivičnog djela iz
čl. 403. st.1. KZ, kažnjen 3 mjeseca zatvora.  
K r i v    j e  
Što je  
Dana 05.02.2010. godine, oko 19,55 časova, upravljajući u saobraćaju putničkim
motornim  vozilom “Volvo” reg. ozn. BR AF 106, vlasništvo B. M., na
magistralnom putu Ulcinj – Bar, pa dolaskom u naselju Čeluga, Opština Bar, ne
predržavajući se saobraćajnih propisa ugrozio saobraćaj I doveo u opasnost
život oštećenog Dj. B., olako držeći  da do posledice neće doći, na način što
je postupao protivno odredbama čl. 13. st.1. i 27. st.2. Zakona o bezbjednosti
saobraćaja na putevima, jer nije obratio dužnu pažnju na pješaka – oštećenog
koji se nalazio na kolovozu uz desnu ivicu puta, a I vozilo u kretanju nije
držao što bliže desnoj ivici kolovoza,  i na tolikoj udaljenosti od nje da ne
ugrožava druge učesnike u saobraćaju, pa dolaskom na kritičnom mjestu desnom
stranom  vozila  udara u pješaka oštećenog Dj. B. koji se nalazio na betonskoj
površini uz desnu ivicu kolovoza, gledano iz pravca Ulcinja prema Baru, kojom
prilikom je oštećeni zadobio tešku tjelesnu povredu u vidu preloma desne
lišnjače,  
- čime je učinio krivično djelo - teško djelo protiv bezbjednosti javnog
saobraćaja iz čl. 348. st.3. u vezi čl. 339. st.3. u vezi st. 1. Krivičnog
zakonika  
pa ga sud primjenom 4,32, 36 i 42, Krivičnog zakonika i čl. 359, 360 i 364
ZKP-a  
OSUĐUJE
Na kaznu zatvora u trajanju od  30 (trideset) dana.  
Optuženi je dužan da plati troškove krivičnog postupka u iznosu od 230,00 eura
u roku od 15 dana od dana pravosnažnosti, pod prijetnjom izvršenja.  
O b r a z l o ž  e nj e
Optužnicom Osnovnog državnog tužioca u Baru Kt.br. 166/10 od 06.07.2010.
godine, stavljeno je na teret optuženom  izvršenje krivičnog djela bliže
opisanog u izreci presude.  
Optuženi P. S. je u svojoj odbrani u prethodnom postupku i na glavnom pretresu
u bitnom naveo da je kritičnom prilikom upravljao vozilom marke “Wolvo” koje
je njegovo vlasništvo, ali koje vozi uz punomoćje, jer ga nije preveo na svoje
ime. Kretao se iz pravca Ulcinja prema Baru. Nije primjetio oštećenog Dj. B.
prije samog udara. To je bio jedan trenutak kada se sagnuo da iz kasete koja
se nalazi naspram suvozača izvadi maramice, jednom rukom je držao volan,
bacio je pogled u djelu kasetice, obzirom da je bio prehladjen i tada je začuo
jedan tup udar sa desne strane vozila. Nije registrovao udar, ali je nedugo
zatim stao, zaustavio svoje vozilo  i izašao iz vozila. Tada je primjetio
mladića koji je stajao I rekao “uh, kako me udari”.  Bili su noćni uslovi
vožnje. Padala je kiša, mada je taj dio puta osvetljen. Takodje je naveo da se
neposredno prije same nezgode kretao oko 40 km/h. Oštećenog je odmah zamolio
da podje do Hitne pomoći i ako on nije htio da podje. Nekih vidnih povreda
nije imao. Iz Hitne službe su odmah obavjestili policiju, a onda je zajedno sa
ovim mladićem I policijom otišao na uvidjaj. Nije poznavao ovog mladića,
kasnije je saznao da se zove Dj. B.. Oštećenog više puta i zvao da vidi kakvog
je zdrastvenog stanja, čak su se i sprijateljili.  Žao mu je što se sve ovo
desilo, medjutim on je  sa oštećenim ostao u dobrim i prijateljskim odnosima,
čak je išao da izjavi saoučešće ocu oštećenog.  
U dokaznom postupku sud je izveo sledeće dokaze: na saglasan predlog stranaka
pročitan je iskaz svjedoka oštećenog Dj. B. ,izvršen je uvid u zapisnik o
uvidjaju saobraćajne nezgode od 05.02.2010. godine kao i u u skicu lica mjesta
od 05.02.2010. godine, pročitan je zapisnik o ispitivanju alkohola za
oštećenog Dj. B. od 05.02.2010. godine,  zapisnik o ispitivanju alkohola u
organizmu UP PJ Bar na ime P. S.,  izvještaj ljekara specijaliste JZU “Opšta
bolnica” Bar od 07.02.2010.godine, izvršen je uvid u fotodokumentaciju br.
61/10 od 05.02.2010.godine, pročitan je nalaz vještaka saobraćajne struke ing.
M. Š. od  juna 2010. godine,  nalaz vještaka medicinske struke dr. K. N. od
17.06.2010. godine, izvod iz kaznene evidencije za optuženog P. S. od UP PJ
Pljevlja 30 br. -03-245-7022/2 od 06.07.2010. godine.  
Svjedok Dj. B. je izjavio da je kritičnom prilikom išao zemljanim putem koji
ide uz magistralni put Bar – Ulcinj, u mjestu Čeluga bb, kod firme “Kips”.
Išao je prema Baru, ledjima okrenut prema Ulcinju. U jednom momentu je osjetio
da mu se približilo vozilo I kada se okrenuo to isto vozilo ga je udarilo u
predjelu noge, od udara se odbacio na šoferšajbnu I vjerovatno laktom udario
u predjelu vjetrobranskog stakla, I tom prilikom ga slomio. Od udara se
prevrnuo preko vozila, I završio na magistralni put, tačnije na kolovoznoj
traci. Optuženi je svojim vozilom, kasnije je vidio da se radi o vozilu marke
“Volvo” nastavio kretanje nekih stotinak metara, a onda se vratio. Kada se
vratio od njega, pitao ga “šta ovo uradi čoveče” a on mu je rekao da  mu je
telefon zazvonio, a telefon mu je bio u ladici I sagnuo se da ga uzme, pa nije
pratio vožnju. Odmah mu je rekao da ide sa njim u Hitnu, da vidi ima li
povreda. Imao je neki lom, zbog kojeg je morao da nosi gips. Optuženi je
postupao savjesno prema njemu, nakon dogadjaja ga je posjećivao, na ime štete
mu je platio 500,00 eura, kao nadoknadu zarade mjesečne, jer mjesec dana je
bio odsutan sa posla  zbog zadobijenih povreda. Nije se pridružio krivičnom
gonjenju I nije postavio imovinsko pravni zahtjev.  
Iz zapisnika o uvidjaju saobraćajne nezgode od 05.02.2010. godine utvrdjeno je
vrijeme  i mjesto saobraćajne nezgode,  fiksirani tragovi na kolovozu,učesnici
i oštećenja na vozilu.  
Iz zapisnika o ispitivanju alkohola za oštećenog Dj. B. od 05.02.2010. godine
proizilazi  da je  pronadjeno 0,00 promila alkohola u krvi, što znači da je
bio u trijeznom stanju.  
Iz zapisnika o ispitivanju alkohola u organizmu UP PJ Bar na ime P. S.
proizilazi da je pronadjeno 0,00 promila alkohola u krvi, što znači da je bio
u trijeznom stanju.  
Iz izvještaja ljekara specijaliste JZU “Opšta bolnica” Bar br. 755  od
05.02.2010.godine proizilazi  da je oštećeni Dj. B. primljen radi ukazivanja
medicinske pomoći nakon saobraćajne nezgode. U izvještaju su opisane povrede
koje su bile predmet vještačenja vještaka medicinske struke.  
Uvidom u skicu lica mjesta od 05.02.2010 godine  i fotodokumentaciju Uprave
policije PJ Bar br. 61/10 od 05.02.2010. godine predstavljen je položaj vozila
nakon saobraćajne nezgode.  
Iz nalaza vještaka saobraćajne struke M. Š. od  juna 2010. godine utvrdjeno je
da je do ove nezgode došlo usled propusta u vožnji od strane vozača putničkog
motornog vozila “Volvo” reg. ozn. BR AF 106. Ovo se ogleda u tome što isti
nije održavao bezbjedni smjer kretanja vozila desnom stranom kolovoza na
bezbjednoj udaljenosti od desne ivice puta, te nije obratio adekvatnu pažnju
prema pješaku, koji se kretao uz desnu ivicu kolovoznog puta, gledano u smjeru
kretanja vozila, pa je u odsustvu adekvatne pažnje, sa vozilom kojim je
upravljao zahvatio desnu ivicu kolovoza I djelimično priputno zemljište , van
kolovoza po desnoj strani puta, kojim se prostorom kretao pješak, a zatim
prednjim krajem vozila I pješaka na ovom prostoru, nakon čega je pješak dospio
do glavnog vjetrobrana, a nakon toga bio nošen I odbačen vozilom, kada je
usledio njegov pad na kolovoz.  
Iz nalaza vještaka medicinske struke dr. K. N. od 17.06.2010. godine
utvrdjeno je da je Dj. B. zadobio tešku tjelesnu povredu u vidu preloma desne
lišnjače.  
Iz izvoda iz kaznene evidencije za optuženog P. S. od UP PJ Pljevlja 30 br.
-03-245-7022/2 od 06.07.2010. godine utvrdjeno da je osudjivan, i to: presudom
Osnovnog suda Bar K br. 187/89 od 25.10.1989 godine, zbog krivičnog djela iz
čl. 48. KZ SRCG, kažnjen 100,oo dinara novčano, presudom Osnovnog suda u Baru
K br. 96/94 od 20.09.1994. godine, zbog krivičnog djela iz čl. 202. st.1. KZ
RCG, kažnjen 3 mjeseca zatvora uslovno godinu i presudom Osnovnog suda Bar K
br. 624/05 od 03.07.2008. godine, zbog krivičnog djela iz čl. 403. st.1. KZ,
kažnjen 3 mjeseca zatvora.  
Ocjenom izvedenih dokaza utvrđeno je da je optuženi učinio krivično djelo koje
mu je stavljeno na teret. Optuženi  je učinio krivično djelo na način što je
upravljajući u saobraćaju putničkim motornim  vozilom “Volvo” reg. ozn. BR AF
106, vlasništvo B.M.a, na magistralnom putu Ulcinj – Bar, pa dolaskom u
naselju Čeluga, Opština Bar, nije obratio dužnu pažnju na pješaka – oštećenog
koji se nalazio na kolovozu uz desnu ivicu puta, a I vozilo u kretanju nije
držao što bliže desnoj ivici kolovoza,  i na tolikoj udaljenosti od nje da ne
ugrožava druge učesnike u saobraćaju, pa dolaskom na kritičnom mjestu desnom
stranom  vozila  udara u pješaka oštećenog Dj. B. koji se nalazio na betonskoj
površini uz desnu ivicu kolovoza, gledano iz pravca Ulcinja prema Baru, kojom
prilikom je oštećeni zadobio tešku tjelesnu povredu u vidu preloma desne
lišnjače. Vrsta i težina tjelesnih povreda oštećenog  utvrđena je iz nalaza i
mišljenja vještaka medicinske struke dr. K.N. od 17.06.2010. godine, koji je
sud prihvatio kao jasan i stručan,a koji nalaz je vještak dao na osnovu
medicinske dokumentacije Opšte bolnice u Baru. Sud je i nalaz i mišljenje
vještaka saobraćajne struke  na koji nije bilo primjedbi, takođe  cijenio  kao
jasan i stručan, pa mu je poklonio punu vjeru.  
Odredbom čl. 13. st.1. Zakona o bezbjednosti saobraćaja na putevima je
proisano  da je vozač  dužan da obrati pažnju na pješake koji se nalaze na
kolovozu ili stupaju na kolovoz,a čl 27. st.2.  Istog zakona  je propisano da
je vozač  dužan da vozilo u kretanju drži što bliže desnoj ivici kolovoza i na
tolikoj udaljenosti od nje da, s obzirom na brzinu kretanja vozila, uslove
saobraćaja i stanje i karakteristike puta, ne ugrožava druge učesnike u
saobraćaju i ne izlaže sebe opasnosti.Optuženi je postupao protivno navedenim
odredbama jer nije obratio adekvatnu pažnju prema pješaku, koji se kretao uz
desnu ivicu kolovoznog puta, gledano u smjeru kretanja vozila.Optuženi nije ni
održavao bezbjedni smjer kretanja vozila desnom stranom kolovoza na bezbjednoj
udaljenosti od desne ivice puta pa je optuženi postupao protivno navedenim
odredbama zakona,što je za posledicu imalo da je sa vozilom kojim je upravljao
dolaskom na kritično mjesto desnom stranom vozila udario u pješaka – oštećenog
Dj. B. koji se nalazio na betonskoj površini, uz desnu ivicu kolovoza, gledano
iz pravca Ulcinja prema Baru.  
Optuženi je bio svjestan da usled predstavljenog načina vožnje može ugroziti
bezbjednost saobraćaja, odnosno ostvariti zabranjenu posledicu, ali je olako
držao da će je moći spriječiti ili da ona neće nastupiti. U odnosu na krivično
djelo­ ugrožavanje javnog saobraćaja iz čl. 339 st. 3 u vezi st. 1 Krivičnog
zakonika, optuženi je postupao sa svjesnim nehatom. Kao posledica izvršenja
osnovnog krivičnog djela nastupila je teška tjelesna povreda oštećeog Đ. B., a
optuženi je u odnosu na nastalu težu posledicu postupao sa nehatom.  
Odlučujući se za krivičnu sankciju sud je na strani optuženog cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio porodične prilike optuženog jer je
oženjen otac troje djece, kao  držanje optuženog nakon krivičnog djela, jer je
imao veoma korektan odnos prema oštećenom, i stav oštećenog koji se nije
pridružio krivičnom gonjenju. Od otežavajućih okolnosti sud je cijenio da je
optuženi ranije osudjivan. Imajući u vidu kvalitet navedenih okolnosti, sud je
optuženog osudio na kaznu zatvora u trajanju od 30 dana. Kako je optuženi 2008
godine osudjen za umišljajno krivično djelo, a odredbom čl. 54 st.3. Krivičnog
zakonika propisano je da se uslovna osuda ne može izreći  ako nije proteklo
više od pet godina od pravosnažnosti osude kojom je učiniocu izrečena kazna za
umišljajno krivično djelo, kao što je slučaj kod optuženog, to sud optuženom
nije mogao izreći uslovnu osudu. Ocjenjeno je da izrečena kazna zatvora po
ocjeni suda odgovara težini učinjenog krivčnog djela I krivici optuženog  I
predstavlja mjeru da bi se postigla svrha kažnjavanja.  
S obzirom da oštećeni Dj. B. nije postavio imovinsko pravni zahtjev, to sud o
istom nije odlučivao.  
Odluka o troškovima zasniva se na odredbi čl.202 ZKP-a. Dosuđeni iznos se
odnosi na plaćanje nalaza vještaka medicinske struke u iznosu od 60,50 eura,
nalaza i mišljenja vještaka saobraćajne struke u iznosu od 104,50 eura, kao i
troškove za rad suda koji su određeni prema trajanju, složenosti krivičnog
postupka i imovinskim prilikama optuženog.  
Na osnovu izloženog odlučeno je kao u izreci presude.  
OSNOVNI SUD U BARU
Dana 11.11.2010. godine  
ZAPISNIČAR,                                                      PREDSJEDNIK
VIJEĆA - SUDIJA  
Amira Nikičić
Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici u roku od
15 dana od dana prijema pismenog otpravka.
Žalba se predaje ovom sudu u dva primjerka.  
DNA:
1 x ODT
1 x optuženi
1 x oštećeni nakon pravosnažnosti
1 x spisi