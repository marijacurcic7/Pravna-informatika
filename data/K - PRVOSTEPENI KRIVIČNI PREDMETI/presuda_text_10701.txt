K.br. 149/2012 
U IME CRNE GORE
      **OSNOVNI SUD U BERANAMA** , po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv okrivljenog **K. Ž.,** iz B., zbog krivičnog djela šumska krađa iz čl. 324. st.1. Krivičnog zakonika, po optužnom predlogu   Osnovnog državnog tužilaštva u Beranama Kt.br. 143/2012 od 31.avgusta 2012.godine,  nakon održanog glavnog i javnog pretresa, u prisustvu Zamjenika ODT-a u Beranama Vladana Đalović, okrivljenog K. Ž. i predstavnika oštećene Uprave za šume Pljevlja-PJ B., S. Ć., donio i javno objavio dana 01.10.2012.godine,

P R E S U D U
      Okrivljeni **K. Ž., JMBG .... ,** od oca V. i majke N., rođene B., rođenog .....godine, u B., sa prebivalištem u selu B., opština B., neoženjen, državljanin Crne Gore, završio osnovnu školu, nezaposlen, siromašnog imovnog stanja, neosuđivan.

K r i v   j e
      Što je:

      Dana 17.07.2012.godine, u državnoj šumi, u mjestu zv."R.", u 121.odjeljenju, opština B., radi krađe oborio 27.grabovih stabala, ukupne drvne mase 1,24 m3.

      \- Čime je izvršio krivično djelo šumska krađa iz čl. 324. st.1 Krivičnog zakonika.

      \- Pa mu sud za izvršeno krivično djelo na osnovu navedenog zakonskog propisa, te primjenom čl. 32, 36, 39, 42, 52, 53 i 54  KZ,  kao i primjenom člana 374. ZKP-a,

           I z r i č e  
USLOVNU OSUDU
      Kojom mu utvrđuje kaznu zatvora u trajanju od 45 (četrdesetpet)  dana i istovremeno određuje da se ista neće izvršiti ako okrivljeni za vrijeme od 1 (jedne) godine od dana pravosnažnosti presude ne učini novo krivično djelo i **osuđuje** na novčanu **NOVČANU KAZNU**   u iznosu od 200,00 € (dvije stotine eura) koju je dužan platiti u roku od 15 dana od dana pravosnažnosti presude.  Ukoliko ista ne bude plaćena u navedenom roku zamijeniće se tako što će se za svakih započetih  25 (dvadeset pet) eura novčane kazne odrediti 1 (jedan) dan zatvora, a ako okrivljeni plati samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti.

      Okrivljeni se obavezuje da plati sudu troškove krivičnog postupka-paušal u iznosu od 30,00 (trideset) eura, roku od 15 dana po pravosnažnosti presude pod prijetnjom prinudnog izvršenja.

      Okrivljeni  se na osnovu čl. 239. st.2. ZKP-a obavezuje da na ime imovinsko pravnog zahtjeva za naknadu štete oštećenoj Upravi za šume Pljevlja-PJ B. plati iznos od 23,21 euro, u roku od 15 dana od dana pravosnažnosti presude, a pod prijetnjom prinudnog izvršenja.

O b r a z l o ž e nj e
      Osnovno državno tužilaštvo u Beranama, podnijelo je optužni predlog Kt.br.143/2012 od 31.avgusta 2012.godine,  protiv okrivljenog K. Ž.,  iz B., da je izvršio krivično djelo šumska krađa iz čl. 324. st.1 Krivičnog zakonika.

      Na glavni pretres od 01.10.2012.godine, Zamjenik ODT-a u Beranama Vladan Đalović, u završnoj riječi je izjavio, da ostaje pri podnijetom optužnom predlogu, jer je dokazima izvedenim tokom postupka utvrđeno da je okrivljeni izvršio krivično djelo šumske krađe iz čl. 324. st.1. Krivičnog zakonika, a što proizilazi kako iz priznanja okrivljenog, tako i iz iskaza svjedoka O. A., lugara Uprave za šume, prijave za šumsku štetu Uprave za šume  i izvještaja Šefa zaštite šuma podnijete od strane lugara. Te imajući u vidu i činjenicu da je okrivljeni u potpunosti prizano izvršenje krivičnog djela, da do sada nije osuđivan, predložio sudu da okrivljenog K. Ž. oglasi krivim i utvrdi mu kaznu zatvora u trajanju od 3 mjeseca i istovremeno odredi da se ista neće izvršiti ukoliko u roku od jedne godien po pravosnažnosti presude ne učini novo krivično djelo i osudi na novčanu kaznu u iznosu od 200,0 eura.

      Predstavnik oštećene Uprave za šume Pljevlja -PJ B.,  dipl. pravnik Ć. S., u završnoj riječi je izjavila, da se pridružuje krivičnom gonjenju protiv okrivljenog i da postavlja odštetni zahtjev kako to stoji u prijavi za šumsku štetu, tj. u iznosu od 23,21 euro.

      Izjašnjavajući se o navodima iz optužnog predloga Osnovnog državnog tužioca iz Berana, okrivljeni **K. Ž.,**   je tokom postupka u svoju odbranu naveo, da priznaje da je izvršio krvično djelo koje mu je stavljeno na teret, kao i krivicu i da je tačno da ga je dana 17.07.2012.godine, oko 17,00 časova, u mjestu zv."R.", u šumi prilikom utovara 27 komada grabovih stabala-živaca zatekao lugar. Te da je tačno, da je u jednom momentu prilikom utova tih drva koje je htio da iskoristi za svoje potrebe došao  i K. Z.,  i pri dolasku pčeo da ga vrijeđa i da mu ne dozvoljava utovar drva i istom saopštio da je posjekao drva. Dalje je naveo, da je tada došao lugar O. A.,  premjerio panjeve od posječenih grabovih stabala i utvrdio količinu i da mu je lugar tada saopštio  da su drva posječena u državnoj šumi, te i da će podnijeti prijavu. U završnoj riječi je izjavi, da još jednom priznaje izvršenje krivičnog djela, i obećao sudu da neće više činiti ovakva, niti bilo koja druga krivična djela, pa moli  sud da ga što blaže kazni.

      Radi pravilnog i zakonitog presuđenja ove krivično pravne stvari sud je na glavnom pretresu u dokaznom postupku izveo sledeće dokaze: saslušao svjedoka O. A., pročitao  prijavu za šumsku štetu JP Crna Gora Šume-Pljevlja PJ Šumsko gazdinstvo K.-B. ŠKR br..... od 23.07.2012.godine, pročitao izvještaj Šefa zaštite šuma Uprave za šume CG Pljevlja-PJ B. od 23.07.2012.godine i pročitao izvod iz kaznene evidencije za okrivljenog.

      Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl. 16 i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude dokazane, da je okrivljeni  K. Ž., izvršio krivično djelo šumska krađa iz čl. 324 st.1 Krivičnog zakonika, pa ga je oglasio krivim i krivično odgovornim.

      Iz iskaza svjedoka **O. A.,** je utvrđeno, da je dana 17.07.2012.godine, oko 17,00 časova, redovnim obilaskom reona, sa kojim  je zadužen, u mjestu zv."R.", u državnoj šumi, zatekao K. Ž., iz B., koji je bio posjekao 27 komada grabovih stabala-živaca, a koja drvna masa se nalazila  pored traktora sa prikolicom. Dalje je naveo,  da prije nego što je došao na lice mjesta, da je  došao i K. Z., koji mu je kazao da je tu sječu izvršio K. Ž.. Te obzirom da je  riječ o šumi koja ja državno vlasništvo,  izvršio premjer panjeva na licu mjesta i utvdio da ukupna količina bespravno posječene drvne mase iznosi 1,24 m3. Te da je i K. Ž. i K. Z. saopštio da se radi  o šumi u državnom vlasništvu, te i da ne smiju drva da pomjeraju sa lica mjesta.

      Sud je u potpunosti prihvatio iskaz svjedoka O. A., a koji iskaz nije osporen odbranom okrivljenog, niti ostalim izvedenim dokazima tokom postupka.

      Iz prijava za šumsku štetu JP Crna Gora Šume-Pljevlja PJ Šumsko gazdinstvo K.-B. ŠKR br..... od 23.07.2012.godine i izvještaja Šefa zaštite šuma Uprave za šume CG Pljevlja-PJ B. od 23.07.2012.godine, je utvrđeno,da je dana 17.07.2012.godine  reonski lugar izvršio premjer panjeva u mjesto "R.", u 121.odjeljenju, u količini od 1,24 m3, vrijednosti 23,21 euro.

        Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog K. Ž., stekla sva bitna obilježja bića krivičnog djela šumska krađa iz čl.324 st.1 Krivičnog zakonika, jer nije bilo osnova koji bi isključivali postojanje krivičnog djela i krivice okrivljenog. Naime, tokom postupka je nesumnjivo utvrđeno da je okrivljeni K. Ž., dana 17.07.2012.godine, u državnoj šumi, u mjestu zv."R.", u 121.odjeljenju, opština B., radi krađe oborio 27.grabovih stabala, ukupne drvne mase 1,24 m3. Djelujući na opisani način okrivljeni je postupao sa umišljajem, svestan da vrši krivično djelo u državnoj šumi, bez doznake i odobrenja, pa je htio postizanje zabranjene posledice u namjeri da sebi pribavi protivpravnu imovinsku korist u iznosu od 23,21 euro.

      Prilikom odlučivanja o izboru vrste i visine krivične sankcije, koju u konkretnom slučaju treba primijeniti prema okrivljenog za naprijed navedeno krivično djelo, sud je uzeo u obzir sve okolnosti u smislu čl. 42 KZ. Tako je od olakšavajućih okolnosti sud okrivljenom K. Ž., cijenio i uzeo u obzir da je neoženjen, nezaposlen, te da do sada nije osuđivan, a što je utvrđeno na osnovu izvoda iz KE UP PJ Berane. Otežavajućih okolnosti na strani okrivljenog nije bilo, pa mu je sud na osnovu čl.53 i 54. Krivičnog zakonika, utvrdio kaznu zatvora u trajanju od 45 dana i istovremeno odredio da se ista neće izvršiti ako okrivljeni za vrijeme od 1 godine od dana pravosnažnosti presude ne učini novo krivično djelo. Istovremeno sud je okrivljenom i izrekao novčanu kaznu u iznosu od 200,00 €, a koju je dužan platiti u roku od 15 dana od dana pravosnažnosti presude, a ukoliko ista ne bude plaćena u navedenom roku zamijeniće se tako što će se za svakih započetih  25 (dvadeset pet) eura novčane kazne odrediti 1 (jedan) dan zatvora, a ako okrivljeni plati samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti. Sud je uvjerenja da će se ovom vrstom i visinom kazni u okviru opšte svrhe izricanja krivičnih sankcija predviđenih čl.4 st. 2 KZ postići svrha kažnjavanja propisana čl. 32 istog Zakona. Sud je uvjerenja da je utvrđena i izrečena kazna srazmjerna težini izvršenog krivičnog djela i stepenu krivične odgovornosti okrivljenog, te da će ovako izrečena novčana kazna, kao i utvrđena kazna zatvora pozitivno djelovati na prevaspitavanje okrivljenog i da će ista na njega uticati da ubuduće ne vrši krivična djela.

  Odluka o troškovima krivičnog postupka-paušala u iznosu od 30,00 (trideset) eura, odmjerena je  s obzirom na trajanje i složenost krivičnog postupka, te imovnog stanje okrivljenog na osnovu čl. 226. st.3. ZKP-a

      Okrivljeni  se na osnovu čl. 239. st.2. ZKP-a obavezuje da na ime imovinsko pravnog zahtjeva za naknadu štete oštećenoj Upravi za šume Pljevlja-PJ B. plati iznos od 23,21 euro, u roku od 15 dana od dana pravosnažnosti presude, a pod prijetnjom prinudnog izvršenja.

      Na osnovu iznijetog odlučeno je kao u izreci presude.

OSNOVNI SUD U BERANAMA
Dana, 01.10.2012. godine 
Zapisničar
S  U  D  I  J  A,
Momirka Fatić
Milovan Spasović 
PRAVNA POUKA:
Protiv ove presude nezadovoljna stranka ima
pravo žalbe u roku od 8 (osam) dana od dana
prijema iste i to Višem sudu u Bijelom Polju,
a preko ovog suda.  