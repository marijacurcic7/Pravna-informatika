HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.265/11
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović uz sudjelovanje zapisničara Leković Zore, u krivičnom predmetu protiv
optužene K. M. iz P.,koju brani D. M. advokat iz P., zbog krivičnog djela
kradja iz čl.239 st.1 Kz po optužnom predlogu ODT Pljevlja Kt.br.327/11 od
19.12.2011.godine, nakon održanog glavnog i javnog pretresa u prisustvu
zamjenika ODT Pljevlja Tomčić Milivoja, punomoćnika oštećene G. I., branioca
optužene D. M. a u odsutnosti optužene K. M., dana 25.05.2012.godine, donio je
i javno objavio
P R E S U D U
Optužena K. M.,  od oca B. i majke S. rodjene G., rodjena u P. dana
....godine, sa prebivalištem u selu K., opština P., državljanin CG, udovica,
majka 6 punoljetne djece, polupismena, domaćica, govori srpskim jezikom,
razumije crnogorski jezik, lošeg imovnog stanja, neosudjivan.
K R I V A J E
Što je :
U periodu od 01.08.2011.godine do 01.11.2011.godine u svojoj porodičnoj kući u
selu K. opština P., u namjeri da sebi pribavi protipravnu imovinsku korist,
oduzimala električnu energiju na način što je ogoljela dovodno kablo ( jednu
žilu-fazu) prije električnog brojila i sa tog mjesta sa provodnikom promjera 2
x 1,5 mm izvršila prespajanje na glavne osigurače od 63 A tako da se utrošena
električna energija u ukupnoj količini od 1582.8 KWh nije registrovala preko
električnog brojila marke "Iskra" broj 2603357 pa je na taj način oštetila E.
P. za iznos od 147,92 €,
čime je izvršila krivično djelo kradje iz čl.239 st.1 Kz,
pa joj sud na osnovu već citiranog zakonskog propisa te primjenom članova
4,13,15,32,36,42,52 ,53 i 54 Kz, te čl.226,229,239 i 374 Zkp-a i z r i č e
USLOVNU OSUDU
Sa kojom se optuženoj K.M. utvrdjuje kazna zatvora u trajanju od 30(trideset)
dana i istovremeno odredjuje da se ista neće izvršiti ako optužena u roku od
jedne godine dana ne izvrši novo krivično djelo.
Optužena je dužna platiti ovom sudu na ime troškova krivičnog postupka iznos
od 60,50 eura kao i na ime paušala iznos od 27,50 €,
a ovo u roku od 15.dana po pravnosnažnosti presude , pod prijetnjom prinudnog
izvršenja.
Obavezuje se optužena da oštećenoj E. P. na ime imovinsko pravnog zahtjeva
plati iznos od 147,92 €.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.327/11 od
19.12.2011.godine optužilo je K. M. iz Pljevalja, da je izvršila krivično
djelo kradje iz čl.239 st.1 Kz, a na način, mjesto i vrijeme bliže opisano
izrekom ove presude i u završnoj riječi ODT Pljevlja predložio je da sud
optuženu oglasi krivom i osudi po zakonu.
Punomoćnik oštećene E. P. u završnoj riječi pridružio se krivičnom gonjenju
protiv optužene i postavio imovinsko pravni zahtjev u iznosu kako je to našao
vještak elektro struke.
Optužena K. M. ne priznajući izvršenje krivičnog djela ni svoju krivicu u
svojoj odbrani navodi da su kuću ona i njen suprug M. napravili i u nju
uselili prije dvadesetak godina, kad su uselili struja je bila priključena.
Njen suprug je umro prije 8.godina i ona od tada živi sama. Sjeća se da je
struju u kuću razveo i brojilo postavio njihov sada pokojni zet K. V.i to
brojilo koje je V. postavio bilo je sve do prošle jeseni kada ga je E.
zamijenila.Dalje je kazala da su joj prošle godine bili isključili struju zbog
duga i ona je tada pala u kupatilu jer nije vidjela bez struje da se kreće po
kući a inače se teško kreće, boli je kuk i ledja i povijena je. Kad je sin
platio struju priključili su joj struju ali ona tada nije bila u kući a kuću
nezaklapa tako da nezna ko joj je priključio struju, vjerovatno električari.
Dalje je kazala da su u novembru prošle godine došla dvojica električara,
jedan je sjedio pred kućom a drugi je gledao brojilo i rekli su joj da će da
je predaju na sud i da hoće da joj isključe struju a ona im rekla da je
predaju na sud ali da joj ne isključuju struju i oni joj nisu isključili
struju a ovaoj električar što je bio u kući nešto je govorio električaru koji
je bio pred kućom i taj pred kućom je nešto pisao ali ona slabije čuje pa
nezna šta mu je taj govorio ali je pitala električara koji je pisao šta piše i
on joj rekao da piše da je preda na sud. Posle toga su došli električari i
zamijenili brojilo. Kazala je da se u struju razumije samo kad je nema.
Tvrdila je da nije znala da se u njenoj kući krade struja. Potpisala je
zapisnik koji je napisao električar koji je sjedio pred kućom i dodala da niti
se razumije u brojilo niti bi smjela dohvatiti do brojila, da nije krala
struju niti znala da se krade u njenoj kući a sud neka radi šta hoće.
Glavni pretres shodno čl.457 Zkp-a održan je u odsutnosti uredno pozvane
optužene koja je svoju odbranu iznijela na glavnom pretresu dana
15.05.2012.godine.
Branilac optužene u završnoj riječi predložio je da sud optuženu oslobodi od
optužbe jer u postupku nije dokazano da je optužena izvršila krivično djelo
kradje kako joj se to javnom optužbom stavlja na teret kao i da nije dokazano
da je optužena znala da neovlašćeno troši električnu energiju u svojoj kući te
da nije utvrdjen umišljaj na strani optužene, radnje koje su predvidjene u
optužnom predlogu kao način izvršenja krivičnog djela obzirom na starost i
bolest i nestručnost optužene optužena nije mogla da preduzme. Troškove
postupka je tražio na teret budžetskih sredstava.
U dokaznom postupku sud je pročitao zapisnik o kontroli mjernog mjesta
br.000345 od 01.11.2011.godine, saslušao svjedoke K. N. i Č. B., pročitao
iskaz svjedoka B. H., pročitao nalaz i mišljenje vještaka R. G. i pročitao
izvod iz KE za optuženog .
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći odbranu
optužene K. M. sud je utvrdio činjenično stanje bliže opisano izrekom ove
presude.
Naime,optužena K. M. ne priznaje izvršenje krivičnog djela ni svoju krivicu
navodeći da se ona u struju nerazumije, da nebi smjela dohvatiti do brojila te
da nije krala struju niti znala da se krade struja u njenoj kući.Kazala je da
u kući živi sama.
Provjeravajući odbranu otpužene sud je izveo naprijed navedene dokaze pa se
tako iz zapisnika o kontroli mjernog mjesta broj 000345 od 01.11.2011.godine
utvdjuje da je toga dana vršena zamjena brojila od strane radnika ED P. u
porodičnoj kući optužene te da je prilikom te zamjene brojila iza table
brojila nadjena paralelna veza tako što je dovodna žica proguljena i sa nje
odvedena dva provodnika 2 x 1,5 mm i stavljene na glavne osigurače od 63 A
koji su iza brojila i kada su isti uvrnuti struja nije išla preko mjerenja.
Dovodni kabal je 6 mm i ide direktno u brojilo pa na glavne osigurače.
Svjedoci Č. B. i B. H. radnici ED P. su kazali da su dana 01.11.2011.godine
otišli u selo K. da zamijene električno brojilo u porodičnoj kući K. M., sa
sobom su ponijeli novo brojilo i kad su došli u K. zatekli su jedino K. M.
koja im je rekla da su joj prije izvjesnog vremena električari isključivali
električnu energiju zbog duga. Kazali su joj da su došli da zamijene brojilo.
Svjedok Č.je kazao da kada je počeo da skida staro brojilo i kad je izbio
glavni osigurač primijetio je da na osiguraču ima struje i na brojilu što im
je postalo sumnjivo pa su morali da skinu razvodnu tablu sa osiguračima i tom
prilikom vidjeli da je iza table a prije brojila dovodno kablo proguljeno
(jedna žila-faza) i da sa tog proguljenog dijela idu dva provodnika promjera 2
x 1,5 mm na glavne osigurače od 63 A tako da električna energija koja je išla
preko ovih provodnika nije išla preko brojila i brojilo je nije registrovalo.
Svjedoci su kazali da su tada otklonili nepravilnosti, kablo odnijeli u
preduzeće i sačinili zapisnik o kontroli mjernog mjesta koji je optužena
potpisala ističući da joj nije ništa poznato oko nepravilnosti na brojilu i da
ona do brojila nije dohvaćala. Pokušali su da joj isključe struju ali je
optužena kazala da je starija žena i da često noću izlazi pa joj nisu
isključili struju. Svjedok Č. B.je kazao da se brojilo nalazi u unutrašnjosti
hodnika kuće.
Sud u cjelosti prihvata kao istinite i krajnje nepristrasne iskaze svjedoka Č.
i B., smatrajući da su ovi svjedoci izjavili samo ono što su lično vidjeli
prilikom zamjene brojila kod optužene. Da su navodi ovih svjedoka tačni
utvrdjuje se i iz zapisnika o kontroli mjernog mjesta od 01.11.2011.godine.
Iz nalaza i mišljenja vještaka R. G.koji nalaz je sud prihvatio kao objektivan
i dat po pravilima struke utvrdjeno je da je način neovlašćene potrošnje
prikazan zapisnikom od 01.11.2011.godine tehnički moguć kao i da je sporni
period neovlašćene potrošnje od 01.08.2011.godine do 01.11.2011.godine a ovo
na osnovu Pravila o snabdijevanju električnom energijom Sl.list CG 54/09 i to
na osnovu čl.59 tačka 3 ovih Pravila te da ukupna neovlašćena potrošnja ovog
potrošača za sporni period od 3.mjeseca iznosi 147,92 €.
Svjedok K. N., sin optužene je kazao da optužena živi sama u selu K. od 2003.
godine, kada je umro njegov otac a brojilo se i dalje vodi na njegovog
pokojnog oca M.. Kazao je da on živi i radi u P. i da povremeno ide kod majke
u selo a povremeno u selo kod majke dolazi i njegovih 5 sestara. Ništa mu nije
poznato što se tiče kradje struje u kući njegove majke u K. ali može da tvrdi
da njegova majka nije krala struju jer je starija žena i nije mogla to
uraditi. Poznato mu je da su dana 04.10.2011.godine dolazili električari ED P.
i izvršila isključenje električne enrgije na brojilu u kući njegove majke jer
struja nije duži vremenski period plaćana a nije mu poznato ko je nakon toga
dolazio i priključio kuću na elektromrežu a u medjuvremenu je njegova majka
platila dug za dvije godine. Početkom novembra mjeseca 2011.godine kada je bio
u selu kod majke ona mu je objasnila da su dolazili električari iz ED P.,
mijenjali električno brojilo i majka mu je dala zapisnik o kontroli mjernog
mjesta koji je ona potpisala. Nije mu poznato niti mu je jasno ko je mogao da
izvrši radnje do električnog brojila i premošćavanje provodnika na koji način
je oduzimana električna energija mimo električnog brojila. Kazao je i to da je
zaposlen u R. u. P. kao električar na održavanju.
Cijeneći iskaz svjedoka K. N.sud je stekao ubjedjenje da ovaj svjedok nije bio
u potpunosti iskren i istinit u svom kazivanju. Sud je prihvatio navode
svjedoka K. N. da njegova majka živi sama u porodičnoj kući u selu
K..Medjutim, navode ovog svjedoka da on nezna niti mu je jasno ko je mogao da
izvrši premošćavanje i prespajanje na brojilu u kući njegove majke sud nije
mogao prihvatiti kao istinite i objektivne već naprotiv ovi njegovi navodi su
po mišljenju suda smišljeni sa ciljem da olakša položaj pred sudom svoje
majke-optužene M. pa njegov iskaz u ovom dijelu sud nije mogao prihvatiti kao
istinit.
Dakle, u postupku je iskazima svjedoka Č. i B. te zapisnikom o kontroli
mjernog mjesta kao i nalazom vještaka R.na nesumnjiv način je utvrdjeno da je
optužena K. M. u periodu od 01.08.2011.godine do 01.11.2011.godine a u namjeri
da sebi pribavi protivpravnu imovinsku korist u svojoj porodičnoj kući u selu
K. u P., oduzimala električnu energiju tako što je ogoljela dovodno kablo
(jednu žilu-fazu) prije električnog brojila i sa tog mjesta sa provodnikom
promjera 2 x 1,5 mm izvršila prespajanje na glavne osigurače od 63 A pa
brojilo nije registrovalo oduzetu električnu energiju u ukupnom iznosu od
1582.8 KWh i time sebi pribavila protipravnu imovinsku korist i na taj način
oštetila E. P. za iznos od 147,92 € te da je optužena znala da neovlašćeno
troši električnu energiju samim tim što potrošnja ne ide preko brojila, dakle
postupala je sa umišljajem i u ovim radnjama optužene stoje svi bitni elementi
bića krivičnog djela kradje iz čl.239 st.1 Kz pa je sud kao umišljajnog
učinioca oglasio krivom i osudio po zakonu. Prilikom donošenja ovakve odluke
sud je cijenio navode optužene K. M. da se ona ne razumije u struju i brojilo
te da ona nije oduzimala električnu energiju u svojoj porodičnoj kući niti
znala da se u njenoj kući oduzima odnosno kako ona to kaže krade struja. Ovi
navodi optužene su smišljeni u cilju olakšanja njenog položaja pred sudom.
Ovakav zaključak suda proizilazi iz činjenica koje su nesporno utvrdjene u
postupku a naime, da optužena K. M. živi sama u porodičnoj kući u selu K. kao
i da se brojilo nalazi u unutrašnjosti kuće odnosno u hodniku. Dakle jedini ko
ima interes za oduzimanjem električne energije je upravo optužena.Nije logično
i protivno je zdravom razumu da neko udje u kuću optužene, izvede radnje na
brojilu i omogući optuženoj da neovlašćeno troši električnu energiju a da
optužena za to nezna. Zaključak suda je da je optužena i znala i bila svjesna
da oduzima električnu energiju u svojoj porodičnoj kući.
Kako je sud u postupku utvrdio da je optužena kao umišljajni učinilac izvršila
krivično djelo kradje iz čl.239 st.1 Kz kako joj je to stavljeno na teret
javnom optužbom to je sud oglasio krivom i osudio po zakonu a u okviru opšte
svrhe krivičnih sankcija sud je cijenio i svrhu uslovne osude. Optužena je
žena stara 80.godina, majka 6 djece, živi od poljoprivrede, lošeg zdrastvenog
stanja. Do sada nije osudjivana.Ove činjenice sud je uzeo kao olakšavajuće
okolnosti na strani optužene i obzirom na iste a u nedostatku otežavajućih
okolnosti sud je mišljenja da u konkretnom slučaju nije nužno radi krivično
pravne zaštite prema ovoj optuženoj izricati kaznu zatavora već da se
opravdano može očekivati da će i samo upozorenje uz prijetnju kaznom dovoljno
uticati na optuženu da više ne vrši krivična djela, pa je sud u smislu
čl.52,53 i 54 Kz optuženoj K. M. utvrdio kaznu zatvora u trajanju od
30(trideset) dana istovremeno odredjujući da se ista neće izvršiti ako
optužena u roku od jedne godine dana ne izvrši novo krivično djelo smatrajući
da će se i na ovaj način postići svrha kažnjavanja zakonom predvidjena.
Shodno čl.226 i 229 ZKP-a sud je optuženu obavezao da na ime troškova
krivičnog postupka plati iznos od 60,50 € koji čini naknada za obavljeno
vještačenje kao i da na ime paušala plati iznos od 27,50 €, koji iznos je
odmjeren obzirom na složenost i dužinu trajanja krivičnog postupka te imovno
stanje optužene.
Oštećena E. P.je postavila imovinsko pravni zahtjev u iznosu kako je to našao
vještak elektro struke. Nalazom i mišljenjem vještaka elektro struke R. G.
utvrdjeno je da je neovlašćenom potrošnjom optužena oštetila oštećenu za iznos
od 147,92 € pa je sud shodno čl.239 Zkp-a obavezao optuženu K. M. da oštećenoj
ED P. na ime imovinsko pravnog zahtjeva plati iznos od 147,92 €.
OSNOVNI SUD U PLJEVLJIMA , dana 25.05.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude može se izjaviti žalba u roku od 8.dana
po prijemu iste Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženoj
1 x Braniocu optužene