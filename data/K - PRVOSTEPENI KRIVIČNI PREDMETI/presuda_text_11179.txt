 
                                                                                                                    K.br.141/11

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog M. V.  iz P. zbog krivičnog djela sprečavanje dokazivanja iz čl. 390. st.3. u vezi st. 2. Krivičnog zakonika, po optužnom predlogu ODT Pljevlja Kt.br.25/10 od 04.10.2010. godine, nakon održanog glavnog i javnog pretresa u prisustvu zamjenika ODT Gačević Božidarke, okrivljenog i oštećenog P. P. , dana 17.10.2011. godine, donio i javno objavio

P R E S U D U 
        Protiv okrivljenog  **M. V.**   od oca M. i majke M. rodjena V., rodjen u P. dana 07.07.1973. godine gdje i živi ul. .... D. br. ..., državljanin CG, radnik oženjen otac troje djece, pismen, završio srednju mašinsku školu, vojsku služio 1991. godine u T., vodi se u  VE, srednjem imovnog stanja, ranije osudjivan

ODBIJA SE OPTUŽBA 
        Da je:  
        dana 18.10.2009. godine oko 18,00 časova u ul. .... D. u P. u namjeri da spriječi ili oteža dokazivanje oštetio - polomio jedan metalni stub - granični znak, koji razgraničava privatno zemljište, vlasništvo oštećenog P. P., od zemljišta vlasništvo Opštine P.,  
        čime bi izvršio krivično djelo sprečavanje dokazivanja iz čl.390. st.3. u vezi st. 2. Krivičnog zakonika.

        Usled odustanka zamjenika ODT od optužbe na glavnom pretresu.

        Troškovi krivičnog postupka padaju na teret budžetskih sredstava ovog suda.

O b r a z l o ž e n j e 
         Osnovno državno tužilaštvo u Pljevljima optužnim predlogom Kt.br.25/10 od 04.10.2010. godine optužilo je okrivljenog M. V. iz P. zbog krivičnog djela sprečavanje dokazivanja iz čl. 390. st.3. u vezi st.2. Krivičnog zakonika.  
        Na glavnom pretresu od dana 17.10.2011. godine, posle završenog dokaznog postupka, zamjenik ODT Pljevlja je izjavio da odustaje od optužbe protiv okrivljenog zbog nedostatka dokaza.  
        Oštećeni P. P. koji je prisustvovao glavnom pretresu je izjavio da ne želi da preuzme krivično gonjenje protiv okrivljenog.  
        Pošto je zamjenik ODT u toku glavnog pretresa odustao od optužbe protiv okrivljenog, sud je na osnovu člana 372. st.1. tačka 1. ZKP CG odlučio kao u izreci ove presude.  
        Shodno članu 230. ZKP CG riješeno je da troškovi krivičnog postupka padaju na teret budžetskih sredstava suda.

OSNOVNI SUD U PLJEVLJIMA
dana 17.10.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu
                                  iste Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  