 
                                                                                                        K.br.143/11

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom prdmetu protiv okrivljene L. R. iz P. zbog krivičnog djela zloupotreba položaja u privrednom poslovanju iz čl. 272. st.2. u vezi st. 1. Krivičnog zakonika po optužnom predlogu ODT Pljevlja Kt.br.82/11 od 05.06.2011. godine, nakon održanog glavnog i javnog pretresa u prisustvu zamjenika ODT Djurović Veljka, okrivljene kao i zastupnika oštećenog S. E., dana 19.09.2011. godine, donio je i javno objavio

P R E S U D U 
        Okrivljena **L. R.** ,  JMBG  ... od oca D. i majke M. rodjena L., rodjena u P. dana 21.01.1972. godine gdje i živi ul. K. P. ..., državljanka  CG, trgovac, udata, majka dvoje djece, pisemna, završila trgovačku školu, srednjeg imovnog stanja, ranije ne osudjivana,

K r i v a     j e 
        Što je:  
        tokom mjeseca februara 2011. godine, radeći kao prodavac u "T. s. 8" u ul. K. P. . u P., u namjeri da sebi pribavi protivpravnu imovinsku kosrist od pazara u ukupnom iznosu od 1.050,00 eura koji novac joj je povjeren na radu i time sebi pribavila protivpravnu imovinsku korist u iznosu od 1.050,00 eura za koji iznos je oštetila "T. s."  iz P.,  
        čime je izvršila krivično djelo zloupotreba položaja u privrednom poslovanju i čl. 272. st.2. u vezi st. 1. Krivičnog zakonika,  
        pa joj sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG    i z r i č e

USLOVNU OSUDU 
         S tim da joj utvrdjuje kaznu zatvora u trajanju od 6 mjeseci (šest mjeseci) i istovremeno odredjuje da se ista neće izvršiti ukoliko okrivljena u roku od dvije godine dana ne izvrši novo krivično djelo.  
        Okrivljena se obavezuje da na ime paušala plati ovom sudu iznos od 55,00 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnicom Kt.br.82/11 od 05.06.2011. godine optužilo je okrivljenu L. R. iz P. zbog krivičnog djela zloupotreba položaja u privrednom poslovanju iz čl. 272. st.2. u vezi st. 1. Krivičnog zakonika, a na glavnom pretresu od dana 19.09.2011. godine zamjenik ODT-a je izmijenio optužnicu u optužni predlog, pa je u završnoj riječi predložio da sud okrivljenu oglasi krivom i osudi po zakonu.  
        Zastupnik oštećenog "T. s." iz P. u završnoj riječi je istakao da se ne pridružuje krivičnom gonjenju protiv okrivljene niti isitče imovinsko-pravni zahtjev pošto je okrivljena u cjelosti obeštetila njihovu firmu uplatom cjelokupnog duga.  
        Okrivljena L. R. je u svoju odbranu u predmetu istrage istakla da od 2008. godine pa do februara 2011. godine bila zaposlena kao prodavac u Firmi  "T. s." iz P. ta da je radila u ul. K. P. u P. Dalje ističe da je tačno da je iz pazara ove prodavnice uzela 1.050,00 eura, ali ne za svoje potrebe već je taj novac dala G. G. iz P. i to u dva navrata i to dana 26.02.2011. godine mu je dala iznos od 400,00 eura, a 27.02.2011. godine iznos od 650,00 eura. G. je upoznala decembra mjeseca 2010. godine jer joj je on bio mušterija i došao je da dopunu račun za moblini telefon, pa je nju tada nazvala koleginica iz P. da se interesuje da kupi sir i G. je slušao taj njihov razgovor i pitao ju je da li joj treba sir pa je ona rekla da joj treba koleginici iz P.pa je on objasnio da njegova tetka ima sir i da će on donijeti kantu od 10 kg sira od tetke što je i učinio, pa mu je ona platila taj sir u iznosu od 30,00 eura i isti poslala koleginici u P. G. je i dalje nastavio da dolazi kod nje kao mušterija, pa je ona 08. ili 09.februara primila platu i sjedela u kiosku i sabirala rate koje treba da plati od te plate kada je došao G. i upitao je i zamolio da mu da 100,00 eura od plate da bi on nešto uplatio na račun jer nije mogao da ide kući i rekao da će joj za pola sata vratiti tih 100,00 eura pa mu je i dala taj novac. G. joj ni do današnjeg dana nije vratio taj novac. Prošlo je nekoliko dana kada je ona tražila od G. da  joj vrati 100,00 eura pa joj je obećavao da će joj isti vratiti kada dobije neki novac. Htjela je da o ovome obavijesti policiju, ali joj je G. prijetio da to ne čini, pa joj je čak rekao da u autu ima očev pištolj te da će isti ako treba i upotrebiti. Od tada je G.svakoga dana dolazio u kiosk i dopunjavao račun na mobilni telefon, ali nije htio da plaća pa je ona to sve nadoknadjivala i svakodnevno joj je prijetio. Takodje, dana 26.februara 2011. godine kada je radila drugu smjenu negdje oko 20,00 časova obzirom da im nije radio monitor od kompjutera, pa su pazare nosili zbog toga kući, pazar je stavila u kovertu s namjerom da ga ponese kući, pa je tada došao G. pa joj je tražio da mu da pazar i da će joj isti vratiti do 22,00 časa, pa mu je ona dala kovertu sa pazarom u kojoj je bilo 400,00 eura, a to mu je dala iz straha jer joj je prijetio. Sjutri dan je takodje došao i kada mu je tražila pazar da joj vrati on joj je rekao da mu da pazar i od toga dana pa će joj sve zajedno vratiti uz to joj je i prijetio pa je ona i učinila i dala mu pazar u kome je bilo 650,00 eura rekavši joj da to nesmije prijaviti policiji. Nakon svega ovoga sjutri dan je upoznala svog muža o svemu ovome što joj se dešavalo, a onda je G. prijavila u policiju. Nakon toga u kiosku je izvršen popis od strane firme i utvrdjen je taj manjak u iznosu od 1.050,00 eura koji je ona u medjuvremenu nadoknadila firmi, ali je zbog svega ovoga ostala bez posla. G. joj ni do današnjeg dana nije vratio tih 1.050,00 eura kao ni prethodnih 100,00 eura koje mu je dala. Posebno objašnjava da

taj novac nije prisvojila za svoje potrebe već ih je zbog straha od prijetnji
G. njemu dala kako je i rekla. Posebno ističe da se kaje što je ovaj novac
dala G., ali je to uradila iz straha, i zna da to G. neće priznati i svjesna
je da nema ni svjedoka za to.
            U završoj riječi je istakla da se ne osjeća krivom, da ne priznaje krivicu, pa je na kraju svoju odgovornost ostavila sudu na slobodnu procjenu.
            U dokaznom postupku sud je saslušao zastupnika oštećenog "T. s." P. S. E., pročitao iskaze svjedoka Ć. C. i G. G., pročitao ugovor o radu br. 1628 od 28.12.2010. godine zaključen izmedju "T. s." iz P. kao poslodavca s jedne strane i okrivljene kao zaposlene sa druge strane, pročitao izvjšetaj "T. s." br. 234 od 10.03.2011. godine, pročitao dopis firme "T.  s." br. 902 od 26.05.2011. godine upućen ovom sudu i pročitao izvještaj iz KE za okrivljenu br. 03-245/11-2559/2 od 29.03.2011. godine.
            Nakon provedenog dokaznog postupka i nakon ocjene svih izvedenih dokaza kako skupa tako i pojednačno i u njihovoj medjusobnoj povezanosti, a takodje imajući u vidu i odbranu okrivljene sud je utvrdio da je okrivljena L. R. iz P. izvršila krivično djelo koje joj se optužnim predlogom ODT-a stavlja na tere, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih izvedenih dokaza kao i na osnovu djelimičnog priznanja okrivljene.
            Naime,  zastupnik oštećenog "T. s." je u svom iskazu u predmetu istrage istakao da se oštećeni "T. s." ne pridružuje krivičnom gonjenju protiv okrivljene L. R. koja je bila radnik tog preduzeća niti postavlja imovinsko-pravni zahtjev jer je okrivljena u medjuvremenu oštećenom nadoknadila iznos od 1.050,00 eura. Ističe da nije ovlašćen da dostavlja sudu popisne liste kada je izvršen popis.        
            Svjedokinja Ć. C. je isakla da je zaposlena u Preduzeću "T. s." iz P., a radi u prdajnom objektu br. ... u ul. K. P. u P. Do 02.marta 2011. godine u ovom prodajnom objektu je radila i optužena L. R. Dana 28.02.2011. godine kada je došla u drugu smjenu okrivljena koja je radila prvu smjenu joj je rekla da je u subotu napao G. G. i da joj je oteo 1.050,00 eura od pazara pa ju je pitala da li je to prijavila policiji, a ona joj je rekla da nije zbog toga što joj je G. prijetio, ali jeste toga jutra 28.02.2011. godine. Dana 02.03.2011. godine u poslovnom objektu u kome su radili ona i L. R. njihovo preduzeće je izvršilo popis i tom prilikom u popisu je utvrdjeno da od pazara nedostaje 1.050,00 eura. Nakon popisa okrivljena L. R. je prestala sa radom. Poznato joj je da je ona preduzeću nadoknadila cjelokupan iznos od 1.050,00 eura. Još jednom napominje da sve što joj je poznato u vezi sa ovim dogadjajem da je saznala od same okrivljene i njih dvije su uvijek radile različitu smjenu i to jedna prvu smjenu, a druga drugu smjenu.
            Svjedok G. G. je u svom iskazu istakao da poznaje okrivljenu L. R. sa kojom je nekoliko mjeseci bio u ljubavnoj vezi i poznato mu je da je okrivljena radila na trafici u ul. K. P. u P., a nezna da li sada radi. Ističe da nikada nije tražio na zajam novac od okrivljene niti mu je ona davala kakav novac na zajam, niti je istu ikada prisilio da mu daje novac niti joj prijetio već je čak naprotiv on njoj pozajmljivao novac i to više puta nekda 200,00 eura, a nekada 300,00 eura, ali mu je ona sav novac koji joj je pozajmljivao vratila istina u ratama. Ističe da nikada nije zvao niti okrivljenu niti njenog supruga s namjerom da bi im prijetio niti je imao razloga da to radi. Tačno je da je okrivljenoj slao poruke, ali su bile isključivo ljubavne poruke. Uvijek je okrivljenoj plaćao kada bi dopunio račun za mobilni telefon. Ističe da mu nije poznato da je okrivljena prisvojila neki novac iz trafike mada je čuo neke čaršijske priče da hvali novca u trafici.
            Sud je u cjelosti prihvatio iskaze ovih svjedoka kao i zastupnika oštećene smatrajući da su objektivno svjedočili o onome što im je bilo poznato.
            Iz ugovora o radu Preduzeća "T. s."  br. 1628 od 28.12.2010. godine se zaključuje da je okrivljena sa tom firmom zaključila ugovor o radu za rad na radnom mjestu prodavca.  
        Iz obaveštenja Firme "T. s." br. 234 od 10.03.2011. godine  se zaključuje da je ta firma izvršila popis u prodajnom objektu br. ... u ul. K. P. ... u P. te da je komisija utvrdila manjak u iznosu od 1.050,00 eura u tom objektu.  
        Iz dopisa Firme "T. s." br. 902 od 26.05.2011. godine upućen ovom sudu utvrdjeno je da je izvršen popis u prodajnom objektu br. ... u P. te da je popisna komisija konstatovala manjak u tom objektu u iznosu od 1.050,00 eura.  
        Iz izvjšetaja iz  KE za okrivljenu sud je utvrdio da okrivljena ranije nije osudjivana.  
        Kod ovakvog činjeničnog stanja sud je na osnovu svih izvedenih dokaza kao i na osnovu djelimičnog priznanja okrivljene utvrdio da je okrivljena izvršila krivično djelo koje joj se stavlja na teret te da se u njenim radnjama stiču sva bitna obeležja bića krivičnog djela koje joj je stavljeno na teret optužnim predlogom.  
        Prilikom odredjivanja vrste kazne i prilikom odmjeravanja njene visine sud u okviru opšte svrhe krivičnih sankcija cijenio i svrhu uslovne osude pa je sud mišljenja da u konkretnom slučaju nije neophodno radi krivično-pravne zaštite protiv okrivljene izricati drugu vrstu krivične sankcije jer se opravdano može očekivati da će samo upozorenje uz prijetnju kaznom dovoljno uticati na okrivljenu da više ne vrši krivična djela. Uz to treba dodati i činjenicu da je okrivljena nakon ovog dogadjaja odmah ostala bez posla. Sud je kao olakšavajuće okolnosti okrivljenoj uzeo u obzir da se radi o mladoj osobi, majki dvoje maloljetno djece te da okrivljena ranije nije osudjivana, pa je sud mišljenja da izrečena krivična sankcija okrivljenoj je adekvatna i primjerena stepenu društvene opasnosti, konkretno učinjenog djela kao i nastalim posledicama te da ista predstavlja onu mjeru koja je neophodna da bi se prema okrivljenoj ostvarila svrha kažnjavanja predvidjena u čl. 32. Krivičnog zakonika.  
        U smislu člana 226. i 229. ZKP CG sud je obavezao okrivljenu da na ime paušala plati ovom sudu iznos od 55,00 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljene.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 19.09.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenoj
4x u predmet  