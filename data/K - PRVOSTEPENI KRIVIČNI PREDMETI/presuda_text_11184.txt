                                                                                                        K.br.78/11

U IME NARODA 
         Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog S. D. iz sela P. opština P. zbog krivičnog djela šumska kradja iz čl. 324. st.2. u vezi st. 1. KZ CG po optužnom predlogu ODT Pljevlja Kt.br.403/10 od 14.03.2011. godine, nakon održanog glavnog i javnog pretresa u prisustvu zamjenika ODT Gačević Božidarke i okrivljenog, a u odsutnosti uredno pozvanog zastupnika oštećene Uprave za šume, dana 13.04.2011. godine, donio je i javno objavio

P R E S U D U 
        Okrivljeni **S. D.** , od oca H. i majke I. rodjena R., rodjen dana 07.03.1983. godine u P., živi u selu P., opština P.a, državljanin CG, ne zaposlen, ne oženjen, bez djece, pismen završio školu za KV radnike III stepen za zavarivača, vojsku služio 2003/2004 godine u D., ne vodi se u VE, lošeg imovnog stanja, ranije ne osudjivan

K r i v    j e 
        Što je:  
        početkom mjeseca novembra 2010. godine u državnoj šumi zv. "B. g." u odjelu br. 30 GJ V., opština P., radikradje oborio 4 stabla smreče prečnika na panju 56 cm, 57 cm, 54 cm i 60 cm i jedno stablo jele prečnika na panju 66 cm, ukupne bruto drvne mase 16,46 m3, oštetivši na taj način Upravu za šume područna jednica . u iznosu od 1.358,00 eura,  
        čime je izvršio krivično djelo šumska kradja iz čl. 324. st.2. u vezi st.1. KZ CG,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. KZ CG   i z r i č e

USLOVNU OSUDU 
        S tim da mu utvrdjuje kaznu zatvora u trajanju od 4 mjeseca (četiri mjeseca) i istovremeno odredjuje da se ista neće izvršiti ukoliko okrivljeni u roku od 1 godine dana ne izvrši novo krivično djelo.  
        Takodje, sud okrivljenog shodno članovima 4, 5, 13, 15, 32, 33, 36, 42, 45. i 46.  KZ CG te članova 199, 202. i 212. ZKP CG

O S U D J U J E 
        Na novčanu kaznu u iznosu od 600,00 eura (šestotina eura) koju će okrivljeni platiti ovom sudu u roku od 6 mjeseci u šest jednakih mjesečnih rata.  
        Ako okrivljeni u odredjenom roku ne plati novčanu kaznu sud će istu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime paušala plati ovom sudu iznos od 27,50 eura, a shodno članu 212. ZKP CG da oštećenoj Upravi za šume PJ P. na ime štete plati iznos od 1.358,00 eura.


        Paušal i štetu oštećenoj Upravi za šume PJ P. okrivljeni će platiti u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.403/10 od 14.03.2011. godine optužilo je okrivljenog S. D. iz sela P. opština P. zbog krivičnog djela šumska kradja iz čl. 324. st.2. u vezi st. 1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Današnji glavni pretres je održan u odsutnosti uredno pozvanog zastupnika oštećene Uprave za šume.  
        Okrivljeni S. D. u svoju odbranu u predmetu istražnih radnji je istakao da živi u selu P., a u selu L. koje se nalazi pored sela P. živi njegova tetka. Dalje ističe da nedeljno jedanput ili dva puta ide u selo L. i obilazi tetku koja je skoro nepokretna i prolazi putem P. - B. g.. Dalje ističe da je negdje 10. ili 11. novembra 2010. godine išao sa PMV pomenutim putem i na državnoj parceli zv. "B. g." pored puta vidio je izvučenu gradju koja je bila ispresijecana na trupce, a bilo je jedno stablo jelovo koje je bilo izvučeno i presječeno na pola, a ostali trupci su bili smrčevi. Pomislio je da prijavi Upravi za šume P. da je gradja posječena, medjutim, pomislio je da oni mobu posumnjati da je on posjekao tu gradju pa nije to ni prijavio. Napomenuo je da se imanje njegove tetke nalazi na udaljenosti od 200-300 m od mjesta gdje je bila izvučena gradja. Nakon nekoliko dana je ponovo naišao istim putem i gradja je još uvijek stajala na istom mjestu pored puta, pa se vratio svojoj kući uzeo traktor istim došao do mjesta gdje je bila gradja utovario je istu i prevezao na državnu parcelu koja se nalazi u drugom odjelu. Obzirom da se radilo o trupcima dužine oko 4 m iste je kačio za traktor i vukao do te druge parcele gdje je istu gradju ostavio koja i danas tu stoji. Napomenuo je da je samo pomenutu gradju prevukao na drugu državnu parcelu kako nebi bila blizu puta kojim on prolazi da nebi neko posumnjao da je on posjekao spornu gradju. Napomenuo je takodje da je istoga dana njegov traktor ostao bez goriva i isti je ostao parkiran iza gradje gdje su ga pronašli zaposleni iz Uprave za šume koji su vršili kontrolu. Na pretresu je istakao da se osjeća krivim, da priznaje krivicu te da je on posjekao tu gradju bez doznake, pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoke M. M., V. N., I. M., D. M. i Č. M., pročitao prijavu za šumsku krivicu od 01.12.2010. godine izdata od strane Uprave za šume P., pročitao zapisnik o izvršenoj kontroli Uprave za šume  PJ P.od 20.11.2010. godine, pročitao zapisnik o izvršenom inspekcijskom pregledu Ministarstva poljoprivrede, šumarstva i vodoprivrede br. 0804 od 20.11.2010. godine, izvršio uvid u fotoelaborat UP PJ P. br. 667/10 od 20.11.2010. godine, pročitao iskaz zastupnika oštećene Uprave za šume G. S. iz predmeta istražnih radnji i pročitao izvještaj iz KE za okrivljenog izdat od strane UP PJ P. br. 03-245/11-55/2 od 14.01.2011. godine.  
        Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni izvršio krivično djelo koje mu se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude. Ovkavu svoju odluku sud je zasnovao na činjenicama koje slijede iz svih izvedenih dokaza kao i na potpunom priznanju okrivljenog.  
        Naime, svjedok I. M. je istakao da je zaposlen u Uprvi za šume PJ P. na radnom mjestu lugara u reonu "Z. b." br. ..., pa je u novembru mjesecu 2010. godine izlazila komisija Uprave za šume i jedan predstavnik V. "J." pa su izvršili obilazak njegovo reona i u mjestu "B. g." u odjelu br. 30.  GJ V., a to je državna šuma pronašli

su bespravno osječena 4 stabla smrče i jedno stablo jele. Sa lica mjesta
drvna masa je bila odvezena. Istog dana negdje u večernjim časovima negdje oko
21,00 čas on je ta stabla pronašao na jednom sporednom putu koji je državni, a
pored parcele S. Stabla su bila izrezana na drvne sortimente dužine oko 4 m.
Drvne sortimente je upredio sa panjevima u državnoj šumi zv. "B.g." i utvrdio
da odgovaraju posječenim stablima. Iza drvnih sortimenata nalazio se parkiran
traktor IMT 539, a obzirom da on živi u P. on je prepoznao da je to traktor
porodice S.. Narednog dana na lice mjesta su izašli predstvnici MUP-a i
šumarski inspektor M., pa su razgovarali sa okrivljenim. Stabla su bila
izradjena u 30 drvnih sortimenata - trupaca ukupne drvne mase 16,46 m3 bruto
drvne mase. Sva stabla su posječena u mjestu zv. "B. g." u odjelu br. 30, a
ista su pronadjena na udaljenosti odatle od oko 2 km. Dalje ističe da
okrivljenog nije zatekao da siječe niti mu je priznao sječu, ali je priznao da
je dovezao gradju na mjestu gdje je pronadjena.
            Svjedok D. M. je istakao da je zaposlen u Upravi za šume PJ P. kao šumarski tehničar i bio je član komisije pa su dana 19.11.2010. godine izašli na lice mjesta u državnu šumu zv. "B.grob" u odjel br. 30 GJ V. i utvrdili da je izvršena bespravna sječa i vidna su bila 4 stabla. Nakon toga su tražili drvne sortimente, ali ih nisu pronašli pa ga je uveče oko 22,00 časa telefonom pozvao lugar Ilinčić i obavijestio da je pronašao traktor kao i gradju, pa je on otišao na lice mjesta sa inspektorima SUP-a i pronašli spornu gradju kao i traktor. Trupci nisu imali čekića na sebi.
            Svjedokinja V. N. je istakla da je zaposlena  u Upravi za šume na radnom mjestu namještenik IV i da je bila u komisiji kao predsednik komisije, a članovi D. M. i M. Č. kao predstavnika V. "J.", pa su dana 19.11.2010. godine u državnoj šumi zv. "B. g." u odjelu br. 30 pronašli besprvno posječena ukupno 18 stabala smrče i jele i to samo pronašli su panjeve koji su bili sakriveni. Postajali su tragovi guma traktora. Sjutri dan je komisija ponovo izašla pa je reonski lugar I. M. ih odveo do mjesta gdje je pronašao drvne sortimente koji su bili lagerisani pored kamionskog puta na državnom zemljištu, a dio drvnih sortimenata nalazio se na privatnom imanju porodice Softić. Tu je bilo 30 komada drvnih sortimenata jele i smrče ukupne drvne mase 16,46 m3. Pomenuti trupci su se slagali sa panjevima od besprvne sječe u mjestu "B. g.". Svjedok Č. M. je istakao da je zaposlen u V. "J." kao upravnik eksploatacije šuma. Bio je u komisiji kada je zajedno sa ostalim članovima izašao na lice mjesta i kada su pronašli panjeve od besprvne sječe u mjestu "B. g.". Nakon toga narednog dana su pronadjeni drvni sortimenti od bespravne sječe pa je i on izašao kao inspektor M. pa su našli na lageru 30 drvnih sortimenata koji nisu bili čekićovani pa su sačinili zapisnik.
            Svjedok M. M. je istakao da je zaposlen kao republički šumarski inspektor za opštien P. i Ž. i NP "D." i na osnovu poziva predstavniak Uprave policije PJ P. izašo je na lice mjesta u odjel br. 30 GJ Vezišnica gdje su utvrdili da je izvršena bespravna sječa 5 stabala i to 4 stabla smrče i 1 stablo jele ukupne drvne mase 16,46. Ove sortimente je traktorom odvezao okrivljeni iz P. na lager. Premjerom trupaca na prerezu i panjeva u odjelenju br. 30 utvrdio je da su prerezi i panjevi identični.
            Sud je u cjelosti prihvatio iskaze svih ovih svjedoka smatrajući da su svjedoci veoma objektivno svjedočili, a okrivljeni je na glavnom pretresu priznao da je on izvršio ovu sječu.
            Iz prijave za šumsku krivicu se zaključuje da je Uprava za šume P. napisala prijavu za šumsku krivicu protiv okrivljenog, a takodje se zaključuje da je Uprava za šume dana 20.11.2010. godine nakon obilaska komisije sačinila i zapisnik. Iz zapisnika o izvršenom inspekcijskom pregledu Ministarstva poljopvirede, šumarstva i vodoprivrede od 20.11.2010. godine se zaključuje da je toga dana inspektor M. M. sačinio zapisnik o inspekcijskom pregledu.
            Iz fotoelaborata UP PJ P. se zaključuje da je svaki trupac fotografisan te da je izvršeno uporedjivanja prereza trupaca sa prerezima na panjevima te da se isti prerezi slažu.  
        Zastupnik oštećene Uprave za šume G. S. je istakla u predmetu istražnih radnji da je Uprava za šume oštećena za iznos od 1.358,00 eura te da se pridružuje krivičnom gonjenju protiv okrivljenog i da ističe imovinsko pravni zahtjev u navedenom iznosu.  
        Iz izvještaja iz KE za okrivljenog sud je utvrdiod a okrivljeni ranije nije osudjivan.  
        Kod ovakvog činjeničnog stanja sud je na osnovu svih izvedenih dokaza kao i na osnovu potpunog priznanja okrivljenog utvrdio da je okrivljeni S. D. iz sela P. opština P. izvršio krivično djelo koje mu se stavlja na teret, na način mjesto i vrijeme kako je to bliže opisano u izreci ove presude. To je sud utvrdio na osnovu činjenica koje su proizašle iz dokaza izvedenih na glavnom pretresu kao i na potpunom priznanju okrivljenog u završnoj riječi na glavnom pretresu.  
        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude i novčane kazne, pa je sud mišljenja da u konkretnom slučuju nije bilo neophodno radi krivično-pravne zaštite protiv okrivljenog izreći mu efektivnu kaznu zatvora, već je po mišljenju ovog suda bilo dovoljno mu izreći i uslovnu osudu s kojom će se po mišljenju suda u cjelosti ostvariti svrha kažnjavanja prema okrivljenom. Takodje, prilikom izricanja novčane kazne okrivljenom sud je imao u vidu da je prema okrivljenom opravdano primijeniti i institut ublažavanja kazne što je sud i učinio, pa mu je novčanu kaznu ublažio i izrekao mu novčanu kaznu u iznosu od 600,00 eura smatrajući da će se i sa ublaženom novčanom kaznom u cjelosti ostvariti svrha kažnjvanja predvidjena u članu 32. KZ CG. Pri svemu ovome sud je imao u vidu da na strani okrivljenog postoje olakšavajuće okolnosti, a to su da je okrivljeni mlad čovjek, da ranije nije dolazio u sukob sa zakonom da je lošeg imovnog stanja kao i činjenicu da je na kraju priznao krivično djelo i izrazio iskreno kajanje, pa je sud na kraju mišljenja da su obje krivične sankcije koje je sud okrivljenom izrekao, adekvatne i primjerene stepenu drušrvene opasnosti okrivljenog samog učinioca kao i nastalim posledicama te da će se istim krivičnim sankcijama prema okrivljenom u cjelosti postići svrhe kažnjavanja. Sud je imao u vidu i činjenicu da je obavezao okrivljenog da oštećenoj Upravi za šume plati iznos od 1.358,00 eura što nimalo nije mali iznos te da taj iznos takodje predstavlja za okrivljenog veću kaznu.  
        Shodno članu 199. i 202. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka, a shodno članu 212. ZKP CG sud je obavezao okrivljenog da na ime štete plati oštećenoj Upraviza šume iznos od 1.358,00 erua koliko iznosi i imovinsko-pravni zahtjev oštećene Uprave za šume.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 13.04.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu
                                  iste Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  