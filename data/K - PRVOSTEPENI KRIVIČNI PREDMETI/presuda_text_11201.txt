 
                                                                                                                    K.br.166/11

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke  u krivičnom predmetu protiv okrivljenog Dj. M. iz P. zbog krivičnog djela ugrožavanje sigurnosti iz čl.168. st.1. KZ CG po optužnom predlogu ODT Pljevlja Kt.br.147/11 od 22.07.2011. godine, nakon održanog glavnog i javnog pretresa u prisustvu zamjenika ODT Tomčić Milivoja, okrivljenog i oštećenog Č. D. dana 11.10.2011. godine, donio je i javno objavio

P R E S U D U 
        Okrivljeni **DJ. M.** ,  JMBG  ..., od oca S. i majke J. rodjena Dž., rodjen dan a 01.07.1986. godine u P. gdje i živi ul. M. C.  ... državljanin CG, ne zaposlen, ne oženjen, bez djece, završio srednju školu, vojsku nije služio, ne vodi se u  VE, izdržavaju ga roditelji, lošeg imovnog stanja, ranije osudjivan presudom ovog Suda K.br.101/06 od 11.07.2006. godine, zbog krivičnog djela iz čl.339. st.3. KZ RCG, izrečena mu uslovna osuda i presudom ovog Suda K.br.32/11 od 15.03.2011. godine zbog krivičnog djela iz čl.168. st.1. KZ CG izrečena mu novčana kazna.

K r i v    j e
            Što je:
            dana 16.05.2011. godine oko 23,00 časa u P. ugrozio sigurnost oštećenom Č. D. prijetnjom da će napasti na njegov život i tijelo na način što je sa svog mobilnog telefona broja 068 ... poslao prijeteće poruke na mobilni telefon oštećenog broja 068 ... sadržine: "oćeš li pare smećaru, dobićeš ih po mozgu, jebem ti ženu, dodji da naplatiš mamu ti jebem, jebaće vam R. majku svima, pamti moje riječi, prisješće ti reketiranje S. Dj. kunem ti se, jebaću ti majku za rektiranje mog oca i majke, jebem ti mater, živi bili pa vidjeli", i pozvao oštećenog na telefon prijeteći mu da će mu kuću zapaliti i da je platio ljude da ga ubiju,
            čime je izvršio krivično djelo ugrožavanje sigurnosti iz čl. 168. st.1. Krivičnog zakonika,
            pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39. i 42. te članova 226. i 229. ZKP CG  
O S U D J U J E 
         Na novčanu kaznu u iznosu od 600,00 eura (šestotina eura) koju će okrivljeni platiti u roku od godinu dana po pravnosnažnosti presude u dvanaest jednakih mjesečnih rata.


        Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom ODT Pljevlja Kt.br.147/11 od 22.07.2011. godine optužilo je okrivljenog Dj. M. iz P. zbog krivičnog djela ugrožavanje sigurnosti iz čl.168. st1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječizamjenik ODT je ostao pri optužnom predlogu i predložio da sud okrivljenog oglasi krivim i osudi po zakonu.  
        Svjedok - oštećeni Č. D. u završnoj riječi ističe da se ne pridružuje krivičnom gonjenju niti ističe imovinsko-pravni zahtjev protiv okrivljenog.  
        Okrivljeni Dj. . u svoju odbranu u predmetu istražnih radnji je istakao da desetak godina poznaje oštećenog i bili su u veoma dobrim odnosima do unazad 8 mjeseci od kada nisu baš u najboljim odnosima. Okrivljeni je od oštećenog pozajmljivao novac pa mu je novac i vratio, medjutim, oštećeni od njega traži da mu okrivljeni vrati nekih 300,00 eura na ime kamate, a okrivljeni smatra da taj dug ne postoji i da mu je pozajmljeni novac u potpunosti vratio. U oktobru i novembru mjesecu 2010. godine bio je u B., a oštećeni je u dva navrata dolazio kući kod njegovih roditelja i tražio od njegovih roditelja da mu oni vrate pomenutih 300,00 eura galamio je na njih, a o svemu ovome ga je obavijestila telefonom majka. Takodje negdje u oktobru mjesecu 2010. godine bio je u kući kada je oštećeni došao kod njega kući odvalio zaključana vrata na njegovom stanu i o tome smo obavijestili policiju koja je izlazila na licu mjesta i slikala odvaljena vrata. Tada protiv oštećenog nije pokrenut nikakv postupak od strane tužioca.  
        Dana 16.05.2011. godine oko 10,00 časova nalazio se u "T. b." u parku V., pa se tu posle dužeg vremena sreo sa oštećenim koji ga je provocirao riječima "prevarantu kaćeš mi vratiti one pare" našta mu je on odgovorio da mu je vratio sa kamatom i više od toga i provocirao ga je raznim pokretima. Zbog takvog ponašanja oštećenog prema njemu bio je nerevozan čitav dana pa je iz tog razloga dana 16.05.2011. godine oko 23,00 časa sa svog mobilnog telefona broja 068 ... na mobilini telefon oštećenog broja 068 ... poslao poruku u kojoj zna da je oštećenom napisao riječi psovke i nikave prijetnje mu nije uputio. Ističe da se sa sigurnošću ne može izjasniti koje psovke mu je uputio, a li zna da je pisao "jebem ti majku". Napomenuo je da je tu veče bio u alkoholisanom stanju i ne može se sjetiti da li je oštećenog pozivao telefonom ili nije. Tvrdi da nikakve riječi prijetnje nije uputio oštećenom i tvrdi da mu nije govorio da će mu zapaliti kuću niti da je platio neke ljude da ga ubiju. Dalje ističe da smatra da su on i njegova porodica žrtve jer oštećeni potražuje novac od njega koji mu ne duguje, a dolazio je kod njegovih roditelja i uznemiravao ih.  
        Sud je u cjelosti odbacio odbranu okrivljenog koja je data sračunato na izbjegavanje krivične odgovornosti.  
        U dokaznom postupku sud je saslušao svjedoka - oštećenog Č. D., pročitao službenu zabilješku UP PJ P. br. 03-240/11-4650/2 od 17.05.2011. godine, pročitao potvrdu o privremeno oduzetim predmetima od 17.05.2011. godine, izvršio uvid u tabelarni prikaz SMS prouka sa sadržinom poruka, datumom i vremenom slanja i pročitao izvještaj iz KE za okrivljenog br. 03-245/11-5738/2 od 17.06.2011. godine izdat od strane UP PJ P.  
        Nakon provedenog dokaznog postupka i nakon ocjene svih izvedenih dokaza, kako pojedinačno tako i skupa i u njihovoj medjustovnoj povezanosti jednog sa drugim sud je utvrdio da je okrivljeni Dj. M. iz P. izvršio krivično djelo koje mu je optužnim predlogom

ODT-a stavljeno na teret, a na način mjesto i vrijeme kako je to bliže opisano
u izreci ove presude. Ovakvu svoju odluku sud je zasnovao na činjenicama koje
slijede iz dokaza izvedenih na glavnom pretresu.
            Naime, svjedok - oštećeni Č. D. u predmetu istražnih radnji je istakao da dugo poznaje okrivljenog da su se družili, ali da se zadnjih godinu dana ne druže iz razloga što je on bio okrivljenom žirant, za kredit od 5.000,00 eura, pa mu okrivljeni nije vraćao taj kredit već rate za kredit odbijane njemu kao žirantu. Kako nije mogao od plate da podmiri njegov kredit i svoj kredit on je posle 15 godina staža napustio Rudnik uglja P. Njemu je okrivljeni nadoknadio jednu ratu kredita i ništa više. Takodje ističe da ne ide u kafić "T." pa se tako nije mogao ni sresti sa okrivljenim u tom kafiću. Njemu je na mobilni telefon broja 068 ... okrivljeni poslao poruke dana 16.05.2011. godine oko 23,00 časa i to poslao mu je 5 poruka u kojima mu je napisao "oćeš li pare smećaru, dobićeš ih po mozgu, jebem ti ženu, dodji da naplatiš mamu ti jebem, jebaće vam R. majku svima, pamti moje riječi, prisješće ti reketeranje S. Dj., kunem ti se, jebaću ti majku za reketerinje mog oca i majke, živi bili pa vidjeli" i sve poruke je vidjela policija u njegovom mobilnom telefonu, a te noći kada mu je okrivljeni slao ove poruke, okrivljeni ga je i nazvao telefonom i rekao mu da će mu zapaliti kuću i da je platio neke ljude da ga ubiju. Dalje ističe da se od ovih poruka okrivljenog i iz razgovora osjetio ugroženim prepao se za sebe i za svoju porodicu i da je to sve svhatio ozbiljno, pogotovu što nije tačno da je on rektirao njegovog oca S., ali je istina da kada je M. napustio P.  da je oštećeni tražio od oca okrivljenog S. da mu vrati novac koji mu je odbijen od plate za kredit okrivljenog i pokazao mu platne liste da vidi da mu se to odbija od plate. Još jedanput je istakao da je poruke okrivljenog od 16.05.2011. godine kao i riječi koje mu je uputio u telefonskom razgovoru te noći shvatio ozbiljno i osjećao se ugroženim i bilo ga je strah i njega i porodicu, a poznato je svima da je njegov brat R. već 6-7 godina u zatvoru u S. Na glavnom pretresu je istakao da se nije uplašio i da se nije osjećao ugroženim, a ovo iz razloga što su nekada on i okrivljeni bili u odličnim odnosima pa su saradjivali u poslu, a i sada su u dobrim odnovima i dalje saradjuju u poslu. Dalje ističe da je odmah znao da okrivljeni nije spreman da učini ono što je bio zaprijetio pa iz tog razloga se i nije osjećao ugroženim. Takodje, ističe da ga on uopšte nije ni prijavio policiji već njegova supruga koja je slušala razgovor izmedju njih dvojice. Takodje, je istakao da je isto ovo rekao i pred istražnim sudijom, ali ga navodno istražni sudija nije ni saslušao već je pisao šta je htio.
            U završnoj riječi je istakao da se ne pridružuje krivičnom gonjenju protiv okrivljenog niti ističe imovinsko pravni zahtjev.
            Sud je u cjelosti prihvatio iskaz svjedoka - oštećenog koji je dao u predmetu istražnih radnji dok je dio iskaza koji je oštećeni dao na glavnom pretresu odbacio u cjelosti, a ovo iz razloga što je očigledno da je u medjuvremenu došlo do izmirenja izmedju okrivljenog i oštećenog te da je oštećeni pokušao da pomogne okrivljenom radi izbjegavanja krivične odgovornosti. Takodje, sud ističe i činjenicu da se iz službene zabilješke UP PJ P. zaključuje da je upravo oštećeni  prijavio okrivljenog policiji, a ne njegova supruga kako to oštećeni ističe.
            Iz službene zabilješke UP PJ P. br. 03-240/11-4650/1 od 17.05.2011. godine sud je zaključio da je u toj službenoj zabilješci konstatovano da je upravo oštećeni Č. D. prijavio policiji da mu je okrivljeni kako porukama tako i pozivima uputio ozbiljne prijetnje.
            Iz potvrde o privremeno oduzetim predmetima od 17.05.2011. godine utvrdjeno je da su od okrivljenog oduzeti 2 mobilna telefona, a medju njima telefonski aparat sa SIM karticom 068 ... .
            Iz tabelarnog prikaza SMS poruka sa sadržinom poruka datumom i vremenom slanja sud je zaključio da su službenici policije prilikom prijave oštećenog sa mobilnog telefona oštećenog pročitali 5 poruka koje je okrivljeni poslao oštećenom u kojima mu je iznio više prijetnji koje su navedene u izreci ove presude.
            Iz izvještaja iz KE za okrivljenog izdat od strane UP PJ P. br. 03-245/11-5738/2 od 17.06.2011. godine sud je zaključio da je okrivljeni kao punoljetno lice dva puta osudjen od strane  
ovog suda i to presudom ovog suda K.br.101/06 od 11.07.2006. godine zbog
krivičnog djela iz čl.339. st.3. Krivičnog zakonika gdje mu je izrečena
uslovana osuda i presudom ovog suda K.br.32/11 od 15.03.2011. godine zbog
krivičnog djela iz čl.168.st.1. Krivičnog zakonika gdje mu je izrečena novčana
kazna u iznosu od 400,00 eura.
            Kod ovakvog činjeničnog stanja sud je u cjelosti utvrdio da je okrivljeni izvršio krivično djelo koje mu se stavlja na teret na način mjesto i vrijeme kako je to bliže opisano u izreci ove presude, a utvrdjeno je da je okrivljeni oštećenom poslao 5 poruka prijeteće sadržine u kojima mu je zaprijetio da će napasti na njegov život i život porodice, kao i da je pozvao na mobilni telefon oštećenog i zaprijetio mu riječima da će mu zapaliti kuću te da je platio neke ljude da ga ubiju. Na ovakav zaključak sud je došao saslušanjem oštećenog i to njegovim iskazom datom u predmetu istražnih radnji, zatim čitanjem službene zabilješke UP PJ P. kao i čitanjem tabelarnog prikaza poslatih SMS poruka oštećenom gdje se vidi da je oštećeni prijavio policiji da mu je okrivljeni poslao SMS poruke prijeteće sadržine, a iz same sadržine SMS poruka se zaključuje da su iste prijeteće sadržine.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčana kazne pa je sud mišljenja da u konkretnom slučaju nije bilo neophodno okrivljenom izreći drugu vrstu krivične sankcije osim novčane kazne, a sud se na ovo odlučio jer je mišljenja da na strani  okrivljenog postoji nekoliko olakšavajućih okolnosti, a to su da se radi o veoma mladojo osobi, da je bio pod uticajem alkohola, a posebno da se oštećeni nije pridružio krivičnom gonjenju protiv okrivljenog jer kako ističe oštećeni dugo godina su bili dobri prijatelji, a i sada su dobri prijatelji pošto su se izmirili. Na kraju sud je mišljenja da je izrečena krivična sankcija prema okrivljenom adekvatna i primjerena stepenu društvene opasnosti, konkretno učinjenog djela samog učinioca kao i nasalim posledicama, te da upravo izrečena krivična sankcija predstavlja onu mjesru koja je neophodna da bi se prema okrivljenom postigla svrha kažnjavanja. Sud je takodje mišljenja da će ova krivična sankcija u mnogome jače djelovati prema okrivljenom da više ne vrši krivična djela, iz razloga što okrivljeni nije zaposlen i što ga izdržavaju roditelji. Iz tog razloga sud je odlučio da okrivljeni izrečenu kaznu plati u dvanaest mjesečnih rata, za koje vrijeme će okrivljeni shvatiti da u buduće više ne vrši krivična djela.
            U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičhnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 11.10.2011. godine
Zapisničar,
S u d i j a,
  Djondović Milenka                                                                                       Branko Pejović

PRAVNA POUKA : proti vove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  