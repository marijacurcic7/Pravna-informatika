OSNOVNI SUD U PLAVU
K. br. 22/2012
                                                                     U IME CRNE GORE  
OSNOVNI SUD U PLAVU, sudija Elica Pantović, sa zapisničarem Nerminom
Nikočević, u krivičnom predmetu K. H., iz G., opština P., zbog krivičnog djela
zloupotreba službenog položaja iz člana 416 stav 1 Krivičnog zakonika Crne
Gore, po optužnom predlogu Osnovnog državnog tužioca u Plavu, KT.br.89/2011 od
23.12.2011godine, po održanom usmenom, javnom, glavnom pretresu, u prisustvu
zamjenika Osnovnog državnog tužioca u Plavu, Drite Rugovac, a u odsustvu
okrivljenog, donio je i javno objavio dana 21.06.2012 godine  
P R E S U D U
Okrivljeni:  
K. H., od oca R. i majke A., rođ.Š. rođen ... godine, u G., opština P., gdje i
prebiva, državljanin Crne Gore, JMBG …, pismen, završio srednju stručnu
spremu-električar, oženjen, otac petoro djece, nezaposlen, osuđivan  i to
presudom Osnovnog suda u Plavu, K.br.73/89 od 20.11.1990 godine, zbog
krivičnog djela iz člana 143/2 KZ SRCG, na kaznu zatvora od 100 dana, uslovno
za jednu godinu,  
KRIV JE
što je:  
dana 11.02.2010 i 14.05.2010 godine, u selu H., opština P., tada kao službeno
lice EPCG AD N. FC Distribucija B.-Elektroposlovnica P., u namjeri da sebi
pribavi protivpravnu imovinsku korist iskoristio svoj službeni položaj i
prekoračio granice svog službenog ovlašćenja na način što je dana 11.02.2010
godine od M. I. iz H., opština P. kao kućepazitelja porodične kuće M. H.iz P.,
sada sa privremenim boravkom u SAD, tražio i dobio novčani iznos od 350,00
eura na ime uplate zaostalog duga za utrošenu električnu struju korisnika M.
H., dajući mu tom prilikom neovjerenu i svojeručno potpisanu priznanicu broj
…, nakon čega svojevoljno bez ovlašćenja i potrebnog naloga od FC Snbdijevanje
B., kuću M. H. je ponovo priključio na električnu mrežu, a i dana 14.05.2010
godine od M. I.-kućepazitelja navedene kuće ponovo je tražio i dobio novčani
iznos od 170,00 eura na ime plaćanja zaostalog duga za utrošenu električnu
struju korisnika M. H., ponovo mu izdajući neovjerenu i svojeručno potpisanu
priznanicu broj …, a koje novčane iznose u ukupnom iznosu od 520,00 eura je
zadržao za sebe i nije izvršio uplatu istih iznosa EPCG AD N.-FC Snabdijevanje
B.-Elektroposlovnici P., sve do sada i ako je znao da nije imao ovlašćenja da
od navedenog lica kao kućepazitelja naplaćuje zaostali predmetni dug za
utrošenu električnu struju korisnika Me. H., niti je imao ovlašćenje niti
nalog da predmetnu kuću ponovo priključi na električnu mrežu, već je sa
navedenim radnjama omogućio sebi pribavljanje protivpravne imovinske koristi u
iznosu od 520,00 eura na štetu oštećene M. H.,  
-čime je izvršio krivično djelo zloupotreba službenog položaja iz člana 416 stav 1 Krivičnog zakonika Crne Gore.  
      Pa ga sud za izvršeno krivično djelo na osnovu  navedeno gzakonskog propisa , te priimjenom  čl. 4, 32, 36, 42, 45 i 46 KZ CG i 374 ZKP-a

O S U Đ U J E
      Na kaznu zatvora u trajanju od 3(tri) mjeseca.

Optuženi se obavezuje da na ime troškova krivičnog postupka – paušala, plati
iznos od 50,00 € (pedeset eura), u roku od 15 dana po pravosnažnosti presude,
pod prijetnjom prinudnog izvršenja.  
   Imovinsko - pravnog zahtjeva za naknadu štete nije bilo.

O b r a z l o ž e nj e
Osnovno državno tužilaštvo u Plavu, optužnim predlogom KT.br.89/2011 od
23.12.2011 godine, optužilo je K. H., iz G., opština P., za krivično djelo
zloupotreba službenog položaja iz člana 416 stav 1 Krivičnog zakonika Crne
Gore.  
U ranije vodjenom krivičnom postupku protiv okrivljenog K.H., sud je
okrivljenog na osnovu člana 373 stav1 tačka 1 ZKP-a,  oslobodio od optužbe da
je izvršio krivično djelo zloupotreba službenog položaja iz člana 416 stav 1
Krivičnog zakonika Crne Gore.  
Postupajući po žalbi Osnovnog državnog tužilaštva u Plavu, Viši sud u Bijelom
Polju je svojim rješenjem Kž.br.375/12 od 18.04.2012 godine, povodom te žalbe
ukinuo presudu Osnovnog suda u Plavu K.br.1/2012 od 09.02.2012 godine i
predmet vratio tom sudu na ponovno sudjenje.  
U ponovnom postupku, u završnoj riječi zamjenik Osnovnog državnog tužioca u
Plavu, Drita Rugovac, je ostala pri podnijetoj optužbi i završne riječi sa
ranijeg glavnog pretresa i predložila sudu da okrivljenog K.H. oglasi krivim
zbog izvršenja krivičnog djela-zloupotreba službenog položaja iz čl.416 stav1
KZ CG i osudi ga na kaznu zatvora u trajanju od 3 (tri) mjeseca.  
Na glavnom pretresu zakazanog za dan 21.06.2012.godine nije pristupio
okrivljeni K. H., obzirom da mu se poziv nije mogao uručiti zbog
neprijavljivanja sudu promjene adrese, na dostavnicima u spisima predmeta
konstataovano da se ne nalazi na području P., već u SAD, bez bliže adrese, a
iz akta Ispostave policije u P. br ... od. 11.05.2012 godine, utvrđeno da se
isti ne nalazi na području Plav, već se nalazi u inostranstvu SAD-u, pa sud
cijeneći da njegovo prisustvo nije moguće obezbijediti, tj. nije izvjesno kada
će okrivljeni pristupiti sudu, a isti u ranije vođenom postupku, na glavnom
pretresu od 09.02.2012 godine  je saslušan to je sud shodno članu 457 održao
glavni pretres u njegovom odsustvu.  
Iizjašnjavajući se o optužnom predlogu ODT u Plavu, okrivljeni K. H. u svojoj
odbrani sa glavnog pretresa u ranije vođenom postupka dana 09.02.2012 godine,
čiji iskaz sud je pročitao na glavnom pretresu u ponovljenom postupku dana
14.05.2012 godine, u potpunosti priznaje izvršenje krivičnog djela koje mu je
javnom optužbom stavljeno na teret. U svoju odbranu navodi da u vrijeme kada
se desio predmetni slučaj bio je zaposlen kod EPCG AD N. FC
Distribucija-B.-Ekeltroposlovnici u P., da je elektromonter III, obavljao je
poslove dežurnog električara, odnosno raspoređen je bio na poslove održavanja
postrojenja i vodova, koje poslove pripadaju FC Distribuciji, a da postoji FC
Snabdijevanje, gdje se vrši naplata potraživanja za utrošenu električnu
energiju od korisnika električne energije. Naveo je da je tačno da je dana
11.02 i 14.05.2010 godine, tražio i od svjedoka M. I. iz sela H., primio
novac, prvi put u iznosu od 350,00 eura a drugi put 170,00 eura a sve u
ukupnom iznosu od 520,00, na ime uplate zaostalog duga za utrošenu električnu
energiju u porodičnoj kući sada pok. M. M., iz s. H. kod G. odnosno njegove
supruge, M . H., koja živi u SAD-u, kojom prilikom za dobijeni novac mu je
izdao neovjerene, svojeručno potpisane priznanice u koje je naveo da je
naznačeni iznos primio. Dalje, bez potrebnog naloga od FC Snabdijevanje B.,
dana 11.02.2010 godine   kuću pok. M. M. odnosno korisnika M.H. ponovo je
priključio na električnu mrežu, iako je bio svjestan da za to nema nalog, te
da to ne smije da čini, jer nije ovlašćen za to, kao i da ne smije vršiti
naplatu zaostalog duga za utrošenu električnu struju korisnika-oštećene M. H.,
jer te poslove pripadaju drugome, da su to poslovi zaposlenih u funkcionalnoj
cjelini Snabdijevanje B.-Elektroposlovnici P. pri EPCG AD N., a da je te
poslove obavljao R. Ž., te da je priznanice koje je neovjerene i svojeručno
potpisane izdao M. I., u kojima je naveo da je primio naznačeni novac, jednu
na iznos od 350,00 eura a drugu na iznos od 170,00 eura, uzeo iz  njegove
kancelarije  koja pripada FC Snabdijevanje-B.-Elektroposlovnice u P.,
kancelariju koju koristi R. Ž., a to iz radoznalosti. Naveo je da je  u
međuvremenu  cjelokupni primljeni novac od Me. I. u iznosu od 520,00 eura
uplatio na račun Elektrosnabdijevanje B..  
U završnoj riječi u ranije vođenom postupku još jednom je priznao izvršenje
krivičnog djela koje mu je javnom optužbom stavljeno na teret, izrazio kajanje
što je to učinio, navodeći  da se nalazio u teškoj materijalnog situaciji zbog
bolesti supruge-srčanog bolesnika te da je obeštetio oštećenog i molio sud da
ga što blaže kazni pa i oslobodi kazne.  
Sud je cijenio priznanje okrivljenog K. H., pa je našao da je isto jasno,
logično, potpuno i u svemu u skladu sa izvedenim dokazima, te ga je kao takvo
u potpunosti prihvatio. Naime, radi provjere priznanja okrivljenog, odnosno
radi što pravilnijeg i zakonitijeg rješavanja ove krivične stvari, sud je u
dokaznom postupku izveo sledeće dokaze: saslušao svjedoka M. I., T.Š. i R. Ž.,
pročitao je finansisku karticu EPCG AD N. - FC Snabdijevanje B. -
Elektroposlovnica P. od 25.11 2011 godine, koja glasni na ime M. M. sada pok.
bivišeg supruga oštećene M. H., pročitao je račune EPCG AD N. FC Snabdijevanje
B.- Elektroposlovnica P. za utrošenu energiju koji glase na ime M. M. i to
broj ... od 31.01. 2010 godine, br. ... od 28.02.2010 godine, br.... od
31.03.2010 godine, br....10 od 30-06.2010 godine, br. ... od 31.08.2010
godine, br. ... od 31.01.2011 godine, br. ... od 28.02.2011 godie, br. ... od
30.04.2011 godine, br. ... od 31.05.2011 godine, br.... od 30.06.2011 godine i
br.... od 31.07.2011 godine, izvršio uvid u neovjerenu priznanicu od EPCG AD
N. FC Snabdijevanje B.-Elektroposlovnici P., pretplatnički broj ... od
11.02.2010 godine, koja glasi na novčani iznos od 350,00 eura izdata i
svojerućno potpisana od K. H., uvid u neovjerenu priznanicu od EPCG AD N. FC
Snabdijevanje B.-Elektroposlovnici P., pretplatnički broj ... od 14.05.2010
godine, koja glasi na novčani iznos od 170,00  eura izdata i svojerućno
potpisana od K. H., uvid u izvod iz kaznene evidencije za okrivljenog od
Uprave policije, Područna jedinica B., Ispostave policije P.broj ... od
19.02.2012 godine, po službenoj dužnosti izveo dokaz uvid u rješenje o
rasporedu na radno mjesto i zaradi  na ime okrivljenog-K. H., broj ... od
18.06.2007 godine EPCG AD N. FC Distribucija  i  uvid u Ppravilnik o
sistematizaciji radnih mjesta Elektroprivrede CG AD-N. Direkcije FC
Distribucije-Elektrodistribucija B., Poslovnica P. i G., pa je ocjenom
izvedenih dokaza i njihovim uporedjivanjem sa odbranom optuženog utvrdio da
isti u potpunosti potvrdjuju njegovo priznanje.  
U toku krivičnog postupka nesporno je utvrdjeno, kako na osnovu priznanja
okrivljenog K. H., tako i na osnovu iskaza svjedoka T. Š. i R.Ž. da je
okrivljeni u vrijeme kada se desio predmetni slučaj, odnosno  dana 11.02.2010
i 14.05.2010 godine bio u radnom odnosu kod EPCG AD N. FC Distribucija
B.-Elektroposlovnici P., da je elektromonter, da je obavljao poslove dežurnog
električara, zadužen na održavanju električnih postrojenja i vodova. Takođe
nesporno utvrdjeno kako na osnovu priznanja okrivljenog tako i na osnovu
iskaza svjedoka M. I. da je u navedenim danima okrivljeni od ovog svjedoka
tražio i primio novčani iznos u ukupnom iznosu od 520,00 eura,  na ime uplate
zaostalog duga za utrošenu električnu energiju  u porodičnoj kući korisnika
sada pok. M. M., iz s. H. kod G., opština P., odnosno korisnika-njegove
supruge M. H., koja živi u SAD-u, dajući mu pri tom neovjerene i svojeručno
potpisane priznanice broj … i broj …, te i da je okrivljeni dana 11.02.2010
godine, svojevoljno, bez ovlašćenja, odnosno potrebnog naloga od FC
Snabdijevanje B., predmetnu kuću ponovo priključio na električnu mrežu.  
Tako je svjedok M. I. u svemu potvrdio priznanje okrivljenog kako u pogledu
vremena i mjesta tako i u pogledu načina izvršenja predmetnog krivičnog djela
istakavši  da on živi u selo H.,  a kućepazitelj je kuće njegovog strica koji
je umro prije 20 giodina, čija porodica živi u Americi. Jedog dana radnici
elektrodistribucije iz B.došli su i isključili struju zbog neplaćenog računa u
toj kući. Nakon toga obavijestio je strinu da je isključena struja zbog duga i
ista mu je poslala novac, pa je on dana 11.02.2010godine na putu kod svoje
kuće sreo okrivljenog  K. H., pa znajući da on radi u distrubiciji tražio je
od njega da mu pusti struju u kući njegove strine, odnosno pitao ga da li to
može on da mu učini.  Tada mu je okrivljeni kazao da mora prvo da se uplati
1/3 duga, pa je okrivljeni  od njega uzeo pare i izdao mu prizanicu na koju se
potpisao da je primio 350,00 eura i istog momenta je prikljuičio kuću njegovog
stica na električnu mrežu kojom prilikom je plombirao brojilo. Naveo je  da
nije vodio računa kada su mu dolazili računi za utrošenu struju za kuću
njegovog strica da li je dug umanjen za iznos od 350,00 eura koji iznos je dao
okrivljenom, koji mu je obećao da će taj iznos uplatiti. Ponovo je dobio pare
od njegove  strine  i dana 14.05. 2010 godine on je okrivljenom dao iznos od
170,00 eura i on mu je ponovo izdao priznanicu i obećao da će isti uplatiti na
ime duga kod FC snadbijavnja  B. Međutim, kasnije je iz računa koji su mu
pristizali na ime M. M. vidio da dug nije umanjen za iznos koji je dao
okrivljenom u ukupnom iznosu od 520,00 eura. Pitao ga o čemu se radi, isti mu
je obećao da će to uplatiti, ali to nije učinio, a on kako bi sačuvao svoj
obraz kod porodice svoga strica, da isti ne bi smatrali da je on  novac na ime
otplate duga za utrošenu električnu. energiju pronevjerio, te kako okrivljeni
nije taj novac uplatio FC Snabdijevanje, prijavio je slučaj, a to je učinio
nakon što je bio kod  šefa R. Ž., i pitao ga da li mu je umanjio dug, a isti
mu kazao da to nije učinjeno, pa je on  prijavio slučaj, a u medjuvremenu
okrivljeni je izmirio dug.  
Svjedok T. Š. u svom iskazu naveo je da je on šef  Ekletroposlovnice u P. i
G., EPCG AD N., da kod njegovog  poslodavca postoji FC Distribucija i FC
Snabdijevanje - B. Da je okrivljeni K. H. elektromonter III. U vrijeme kada se
desio predmetni slučaj radio je u FC Distribuciji-B.-Elektroposlovnici u P.,
raspoređen je bio na poslove i radne zadatke dežurnog električara, obavljao je
poslove održavanje postrojenja i vodova. Nije bio zadužen da vrši naplatu duga
od strane korisnika, jer postoji posebna služba FC  Snabdijevanje- B. i ona
preko Elektroposlovnice u P. za područje Plav i Gusinje vrši naplatu, da te
poslove obavljaju R. Ž. i Č. R. Njemu nije poznato ni to da je okrivljeni K.
H. imao nalog  da može ponovo priključiti porodičnu kuću korisnika sada
pokojnog M. M. iz s.H. kod G., odnosno korisnika M. H. supruge M. M., koja je
u SAD-u, na električnu mrežu.  Naveo je da se isključenja korisnika odnosno
potrošača sa mreže vrši po nalogu službe za Snadbijevanje, taj nalog se daje
službi-Snabdijevanje za isključenje, a radnici Snabdijevanja vrše isključenje,
da za to postoji posebna služba za isključenje, koja  po nalogu vrši i
uključenje isključenih potrošača. Dešavalo se da i drugi radnici to rade, ali
to opet po nalogu, a to je slučaj  kada je zauzeta ekipa za isklučene i
uključenje, pa se nalogom angažuje drugo lice iz distribucije. Poznato mu je
da su nekada davali nalog da izvrši isključenje ili priključenje i okrivljeni
K.H., ali u konkretnom slučaju nije imao nalog da uradi niti uključenje niti
isključenje kuće M. M.sa i na mrežu, niti je okrivljeni mogao da vrši naplatu
duga od bilo kog  potrošača za utrošenu električnu energiju. Dodao je da  je
njemu kao šefu Eelktroposlovnice P. i G. koja posluje u okviru FC Distribucija
B., poznato da je okrivljeni dužio klešta za plombiranje mjernih uredjaja,
koji poslovi su u okviru njegovog posla kontrole mjernih uredjaja, a ne da
naplaćuje utrošak električne energije od potrošača. Dalje,  naveo je da je
okrivljeni bio zaposlen na poslovima  dežurnog električara i rasporedjen na
održavanju električnih vodova za koji posao mu nijesu bila potrebna kliješta
za plombiranje i distributivna plomba. Medjutim, isti je mogao po nalogu
pretpostavljenog da obavlja poslove isključenja i uključenja potrošača
električne energije, ali to po njegovog usmenog ili pismenog naloga, a u
konktetnom okrivljeni nije imao njegov niti usmeni niti pismeni nalog, a
dobijao je nalog, kako usmeni tako i pismeni da vrši te poslove obzirom da
posjeduje kvalifikacije za to i isti je u potpunosti osposobljen za te poslove
ali naglasio je da nikako nije imao pravo da vrši naplatu od potrošača za
iskorišćenu električnu energiju. Naglasio je da je okrivljeni bio zadužen kako
sa klještima tako i sa plombama, koji svoju indentifikaciju dobijaju nakon
upotrebe kliješta na koja postoji broj zaduženja, tako da je okrivljeni imao
kod sebe i bio zadužen sa kliještima i plombom. Dodao je da okrivljeni nije
imao pravo da vrši naplatu za utrošenu električnu energiju od strane potrošača
jer to nije u domenu FC gdje je on  šef pa takav nalog mu nije mogao ni dati a
nesporno kako je naveo da su mu  bili povjeravani poslovi priključenja i
isključenja, a nikako naplatu, te da  okrivljeni samim tim što je zadužen
kliještima i distributivnim plombama, poslove uključenja i isključenja sa
električne mreže bio ovlašćen da vrši na čitavoj teritoriji Crne Gore a ne
samo na teritoriji opštine Plav, čime  je nesporno utvrđeno da je okrivljeni
bio zadužen kljiještima i distributivnim plombama radi obavljanja poslova
uključenja i isključenja isporuke električne energije potrošačima.  
Svjedok R. Ž. u svom iskazu naveo je da  on radi u FC Snabdijevanje B.,
poslovna jedinica u P., da je to posebna jedinica od Distribucije,  da obje
poslovnice se nalaze u istoj zgradi, vrata do vrata, u koje spolja se ulazi.
Obavlja poslove naplate i fakturisanje računa za uplatu  duga za utrošenu
električnu energiju potrošača, a sa njim radi Č. R.,  pokrivaju područja
Murina, Gusinje i Plav. Korisnici električne energije,  dug za utrošenu
struju, plaćaju lično kod njih ili preko pošte, banke, kako kome odgovara.
Prilikom uplate kod njih u kancelariji on kao neko ko vrši naplatu, izdaje
prizanicu da je primio od korisnika odgovarajući iznos i ta priznanica sadrži
podatke za koji mjesec se vrši naplata i datum, to su posebni blokovi sa
kojima su oni zaduženi, u svakom bloku ima 33 priznanice i svaka prizanica ima
poseban broj i oznaku godine. Oni i dan danas vrše naplatu duga putem
priznanica. Nikad nije primijetio da mu je neko uzeo priznanicu. Kod njega
dolazio je M. I. da pita da li je okrivljeni K. H. uplatio neki novac za
utošenu struju u porodičnoj kući pok. M. M., pa je on kroz evidenciju tada,
ali  nezna kada je to bilo, vidio da nema, a kod njega je samo jednom došao i
upoznat je da je dao pare  okrivljenom K. na ime duga za utrošenu energiju.
Zna da je okrivljeni K. H.u vrijeme kada se desio predmetni slućaj radio u FC
Distribuciji –B.-Elektroposlovnica P., da je elektromonter, bio je raspoređen
na radno mjesto dežurnog električara, održavao je električna postrojenja i
vodove. U medjuvremenu  je  izmiren dug  za utrošenu električnu energiju u
porodičnoj kući pok. M. M., iz s. H. kod G.. Dodao je da okrivljeni nije mogao
vršiti naplatu za utrošenu električnu energiju kod potrošača obzirom da su
samo on i njegov kolega Č. R. iz G. radnici FC -Snabdijevanje B. i jedini
ovlašćeni da vrše naplatu za utrošak električne energije na području opštine
Plav, čime je potvrđeno priznanje okrivljenog kao i navodi optužbe da
okrivljeni nije iamo ovlašćenja da od potrošača električne energije vrši
naplatu duga na ime   isporučene električne energije.  
Konačno, na osnovu pismeno izvedenih dokaza, rješenja o rasporedu na radon
mjesto i zaradi broj … od 18.06.2007 godine, utvrđeno je da se okrivljeni K.
H. nalazi  u radnom odnosu na neodređeno vrijeme, kod Elektroprivrede Crne
Gore A.D.N. FC Distribucija, u organizacionom dijelu Poslovnica P. i G. u ED
B., raspoređen na radno mjesto dežurni električar, djelokrug poslova propisan
u redni broj 39 Pravilnika o sistematizaciji radnih mjesta, dok uvidom u
Pravilnik o sistematizaciji radnih mjesta Elektroprivrede CG AD-N.Direkcije FC
Distribucije-Elektrodistribucija B., Poslovnica P. i G.,  utvrđen je djelokrug
poslova koje obavlja Elektroprivreda Crne Gore AD N. Direkcija FC
Distribucija, Elektrodistribucija b., Poslovnica P. i G., koja izmedju ostalog
obavlja poslove nadzora i upravljanje elektrodistributivnim mrežama na
području koje pokriva,  prati tokove snage i energije, stara se o dogradnji i
tehničke ispravnosti elemenata distributivne mreže, realizuje planove tekućeg
i investicionog održavanja, vrši očitavanje isporučene električne energije
kod svih kategorija potrošnje, vodi pogonsku evidenciju o zbivanjima u
električnoj distributivnoj mreži, vrši priključenje i isključenje potrošača sa
električne distributivne mreže i stara se o ispravnosti svih pogonskih i
obračunskih mjernih uređaja.  U istom, pod rednim brojem 39 Pravilnika utvrđen
je djelokrug  poslova koji su okrivljenom povjereni u radu i za koje odgovara
kao radnik ED B.-Elektroposlovnice P. i G., tako da isti između ostalog
obavlja i poslove obezbjeđenje ispravnosti elektrodistributivnih postrojenja u
skladu sa priznatim pravilima tehnike u obimu poslova koje dobije od
poslovođe, dobija naloge od poslovođe, kome je odgovoran a izvršava ih
neposredno, učestvuje u pripremi posla-alata, instrumenata, materijala itd.,
vodi brigu o  alatu, instrumentima i uređajima sa kojima je zadužen,
odgovornost za čuvanje i primjenu sredstava zaštite na radu, sredstava rada,
materijala, alata, instrumenata, opreme i uređaja, materijalnih dobara, života
ljudi u obimu poslova koje dobije od poslovođe, tehničko otklanjanje uzroka
ustanovljenih nedostataka, kvarova ili odstupanja u električnim postrojenjima
i uređajima u njihovom očekivanom vijeku trajanja, usvaja i primjenjuje znanja
i veštine za kvalitetno i efikasno održavanje, da radi sve poslove u obimu i
roku predviđene prpisima, standardima, pravilnicima i preporukama održavanja,
učestvuje u posebnim tehničkim ispitivanjima i mjerenjima, učestvuje
neposredno u poslovima preventivnog i korektivnog održavanja saradnja na
zadacima pripravnosti,  te da radi i druge poslove po nalozima
pretpostvljenih, čime su potvrđeni navodi optužbe da je okrivljeni službeno
lice, zapošljeno kod EPCG AD N. FC Distribucia B.-Elektroposlovnica P. i G.,
privredno društvo kojem je povjereno vršenje javnih ovlašćenja, a njemu kao
zaposlenog odnosno na radu kod istog povjereni poslovi dežurnog električara.  
Čitanjem finansijske kartice EPCG AD N. - FC Snabdijevanje B. -
Elektroposlovnica P. od 25.11 2011 godine, koja glasni na ime M. M. sada pok.
bivišeg supruga oštećene M. H.,  te računa EPCG AD N. FC Snabdijevanje B.-
Elektroposlovnica P. za utrošenu energiju koji glase na ime M. M. i to broj
01-2010 od 31.01. 2010 godine, br. 02-2010 od 28.02.2010 godine, br.03-2010 od
31.03.2010 godine, br.06-2010 od 30-06.2010 godine, br. 08-2010 od 31.08.2010
godine, br. 01-2011 od 31.01.2011 godine, br. 02-2011 od 28.02.2011 godie, br.
04-201 od 30.04.2011 godine, br. 05.2011 od 31.05.2011 godine, br.06-2011 od
30.06.2011 godine i br.07-2011 od 31.07.2011 godine, utvrđena su potraživanja
EPCG AD N. - FC Snabdijevanje B. - Elektroposlovnica P.  prema  pok. M.
M.supruga oštećene M. H.,po osnovu utrošene električne energije u porodičnoj
kući u selu H., kod G., opština P., za  mjesece navedene u računima, a  uvidom
u neovjerenu priznanicu od EPCG AD N. FC Snabdijevanje B.-Elektroposlovnici
P., pretplatnički broj ... od 11.02.2010 godine, koja glasi na novčani iznos
od 350,00 eura izdata i svojerućno potpisana od K. H. kao i uvidom u
neovjerenu priznanicu od EPCG AD N. FC Snabdijevanje Be.-Elektroposlovnici P.,
pretplatnički broj ... od 14.05.2010 godine, koja glasi na novčani iznos od
170,00 eura, takođe izdata i svojerućno potpisana od K.H., utvrđen je novčani
iznos koji je okrivljeni primio od M.I., na ime utrošene električne energije u
porodičnoj kući pok. M. M. iz sela H. kod G., opština P..  
Kako iz svega izloženog proizilazi da u pogledu utvrdjivanja krivičnog djela
koje je optužnicom ODT u Podgorici, stavljeno na teret okrivljenom K. H., nije
bila sporna nijedna činjenica, sud je stao na stanovište da su činjenice iz
činjeničnog opisa izreke presude u svemu dokazane i da je optuženi i počinio
predmetno krivično djelo.  
Ocjenjujući pravno utvrdjeno činjenično stanje, sud nalazi da su u radnji
optuženog sadržana sva bitna obilježja, subjektivna i objektivna, krivičnog
djela - zloupotreba službenog položaja iz čl. 416 st. 1 Krivičnog zakonika
Crne Gore, pa mu je za izvršeno krivično djelo i izrekao krivičnu sankciju
bliže opisanu u izreci presude.  
Radnja izvršenja krivičnog djela koje je počinio optuženi se sastoji u tome
što je kao službeno lice Elektroprivrede Crne Gore A.D. N. FG Distribucije,
Poslovnice P.i G., dakle dežurnog električara, iskoristio svoj službeni
položaj i prekoračio granice svog službenog ovlašćenja tako što je od M. I. iz
H.a, opština P., tražio i dobio novčani iznos u ukupnom iznosu od 520,00 eura
na ime uplate zaostalog duga za utrošenu električnu struju korisnika M. H.,
dajući mu pri tom neovjerene i svojeručno potpisane priznanice, a da za to
nije bio ovlašćen, čime je sebi pribavio protivpravnu imovinsku korist u
iznosu od 520,00 €, a i svojevoljno, bez ovlašćenja i potrebnog naloga od FC
Snabdijevanje B.,  odnosno naloga od svog pretpostavljenog, kuću M. H.ponovo
priključio na električnu mrežu.  
Sud je cijenio i vinost, odnosno psihički odnos okrivljenog u odnosu na radnju
izvršenja predmetnog krivičnog djela, pa je našao da je optuženi prilikom
izvršenja ovog djela postupao sa umišljajem. Optuženi je bio svjestan ne samo
da vršenjem naplate zaostalog duga za utrošenu električnu energiju korisnika
M. H. od M. I. i ponovnim priključenjem na električnu mrežu kuću M. H., bez
ovlašćenja i posebnog naloga za ponovno priključenje te kuće na električnu
mrežu, iskorišćava svoj službeni položaj i prekoračuje granice službenog
ovlašćenja već i da takvim svojim radnjama sebi pribavlja protivpravnu
imovinsku korist, pa je i pored toga htio njegovo izvršenje.  
Prilikom izbora vrste i visine krivične sankcije koju treba primijeniti prema
optuženom za izvršeno krivično djelo, sud je pored težine, načina izvršenja i
društvene opasnosti krivičnog djela uzeo u obzir i stepen krivične
odgovornosti optuženog kao i sve ostale okolnosti koje se relevantne u tom
pogledu. Tako je od olakšavajućih okolnosti sud optuženom cijenio i uzeo u
obzir: da je porodičan čovjek, da je otac petoro djece, nezaposlen, da je u
potpunosti priznao sve odlučne činjenice za utvrdjivanje svoje krivične
odgovornosti, da je izrazio žaljenje i kajanje zbog izvršenog krivičnog djela
i da je naknadno uplatio Elektroprivredi primljeni novac od M. I., dok mu je
kao otežavajuću okolnost cijenio njegovu raniju osudjivanost.  
Međutim i pored činjenice što je optuženi ranije osuđivan, sud je našao da u
konkretnom slučaju, s obzirom na navedene olakšavajuće okolnosti, kao i na
činjenice da je od njegovog izvršenja protekao dug period, više od 20godina, u
konkretnom slučaju  ima mjesta primjeni kazne ispod zakonskog minimuma
propisanog za predmetno krivično djelo, pa mu je shodno čl. 45 i 46 KZ CG
izrekao kaznu zatvora u trajanju od 3 (tri ) mjeseca, iako je zakonski minimum
za ovo krivično djelo 6 mjeseci.  
Sud je uvjerenja da je izrečena kazna zatvora srazmjerna težini izvršenog
krivičnog djela i stepenu krivično-pravne odgovornosti optuženog i da će se u
konkretnom slučaju i ovako ublaženom kaznom, u okviru opšte svrhe izricanja
krivičnih sankcija predvidjene čl.4 st.2 KZ CG, postići svrha kažnjavanja
propisana čl.32 istog Zakona. Osnovano se može očekivati da će izrečena kazna
pozitivno djelovati na prevaspitanje optuženog i da će ista uticati na njega
da ubuduće ne vrši krivična djela.  
Odluka o troškovima krivičnog postupka je zasnovana na odredbi čl.229 st.1
ZKP-a. Visina  troškova u iznosu od 50,00 eura predstavlja paušal koji je
odmjeren s obzirom na složenost i trajanje krivičnog postupka te s obzirom na
imovno stanje okrivljenog, shodno čl.226 st.3 ZKP-a.  
Imovinsko-pravnog zahtjeva za naknadu štete nije bilo.  
Na osnovu iznijetih razloga odlučeno je kao u izreci presude.  
OSNOVNI SUD U PLAVU
Dana, 21.06.2012.godine.  
Zapisničar
S U D I J A
Nermina Nikočević, s.r.
Elica Pantović,s.r.  
PRAVNA POUKA:
Protiv ove presude može se izjaviti žalba
Višem sudu u Bijelom Polju u roku od 8 dana
od dana prijema  iste, a preko ovog suda.  
DNA,
1x ODT u Plavu,
1 x okrivljenom, K. H. iz  G., opština P.  