OSNOVNI SUD U PLAVU
K. br.  24/2012  
U IME CRNE GORE
      Osnovni sud u Plavu , sudija Hilmija  Sujković, sa zapisničarem Senadom Radončić,  u krivičnom predmetu okrivljenog P.S., iz P.,  zbog krivičnog djela gradjenje objekta bez gradjevinske dozvole iz čl. 326a Krivičnog zakonika, po optužnom predlogu ODT u Plavu,  Kt. 28/2012 od 20.04.2012, po održanom    usmenom,   javnom,   glavnom  pretresu  u   prisustvu    okrivljenog  i zamjenika ODT u Plavu, Rugovac Drite, donio je i javno objavio dana 23.05.2011 god.

P R E S U D U
      Okrivljeni  P. S., JMBG ..., od oca  J. i majke M., rodj. P.  rodjen ... godine, u P., sa prebivalištem  u selu K. , opština P., državljanin Crne Gore, zaposlen kao pomoćnik direktora Osnovne škole "H. Š." u P. , završio prirodno matematiči faklultet,oženjen, otac 4 djece, dobrog imovnog stanja, neosudjivan,

K r i v    j e
      Što je :

      Početkom mjeseca aprila 2011 god. , u selu K., opština P., kao investitor započeo gradjenje objekta - stambene kuće , na način što je protivno čl. 69. Zakona o uredjenju prostora i izgradnji objekata ("Sl.list CG" br. 51/08) na parceli br. ...  upisanoj u listu nepokretnosti br. ... KO P., bez prethodno pribavljene gradjevinske dozvole , započeo i izvodio radove na izgradnji objekta dimenzija 9,50 x 9,70m  , iako je znao da započinjanje gradjenja objekta nije dozvoljeno bez prethodno pribavljene gradjevinske dozvole.

      \- čime je izvšio krivično djelo gradjenje objekta bez gradjevinske dozvole iz čl. 326a Krivičnog zakonika.

      Pa mu   sud za izvršeno krivično djelo na osnovu navedenog zakonskog propisa te primenom čl: 4,32,36,42,52,53 i 54 KZ i čl. 374 ZKP, i z r i č e

USLOVNU OSUDU
      Kojom mu  utvrdjuje kaznu zatvora u trajanju od 3 (tri)  mjeseca i istovremeno odredjuje da se ista neće izvršiti ako okrivljeni za vrijeme od  1(jedne) godine dana po pravosnažnosti presude ne učini novo krivično djelo.

      Okrivljeni se obavezuje da na ime troškova - paušala plati iznos od 50,00 (pedeset) eura , u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e n j e
      Osnovno državno tužilaštvo u  Plavu , optužnim predlogom Kt. 28/2012 od 20.04.2012  , optužilo je P.S., iz Plava, za krivično djelo gradjenje objekta bez gradjevinske dozvole iz čl. 326a Krivičnog zakonika

      Pri podnesenom optužnom predlogu je sve do kraja krivičnog postupka u svemu ostala i zamjenik ODT u Plavu Rugovac Drita,  pa je u završnoj riječi predložila sudu da okrivljenog P. S. oglasi krivim za navedeno krivično djelo i izrekne mu uslovnu osudu kojom će mu utvrditi kaznu zatvora u trajanju od 3 mjeseca i istovremeno odrediti da se ista neće izvršiti ukoliko okrivljeni za vrijeme od 1 godine dana po pravosnažnosti presude ne učini novo krivično djelo.


      Izjašnjavajući se o optužnom predlogu ODT u Plavu, okrivljeni P. S. u potpunosti priznaje izvršenje krivičnog djela koje mu je ovim predlogom stavljeno na teret,  istakavši da je tačno da je početkom aprila mjeseca 2011 god. bez gradjevinske dozvole započeo izrgradnju stambene kuće  u selu K., opština P..  Kuću je izgradio zajedno sa braćom H. i S., koji žive i rade u Sjedinjenim Američkim Državama, stim što je on prezeo na sebe sve obaveze oko njene izgradnje i pribavljanja gradjevinske dozvole dok su njegova braća peuzela sve obaveze u  pogledu  finansiranja ove kuće. Planirao je da postupak za izdavanje potrebne gradjevinske dozvole kod nadležnog organa opštine P. pokrene naknado odnosno u toku njene izgradnje. Medjutim ubrzo nakon početka izgradnje ove kuće tačnije 27.04.2011 god. na lice mjesta je radi kontrole došao Republički inspektor zaštite prostora D. R.. U momentu dolaska pomenutog inspektora na lice mjesta nije bio prisutan na gradilištu već je na isto došao na poziv radnika koje je angažovao na izgradnji kuće. Iz tog razloga nije ni prisustvovao sačinjavanju zapisnika od strane inspektora D. ali je ovaj zapisnik kasnije ipak potpisao bez ikakve primjedbe. Dana 02.04.2012. god. inspektor D. R. je ponovo dolazio na lice mjesta radi vršenja kontrole a tog dana je kuća bila u potpunosti završena i useljena, što je pomenuti inspektor konstatovao u sačinjenim zapisniku. Ni na ovaj zapisnik nije imao nikakvu primjedbu zbog čega je isti takodje lično potpisao bez primjedbi. Dalje je naveo da se sa braćom dogovorio da kuću podijele medjusobno tek nakon njene potpune izgradnje tako da se iz tog razloga njegova braća ni ne pojavljuju kao njeni suvlasnici . Na kraju je istakao  da je svjestan da je pogriješio i da nije smio započinjati gradnju stambene kuće bez prethodno pribavljene gradjevinske dozvole. U završnoj riječi je još jednom priznao izvršenje krivičnog djela koje mu je javnom optužbom stavljeno na teret, izrazio kajanje zbog njegovog izvršenja i molio sud da ga za izvršeno krivično djelo što blaže kazni.

      Sud je cijenio priznanje okrivljenog P.S. u pogledu izvršenja krivičnog djela koje mu je javnom optužbom stavljeno na teret,   pa je našao da je isto jasno, logično, potpuno i u svemu u skladu sa izvedenim dokazima te ga je kao takvo u potpunosti prihvatio. Naime, sud je radi provjere priznanja okrivljenog ,odnosno radi što pravilnijeg i zakonitijeg rešavanja ove krivične stvari u dokaznom postupku izveo sledeće dokaze: saslušao svjedoke D. R. i H. I. , pročitao Zapisnike o inspekcijskoj kontroli Inspektora Zaštite prostora Ministarstva održivog razvoja i turizma br. ... od 27.04.2011 god. i br.  ...  od 02.04.2011  god.  rješenje Inspektora zaštite prostora Ministarstva održivog razvoja i turizma br. ... od 02.04.2012 god.,  izvod iz kaznene evidencije za okrivljenog P. S. i rješenje Osnovnog suda u Plavu, Kv.br. 16/2012 od 16.05.2012. god. i izvršio uvid u fotografije Republičkog inspektora D. R., napravljene  prilikom  izvršenih kontrola na licu mjesta, pa je ocjenom izvedenih dokaza i njihovim uporedjivanjem sa odbranom okrivljenog utvrdio da isti u potunosti potvrdjuju njegovo priznanje.

      Tako je svjedok D.R., u svom iskazu koji je sud prihvatio u potpunosti ocijenivši ga jasnim, logičnim i saglasnim, kako sa odbranom okrivljenog tako i sa ostalim izvedenim dokazima, u svemu potvrdio priznanje okrivljenog  ne samo u pogledu vremena i mjesta već i u pogledu načina izvršenja predmetnog krivičnog djela. Naime, izjašnjavajući se o predmetnom slučaju gradjenja objekta bez gradjevinske dozvole od strane okrivljenog P. S. svjedok D. R. je istakao da je prvu kontrolu spornog objekta  izvršio dana 27.04.2011 god. i tom prilikom utvrdio da okrivljeni P.S. za započeti objekat nije imao potrebnu gradjevinsku dozvolu. Započeti objekat je imao dimenzije 9,5 x 9,0 m i u momentu njegove kontrole su na istom od čvrstog materijala sazidani suteren i prizemlje . O izvršenoj kontroli  je sačinio zapisnik u kojem je knostatovao utvrdjeno stanje i naložio okrivljenom da obustavi dalje radove do pribavljanja  gradjevinske dozvole. Dana 02.04.2012. god. je izvršio ponovnu kontrolu spornog objekta i tom prilikom utvrdio da je na objektu nadogradjeno potkrovlje i da je isti na taj način u potpunosti završen i useljen. Pošto mu okrivljeni ni tada na njegov zahtjev nije pružio na uvid potrebnu gradjevinsku dozvolu to je pored sačinjenog zapisnika o kontroli donio još i rješenje o rušenju spornog objekta u roku od 7 dana od dana njegovog donošenja.

      Priznanje okrivljenog P. S. i izjavu svjedoka D. R. u dijelu da je okrivljeni izgradnju spornog objekta započeo bez prethodno pribavljene gradjevinske dozvole je u svojoj izjavi potvrdio i svjedok H. I. istakavši da mu je kao sekretaru Sekretarijata za uredjenje prostora i imovinu opštine P. lično poznato da okrivljenom P.S. do dana zadnje kontrole od strane Republičkog inspektora zaštite prostora D. R., tačnije do 02.04.2012 god.  još uvijek nije bila izdata gradjevinska dozvola za ovaj objekat.

      Konačno, priznanje okrivljenog  u pogledu  vremena, mjesta i načina izvršenja predmetnog krivično djela  su u svemu potvrdili i izvedeni pismeni dokazi, Zapisnici  o inspekcijskoj kontroli Inspektora Zaštite prostora Ministarstva održivog razvoja i turizma br. ... od 27.04.2011 god. i br.  ...  od 02.04.2011  god. i rješenje istog Inspektora br. 130...od 02.04.2012 god. jer je i na osnovu ovih zapisnika takodje utvrdjeno da je svjedok D. R., kao Republički inspektor zaštite prostora , u dva navrata, 27.04.2011 god i 02.04.2012 god. , vršio obilazak i kontrolu spornog objekta i da je tom prilikom u oba slučaja utvrdio da okrivljeni P. Sa.  za započeti objekat nije imao potrebnu gradjevinsku dozvolu zbog čega mu je rješenjem  br. ... od 02.04.2012 god. naredio da zbog neposjedovanja potrebne gradjevinske dozvole bespravno započeti objekat poruši  u roku od 7 dana od dana  donošenja rješenja.

      Na osnovu izvoda iz kaznene evidencije za okrivljenog P. S., br. ... od 17.04.2012. god., izdatog od Uprave policije, Ispostave policije P., je utvrdjeno da je okrivljeni ranije osudjivan presudom Opštinskog suda Plav,  K.br. 54/85 od 13.09.1985 god. na novčanu kaznu u iznosu od 16.000,00 dinara , zbog krivičnog djela iz čl. 185. st. 1. KZ SRCG, dok je na osnovu rješenja Osnovnog suda u Plavu , Kv.br. 16/2012 od 16.05.2012. god. utvrdjeno da je ovim rješenjem okrivljenom izrečena novčana  kazna po ovoj presudi brisana, što znači da se isti shodno čl. 118. st. 1. Krivičnog zakonika, smatra neosudjivanim.

      Kako iz svega izloženog proizilazi da u pogledu utvrdjivanja krivičnog djela koje je optužnim predlogom ODT u Plavu , stavljeno na teret okrivljenom P. S. ,  nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio  predmetno krivično djelo.

      Ocjenjujući pravno utvrdjeno činjenično stanje sud nalazi da su u radnji okrivljenog  sadržani svi bitni, kao subjektivni tako i objektivni,  elementi krivičnog djela gradjenje objekta bez gradjevinske dozvole iz čl. 326a  KZ, pa mu  je za izvršeno krivično djelo i izrekao krivičnu sankciju bliže opisanu u izreci presude. Naime, nesporno utvrdivši da je okrivljeni P.S. u vrijeme i na mjestu kako je navedeno u izreci presude započeo izgradnju spronog  objekta bez potrebne gradjevinske dozvole , to su u takvoj njegovoj radnji i sadržani svi bitni elementi navedenog krivičnog djela. Kako krivično djelo gradjenje objekta bez gradjevinske dozvole iz čl. 326a KZ , predstavlja krivično djelo sa blanketnom dispozicijom, odnosno djelo koje svojim sadržajem upućuje na posebni zakon u kojem su sadržani način i uslovi izgradnje objekata, to je okrivljeni u konkretnom slučaju postupao suprotno čl. 69. Zakona o uredjenju prostora i izgradnji objekata koji predvidja da se objekat može graditi samo na osnovu gradjevinske dozvole i tehničke dokumentacije. Pošto je okrivljeni u konkretnom slučaju izgradnju spornog objekta započeo bez prethodno pribavljene gradjevinske dozvole, to je samim tim takvom svojom radnjom i izvršio krivično djelo koje mu je javnom optužbom stavljeno na teret, zbog čega ga je sud za isto i oglasio krivim i krivično pravno odgovornim.

      Sud je cijenio i vinost odnosno psihički odnos okrivljenog   u odnosu na radnju izvršenja predmetnog krivičnog djela pa je našao da je okrivljeni prilikom izvršenja ovog djela postupao sa direktnim umišljajem. Naime, okrivljeni je bio svjestan ne samo činjenice da je za izgradnju  spornog objekta potrebna gradjevinska dozvola već i da prije dobijanja ove dozvole ne smije započeti sa vršenjem takvih radova, pa je i pored takve svijesti započeo njegovu izgradnju na način kako je to u svojim Zapisnicima o izvršenim kontrolama konstatovao Republički inspektor zaštite prostrora D. R., čime je i manifestvovao svoje htjenje za izvršenje predmetnog krivičnog djela.

      Prilikom izbora vrste i visine krivične sankcije koju treba primijeniti prema okrivljenom  za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir:  da je porodičan čovjek, da je otac 4 djece,  , da ranije nije osudjivan  i  da je u potpunosti priznao izvršenje krivičnog djela koje mu je javnom optužbom stavljeno na teret i izrazio kajanje i žaljenje zbog njegovog izvršenja.

      Kako otežavajućih okolnosti na strani P. S. nije bilo  a sud je navedene olakšavajuće okolnosti, i po broju i po značaju, cijenio kao osobito olakšavajućeg karaktera, to je našao da u konkretnom slučaju  ima uslova da se prema njemu ne primijeni kazna već da je dovoljno i samo upozorenje uz prijetnju kaznom. Zbog toga je sud okrivljenom P. S., na osnovu čl. 53 i 54 KZ,  utvrdio kaznu zatvora u trajanju od 3 mjeseca i istovremeno odredio da se ista neće izvršiti ako okrivljeni za vrijeme od jedne godine dana po pravosnažnosti presude ne učini novo krivično djelo.

      Sud je uvjerenja da je izrečena krivična sankcija srazmjerna težini izvršenog krivičnog djela i stepenu krivično-pravne odgovornosti okrivljenog  te da će se u konkretnom slučaju  i ovom vrstom i visinom krivične sankcije,u okviru opšte svrhe izricanja krivičnih sankcija predvidjene čl. 4 st. 2 KZ ,postići svrha kažnjavanja propisana čl. 52 istog Zakona. Osnovano se može očekivati da će izrečena sankcija pozitivno djelovati na prevaspitanje okrivljenog  i da će ista uticati na njega da ubuduće ne vrši krivična djela.

      Odluka o troškovima krivičnog postupka je zasnovana na odredbi čl. 229 st.1.ZKP.Visina troškova u  iznosu od 50,00 eura , predstavlja paušal koji je odmjeren sobzirom na složenost i trajanje krivičnog postupka te obzirom na imovno stanje okrivljenog , shodno čl. 226 st.3. ZKP.

               Na osnovu iznijetih razloga odlučeno je kao u izreci presude.

OSNOVNI SUD U PLAVU
Dana 23.05.2012  godine  
Zapisničar,
S U D I J A
Senada Radončić
Hilmija Sujković  
PRAVNA POUKA:  
Protiv ove presude nezadovoljna stranka
ima pravo žalbe u roku od 8 dana od dana
prijema iste preko ovog suda Višem sudu
B Polje.  
DNA:
1x ODT Plavu
1x okrivljenom  