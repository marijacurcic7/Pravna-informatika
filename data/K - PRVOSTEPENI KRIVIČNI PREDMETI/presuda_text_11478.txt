OSNOVNI SUD U PLAVU
K.br.8/2012     
U IME CRNE GORE
OSNOVNI SUD U PLAVU, sudija Hilmija Sujković, sa zapisničarem Radončić
Senadom, u krivičnom predmetu okrivljenog S. G.  iz sela  V., opština P., zbog
krivičnog djela napad na službeno lice u vršenju službene dužnosti iz čl.
376. st. 1 Krivičnog zakonika, po optužnom predlogu Osnovnog državnog
tužilaštva u Plavu, KT.br. 5/2012 od 23.01.2012.  god. po održanom usmenom,
javnom, glavnom pretresu, u prisustvu:  okrivljenog,  zamjenika ODT u Plavu
Rugovac Drite i oštećenog D. B., donio je i javno objavio dana 28.02.2012.
god.  
P R E S U D U
   Prema okrivljenom S. G. ,JMBG ... od oca Lj. i majke R., rodj. R.,  rodjenom ....  god.  u P., gdje i prebiva , selo V., državljaninu  Crne Gore, nezaposlenom, neoženjenom, pismenom, završio srednju pomorsku školu,  lošeg imovnog stanja,  osudjivanom,

      Na osnovu čl. 372. st. 1. tačka 1. ZKP

ODBIJA SE OPTUŽBA
       Da je;

       Dana 12.01.2012 god. , oko 16,00 časova, u kafani "H."  koja se nalazi u ulici Č., u P., prijetio da će napasti službeno lice geometra D. B., kao stalnog sudskog vještaka, u vršenju službene dužnosti , na način što je dok je oštećeni sjedio za drugim stolom u ovoj kafani sa R. B., R. E. i R. D., istom više puta uputio uvredljive i prijeteće riječi: "Pičko jedna, govno, špijune, ništa robo, platit ćeš ti mene za ono što si vještačio iako si pozvao policiju kada budemo izašli iz zgrade Ispostave policije Plav, platit ćeš mi za sve,

      \- čime bi izvršio krivično djelo napad na službeno lice u vršenju službene dužnosti iz čl. 376. st. 1.  Krivičnog zakonika.

Usled odustanka Osnovnog državnog tužioca  u Plavu od optužbe .  
      Troškova  krivičnog postupka  nije bilo.

      Imovinsko pravnog zahtjeva za naknadu štete nije bilo.

O b r a z l o ž e n j e
      Osnovno državno tužilaštvo u Plavu, optužnim predlogom Kt.br. 5/2012 od 23.01.2012.  god., optužilo je S. G., iz sela V., opština P., za krivično djelo napad na službeno lice u vršenju službene dužnosti iz čl. 376. st. 1.  Krivičnog zakonika.

U završnoj riječi zamjenik ODT u Plavu  Rugovac Drita, izjavila je da odustaje
od optužnog predloga  prema okrivljenom S. G., iz  razloga što u njegovim
radnjama koje mu se ovim predlogom stavljaju na teret nema elemenata krivičnog
djela  napad na službeno lice u vršenju službene dužnosti iz čl. 376. st. 1.
KZ, niti drugog krivičnog djela koje se goni po službenoj dužnosti.  
Oštećeni D. B. u završnoj riječi nije preuzeo krivično gonjenje prema
okrivljenom niti je u odnosu na njega postavio bilo kakav odštetni zahtjev.  
Troškova krivičnog postupka nije bilo.  
Imovinsko pravnog zahtjeva za naknadu štete nije bilo.  
Pošto je zastupnica javne optužbe u završnoj riječi odustala od optužbe prema
okrivljenom S. G., te pošto oštećeni D. B. u završnoj riječi nije preuzeo
krivično gonjenje prema njemu, odlučeno je kao u izreci presude, na osnovu čl.
372. st. 1. tačka l. ZKP.  
OSNOVNI SUD U PLAVU
                                                             Dana, 28.02.2012  god.

Zapisničar,
S U D I J A
Radončić Senada
Hilmija Sujković  
PRAVNA POUKA:
Protiv ove presude dozvoljena je žalba
Višem sudu Bijelo Polje, preko ovog
suda, u roku od 8 dana od dana njenog
Prijema.  
DNA:  - ODT u Plavu
- okrivljenom S. G.
- oštećenom D. B.  