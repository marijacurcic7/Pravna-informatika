        ![](file:///C:\\Users\\SLAVIC~1.STA\\AppData\\Local\\Temp\\msohtml1\\01\\clip_image001.jpg)                                                                                                                                                                                                               **                                                                                                                          K.br.128/12**


                                                        **U IME   CRNE GORE**


                    Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković u krivičnom predmetu protiv optuženog D. Z. iz P. zbog krivičnog djela  gradjenje objekta bez gradjevinske dozvole  iz čl.326 a Krivičnog zakonika  a po optužnom predlogu  ODT Pljevlja Kt.br.196/12  od 10.09.2012.godine,  nakon održanog glavnog i javnog pretresa u prisustvu zamjenika ODT Pljevlja  Djurović Veljka i optuženog D.Z.,  dana 26.09.2012.godine , donio je i javno objavio

P R E S U D U 
                    **Optuženi D. Z., JMBG .....,** od oca Ž. i majke D. rodjene K. rodjen u V.opština P. dana .......godine  sa prebivalištem u  P., Ul.O.,  državljanin CG,  oženjen, otac troje djece,  zaposlen u O. b. P., pismen,  završio srednju ekonomsku školu, govori  crnogorskim jezikom, srednjeg imovnog stanja, neosudjivan.


                                                           **K R I V     J E  **

                         Što  je : 
                     U periodu od mjeseca juna 2011.godine pa do mjeseca  juna 2012.godine  u Ul. O.u P. protivno čl.69 Zakona o uredjenju prostora i izgradnji objekata (Sl.list CG broj 51/08),  kao investitor na katastarskoj parceli broj  5839 KO  P.  započeo izgradnju  gradjevinskog objekta u osnovi dimenzija  14 x 9 x 6 m , prizemlje + dva sprata, bez prethodno pribavljene gradjevinske dozvolje  na način što je izgradio objekat  naznačenih dimenzija  u spratnosti  pa je inspektor zaštite prostora Č.Z. izvršenim inspekcijskim nadzorom dana 22.06.2011.godine i dana 26.06.2012.godine  utvrdila naznačeno činjenično stanje i isto  zapisnički konstatovala  te donijela  rješenje broj  01-780/1 od 16.07.2012.godine  kojim je naredila okrivljenom da poruši predmetni objekat u roku od tri dana od dana uručenja rješenja,-

                         Čime je  izvršio krivično djelo  gradjenje  objekta
bez gradjevinske dozvole  iz čl.326 a Krivičnog zakonika, 
                    pa mu sud  na osnovu već citiranog zakonskog propisa te primjenom članova 4,5,13,15,32,33,36, 42,52,53 i 54 Krivičnog  zakonika,  te čl. 226,229 i 374  ZKP- **a     i z r i č e **

                                                             USLOVNU OSUDU 
                         Sa kojom se optuženom  utvrdjuje  kazna zatvora  u
trajanju od  6 /šest/ mjeseci  i istovremeno odredjuje  da se ista neće
izvršiti  ako optuženi  u roku od jedne godine dana  ne izvrši novo krivično
djelo.  
                    Optuženi je dužan platiti ovom sudu  na ime paušala   iznos od  27,50 eura,

                    A sve ovo u roku od 15.dana po pravosnažnosti presude  pod prijetnjom prinudnog izvršenja.


                                            **     O b r a z l o ž e nj e**


                      Osnovno državno tužilaštvo u Pljevljima, optužnim predlogom Kt.br.196/12 od 10.09.2012.godine, optužilo je D. Z. iz P. da je izvršio krivično djelo gradjenje objekta bez grdjevinske dozvole iz čl.326a Kz-a  a na način, mjesto i vrijeme  bliže  opisano izrekom ove presude. U završnoj riječi zamjenik ODT Pljevlja  ostajući pri podnijetom optužnom predlogu predložio je  da sud optuženog oglasi krivim i osudi  po zakonu.

                    Optuženi D. Z. u svojoj odbrani  priznajući izvršenje krivičnog djela i krivicu navodi  da je zaposlen  već 15 godina u O. b. P. i kako nije  bio u prilici da riješi stambeno pitanje  odlučio se  juna mjeseca 2011.godine  da na  katastarskoj parceli broj 5830 KO P.  u Ul.O. a koja parcela je vlasništvo njegovog poč.oca  započne  izgrdnju objekta  što je i učinio. Objekat je dimenzija  14 x 9 x 6 m spratnosti prizemlje i dva sprata  i radove je izvodio i ako nije imao  pribavljenu gradjevinsku dozvolu. Kada je radio krovnu konstrukciju  došla je inspektorka zaštite prostora Č.Z. i utvrdila  da objekat gradi  bez gradjevinske  dozvole, donijela rješenje o rušenju ali je to rješenje po njegovoj žalbi  poništeno. Prije nego je započeo ovaj objekat  raspitivao se  kako da obezbijedi gradjevinsku dozvolu  i obraćao se nadležnim u Opštini  koji su mu rekli da nije donijet  DUP za Š. i da zbog toga ne izdaju gradjevinske dozvole. Na ovoj parceli  je i ranije postojao objekat  ali je uklonjen zbog  rekonstrukcije  puta  kroz naselje G.. Znao je  da mu je za izgradnju objekta potrebna gradjevinska dozvola i da nemože da gradi bez gradjevinske dozvolje  ali je imao usmeno obećanje da gradi  namjesto objekta koji je tu ranije postojao. Izgradnjom objekta  htio je da obezbijedi stan za sebe i za svoju porodicu. U završnoj riječi  odluku o krivici i kazni ostavio je  na ocjenu sudu.

                    U dokaznom postupku sud je  saslušao svjedoka Č.Z., pročitao  zapisnike o inspekcijskom pregledu broj 1003-48/11 od 22.06.2011. godine, broj 1003-66/11 od 12.07.2011. godine i broj 1003-52/12 od 26.06.2012.godine,  izvršio uvid u fotoelaborat u UP PJ Pljevlja broj 269/12 od 26.06.2012.godine, pročitao rješenje Uprave za inspekcijske poslove - odsjek inspekcije zaštite prostora broj  01-780/1 od 16.07.2012.godine  i pročitao izvod iz KE za optuženog.

                    Nakon provedenog dokaznog postupka i ocjene izvedenih dokaza a  pri tom cijeneći priznanje  optuženog  ovaj sud je utvrdio  činjenično stanje  bliže opisano  izrekom ove presude.

                    Naime,  javna optužba  stavlja na teret optuženom D. Z. da je izvršio krivično djelo gradjenje objekta bez gradjevinske dozvole  iz čl.326a Krivičnog zakonika   tako što je od juna mjeseca 2011 godine do juna mjeseca 2012.godine nemajući  odobrenje  za gradnju  kao investitor   u Ul.O. u P. započeo gradnju objekta  dimenzija  14 x 9 x 6 m, prizemlje + dva sprat  pa je tako stanje utvrdila inspektor zaštite prostora Č.  inspekcijskim nadzorom dana 22.06.2011.godine  i rješenjem naredila da optuženom  da poruši izgradjeno. Optuženi  priznaje izvršenje krivičnog djela i  krivicu navodeći da je tačno da je od juna mjeseca 2011.godine  do juna 2012.godine  bez gradjevinske dozvole  i ako je znao da mu je ista potrebna  započeo izgradnju objekta  navedenih dimenzija  i spratnosti. Imao je usmeno obećanje  da  vrši gradnju  a nadležni organi Opštine P. su mu rekli  da zbog nepostojanja  DUP-a  za naselje Š. neizdaju gradjevinske dozvole.

                    Priznanje  optuženog  je jasno, potpuno  i nedvosmisleno  a kao takvo je potvrdjeno  iskazom svjedoka Č. Z.  inspektora  zaštite  prostora  za Opštinu P. i Ž.  koja je izjavila  da je  dana 22.06.2011.godine  izvršila prvu kontrolu  objekta u Ul.O.kada je investitor - optuženi D.Z. izjavio  da vrši rekonstrukciju  garaže i uredjenje parking prostora  a dana 05.07.2011.godine  dobila je prijavu  po kojoj je izašla 12.07.2011.godine  i konstatovala  da su radovi nastavljeni i uradjene  kaskadno dvije  "0" ploče.  Investitor je kazao da gradi pomoćne objekte pa je predmet proslijedila komunalnoj policiji  a onda od UP PJ Pljevlja obaviještena  da  je D. nastavio sa radovima  i izgradio stambeni prostor  pa je dana 26.06.2012.godine  izašla na lice mjesta  i konstatovala  da je izgradjen objekat dimenzija 14 x 9 x 6 m, da je izgrdjeno prizemlje i dva sprata. Nadzoru je bio prisutan  investitor D. Z.  koji je izjavio da nema gradjevinsku dozvolu  i  potpisao zapisnik o izvršenoj kontroli bez primjedbi. Na osnovu toga je donijela rješenje broj 01-780/1 od 16.07.2012.godine  kojim je naložila uklanjanje objekta  ali je to rješenje po žalbi investitora ponitšeno  i u toku je  novi postupak.

                    Sud je cijenio iskaz svjedoka Č. Z.  i stekao ubjedjenje  da je ova   svjedokinja  kranje istinito  i nepristrasno posvjedočila činjenice koje  su joj poznate  u okviru vršenja svojih redovnih radnih zadataka-inspektora zaštite prostora. Osim toga navodi svjedokinje Č. nijesu u suprotnosti sa  navodima  odbrane optuženog D. koji je priznao  da je  znao  da mu je za gradnju potrebna gradjevinska dozvola, da nije  imao gradjevinsku dozvolu  a objekat  je izgradio. Navodi svjedokinje Č. potvrdjeni su  zapisnicima o inspekcijskom pregledu broj  1003-48/11 od 22.06.2011.godine, broj 1003-66/11 od 12.07.2011.godine i broj 1003-52/12 od 26.06.2012.godine, fotoelaboratom UP PJ Pljevlja  broj 269/12 od 26.06.2012. godine  te rješenjem Uprave za inspekcijske poslove - Odsjek  inspekcije zaštite prostora broj 01-780/1 od 16.07.2012.godine.

                    Dakle,  u postupku je na   osnovu jasnog i potpunog priznanja optuženog, iskaza svjedokinje Č. Z., kao i ostalim  dokazima u postupku utvrdjeno da je optuženi D. Z. izvršio krivično djelo  gradjenje objekta bez gradjevinske dozvole  iz čl.326a Krivičnog zakonika kako mu je to javnom optužbom  i stavljeno na teret  te da je optuženi  djelo izvršio sa direktnim umišljajem  jer je znao  da  za gradnju objekta  mora imati  odobrenje  nadležnog organa odnosno  gradjevinsku dozvolu  ali je uprkos toj činjenici započeo radove  na objektu  i izgradio objekat dimenzija i spratnosti kako je to bliže opisano izrekom presude pa ga  je sud kao umišljajnog učinioca  oglasio krivim  i osudio po zakonu.

                    Prilikom odlučivanja o vrsti i visini kazne  sud je u smislu čl.52 Kz cijenio i svrhu uslovne osude. Optuženi D. Z. je priznao izvršenje krivičnog djela i krivicu, radi se o  porodičnom čovjeku, ocu 3 djece. Do sada  nije osudjivan što je utvrdjeno iz  izvoda iz KE. Izgradnjom objekta je  rješavao  egzistencijalno pitanje svoje porodice.Ove činjenice su optuženom uzete kao olakšavajuće okolnosti. Imajući u vidu priznanje optuženog kao i  njegov  dosadašnji neporočan život  u konkretnom slučaju sud je mišljenja da navedene olakšavajuće okolnosti na strani optuženog u nedostatku otežavajućih okolnosti opravdavaju  izricanje  uslovne osude i da će se  i samim upozorenjem  uz prijetnju kaznom  dovoljno uticati  na ovog optuženog  da više ne vrši krivična djela  i na taj način u cjelosti postići svrha kažnjavanja zakonom predvidjena.  Obzirom na sve ovo  optuženom  je utvrdjena kazna zatvora u trajanju od  6 mjeseci što predstavlja zakonski minimum za ovo krivično djelo   s tim što je njeno izvršenje odloženo   na period  od godinu dana ukoliko  optuženi  ne izvrši novo krivično djelo te da će se  po mišljenju suda  i ovom krivičnom sankcijom  u potpunosti ostvariti  svrha kažnjavanja.

                     Odluka suda  da optuženi  plati na ime paušala plati  iznos od  27,50 eura  koji iznos je odmjeren obzirom na dužinu trajanja  i složenost krivičnog postupka  te imovno stanje optuženog  zasniva se na čl.226 i 229  ZKP-a .



                    **OSNOVNI SUD U PLJEVLJIMA, dana   26.09.2012.godine.**

Zapisničar,
S u d i j a,
Zora  Leković
Ljiljana  Popović  
PRAVNA POUKA:
                          Protiv ove presude  dozvoljena je žalba u roku od 8.dana po prijemu
                        iste  Višem sudu B. Polje, a preko ovog suda.  
DOSTAVITI :
1 x ODT Pljevlja
1 x Optuženom 