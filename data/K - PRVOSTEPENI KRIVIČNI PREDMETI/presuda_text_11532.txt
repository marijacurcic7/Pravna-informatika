

K.br.87/12 
U IME CRNE GORE 
                    Osnovni sud u Pljevljima , kao prvostepeni krivični sud po sudiji Ljiljani Popović, uz sudjelovanje zapisničara Zore Leković,u krivičnom predmetu protiv optuženog K.A. iz  P.,zbog krivičnog djela  teška tjelesna povreda iz čl.151 st.2 u vezi st.1 Krivičnog zakonika, a po optužnici ODT Pljevlja Kt.br.128/12 od 19.06.2012.godine,nakon održanog glavnog i javnog pretresa, u prisustvu zamjenika ODT Pljevlja Tomčić Milivoja, oštećenog K. B. i optuženog  K.A., dana  18.07.2012. godine donio je i javno objavio

P R E S U D U 
                    **Optuženi  K. A., JMBG ........, **od oca S. i majke E. rodjene Dj., rodjen u P.dana .........godine, sa prebivalištem u P. Ul.I., državljanin CG, neoženjen, pismen, redovan učenik III razreda srednje stručne škole, govori srpskim jezikom, razumije crnogorski jezik, izdržavaju ga roditelji, neosudjivan.

        **                                                        K R I V  J E **

                    **Što je:**

                     Dana 04.04.2012.godine  oko 18,00 časova u hodniku S. s. š. u P. teško tjelesno povrijedio oštećenog K. B. iz P.,  na način što ga je udario stisnutom pesnicom u predjelu desnog oka nanijevši mu tešku tjelesnu povredu u vidu nagnječenja očne jabučice, krvnog podliva  gornjeg i donjeg kapka, razderotine  donjeg kapka  u dužini od 1,5 cm, krvnog podliva  vežnjače očne  jabučice, proširenju zenice, pucanju mišića  stezače zenice i otoka u predjelu žute mrlje  usled čega mu je trajno i u znatnoj mjeri  oštećen važan  organ-vid sa umanjenjem  vidne sposobnosti  za 25%,

                    **čime je   izvršio krivično djelo  teške tjelesne povrede  iz čl.151 st.2  u vezi  st.1 Krivičnog zakonika,**

                         pa mu sud na osnovu već citiranog zakonskog propisa
te primjenom čl.4,5,13, 15,32,33,36,42,45,52,53 i 54 Krivičnog zakonika te
čl.226,229 i 374 Zakonika o krivičnom postupku  i z r i č e  
                                                                   USLOVNU
OSUDU  
                         Sa kojom se optuženom  utvrdjuje kazna zatvora u
trajanju od  1 (jedne) godine  i istovremeno odredjuje da se ista neće
izvršiti ako optuženi  u roku  od 2 (dvije) godine dana ne izvrši novo
krivično djelo. 
                         Optuženi je dužan platiti  ovom sudu  na ime
paušala iznos od 40,00 €, 
                         a sve ovo u roku  od 15.dana po pravosnažnosti
presude pod prijetnjom prinudnog izvršenja.  
                         Imovinsko pravnog zahtjeva nije bilo.  
O b r a z l o ž e nj e 
                    Osnovno državno tužilaštvo u Pljevljima optužnicom Kt.br.128/12 od 19.06.2012. godine, optužilo je K. A.iz P. da je izvršio krivično djelo  teške tjelesne povrede iz čl.151 st.2 u vezi st.1 Krivičnog zakonika a na način, mjesto i vrijeme bliže opisano izrekom ove presude.U završnoj riječi zamjenik ODT Pljevlja je predložio da sud optuženog oglasi krivim i osudi po zakonu jer je izvedenim dokazima, iskazom oštećenog, nalazom i mišljenjem vještaka  dr. Jovović kao i iz navoda odbrane optuženog na nesumnjiv način utvrdjeno da je optuženi izvršio krivično djelo koje mu je javnom optužbom stavljeno na teret.

                    Oštećeni K. B. u završnoj riječi  je istakao  da se ne pridružuje krivičnom gonjenju protiv optuženog, da nebi želio da optuženi ide u zatvor i da mu je oprostio a  imovinsko pravni zahtjev  ne postavlja.

                    Optuženi K.A.u svojoj odbrani datoj u tužilaštvu navodi da dana  04.04.2012. godine u popodnevnim časovima  nije imao  nastavu u S. s. š. gdje je trenutno završio II razred pa je zajedno sa svojim  drugom Dž.R. koji je inače učenik III razreda iste škole bio u gradu i negdje ispred 18,00 časova došli su u školu, dali da R. odgovara ili da pita da ga puste  da ide sa njim pošto je  prije toga imao dosta  neopravdanih časova.Dalje je kazao da oštećenog K. B.je poznavao samo izvidjenja  pošto je i B. učenik srednje škole i kad su on i R. došli u školu stali su u hodnik izmedju drugog i trećeg sprata, uz neki radijator. U medjuvremenu je  primijetio učenike IV razreda koji su se peli uz stepenice prema III spratu  gdje su imali sledeći čas  a medju tim učenicima je primijetio K.,M. i K. koje je poznavao izvidjenja. Dok je sa R. stajao vidio je da im se približava K. sa malom flašom od  coca-cole  u kojoj je kako mu se čini bilo malo soka i tu je flašu kad im se približio ispustio ispred njih  a zatim je šutnuo nogom i ta je flaša  pogodila R. u predjelu noge a R. je na to reagovao riječima "šta to glumiš, imaš li neki problem, šta me gadjaš flašom"  našta mu je K. odgovorio "imam, šta ti glumiš".Tada  R.kreće  stepenicama  na III sprat, K. je pošao za njim i kad su se popeli na III sprat  primijetio je da K.  kruži oko D. pa je pretpostavio  da će najvjerovatnije da ga udari pa se i on popeo na III sprat  ne govoreći  nikom ništa. Kad je staao pored R.K. je nastavio  da kruži oko njih i u jednom trenutku prišao je D. i glavom ga udario  u predjelu gornje usne. Optuženi je dalje kazao  da je on tada prišao  i odgurnuo K. reagujući riječima "što ga to udari", nezna da li je K. odgovorio i tada njemu - optuženom  prilazi učenik M. S. koji ga je sa ledja udario  ili odgurnuo pa se okrenuo  i odgurnuo M. od sebe.Tada se tu pojavio i K.koji je izašao iz kabineta i prilazeći im  pošao pravo prema njemu  i K. ga je udario jedanput pesnicom  u predjelu brade. Optuženi dalje navodi da se tada uhvatio za bradu  i vidio da je i M. pošao da ga udari i tada je zamahnuo  i stisnutom pesnicom udario K.u predjelu glave, tačnije u predjelu desnog oka. To je bio malo jači udarac jer  se K. od tog udarca malo i zateturao  ali nije pao. U medjuvremenu je iz kabineta izašao profesor Š.koji je spriječio dalji sukob i on zajedno sa Dž. odlazi iz škole.Čitav dogadjaj je trajao oko 2 do 3 minuta. Kazao je i to da nije primijetio  tom prilikom krv iz desnog oka K. kao i da  nikakav predmet nije imao u rukama  kada je stisnutom pesnicom udario  K. u predjelu oka. Poznato mu je da je K. te prilike pretrpio ozbiljnu povredu i  preko svojih drugova  se interesovao za njegovo  zdrastveno stanje  a kod K. nije  pošto je  K. duže vremena tada provodio  u P. jer je imao  operaciju oka. Na glavnom  pretresu priznajući izvršenje krivičnog djela i svoju krivicu i ostajući pri odbrani datoj tužilaštvu  kazao je da je tačno da ga je oštećeni udario pesnicom u bradu i dok je on trljao bradu  i provjeravao da možda nema krvi  na njega je pošao M., M. je pokušao da ga udari rukama  a B. je tada stajao i nije pokušavao da ga udari i on tada B. udara pesnicom u predjelu glave zato što je B. prethodno  udario njega pesnicom u vrat. Možda je desetak sekundi prošlo  od kad ga je B. udario do momenta kad je on udario B.. Misli da su njegovi roditelji kontaktirali B. roditelje, slabije se vidja sa B. a kad prodju jedan pored drugog  ne pozdravljaju se.Kazao je da nije namjerno  u glavu gadjao B., on je gadjao  jer su bila njih dvojica  pa koga potrefi u samoodbrani. Kaje se i žao mu je  što je tako jako udario B. ali nije mogao da stoji i dozvoli da ga njih dvojica  biju.Izvinuo se oštećenom. U završnoj riječi  tražio je da ga sud što blaže kazni, da je redovan učenik  pa bi zbog zatvora  izgubio pravo školovanja.

                    U dokaznom postupku sud je saslušao svjedoka–oštećenog K. B., saslušao svjedoke Dž.R.,K.N. i M. S.,pročitao  nalaz i mišljenje vještaka dr. J.-P. B.,izvršio uvid u fotokopiju  otpusne liste sa epikrizom K. c. CG broj1-11/2-sr za oštećenog  i pročitao izvod iz KE za optuženog.

                    Nakon provedenog dokaznog postupka  i ocjene izvedenih dokaza  i to kako svakog pojedinačno  tako i u medjusobnoj povezanosti  a pri tom cijeneći odbranu optuženog  ovaj sud   je utvrdio  da je optuženi K. A. izvršio krivično djelo teška tjelesna povreda  iz čl.151st.2 u vezi st.1 Krivičnog zakonika a na način, mjesto i vrijeme  kako mu je to javnom optužbom stavljeno na teret pa je sud optuženog oglasio krivim i osudio po zakonu.

                    Ovakvu svoju odluku  sud temelji na činjenicama koje slijede  iz izvedenih dokaza.

                    Naime, javna optužba stavlja na teret optuženom K. A. da je nanio tešku tjelesnu povredu oštećenom K. B. tako što je  dana 04.04.2012.godine oko 18,00 časova u hodniku S. s. š. u P. udario oštećenog K. stisnutom pesnicom u predjelu glave-desnog oka i nanio mu povrede bliže opisane izreke ove presude.Optuženi K.  priznaje izvršenje krivičnog djela i krivicu  odnosno priznaje da je kritične prilike udario pesnicom oštećenog u predjelu glave- desnog oka ali da je to uradio u samoodbrani jer je prethodno njega oštećeni udario pesnicom u predjelu glave  kao i da je oštećeni stajao i nije pokušavao  da ga udari u momentu kada je on oštećenog udario pesnicom.

                    Radi utvrdjivanja činjenica za donošenje odluke u ovoj krivično pravnoj stvari sud je izveo  naprijed navedene dokaze pa je tako svjedok - oštećeni K. B. kazao da je dana 04.04.2012.godine  bio u S.š. u popodnevnoj smjeni  i poslije  završenog petog časa koji je održan u prizemlju škole trebao je da ide  na sledeći čas  na III sprat škole. Kad je izašao iz učinioce stajao je sa drugaricama  iz razreda  uz jedan radijator gdje im se pridružio i drug iz razreda  K. N. koji je stao pored njih i koji se  raspravljao sa drugom iz razreda M.S. nešto oko nekog sporta. U medjuvremenu u blizini njih su stali učenici Dž. R. i K. A. koje nije bliže poznavao niti se sa njima družio. Dalje je kazao da je u jednom momentu K. šutnuo  praznu plastičnu flašu  u njegovom  pravcu ali da flaša nije nikog pogodila  i tada je Dž. prišao K. i  drčnije ga pitao "imaš li nekih problema" našta mu je N. odgovorio  da  i ako ih ima  da su oni njegova stvar i N. polazi prema III spratu a za njim polaze Dž. i K.. Oštećeni dalje navodi da kada je on pošao na III sprat  primijetio je da Dž. nedozvoljava K. da udje u učionicu i tada vidi da K. udara glavom Dž.u predjelu glave i tada prilazi  K. koji počinje da udara K.. Prišao im je da bi ih razdvojio i  odgurnuo K. od K.  i onda ga u jednom momentu K. stisnutom pesnicom udara u predjelu desnog oka. Nije osjetio  neki strašan  bol  i možda je nakon toga razmijenio  nekoliko udaraca sa K. ali je primijetio da mu iz desnog oka curi krv. U medjuvremenu je iz kabineta  koji se nalazio u neposrednoj blizini dogadjaja izašao profesor Š. M. koji je spriječio  daljnju tuču  a njega je profesor S. B.odmah prevezao do   M. c. u P. odakle ga je dr. M. T. uputila  na pregled u P..

                    Iskaz svjedoka-oštećenog K. da ga je kritične prilike optuženi  udario jedanput  stisnutom pesnicom  u predjelu desnog oka sud u cjelosti prihvata  kao istinit, jasan i nedvosmislen a osim toga i sam optuženi K.  priznaje  da je kritične prilike udario pesnicom oštećenog u predjelu glave-u predjelu desnog oka.Oštećeni tvrdi  da je  usled toga zadobio povredu desnog oka.Da je oštećeni K. B. kritične prilike zadobio tjelesnu povredu i to tešku tjelesnu povredu u vidu nagnječenja očne  jabučice desnog oka, krvnog podliva gornjeg i donjeg kapka,razderotine donjeg kapka, krvnog podliva vežnjače očne jabučice,proširenje zenice, pucanje mišića stezača zenice i otoka u predjelu žute  mrlje utvrdjeno je  iz  nalaza i mišljenja  vještaka  dr.J.-P. B. koja je u svom pisanom nalazu i mišljenju koji je sud  uz saglasnost stranaka pročitao na glavnom pretresu kazala  da se iz medecinske dokumentacije za oštećenog  utvrdjuje  da je oštećenom povreda nanešena dana 04.04.2012. godine, da se radi o povredi desnog oka i to nagnječenje očne jabučice,krvnom podlivu gornjeg i donjeg kapka,razderotini donjeg kapka u dužini od 1,5 cm koja u cjelini prekida kontinuitet donjeg kapka, krvnom podlivu vežnjače  očne jabučice, proširenju zenice  usled povrede, pucanje  mišića  stezača zenice i otoka u predjelu žute mrlje.Kao trajna posledica ostala je proširena zenica,smanjenje vida  zbog povrede u području žute mrlje kao i smetnje u adaptaciji na svijetlo dok je kontinuitet kapka uspostavljen u cjelosti.Kod oštećenog je došlo  do umanjenja vidne sposobnosti za 20% zbog povrede koja je nastala u području žute mrlje a dolazi i do nemogućnosti  skupljanja zenice što nosi 5% oštećenja pa je ukupno oštećenje kod oštećenog 25% što može da se zadrži ili pogorša tokom vremena. Vještak dr.J.-P. u svom mišljenju navodi da se radi o kvalifikovanoj  teškoj tjelesnoj povredi  nastaloj upotrebom tupe zamahnute sile (koja je mogla nastati ili zatvorenom šakom, kamenom,palicom,nekim tupim predmetom) sa trajnim posledicama.

                    Sud je u  potpunosti prihvatio nalaz i mišljenje  vještaka  dr.J.- P. smatrajući  da je vještak krajnje objektivno i po pravilima struke a na osnovu raspoložive medecinske dokumentacije za oštećenog  dao svoj nalaz i mišljenje.Kada se iskaz oštećenog dovede u logičnu vezu sa nalazom i mišljenjem vještaka kako o broju udaraca tako i o sredstvu  nananošenja povreda iskaz oštećenog se u potpunosti poklapa sa nalazom i mišljenjem vještaka dr.J.-P.. Ni sam optuženi K. ne spori činjenicu  da je stisnutom pesnicom i to jačim udarcem udario oštećenog u predjelu desnog oka.

                    Svjedoci K. N.i M.S. su izjavili da  su dana 04.04.2012. godine  bili u popodnevnoj smjeni u školi, da je sa njima u razredu oštećeni K. te da negdje oko 18,00 časova  nakon završenog petog časa u hodniku izmedju  II i III sprata  su se raspravljali K. i M. u vezi utakmica obzirom da je K.navijač  C. z. a M. navijač P.. Svjedok K. je kazao da se zbog  nečeg iznervirao  i u revoltu šutnuo neku malu plastičnu flašu od  coca-cole koja je bila na podu pored njega  te da se flaša zaustavila  na pla metra od M.. Vidio je tada da se u njihovoj blizini nalaze Dž. i K.  koje je znao izvidjenja  i znao je da su  učenici škole. Nakon što je šutnuo flašu  prišao mu je Dž., unio  mu se u lice i  pitao "imaš li ti nekih problema" a on mu odgovorio  da i ako ima  njegovi  problemi su njegova stvar  i otišao prema III spratu  gdje je imao sledeći čas  i dok se peo stepenicama  za njim je išao Dž. i nešto komentarisao. Na samom izlasku  sa stepenica Dž. je počeo  da ga psuje,  da kruži oko njega, gura ga ramenom i provocira i kako nije mogao da se suzdrži  prišao je Dž. i udario ga glavom  u predjelu glave. Tada se umiješao i K. koji ga udara jedanput pesnicom u predjelu slepoočnice  a tada se u tuču umiješao i oštećeni  koji je  od njega razdvojio K. a on nastavlja da se udara sa Dž.. K. se gurao  i udarao  sa K.. I svjedok M. je kazao  da se  tog dana raspravljao  oko sporta  sa K.  i da je K. šutnuo  malu plastičnu flašu od kole  prema njemu i K.  i kad je K. šutnuo flašu  K.je prišao Dž. i pitao ga imali kakakav problem  a K. mu odgovorio da su njegovi problemi  njegova briga. K. je pošao prema III spratu a za njim Dž.koji je K. gurkao ramenima  i provocirao i kad su se popeli na III sprat  vidio je da Dž. kruži oko K.  i u jednom momentu  došlo je fizičkog obračuna  izmedju Dž. i K.a u tuču se umiješao i K.. Svjedok M. je dalje kazao da su on i oštećeni prišli  da spriječe sukob  i vidio je  kad je K. odgurnuo  K. i da su  K. i K. počeli da se medjusobno udaraju. Svjedoci K. i M.su dalje kazali  da nijesu vidjeli  kada je K.udario K. u predjelu oka  ali da su nakon dogadjaja  primijetili  da  kod K. iz desnog oka curi krv  a svjedok M. je kazao i to da mu je K. rekao  da je zadobio udarac od K. i to pesnicom. Dalji sukob je spriječio profesor Š. koji je izašao iz kabineta.Svjedok M. je kazao i to da on kritične prilike  ni jednog momenta nije pokušao  niti  udario K.  kao i da je tačno  da je dok su se K.  i K.gurali i udarali pokušavajući da ih razdvoji odgurnuo  K.. Kazao je i to da njega niko nije  tukao.

                    Sud je cijenio iskaze svjedoka K. i M. i stekao ubjedjenje  da su ova  dva svjedoka bez obzira na činjenicu  da su drugovi sa oštećenim  i da idu u isto odelenje  bili krajnje istiniti  i nepristrasni  u svom kazivanju  te da su izjavili samo ono što su  lično čuli  i vidjeli. U prilog ovakvog  zaključka suda  idu navodi ovih svjedoka  da nijesu vidjeli  kada je  optuženi udario u predjelu desnog oka oštećenog  već da im je oštećeni kazao  da ga je pesnicom u predjelu desnog oka udario  optuženi.Smatrajući  iskaze ovih svjedoka  istinitim  i nepristrasnim  sud ih u cjelosti kao takve  i prihvata.

                    Svjedok Dž. R.je izjavio da je dana 04.04.2012.godine  u popodnevnim časovima  pošto su mu propadali neki časovi  bio po gradu sa svojim drugom K. A. kao i da su poslije  petog časa došli u školu  pa je čekajući nastavu  stajao sa K. u holu izmedju II i III sprata na radijatoru. Dok su stajali primijetio je da je jedan od učenika koga je  poznavao izvidjenja  i  nije znao kako se zove a kasnije saznao da se zove K. šutnuo jednu praznu  malu flašu od coca-cole koja se nalazila na podu  i tom prilikom ga udario  po nozi. Reagovao je pitajući  ga zašto ga gadja  a on mu ništa nije odgovorio već je počeo da mu se unosi u  lice i da ga gura  ali  on na to nije reagovao i krenuli su prema III spratu gdje K.opet  počinje da kruži oko njega  pa su se u jednom momentu pogurali  i K. je uspio jedanput glavom  da ga udari  u predjelu gornje usne. U tom momentu iz učionice su izašli učenici koje je  izvidjenja poznavao  ali nije znao  kako se zovu  a kasnije saznao da su to bili  M. S. i K. B. i  polaze prema njima a tada prilazi K. i u jednom momentu M. ili K. je udario K.  u predjelu brade  sa pesnicom. K. je jedanput udario  pesnicom K. u predjelu desnog oka  od kog udarca se K. zateturao ali nije pao, potekla mu je krv iz desnog oka  i u momentu kada je K. udario oštećenog u predjelu oka oštećeni je stajao, prije nego  što ga je K.udario oštećeni nije pokušavao da udari  K.. U medjuvremenu  iz kabineta je izašao  profesor Š.koji je spriječio daljnju tuču. Tada se razilaze  i on i K. odlaze kući odnosno u policiju da daju izjave.

                     Cijeneći iskaz svjedoka Dž. R. sud je stekao ubjedjenje  da ovaj svjedok nije bio u potpunosti  ni iskren  ni istinit  u svom svjedočenju. Naime, sud je stekao ubjedjenje  da je svjedok Dž.početak dogadjaja  objasnio odnosno opisao onako  kako njemu odgovara želeći da prikaže  da su kritični dogadjaj  izazvali K., M. i oštećeni K.. Ove njegove navode kao i navode da je oštećeni ili M. udario pesnicom u bradu optuženog sud nije prihvatio  iz razloga  što je sud poklonio punu vjeru  iskazima  oštećenog K. i svjedoka K. i M.. Navode svjedoka Dž. koji je inače drug sa optuženim, da je  vidio  da je K. jedanput udario pesnicom u predjelu desnog oka oštećenog i da je oštećenom iz tog oka počela da curi krv kao i da u momentu kada je optuženi udario pesnicom u desno oko oštećenog oštećeni je stajao  nepokušavajući da udari optuženog sud u cjelosti prihvata  kao istinite  jer su isti  potvrdjeni  iskazom oštećenog  K., optuženog K.i djelimično iskazima svjedoka K.i M. koji su kazali da nijesu vidjeli  kada  i čime je K. udario oštećenog  u predjelu desnog oka  ali da su vidjeli da   oštećenom  curi krv iz desnog oka  i da im je oštećeni rekao  da ga je pesnicom  u desno oko udario optuženi K..

                    Optuženi K.priznajući da je kritične prilike jedanput udario pesnicom  u predjelu desnog oka oštećenog K. tvrdio je da je to  učinio u samoodbrani  kao i da je prethodno njega oštećeni K. pesnicom udario u predjelu  glave.Cijeneći ove navode  optuženog  sud je mišljenja da su  isti dati samo u cilju  olakšanja položaja pred sudom  odnosno  u cilju izbjegavanja  odgovornosti  za počinjeno krivično djelo. Ovakav zaključak suda  proizilazi  iz navoda  samog optuženog  koji je kazao  da je oštećeni  stajao  i nije pokušavao da ga udari  i on tada udara oštećenog pesnicom  u predjelu glave  zato što je oštećeni prethodno  njega udario  pesnicom u bradu. I svjedok Dž. je  kazao  da u momentu kada je optuženi udario oštećenog u predjelu oka  oštećeni je stajao  i prije nego što ga je optuženi udario oštećeni nije pokušavao da udari  K.. Zaključak suda  je da se u konkretnom slučaju  nemože raditi  o nužnoj odbrani  optuženog K. odnosno  kako on to kaže  samoodbrani jer da  bi postojala nužna odbrana potrebno je da u tim momentima  se od sebe odbija  istovremen ili  neposredno  predstojeći  protipravan  napad. U momentu  kada optuženi  udara  pesnicom  oštećenog  oštećeni je stajao  i nije pokušavao  da  udari optuženog  pa se dakle  nemože raditi o odbijanju  niti  istovremenog  niti  neposredno predstojećeg  protivpravnog napada  od strane  oštećenog  prema optuženom. Iz ovih razloga  navode optuženog da  je  oštećenog  udario pesnicom u predjelu desnog oka  u samoodbrani  sud nije mogao prihvatiti  kao istinite  već kao  način da optuženi  izbjegne krivicu  za izvršeno krivično djelo.

                    Dakle, u postupku je  jasnim, ubjedljivim i kategoričnim iskazom  svjedoka-oštećenog K. B. koji iskaz sud u cjelosti prihvata, objektivnim nalazom i mišljenjem vještaka dr. J.-P., navodima svjedoka K. i M. da su vidjeli da oštećenom  curi krv iz desnog oka, navodima svjedoka Dž., a što potvrdjuje i sam optuženi, da je vidio kada je optuženi K. pesnicom u predjelu desnog oka udario oštećenog K. kome je počela da curi krv iz desnog oka  na nesumnjiv način  je utvrdjeno da je  optuženi K. A. dana 04.04.2012.godine oko 18,00 časova  u hodniku S.s.š. u P. oštećenom K.  B. nanio tešku tjelesnu povredu  bliže opisanu izrekom ove presude  na način što ga je jedanput udario stisnutom pesnicom u predjelu desnog oka usled čega je kod oštećenog  u znatnoj mjeri  oštećen važan  organ - vid  sa umanjenjem vidne sposobnosti  za 25%.Optuženi je bio svjestan  da udarcem pesnicom u predjelu oka  može oštećenom nanijeti  tešku tjelesnu povredu  ali je uprkos tom  udario oštećenog  pesnicom  u predjelu desnog oka dakle htio je nastupanje  štetne posledice,dakle djelovao je sa direktnim umišljajem,  i u ovim radnjama optuženog  stoje svi bitni elementi  bića krivičnog djela teške tjelesne povrede  iz čl.151 st.2 u vezi st.1 Kz pa ga je sud  kao umišljajnog učinioca  oglasio krivim i osudio po zakonu.

                     Prilikom odlučivanja  o vrsti i visini kazne  sud je u smislu čl.42 Kz cijenio sve okolnosti koje utiču  kako na vrstu  tako i na visinu  kazne. Optuženi K. je priznao izvršenje djela i krivicu,izrazio kajanje i izvinio se oštećenom koji je to izvinjenje prihvatio. Optuženi je mlad čovjek, redovan učenik srednje škole. Do sada nije osudjivan  što potvrdjuje izvod iz KE. Oštećeni se nije pridružio krivičnom gonjenju ističući da je oprostio optuženom i da nebi želio da optuženi ide u zatvor. Nakon završenog  glavnog pretresa optuženi i oštećeni su se rukovali. Sve ove okolnosti  sud je optuženom  uzeo kao olakšavajuće okolnosti. Imajući u vidu  sve  nabrojane olakšavajuće okolnosti a prevashodno stav oštećenog i u nedostatku otežavajućih okolnosti na strani optuženog ovaj sud je mišljenja  da u konkretnom slučaju  a radi krivično pravne zaštite prema ovom optuženom nije nužno izricati mu kaznu zatvora već da se opravdano može očekivati da će se i samim upozorenjem  uz prijetnju kaznom dovoljno uticati na optuženog da više ne vrši  krivična djela pa je sud optuženom K. A. utvrdio kaznu zatvora  od jedne godine dana  što je zakonski  minimum predvidjen za krivično djelo koje mu je stavljeno na teret  i istovremeno odredio da se ista neće izvršiti ako optuženi u roku od dvije godine dana  ne izvrši novo krivično djelo  te da će se i na ovaj način u smislu čl.32 Kz postići svrha kažnjavanja  i dovoljno uticati  na optuženog  da više ne vrši  krivična djela.

                    Shodno čl.226 i 229 Zakona o krivičnom postupku, sud je obavezao otpuženog da na ime paušala plati iznos od 40,00 € koji iznos  je odmjeren obzirom na dužinu trajanja i složenost krivičnog postupka te imovno stanje optuženog.

                     Imovinsko pravnog zahtjeva nije bilo.


                    **OSNOVNI SUD U PLJEVLJIMA , dana 18.07.2012.godine.**

Zapisničar,
S u d i j a,
Zora  Leković
Ljiljana Popović  
PRAVNA POUKA:
                        Protiv ove presude dozvoljena je žalbu u roku od 15.dana po prijemu
                        iste Višem sudu Bijelo Polje, a preko ovog suda.  
DOSTAVITI:
1 x ODT Pljevlja
1 x Optuženom 