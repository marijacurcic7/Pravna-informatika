P. br. 62/11
OSNOVNI SUD U PLJEVLJIMA, kao prvostepeni parnični sud, po sudiji Jelovac
Marini, u pravnoj stvari tužioca V. H. iz sela B., o. P., koga zastupa
punomoćnik N. V. advokat iz P., protiv tužene C. G.-M. o., koju zastupa
zakonski zastupnik O. za i. p. p. P., radi isplate, u toku priprema za glavnu
raspravu, dana 23.02.2011.godine, donio je
R J E Š E NJ E
Osnovni sud u Pljevljima, OGLAŠAVA SE, mjesno nenadležnim za postupanje u ovoj
pravnoj stvari.
Po pravosnažnosti rješenja predmet ustupiti Osnovnom sudu u Podgorici kao
stvarno i mjesno nadležnom.
O b r a z l o ž e nj e
Tužilac je podnio tužbu protiv tužene, radi isplate troškova prevoza za period
od 01.01.2010.godine do dana vještačenja.
Sud je tužbu sa prilozima dostavio tuženoj na odgovor, u skladu sa odredbama
čl. 278 ZPP. Tužena je u skladu sa odredbama 279 ZPP dostavila odgovor na
tužbu u kojem je istakla prigovor mjesne nenadležnosti, u skladu sa odredbama
čl. 43 ZPP.
U skladu sa odredbama čl. 43 ZPP u sporovima protiv Republike Crne Gore iz
odnosa sa vojinim jedinicama, odnosno ustanovama isključivo je nadležan sud na
čijem se području nalazi sjedište komande vojne jedinice, odnosno ustanove. U
konkretnom slučaju sjedište komande vojne jedinice u kojoj je tužilac zaposlen
kao desetar, u VP 5020 D. je u P., zbog čega je za postupanje mjesno nadležan
Osnovni sud u Podgorici.
Kod ovakog činjeničnog stanja, na osnovu čl. 23 ZPP u vezi čl. 43 ZPP, a u
skladu sa ovlašćenjima iz čl. 276 st. 2 ZPP, ovaj sud se oglasio mjesno
nenadležnim. Nakon pravosnažnosti rješenja predmet treba ustupiti Osnovnom
sudu u Podgorici kao stvarno i mjesno nadležnom.
OSNOVNI SUD U PLJEVLJIMA
Dana, 23.02.2011.godine
S u d i j a
Marina Jelovac
UPUTSTVO O PRAVU NA IZJAVLJIVANJE PRAVNOG LIJEKA:
Protiv ovog rješenja dozvoljena je žalba u roku od 15 dana od dana
dostavljanja prepisa rješenja, Višem sudu u Bijelom Polju, a preko ovog suda.