
K.br. 106/11 
U IME NARODA 
                    Osnovni sud u Pljevljima kao prvostepeni krivični sud po sudiji Branku Pejoviću uz sudjelovanje zapisničara Djondović Milenke,u krivičnom predmetu protiv okrivljenog K. R. iz P. koga brani advokat G. M. iz P. zbog krivičnog djela skidanje i povreda službenog pečata iz čl.381 st.1 KZ CG po optužnom predlogu ODT Pljevlja Kt.br.358/10 od 13.12.2010. godine nakon održanog glavnog i javnog pretresa u pridsustvu zamjenika ODT, okrivljenog, njegovog branioca, a u odsutnosti uredno pozvanog zastupnika oštećene ED P. dana 22.06.2011. godine donio je i javno objavio

P   R  E  S  U  D  U   
                    Okrivljeni **K. R.** od oca D. i majke A., rodjena B., rodjen 15.04.1944. godine u selu Š. opština P. gdje i živi, državljanin CG, penzioner, oženjen, otac dvoje djece, pismen, završio Osnovnu školu, vojsku služio 1964/66 u B. M. ne vodi se u VE, srednjeg imovnog stanja, ranije neosudjivan


                     Na osnovu čl.363 st.1 tač.3 ZKPCG

OSLOBADJA SE OD OPTUŽBE 
                    Da je tokom jula mjeseca 2010. godine u svom stambenom objektu u mnjestu Š., opština P. sa brojila električne energije marke ,,I.“ br.1465782 skinuo elektro-distributivnu plombu koja predstavlja službeni pečat-znak,koje je ovlašćeno sležbeno lice stavilo radi osiguranja ispravnosti i tačnosti mjerenja utrošene električne energije.  
                    Čime bi izvršio krivično djelo skidanje i povreda službenog pečata i znaka iz čl.381 st.1 KZCG  
                    Jer nije dokazano da je okrivljeni izvršio krivično djelo za koje je optužen.  
                    Troškovi krivičnog postupka padaju na teret budzetskih sredstava ovog suda.

O   b  r  a  z  l  o  ž  e  nj  e   
                    Osnovno državno tužilaštvo u P. optužnim predlogom ODT Pljevlja Kt.br.358/10 od 13.12.2010. godine optužilo je okrivljenog K. R. iz P. zbog krivičnog djela skidanje i povreda službenog pečata i znaka iz čl.381 st.1 KZ CG navodeći da je okrivljeni krivično djelo izvršio na način,mjesto i vrijeme kako je to bliže opisano u izreci ove presude.  
                    U završnioj riječi zamjenik ODT je u cjelosti ostao pri podignutom optužnom predlogu i predložio da sud okrivljenog oglasi krivim i osudi po zakonu.

-2-  
                     Današnji glaavni pretres je održan u odsutnosti uredno pozvanog zastupnika oštećene ED Pljevlja.  
                     Okrivljeni K. R. ističe da sa majkom živi u porodičnoj kući u selu Š. a njegov otac D. je umro prije 12 godina. Ističe da nije obraćao pažnju na električno brojilo niti mu je poznato koliko plombi je bilo na brojilu u porodičnoj kući. U avgustu mjesecu su dolazili električari iz ED P. pa je potpisao zapoisnik ali mu nisu rekli da na brojilu nema plombe. Ističe da tvrdi da on nije skinuo plombu niti mu je poznato da na brojilu nije bilo plombe. Na glavnom pretresu je istakao da on živi u stanu sa suprugom u P. a djeca mu ne žive tu jer ima dvije kćerke koje su udate i posjeduje po osnovu eksproprijacije zemljišta stan u ul. B. J. u P. i samo povremeno sa suprugom odlazi na selo u kuću gdje mu živi majka. Dalje ističe da prije 12 godina mu je oduzeto zemljište od strane Rudnika uglja a takodje i ova kuća gdje sada majka u njoj živi pa je nakon oduzimanja majka prešla da živi kod sina a brata okrivljenog, V., pa pošto Rudnik uglja nije rušio ove kuće koje je oduzeo ona se vratila u tu kuću prije 3 godine gdje sada u njoj i živi. Ta kuća se vodi na ime njihovog počivšeg oca D. Istakao je da se nekada dešavalo da se zatekne u kući kada dolazi električar-inkasant u kada očitava potrošnju električne energije ali objašnjava da prije ove kontrole u tu kuću nikada nije dolazila kontrola niti mu je to majka rekla niti je njemu poznato. Objasnio je takodje da majka ima 90 god., a istakao je u predmetu istrage kad su mu uzimani podaci da živi u Š. jer se zatekao tu tada a inače živi u P. Posebno je objasnio da se sjetio da se i zemljište i kuća vode sada na vlasnika Rudnika uglja P. jer im je i kuća i zemljište oduzeto i isplaćena naknada a takodje objašnjava da njegova braća K. D., K. V. i K. R. redovno dolaze u tu kuću da obidju majku.  Na glavnom pretresu od dana 19.05.2011. godine je istakao da živi u P. a samo ponekad je odlazio u selo da obidje majku, a u medjuvremenu mu je majka umrla i sada više ne odlazi u selo jer živi u P. u ul. B. J. Živi u kućnoj zajednici sa suprugom, a dvije ćerke su se u medjuvremenu udale i žive u odvojenim domaćinstvima jedna u B.,a druga u P. Takodje, objašnjava da mu je prvi komšija K. T. i komšije su zadnjih 12-13 godina.  
                     U završnoj riječi branilac okrivljenog je istakao da nije utvrdjeno da je okrivljeni počinio krivično djelo koje mu se stavlja na teret pa traži od suda da okrivljenog oslobodi od krivične odgovornosti, a takodje navodi da je i saslušanjem svjedoka K. T. dokazano da okrivljeni živi u P. i da ima stan u istoj zgradi sa svjedokom, a na selo je išao samo periodično kod majke da je obilazi.  
                 U dokaznom postupku sud je pročitao iskaze  svjedoka L. M., zatim svjedoka B. H. i B. H., saslušao svjedoka K. T. i saslušao zastupnika oštećene J. V., pročitao iskaz svjedoka B. V. sa zapisnika istražnih radnji, pročitao zapisnik ED P. o kontroli mjernog mjesta br.508 od 05.08.2010. godine i pročitao izvještaj iz KE za okrivljenog.  
                 Nakon provedenog dokaznog postupka i nakon ocjene svih navedenih dokaza a imajući u vidu i odbranu okrivljenog sud je mišljenja da dokazi izvedeni na glavnom pretresu ne pružaju dovoljno činjeničnog osnova za utvrdjivanje krivice okrivljenog.  
                 Naime, svjedok L. M. u predmetu istažnih radnji je istakao da je zaposlen u ED P. na radnom mjestu čitač-kontrolor, te da on očitava potrošnju električne energije u mjestu Š.e i kod potrošača K. D. Do septembra mjeseca je redovno očitavao potrošnji električne energije u toj kući. Nije primijetio da nema distributivne plombe a da je to primijetio slučaj bi prijavio tehničkoj službi.  
                 Na glavnom pretresu je istakao da je poslednji put prije kontrole očitavao utrošak električne energije u julu mjesecu 2010. godine, a dalje objašnjava da je brojilo u ovoj kući nekako nezgodno postavljeno i tu je zamračeno tako da se ne može izjasniti da li je postojala ED plomba ili nije. Takodje ističe da ima veliki teren i veliki broj potrošača i da nije u mogućnosti da sve detaljno pregleda, a takodje objašnjava da uvijek kada očitava stanje brojila u toj kući uvijek

-3-  
zatekne samo jednu staru babu, a objašnjava da je samo 1 put zatekao
okrivljenog da je bio u kući.Istakao je i to da bi svaki put kada bi očitavao
brojilo iz kuće od ove bake uzeo jednu malu stoličicu pa bi se na istu popeo i
sa upaljača baterijskom lampom bi osvijetlio i uspio da očita stanje na
brojilu.
                     Sud je u cjelosti prihvatio iskaz ovog svjedoka iz čijeg kazivanja je sud  zaključio da okrivljeni ne živi u toj kući jer ga svjedok osim jedan put nije zatekao u toj kući kada očitava stanje brojila a to radi redovno,te da je brojilo nezgodno i visoko postavljeno i da je to mjesto mračno tako da iz tog razloga svjedok i nije mogao nikad ni vidjeti da li ima na brojilu ED plombe ili nema.
                      Svjedoci B. H.1, B. H.2 i B. V. su jednoglasno istakli da su prilikom kontrole mjernog mjesta u kući pregledali brojilo koje se vodi na ime K. D. pa su utvrdili da na brojilu nema ED plombe. Potrošnja električne energije je bila redovna što znači da nije bilo neovlašćene potrošnje. Svjedok B. H. je dodao i to da on nikada nije ranije vršio kontrolu mjernog mjesta u toj kući.
                     Sud je djelimično prihvatio iskaze ovih svjedoka.
                     Zastupnik oštećene ED P. J. V. je u svom iskazu istakla da u evidenciji ED P. nema podataka kada je bila ranija kontrola kod pomenutog potrošača u selu Š. te nije u mogućnosti ni priložiti zapisnik o ranijoj kontroli mjernog mjesta.U završnoj riječi je istakla da se pridružuje krivičnom gonjenju protiv okrivljenog.
                  Iz zapisnika o kontroli mjernog mjesta ED P. br.508 od 05.08.2010. godine se zaključuje da su toga dana radnici ED P. izvršili kontrolu mjernog mjesta te da su sačinili zapisnik i da je pronadjeno da na brojilu potrošača K. D. nema ED plombe.
                 Iz izvještaja iz KE za okrivljenog se zaključuje da je okrivljeni ranije jednom osudjen,te da je kažnjen novčanom kaznom i da mu je kazna brisana.
                  Svjedok K. T. je na glavnom pretresu istakao da živi u P. u ul. B. J., a u njegovoj zgradi živi okrivljeni K. R. s tim što su oba na istom ulazu i to tako da svjedok živi na prvom spratu, a okrivljeni na trećem spratu. Dalje ističe da mu je poznato da okrivljeni stalno živi u tom stanu sa suprugom, a djeca su mu odsutna i žive negdje na strani, ali on nezna tačno gdje. Dalje, ističe da je sa okrivljenim u normalnim odnosima, da nisu neki prijatelji, ali uglavno se poznaju kao komšije, a samo ponekad se obilaze kada imaju slobodnog vremena. Dalje ističe da je on u tu zgradu doselio prija 12-13 godina te da je okrivljeni već stanovao u toj zgradi pošto je zgrada starije gradnje. Takodje, objašnjava da je okrivljeni ponekada išao na selo koje se zove Š., da mu je u selu življela majka sve do skoro, ali je prije izvjestnog vremena umrla, a takodje mu je poznato da okrivljeni ima još braće.
                  Sud je u cjelosti prihvatio iskaz ovog svjedoka iz čijeg kazivanja je sud pouzdano zaključio da okrivljeni stalno živi u P. u ul. B. J., da živi na trećem spratu zgrade, a svjedok na prvom spratu, te da je okrivljeni povremeno odlazio u selo Š. dok mu je bila majka živa i da je to porodična kuća gdje mu je življela majka pošto okrivljeni ima još braće.
                  Kod ovakvog činjeničnog stanja sud na kraju zaključuje da izvedenim dokazima na glavnom pretresu nije utvrdjeno da je okrivljeni izvršio krivično djelo koje mu se stavlja na teret pa ga je sud u nedostatku dokaza i oslobodio od optužbe. Zastupnik oštećene nije mogao pružiti dokaz kada je prije ove kontrole vršena kontrola u kući u kojoj živi majka okrivljenog i nemaju dokaza da je kontrola ikada i vršena pa se iz tih razloga ne može ni utvrditi kada je brojilo ostalo bez ED plombe, odnosno kada je neko lice skinulo tu plombu.Sud nije mogao utvrditi ni koje lice bi to moglo biti s obzirom da u kući živi samo majka okrivljenog a u kuću kod nje dolaze pored okrivljenog i braća okrivljenog sa svojim porodicama. Takodje, sud je pouzdano utvrdio da okrivljeni živi u P., a da samo povremeno odlazi u selo. Na kraju sud zaključuje da nijedan jedini dokaz izveden na glavnom pretresu ne ukazuje na činjenicu da je okrivljeni izvršio krivično djelo koje mu se stavlja na teret tj. da je on raskinuo ED plombu na brojilu.
-4-  
              Pošto nije neophodno da bi se neko oslobodio od optužbe da se utvrdi njegova nevinost,već je dovoljno samo da izvedeni dokazi ne pružaju dovoljno činjeničnog osnova da je izvršio krivično djelo koje mu se stavlja na teret to je sud shodno čl. 363 st.1 tač.3 ZKPCG okrivljenog u nedostatku dokaza oslobodio od optužbe.  
              Pošto je okrivljeni oslobodjen optužbe to je sud shodno čl.203 ZKP CG odlučio da troškove krivičnog postupka spadaju na teret budzetskih sredstava ovog suda.

              Sa iznijetih tazloga odlučeno je kao u izreci presude.

OSNOVNI SUD U PLJEVLJIMA
Dana: 22.06.2011.godine  
Zapisničar
S u d i j a,        
Djondović Milenka
Pejović Branko  
PRAVNA POUKA:
                               Protiv ove presude dozvoljena je žalba u roku od 8 dana
                               Višem sudu u Bijelom Polju, a preko ovog suda.  
DOSTAVLJENO: 
1 x ODT Pljevlja
1 x okrivljenom
1 x braniocu okrivljenog
1x oštećenoj ED Pljevlja
4 x u predmet  