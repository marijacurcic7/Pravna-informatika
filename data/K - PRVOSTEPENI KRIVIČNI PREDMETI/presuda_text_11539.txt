        ![](file:///C:\\Users\\SLAVIC~1.STA\\AppData\\Local\\Temp\\msohtml1\\01\\clip_image001.jpg)

                                                                                                                       K.br.115/11

U IME CRNE GORE 
        Osnovni sud u Pljevljima kao prvostepeni krivični sud po sudiji Pejović Branku uz sudjelovanje zapisničara Djondović Milenke u krivičnom predmetu protiv okrivljenog M. I. koga brani advokat N. Z. iz P. zbog krivičnog djela produženo krivično djelo posebni slučajevi falsifikovanja isprave  iz čl.413. st.1. tačka 2. Krivičnog zakonika u vezi krivičnog djela falifikovanje isprve iz čl. 412. st.1. Krivičnog zakonika u vezi člana 49. Krivičnog zakonika  po optužnici ODT Pljevlja Kt.br.146/10 od 14.09.2010. godine, nakon održanog glavnog i javnog pretresa u prisustvu zamjenika ODT-a Djurović Veljka, okrivljenog, njegovog branioca kao i svjedoka - oštećenog P. R. a u odsutnosti oštećenih Š. N. i G. M.   i zastupnika "O." banke kao i A.  banke, dana 08.09.2011. godine, donio je i javno objavio

P R E S U D U 
        Okrivljeni **M. I.**    JMBG ... od ca M. i majke S. rodjena Dj., rodjen u P. dana ... godine, gdje i živi ul. N. R. br. ..., državljanin  CG, ne zaposlen, ne oženjen, pismen završio višu poslovnu školu, vojsku nije služio vodi se u  VE, srednjeg imovnog stanja, ranije ne osudjivan

K r i v     j e 
        Što je:  
        a) u maju mjesecu 2007. godine u P. lažnim prikazivanjem činjenica oštećenoj Š. N. da će podići kredit u iznosu od 1.000,00 eura i lažnim prikazivanjem činjenica oštećenim P. R. i G. M. da će podići kredit u iznosu od 3.000,00 eura obmanuo oštećene Š. N. iz Ž.  koja je pristala da mu bude žirant za iznos od 1.000,00 eura, i oštećene P. R. i G. M. iz . koji su pristali da mu budu žiranti na iznos od 3.000,00 eura te su svojeručno potpisali bjanko izjave za žiranta i admistrtivne zabrane i iste ovjerili, a okrivljeni je naknadno upisao iznos kredita od 10.000,00 eura i na osnovu ovakve pribavljene dokumentcije zaključio ugovor o kreditu sa "O." bankom - filijala u P. br. LD/07193/00006 od 12.07.2007. godine, koja mu je odobrila i isplatila kredit u iznosu od 10.000,00 eura.

-2-  
        b) U maju mjesecu 2008. godine u P. lažnim prikazivanjem činjenica da će podići kredit u iznosu od 500,00 eura obmanuo   oštećenu Š. N. iz Ž. koja je pristala da mu bude žirant na navedeni iznos novca, te je svojeručno potpisala bjanko izjavu za žiranta i admistrativnu zabranu i iste ovjerila, a okrivljeni je ovako pribavljenu dokumentaciju predao T. B. koja je u svoje ime, a za potrebe okrivljenog M. I. zaključila ugovor o zajmu sa "A." bankom - Filijala P. br. LD 0814400041 od 11.05.2008. godine koja joj je odobrila i isplatila kredit u iznosu od   6.000,00 eura nakon čega je navedeni iznos kredita predala okrivljenom.

        c) u avgustu mjesecu 2008. godine u P. lažnim prikazivanjem činjenica da će podići kredit u iznosu od 500,00 eura obmanuo  oštećenu Š. N. iz Ž. koja je pristala da mu bude žirant za navedeni iznos novca, te je svojeručno potpisala bjanko izjavu za žiranta i admistrativnu zabranu i iste ovjerila, a okrivljeni je ovako pribavljenu dokumentaciju predao B. A. koja je u svoje ime, a za potrebe okrivljenog M. I. zaključila ugovor o zajmu sa "A." bankom - Filijala P. br. LD 0823500027 od 09.08.2008. godine, koja joj je odobrila i isplatila kredit u iznosu od 3.000,00 eura nakon čega je navedeni iznos kredita predala okrivljenom.

        čime je izvršio produženo krivično djelo posebni slučajevi falsifikovanja isrpave iz čl. 413. tačka 2. Krivičnog zakonika, u vezi Krivičnog djela falsifikovanje isprave iz člana 412. st.1. Krivičnog zakonika u vezi člana 49. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36. i 42.   Krivičnog zakonika,  te članova 226. i 229. ZKP CG

O S U D J U J E 
        Na kaznu zatvora u trajanju od dva mjeseca (2 mjeseca).  
        Okrivljeni se obavezuje da na ime troškova vodjenja krivičnog postupka plati ovom sudu iznos od 121,00 eur, a na ime paušala iznos od 55,00 eura.  
        Troškove krivičnog postupka i paušal okrivljeni će platiti u roku od 15 dana po pravnosnažnosti presude pod prijetnjom prinudnog izvršenja.  
        Svjedoci - oštećeni Š. N. P. R. i G. M. kao i oštećene "A." banka - Filijala P. i E. banka - Filijala P.  radi ostvarivanja imovinsko-pravnog zahtjeva upućuju se na parnicu kod ovog suda.

O b r a z l o ž e nj e 
        Osnovno državno tužilaštvo iz P. optužnicom Kt.br.146/10 od 14.09.2010. godine optužilo je okrivljenog M. I. iz P. zbog krivičnog djela produženo krivično djelo prevare iz čl. 244. st.3. u vezi st. 1. Krivičnog zakonika u vezi člana 49. Krivičnog zakonika, a  na glavnom pretresu od dana 08.09.2011. godine zamjenik ODT-a je precizirao optužnicu i istu izmijenio u optužni predlog vodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je istakao da u cjelosti ostaje pri preciziranom optužnom predlogu  i predložio da sud okrivljenog oglasi krivim i osudi po zakonu.  
        Svjedok - oštećeni P. R.. u završnoj riječi je istakao da se pridružuje krivičnom gonjenju protiv okrivljenog, te da do sada od okrivljenog ništa nije obeštećen te da je u veoma teškoj materijalnoj situaciji.

-3-  
        Današnji glavni pretres je održan u odsutnosti urdno pozvanih svjedoka - oštećenih  Š. N. G. M. kao i zastupnika oštećenih "O." banke sada E. banke J. S. kao i zastupnika ".  
        Okrivljeni M. I. u svoju odbranu u predmetu istrage je istakao da poznaje Š. N., P. R. i G. M. i tačno je da ih je negdje u maju

mjesecu 2007. godine pitao da mu budu žiranti za kredit koji je trebao da
podigne kod "O." banke i rekao je da će podići kredit u iznosu do 10.000,00
eura i oni su svi troje pristali da mu budu žiranti. N. radi u opštini Ž., P.
je policajac  u P., a G. M. radi u Firmi "Z." u P. Dalje ističe da je u banci
podigoao dokumentaciju za kredit i njima troma dao izjave i admistrtivne
zabrane koji su oni popunili i ovjerili u firmama gdje rade.
Ističe da se sjeća da je čekao G. jer se njegova dokumentacija morala ovjeriti
u P. Kada su oni u svojim prduzećima ovjerili izjave i admistrativne zabrane
oni su njemu to predali, a on je otišao u banku i podigao kredit od 10.000,00
eura. Ne može da se sjeti da li je u dokumentaciji bio upisan iznos kredita,
ali u svakom slučaju sve troje su znali da podiže kredit od 10.000,00 eura.
Dalje ističe da je ovaj kredit redovno otplaćivao do februara mjeseca 2009.
godine i do tada je isplatio 7.000,00 eura, a ostalo je još oko 7.000,00 eura
odnosno 7.300,00 eura, jer kada se podigne kredit od 10.000,00 eura on sa
kamatom iznosi 14.000,00 eura, a tih 300,00 eura sudski troškovi jer je
presudom obavezan da banci otplati i ostale rate kredita. Te presude su dobili
i žiranti. Kada je zbog nemogućnosti da otplaćuje ovaj kredit prestao da isti
otplaćuje on je obavijestio žuirante o tome rekao im da ako njima budu
odbijali od plate da će im on to nadoknaditi. Dalje ističe da misli da im nije
odbijano od plata za ovaj kredit.
            U 2008. godini je pitao Š. N. da mu bude žirant za kredit koji će podići kod "A." banke u P. i to u iznosu od  6.000,00 eura i da taj kredit neće podići na svoje ime već na ime T. B. pa je N. pristala pa joj je poslao na Ž. izjavu za žiranta i admistrativnu zabranu koju je ona popunila i ovjerila i poslala meni i tada u dokumentaciji nije upisala ime korisnika kredita već mu je rekla da je sve drugo popunila, a da on popuni ime nosioca kredita pošto on nije mogao podići krdit na svoje ime jer je imao drugi krdit. Drugi žirant za ovaj kredit mu je bio Č. F. Dalje ističe da je predao dokumetanciju u banku i u maju mjesecu 2008. godine "A." banka mu je isplatila iznos od 6.000,00 eura, pa je on taj kredit otplaćivao od  maja mjeseca 2008. godine do februara 2009. godine, a od tada ga ne otplaćuje jer nije u mogućnosti. Rate ovog kredita su se odbijale Š. N. od februara 2009. godine pa do negdje marta mjeseca 2010. godine, a rata koju je ona plaćala iznosila je oko 45,00 eura, a od marta joj se ne odbija zato što bar kako mu je ona rekla smanjena joj je plata, a i ona ima kredite pa ne može da joj se odbije. Sve rate koje su odbijene N. po ovom krditu on joj je nadoknadio jer joj je svakog mjeseca uplaćivao iznos rate na njen žiro-račun ili na žiro-račun njene drugarice odnosno koleginice sa posla koja se zove Lj. i šef je računovodstva u opštini Ž. Ističe da ima sve te priznanice. Tvrdi da su za ovaj kredit u iznosu od 6.000,00 eura znali i N. i F. i znali su da će biti podignut za njegove potrebe na ime T. B.
            Tačno je takodje da je u avgustu mjesecu 2008. godine, a na ime B. A. kod A. banke u P. podigao kredit u iznosu od 3.000,00 eura. Ističe da je predao dokumentaciju za kredit u "A." banci, a B. A. je išla i potpisala ugovor o kreditu, podigla novac i predala ga njemu, a za ovaj kredit žiranti su mu bili Š. N. i S. D. Ističe da je i N. i D. rekao da će kod "A." banke podići kredit u iznosu od 3.000,00 eura i da će taj kredit podići na ime B. A., pa su i N. i D. na to pristali da mu budu žiranti. Ističe da je izjavu za žiranta i admistrativnu zabranu predao N. i
D. kojis u to popunili i ovjerili u svojim firmama i tako popunjenu i ovjerenu
dokumentaciju mu predali, a on to predao u "A." banku. A. banka na svojim
formularima nije upisivala iznos kredita već je to samo upisivao u svojoj
dokumentaciji. Tvrdi da su žiranti i N. i D. znali da podiže kredit u iznosu
od 3.000,00 eura na ime B. A. pa  su pristali da mu budu žiranti. Dalje ističe
da je otplaćivao rate ovog kredita do februara 2009. godine od  
-4-  
kada ne uplaćuje zbog nemogućnosti. Po ovom kreditu su se 3 ili 4 rate odbile
S. D. pa je D. zamrznuo plaćanje ovih rata jer ima neke svoje kredite i ovja
kredit se neće odbijati D. do 2013. godine, dok Š. N. nije odbijena nijedna
rata od ovog kredita.
            U završnoj riječi branilac okrivljenog je istakao da izvedenim dokazima nije utvrdjeno da je okrivljeni izvršio krivično djelo koje mu se stavlja na teret, a ovo iz razloga što su oštećeni znali kolike iznose kredita će okrivljeni podići,  da okrivljeni nastoji da vraća dospjele rate svih kredita i
da se radi o čovjeku koji do sada nije dolazio u sukob sa zakonom. Na kraju je
predložio da sud okrivljenog oslobodi od krivične odgovornosti u nedostatku
dokaza.
            U dokaznom postupku sud je saslušao svjedoka - oštećenog P. R. pročitao iskaze svjedoka - oštećenih   G. M. i Š. N. pročitao iskaz zastupnika oštećene "A." banke V. I. pročitao iskaz zastupnika oštećene "O." banke J. S. saslušao vještaka finasijske struke G. V. pročitao stručni nalaz i mišljenje vještaka grafologa N. V., pročitao potvrdu UP PJ P. br. 03-Sl. od 02.02.2010. godine o privremenom oduzimanju ugovor o kreditu od ovlašćenog lica E. banke - filijala u P., izvršio uvid u ugovor o kreditu "O." banke br. LD 07193/00006 od 12.07.2007. godine sa ostalom dokumentaciju o kreditu, izvršio uvid u izjave žiranata i administrativne zabrane "O." banke na ime Š. N. P. R. i G. M., izvršio uvid u ugovor o zajmu "A." baneke - Filijala u P. br. LD 081400000041 od 11.05.2008. godine, izvršio uvid u izjavu žiranta i Administrativnu zabranu na ime Š. N. izvršio uvid u ugovor o zajmu "A." banke u P. br. LD 0823000000027 od 09.08.2008. godine, izvršio uvid u izjavu žiranta i admistrativnu zabranu za žiranta "A." banke na ime Š. N. i pročitao izvještaj iz kaznene evidencije za okrivljenog.
            Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni M. I. iz P. izvršio krivično djelo produženo krivično djelo posebni slučajevi falsifikovanje isprave iz čl. 4132. st. 1. tačka 2. Krivičnog zakonika u vezi krivičnog djela falsifikovanje isprave iz  čl. 412. st.1. Krivičnog zakonika u vezi člana 49. Krivičnog zakonika. Ovakvu odluku sud je donio na osnovu činjenica koje slijede iz dokaza izvedenih na glavnom pretresu.
            Naime, svjedok - oštećena Š. N. je u predmetu istrage istakla da živi na Ž. te da je dana 28.05.2007. godine kod nje došao okrivljeni pošto je prethodno bio njen drug i pitao je hoćeli da mu bude žirant za kredit u iznosu od 1.000,00 eura, koji namjerava da podigne kod "O." banke. Pošto je okrivljenog od ranije poznaala prihvatila je da mu bude žirant na iznos kredita od 1.000,00 eura i on joj je tom prilikom predao bjanko izjavu za žiranta i bjanko admistrativnu zabranu. U izjavu je upisala svoje podatke kao i na admistrativnoj zabrani i iste je ovjerila, ali na istim nije pisalo iznos kredita niti je bio upisan datum. Ona je svo vrijeme vjerovala da je okrivljeni podigao kredit u iznosu od 1.000,00 eura, ali je u aprilu mjesecu 2009. godine dobila zabranu na zaradu kojom prilikom je vidjela da je okrivljeni podigao 10.000,00 eura teda isti kredit ne izmiruje i da duguje banci 7.324,57 eura.
            Takodje, ističe da je u maju mjesecu 2008. godine kod nje u Ž. je u kancelariju gdje radi ponovo došao okrivljeni i pitao je da li hoće da mu bude žirant za kredit u iznosu od 500,00 eura koji namjerava podići kod "A." banke u P., pa ga je ona tada pitala da li je vratio privi kredit misleći da je podigao samo 1.000,00 eura, našta joj je on odgovorio da je taj kredit vratio. Pošto joj do tada nije ništa stizalo za prethodni kredit bila je ubijedjena da joj govori istinu i da je vratio prethodni kredit pa je pristala da mu bude žirant kod te banke za kredit u iznosu
od 500,00 eura. Ona je na administrativno zabrani za žiranta i izjavu žiranta
upisala svoje podatke i iste je svojeručno potpisala s tim što napominje da na
njima nije bio upisan iznos kredita, a nije bilo upisano ni ime korisnika
kredita, a prethodno joj je okrivljeni rekao da će podići kredit na svoje ime.  
-5-  
        Negdje u avgustu mjesecu 2008. godine telefonom ju je pozvao okrivljeni i pitao da mu bude žirant za kredit na iznos od 500,00 eura kod "A." banke s tim što je rekao da je prethodni kredit vratio, pa mu je ovo povjerovala i pristala da mu bude žirant, pa je okrivljeni autobusom poslao dokumentaciju za kredit i to izjavu žiranta i admistrativnu zabranu pa je ona u izjavi žiranta i admistrativnoj zabrani upisala svoje podatke i admistrativnu zabranu ovjerila. Takodje, ističe da na istim nije bilo upisano ime korisnika kredita niti iznos kredita, pa je iste dokumente poslala okrivljenom autobusom.

        U aprilu mjesecu 2009. godine u opštini gdje radi došla je zabrana na njen lični dohodak za kredit kod "A." banke u iznosu od 12.280,00 eura sa kopijama izjava žiranta koje je ona potpisala i tada je vidjela da ju je okrivljeni prevario i da je podigao kredite na ime T. i B. A. Tada je shvatila da je okrivljeni uzeo veće iznose kredita nego što je njoj rekao, pa je o tome  telefonom obavijestila okrivljeni koji joj je rekao da će joj nadoknaditi sve što

joj bude odbijeno, tako da joj je okrivljeni odbijene rate od njene zarade do
januara mjeseca 2010. godine nadokandio. Od januara mjeseca 2010. godine njoj
se ne odbijaju rate od zarade na ime kredita koji je podigao okrivljeni.
Napomenula je da su njoj odbijene 3-4 rate od zarade na ime kredita koji je
okrivljeni podigao kod "A." banke i odbijena joj je još jedna rata na ime
kredita koji je okrivljeni podigao kod "O." banke i sav taj novac joj je
okrivljeni nadoknadio. Napomenula je da od januara mjeseca 2010. godine od
njene zarade se ne odbijaju rate za kredit koje okrivljeni podigao kod "O." i
"A." banke, a sve rate koje su do tada odbijene od njene zarade okrivljeni joj
je nadoknadio. Napomenula je da se od njene zarade ne odbijaju rate za kredite
koje je okrivljeni podigao iz razloga što joj je smanjena zarada i što ima
kredit svoj koji je podigla na svoje ime kod "A." banke. Još jedanput ponavlja
i tvrdi da nije znala da je okrivljeni podigao kredite na iznos od 10.000,00,
6.000,00 i 3.000,00 eura.  
        Svjedok - oštećeni G. M. je u predmetu istrage istakao da je tokom 2007. godine ga okrivljeni pitao da mu bude žirant za kredit koji namjerava podići kod "O." banke u iznosu od 3.000,00 eura, pa je pristao da mu bude žirant na taj iznos kredita i na bjanko izjavi i admistrativnoj zabrani koje mu je okrivljeni predao, upisao je svoje podatke i admistrtivnu zabranu je ovjerio u Preduzeću "Z." gdje je zaposlen, a nakon toga predao ova dokumenta okrivljenom. Napomenuo je da na izjavi i admistrativnoj zabrani nije bio upisan iznos kredita. Očekivao je da će ga banka kao žiranta pozvati prilikom zaključenja ugovora o kreditu kako bi potpisao mjenicu i tada bi bio upoznat sa iznosom kredita koji okrivljeni podiže, medjutim, njega niko nije pozivao iz banke.  
        U toku 2009. godine na njegovu adresu je stigao dopis advokata   E. banke u kome je navedeno da je okrivljeni podigao kredit u iznosu od 10.000,00 eura, a naveden je bio i iznos duga te da kasni sa otplatom rata za kredit, a nakon nekog vremena E. banka je podnijela tužbu protiv okrivljenog kao korisnika kredita, a i protiv njih žiranata. Tada je shvatio da je okrivljeni podgiao kredit u iznosu od 10.000,00 eura s tim što napominje da je on pristao da mu bude žirant za iznos od 3.000,00 eura. Napomenuo je da se do danas nisu odbijale rate od njegove zarade na ime kredita koji je okrivljeni podigao kod "O." banke.  
        Svjedok - oštećeni P. R. je istakao da okrivljenog poznaje od ranije i njihove porodice su od davnina bili kršteni kumovi. Negdje u toku 2007. godine okrivljeni ga je pitao da mu bude žirant za kredit u iznosu od 3.000,00 eura i rekao mu je da sa tim kreditom želi da prebije druge kredite, pa je pristao da mu bude žirant i potpisao izjavu i admistrativnu zabranu "O." banke, a na njima nije bio upisan iznos kredita. U toku 2009. godine pozvali su ga iz

"O." banke i obavijestili da okrivljeni ne vraća kredit koji je podigao i kada
je otišao u banku obavijestili su ga da je okrivljeni podigao kredit u iznosu
od 10.000,00 eura te da mu je on navodno bio žirant za taj kredit. Tada se
iznenadio jer je njemu okrivljeni rekao da podiže kredit u iznosu od 3.000,00
eura, a kada je kasnije pitao okrivljenog šta je uradio i kako je podigao
kredit
-6-  
od 10.000,00 eura on mu je objasnio da su mu trebale pare, te da će on vratiti
taj kredit kada bude mogao. Takodje, je istakao da do danas nisu odbijane rate
za taj kredit od njegove zarade jer je njegova zarada preopterećena obzirom da
se od njegove zarade odbija alimentacija, a takodje i dva kredita koje je
okrivljeni podigao kod "A." banke.
            U završnoj riječi je istakao da se pridružuje krivičnom gonjenju protiv okrivljenog te da je saglasan sa riječima ODT-a i da do sada od strane orkviljenog ništa nije obeštećen te da je u veoma teškoj materijalnoj situaciji.
            Zastupnik oštećene "A." banke V. I. je u predmetu istrage istakao da je zaposlen u "A." banci i vrši dužnost šefa kancelarije Poslovne jednice P. Poslovna politika podizanja kredita je bila takva da su klijenti donosili popunjenu potpisanu i ovjerenu dokumentaciju i na osnovu takve dokumentacije im je banka odobravala kredit. Sjeća se da je T. B. lično došla i predala uredno popunjene izjave i admistrativne zabrane za žirante pa joj je odobren kredit u iznosu od 6.000,00 eura. Nemože se sjetiti da li je B. A.  lično donijela popunjene i popisane izjave i admistrtivne zabrane za žiranta, ali takodje napominje da je predala urednu dokumentaciju na osnovu koje je odobren kredit u iznosu od 3.000,00 eura. Do 01.04.2009. godine žiranti nisu bili obavezni da dolaze u banku već su klijenti donosili urednu dokumentaciju za koju su oni smatrali da je ispravna, a na osnovu takve dokumentacije sa klijentima je zaključivan ugovor o kreditu. Banka je podnosila predlog za sudsko izvršenje u vezi sa kreditom koji je odobren na ime T. B. i u tom predmetu je donijeto pravnosnažno rješenje o izvršenju i poznato mu je da žiranti nisu podnosili prigovor na njihov predlog. Takodje, ističe da su aktivirane admistrativne zabrane na zarade žiranata, ali se trenutno ne odbijaju rate na ime kredita od njihove zarade. "A." banka je oštećena jer se trenutno krediti ne otplaćuju i trenutni dug koji potražuju na osnovu kredita koji je podignut na ime A. B. je 3.864,00 eura, a dug koji potražuju po osnovu kredita i koji je podignut na ime T. B. je 8.124,08 eura.
            Zastupnik oštećene E. banke J. S. je istakao da je dana 12.07.2007. godine zaključen ugovor o kreditu izmedju "O." banike AD P. s jedne strane i okrivljenog M. I. kao korisnika kredita s druge strane na iznos od 10.000,00 eura. Sredstva obezbedjenja ovog ugovora o kreditu su admistrativne zabrane na ime P. R. zaposlenog  u UP PJ P. Š. N. zaposlena u Sekretarijatu za privredu i finasije Opštine Ž. i G. M. zaposlenog u Preduzeću "Z." u P. Dalje objašnjava da na dan davanja izjave se okrivljeni po ovom kreditu ukupno zadužuje na iznos od 8.415,91 eur. Od zarade Š. N. po ovom krditu ukupno je naplatila 50,00 eura. Napomenuo je da je poslovna politika podizanja kredita bila takva što su korisnici kredita donosili popunjenu potpisanu i ovjerenu dokumentaciju i nije postajala obaveza dolaska žiranta u banku. E. banka se ne može izjasniti u ovom trenutku da li je oštećena ili nije.
            Sud je u cjelosti prihvatio iskaze svjedoka Š. N. G. M. i P. R. smatrajući da su svjedoci objektivno svjedočili i iz njihovih iskaza sud je pouzdano utvrdio da je okrivljeni obmanuo  svjedoke te da im je lažno prikazao činjenice i to što je oštećenoj Š. N. rekao da podiže kredit u iznosu od 1.000,00 eura, a P. R. i G. M. da podiže kredit u iznosu od 3.000,00 eura, pa su oni pristali da mu budu žiranti, a onda je okrivljeni podigao kredit kod "O." banke u iznosu od 10.000,00 eura. Zatim sud je takodje iz iskaza svjedoka - oštećene Š. N. zaključio da je takodje ona pristala da okrivljenom bude žirant u drugom kreditu na iznos od 500,00 eura, pa je okrivljeni umjesto 500,00 eura kod "A."" banke podigao iznos kredita iznos od 6.000,00 eura i to na ime T. B. što je oštećenoj bilo nepoznato. Takodje, ističe da je u avgustu mjesecu 2008.
godine takodje pristala da bude okrivljenom žirant za kredit na iznos od
500,00 eura, a okrivljeni je na ime B. A. kod "A." banke podigao iznos od
3.000,00 eura. Dakle sud je pouzdano utvrdio da je okrivljeni obmanuo oštećene
Š. N., G. M. i  
-7-  
P. R. Sud je u cjelosti prihvatio i iskaze zastupnika banaka V. I. i J. S.
smatrajući da su kao zastupnici banaka objektivno svjedočili.
            Uvidom u kredit "O." banke br. LD/0719300006 od 12.07.2007. godine se zaključuje da je okrivljeni taj kredit podigao na svoje ime  te da su žiranti za ovaj kredit bili Š. N., P. R. i G. M.
            Uvidom u ugovor o kreditu "A." banke br. LD 0814400041 od 11.05.2008. godine se zaključuje da je T. B. podigla kredit kod te banke na iznos od 6.600,00 eura te da je žirant u tom kreditu bila pored ostalih i Š. N.
            Uvidom u ugovor o kreditu "A." banke br. LD 0823500027 od 09.08.2008. godine se zaključuje da je B. A. zaključila taj ugovor sa bankom i podigla kredit u iznosu
od 3.000,00 eura, a da je takodje po tom kreditu pored ostalih žiranata bila i
žirant Š. N. Iz izjava žiranata i admistrativnih zabrana na ime oštećenih Š.
N., P. R. i G. M. se zaključuje da su svatri lica svojeručno potpisali te
dokumente te
da su njihovi podaci ispisani i da su njihove admistrativne zabrane uredno
ovjerene kod poslodavaca.
            Iz nalaza i mišljenja vještaka finsiske struke G. V. od 16.08.2010. godine se zaključuje da je po ugovoru o kreditu kod "O." banke od 12.07.2007. godine okrivljeni uplatio iznos od 5.327,70 eura, a oštećena Š. N. iznos od 50,00 eura. Takodje, se zaključuje da je po ugovoru o kreditu kod "A." banke na ime T. B. od dana 11.05.2008. godine je otplaćen iznos od 1.075,60 eura te da je T. B. uplatila iznos od 824,00 eura, a Š. N. iznos od 251,60 eura.
            Sud je u cjelosti prihvatio stručni nalaz i mišljenje ovog vještaka smatrajući da je vještak objektivno i stručno vještačio u skladu sa strukom i naukom, a inače radi se o stalnom sudskom vještaku.
            Na osnovu stručnog nalaza i mišljenja vještaka grafologa N. V. sud je zaključio da ime "T. B." u rubrici "ime i prezime korisnika kredita" na izjavi žiranta "A." br. 120/08-03-1205 od 16.05.2008. godine nije svojeručno ispisala Š. N. Dalje se zaključuje da ime "B.A." u rubirici "ime i prezime korisnika kredita" na izjavi žiranta "A." br. 120/08-03-2706 od 20.08.2008. godine najvjerovatnije nije svojeručno ispisla Š. N., a podaci u rubrikama "adresa korisnika kredita", "iznos kredita" i "mjesto i datum" na izjavi "O." banke koja glasi na ime M. I. kao korisnika kredita ispisani su drugačijom hemiskom olovkom od podataka u ostalim rubrikama.
            Sud je u cjelosti pihvatio stručni nalaz i mišljenje ovog vještaka iz čijeg nalaza je sud zaključio da iznose kredita zatim ime T. B. i B. A. nije potpisala oštećena Š. N., a da su rubrike na izjavi žiranata potpisane sasvim drugom olovkom što ukazuje na činjenicu da je te rubrike popunio okrivljeni.
            Iz izvještaja iz kaznene evidencije na ime okrivljenog izdat od strane UP PJ P. br. 03-245/10-6198/2 od 14.06.2010. godine se zaključuje da okrivljeni ranije nije osudjivan.
            Kod ovakvog činjeničnog stanja sud je pouzdano utvrdio da je okrivljeni izvršio krivično djelo produženo krivično djelo falsifikovanje isprave iz čl.413.st.1. tačka 2. Krivičnog zakonika u vezi krivičnog djela falsifikovanje isprave iz čl. 412. st.1. Krivičnog zakonika u vezi člana 49. Krivičnog zakonika jer je pouzdano utvrdjeno da je okrivljeni lažno prikazao činjenice i to oštećenoj Š. N. da će podići kredit u iznosu od 1.000,00 eura, a oštećenim P. R. i G. M. da podiže kredit u iznosu od 3.000,00 eura, pa ih je time obmanuo, a okrivljeni je umjesto tih iznosa podigao kredit u iznosu od 10.000,00 eura kod "O." banke kada i zaključio sa tom bankom ugovor br. LD 07193/00006 od 12.07.2007. godine. Nadalje, sud je utvrdio da je okrivljeni takodje prikazao lažne činjenice oštećenoj Š. N. da podiže kredit u iznosu od 500,00 eura i to na svoje ime, a okrivljeni je podigao kredit kod "A." banke na ime T. B. i to u iznosu od 6.000,00 eura i zaključio sa tom bankom ugovor o kreditu br. LD 0814400041 od 11.05.2008. godine. Takodje je sud utvrdio da je  
-8-  
okrivljeni takodje lažno prikazao činjenicu oštećenoj Š. N. i rakao joj da
podiže kredit u iznosu od 500,00 eura i na taj način je obmanuo pa je ona
pristala da bude žirant misleći da će okrivljeni na svoje ime podići kredit u
iznosu od 500,00 eura, medjutim, okrivljeni je podigao kredit na ime B. A. u
iznosu od 3.000,00 eura i sa "A." bankom zaključio ugovor br. LD 0823500027 od
09.08.2008. godine.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora, pa je sud mišljenja da je u konkretnom slučaju prema okrivljenom jedino bilo opravdano izreći kaznu zatvora jer je sud mišljenja da je  izrečena krivična sankcija  okrivljenom adekvatna težini i društvenoj opasnosti djela te da će se istom u cjelosti ostvariti svrha kažnjavanja koja je predvidjena u članu 32. Krivičnog zakonika. Pri tome je sud kao otežavajuće okolnosti okrivljenom uzeo u obzir činjenicu da je okrivljeni podigao 3 kredita na veći iznos novca te da do današnjeg dana nikoga od oštećenih nije obeštetio, a takodje nije priznao izvršenje krivičnog djela niti je izrazio kajanje, a kao olakšavajuću okolnost sud je okrivljenom uzeo u obzir činjenicu da se radi o mladom čovjeku koji do sada nije dolazio u sukob sa zakonom. Na kraju sud mišljenja da je izrečena krivična sankcija okrivljenom adekvatna i primjerena stepenu društvene opasnosti kao i nastalim posledicama te da ista predstavlja onu mjeru koja je potrebna da bi se prema okrivljenom postigla svrha kažnjavanja.  
        U smislu člana 226. i 229. ZKP CG sud je obavezao okriviljenog da na ime torškova vodjenja krivičnog postupka plati ovom sudu iznos od 121,00 euro, a isti iznos predstavlja naknadu i nagradu vještaku finasijske struke za izvršeno vještačenje, a iznos paušala od 55,00 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
        Sa iznijetih razloga odlučeno je kao u izreci presude.

OSNOVNI SUD U PJEVLJIMA
dana 08.09.2011. godine 
Zapisničar,
S u d i j a,               
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8  dana po
prijemu iste
                                 Višem sudu u Bijelo Polje, a preko ovog suda.  
DOSTAVLJENO.
1x ODT Pljevlja
1x okrivljenom
1x braniocu
4x u predmet  