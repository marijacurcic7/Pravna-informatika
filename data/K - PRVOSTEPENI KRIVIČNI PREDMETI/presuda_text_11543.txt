![](http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/519px-
Coat_of_arms_of_Montenegro.svg.png)
K.br.45/12 
U IME   CRNE GORE 
                    Osnovni sud u Pljevljima, kao prvostepeni krivični sud, po sudiji Ljiljane Popović, uz sudjelovanje zapisničara Krvavac Mirjane, u krivičnom predmetu protiv optuženog A. M.iz  P., koga brani J. R., advokat iz P., zbog krivičnog  djela teška kradja  iz čl.240  st.2 u vezi st. 1 Krivičnog Zakonika i krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, a po optužnici ODT Pljevlja Kt.br.103/11 od 03.04.2012.godine, na glavnom pretresu održanom dana 22.06.2012. godine, u prisustvu zamjenika ODT Pljevlja  Gačević Božidarke,  optuženog A.M. i njegovog branioca advokata J. R.,  donio je  i javno objavio

P R E S U D U 
                         Prema optuženom: 
                          A.M., JMBG ......., od oca M. i majke R., rođ.
S., rodjen u P. dana ....... godine, sa prebivalištem u P., selo B.,
državljanin CG, neoženje, bez djece, pismen, završio vojnu akademiju, oficir
Vojske CG, živi od zarade, neosudjivan.  
                         Na osnovu čl.372 st.1 tačka 1  ZKP-a 
OPTUŽBA SE ODBIJA 
                         Da je: 
                    **  I.** U noći 22/23.07.2008.godine u ul. H. u S., Opština S. G., R. B.H u namjeri da sebi pribavi protivpravnu imovinsku korist oduzeo PMV marke "VW Golf A5" reg.br. ....., broja šasije WVWZZZ1KZ89000308, broja motora BKDC11520, vlasništvo oštećene M. A. iz S., te je na taj način sebi pribavio protivpravnu imovinsku korist u iznosu od 20.239,81 € za koji iznos je i oštećen vlasnik vozila M. A.,

                          Čime bi izvršio krivično djelo teške kradje iz
čl.240 st.2 u vezi st. 1 Krivičnog Zakonika, 
                         II. Dana 16.09.2008.godine neistinitu javnu
ispravu JCI CI R.br. 38334/9908 od 02.09.2008.godine kao i neistinitu ispravu
račun - fakturu DASS "E. I." DOO R. br. 091/08 od 02.09.2008.godine
upotrijebio kao prave prilikom registracije PMV marke "VW Golf A 5" broja
šasije WVWZZZ1KZ89000308 i iste predao u MUP i JU CG - PJ Pljevlja gdje mu je
na osnovu ovakve lažne dokumentacije izdata saobraćajna dozvola serijskog
broja 135096019 i reg. tablice .....,  
                         Čime bi izvršio krivično djelo falsifikovanje
isprave iz čl. 412 st. 2 u vezi st. 1 Krivičnog zakonika.  
                         Usled odustanka Osnovnog državnog tužioca  od
krivičnog gonjenja.     
                         Troškovi krivičnog postupka   padaju na teret
budžetskih sredstava ovog suda. 
O   b r a z l o ž e nj e 
                    Osnovno državno tužilaštvo u Pljevljima optužnicom Kt.br.103/11 od  03.04.2012. godine optužilo je A. M. iz P., da je izvršio krivično djelo  teške kradje iz čl.240 st. 2 u vezi st.1 Krivičnog Zakonika i krivično djelo falsifikovanje isprave iz čl. 412 st. 2 u vezi st 1 Krivičnog zakonika, a na način, mjesto i vrijeme  bliže opisano izrekom ove presude. Na glavnom pretresu  održanom dana 22.06.2012.godine  zamjenik ODT Pljevlja  u završnoj riječi  je istakao  da  odustaje od krivičnog gonjenja protiv optuženog  A. M.,  zbog krivičnih djela  teške kradje iz čl.240 st. 2 u vezi st.1  Krivičnog Zakonika i krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, jer iz izvedenih dokaza u postupku proizilazi da okrivljeni nije počinio krivična djela koja mu se stavljaju na teret a to prije svega imajući u vidu dva zahtjeva za pokretanje prekršajnog postupka PJ Budva od 22.07.2008.godine i 23.07.2008.godine protiv optuženog A.M., krivično djelo teške kradje na štetu M.A. izvršeno je u noći 22/23.07.2008.godine u S. a iz zahtjeva za pokretanje prekršajnog postupka prema optuženom se vidi da je optuženi kritične prilike bio u B. što potvrdjuje i svjedok R. I. kao i imajući u vidu izjave svjedoka Đ.M.i G. M.da su bili prisutni kada je okrivljeni preuzeo sporno vozilo od M. na teritoriji Opštine B.P. kao isvu potrebnu dokumentaciju za vozilo i na osnovu te dokumentacije koju mu je M. predao nakon što je optuženi M. isplatio kupoprodajnu cijenu optuženi je registrovao vozilo u P. i vozio ga do oduzimanja.

                    Optuženi i njegov branilac tražili su da se optuženom naknade troškovi krivičnog postupka po AT.

                    Kako je na glavnom pretresu zamjenik ODT Pljevlja odustao  od  daljeg krivičnog gonjenja protiv optuženog A. M.,  zbog krivičnog djela teške kradje iz čl.240 st. 2 u vezi st.1 Krivičnog Zakonika i krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, to je sud  u  smislu čl.372 st.1 tačka 1 ZKP-a  odlučio kao u izreci ove  presude.

                    U smislu čl.230 ZKP-a  sud je odlučio da troškovi krivičnog postupka    padaju na teret budžetskih sredstava ovog suda a o istim će biti odlučeno posebnim rješenjem shodno čl. 226 ZKP-a.

                      **OSNOVNI SUD U PLJEVLJIMA, dana 22.06.2012.godine.**

Zapisničar,
S u d i j a,
Krvavac Mirjana
Ljiljana Popović  
PRAVNA POUKA:
                         Protiv  ove presude  dozvoljena je žalba u roku od
15.dana po prijemu
                         iste Višem sudu B. Polje, a preko ovog suda. 
