K.br.453/12

U IME CRNE GORE
OSNOVNI SUD U PODGORICI,po sudiji Đuković Goranu,uz učešće namještenika suda
Maraš Ane,kao zapisničara,u krivičnom predmetu protiv optuženih V.M. iz P.
zbog krivičnog djela teška tjelesna povreda iz čl. 151.st.2 Krivičnog
zakonika, V.D. iz Podgorice zbog krivičnog djela teška tjelesna povreda putem
pomaganja iz čl. 152.st.2 u vezi čl.25 Krivičnog zakonika i krivičnog djela
nedozvoljeno držanje oružja i eksplozivnih materija iz čl. 403.st.1 Krivičnog
zakonika,odlučujući po optužnici Osnovnog državnog tužilaštva Kt.br. 482/12 od
18.04.2012. godine,koju je zastupao zamjenik Osnovnog državnog tužioca
Medojević Ivan,nakon glavnog,javnog pretresa održanog dana 29.06.2012. godine
u prisustvu stranaka,branioca po službenoj dužnosti optuženog V.M. advokata
K.J. i branioca po službenoj dužnosti optuženog V.D. advokata H.G.,izrekao je
i dana 02.07.2010. godine javno objavio
P R E S U D U
Optuženi:


V.M.,od oca Č. i majke M,rođene R,rođen ... godine u P,sa prebivalištem u mjestu rođenja ul...,državljanin CG,po zanimanju komercijalista,završio srednju Ekonomsku školu,oženjen,bez djece,srednjeg imovnog stanja,osuđivan presudom Osnovnog suda u K. K.br. ... od .... godine zbog krivičnog djela iz čl. 256.st.1 Krivičnog zakonika kojom je izrečena sudska opomena;presudom Osnovnog suda u P. K.br. ... od ... godine zbog krivičnog djela iz čl. 399 Krivičnog zakonika na kaznu zatvora u trajanju od 3(tri)mjeseca i presudom Višeg suda u P K.br. ... od ... godine zbog krivičnog djela iz čl. 338.st.1,327.st.1 i 403.st.1 Krivičnog zakonika na kaznu zatvora u trajanju od 6(šest)mjeseci,  


V.D.,zv.“D.“,od oca B. i majke S.,rođene O.,rođen ... godine u P.,sa prebivalištem u mjestu rođenja ...,državljanin CG,nezaposlen,završio Osnovnu školu,neoženjen,lošeg imovnog stanja,osuđivan presudom Višeg suda u P. K.br. ... od ... godine zbog krivičnog djela iz čl. 300.st.3 u vezi st.1 KZCG na kaznu zatvora u trajanju od 4(četiri)godine i 6(šest)mjeseci i presudom Osnovnog suda u Podgorici K.br. ... od ... godine zbog krivičnog djela iz čl. 151.st.1 Krivičnog zakonika na kaznu zatvora u trajanju od 6(šest)mjeseci,


K r i v i   s u
Zato što su:
1.Dana 19.03.2012. godine,oko 11,30 časova,u ulici L.K.,u P.,okrivljeni V.M.
teško tjelesno povrijedio oštećenog M.D.,tako da mu je uslijed toga doveden u
opasnost život,u čemu mu je umišljajno pomogao okrivljeni V.D.,na način što je
okrivljeni V.,upravljajući putničkim vozilom marke“BMW“,registarskih oznaka NK
...,u kojem se nalazio okrivljeni V.,iznenada iz ulice S. ušao u raskrsnicu sa
ulicom L.K. i poprečeno zaustavio svoje vozilo sa namjerom da blokira prolazak
putničkom vozilu marke „...“,kojim je upravljao oštećeni M.D.,a kao suvozač se
nalazio J.R.,čime ga je prinudio da se zaustavi,pa je tako stvorio uslove i
omogućio okrivljenom V. da fizički napadne i povrijedi oštećenog M.,nakon čega
su okrivljeni zajedno izašli iz vozila i noseći pištolje nepoznate marke,koje
su repetirali,prišli vozilu oštećenog,a zatim je okrivljeni V. silom izvukao
iz vozila oštećenog M. i više puta ga udario pištoljem po glavi nanoseći mu
tešku tjelesnu povredu u vidu dvije rane razderine u tjemenom predjelu glave
sa krvnim podlivom poglavine,utisnutog preloma u predjelu lijeve tjemene
kosti,uz srednju liniju,sa prisustvom male količine vazduha u lobanjskoj
duplji te više nepravilnih krvnih podliva i nagnječina u čeonom predjelu
obostrano,bočno,uslijed koje povrede mu je doveden u opasnost život,za koje
vrijeme je okrivljeni V. držao uperen pištolj u pravcu J.R.,kako bi ga
spriječio da pomogne oštećenom M,
-čime su izvršili i to: optuženi V.M. krivično djelo teška tjelesna povreda iz čl. 151.st.2 Krivičnog zakonika,a okrivljeni V.D. krivično djelo teška tjelesna povreda putem pomaganja iz čl. 151.st.2 u vezi čl. 25 st.1 Krivičnog zakonika,
2. Optuženi V.D. dana ... godine,u P.,u svojoj porodičnoj kući,koja se nalazi
u naselju P.,suprotno čl. 24 Zakona o oružju neovlašćeno držao municiju i to:
7 metaka kalibra 9mm i 1 metak kalibra 7,62 mm,čiju nabavku je izvršio,a da
nije imao uredno izdat oružani list od strane nadležnog državnog organa,
-čime je izvršio krivično djelo nedozvoljeno držanje oružja i eksplozivnih materija iz čl. 403.st.1 Krivičnog zakonika
Pa sud okrivljenom V.D. primjenom odredbe čl. 48.st.1 Krivičnog zakonika za
svako krivično djelo prethodno utvrđuje kazne i to:
-za krivično djelo teška tjelesna povreda putem pomaganja iz čl. 151.st.2 u vezi čl. 25.st.1Krivičnog zakonika(činjenično predstavljeno tač.1 izreke presude) kaznu zatvora u trajanju od 1(jedne) godine
-za krivično djelo nedozvoljeno držanje oružja i eksplozivnih materija iz čl. 403.st.1 Krivičnog zakonika(činjenično predstavljeno tač.2 izreke presude)kaznu zatvora u trajanju od 3(tri)mjeseca,
Pa sud optužene primjenom citiranih zakonskih propisa i čl.
3,4,5,13,15,32,36,42,48.st.2 tač.2,51,75 Krivičnog zakonika, i čl. 226,229,239
i 374 Zakonika o krivičnom postupku
O S U Đ U J E
Optuženog V.M. na kaznu zatvora u trajanju od 1(jednu)godinu i 2(dva)mjeseca,a
optuženog V.D. na jedinstvenu kaznu zatvora u trajanju od 1(jednu)godinu i
2(dva)mjeseca,u koje se uračunava vrijeme provedeno u pritvoru od ...
godine,pa nadalje.
Sud optuženom V.D. na osnovu čl. 75.st.1 Krivičnog zakonika izriče:
MJERU BEZBJEDNOSTI
Oduzimanje predmeta 7 metaka kalibra 9mm i 1 metak kalibra 7,62 mm.
Oštećeni M.D. radi ostvarenja imovinsko pravnog zahtjeva se upućuje na
parnični postupak.
Obavezuju se optuženi da ovom sudu na ime troškova postupka uplate novčani
iznos od  po 101,75 eura,kao i po 30,00 eura na ime paušala,u roku od 15 dana
po pravosnažnosti presude,pod prijetnjom prinudnog izvršenja.
O b r a z l o ž e nj e
Optužnicom Osnovnog državnog tužilaštva Kt.br.... od ... godine,optuženom V.M.
stavljeno je na teret izvršenje krivičnog djela teška tjelesna povreda iz čl.
151.st.2 Krivičnog zakonika,a optuženom V.D. krivično djelo teška tjlesna
povreda putem pomaganja iz čl. 151.st.2 u vezi čl. 25.st.1 Krivičnog zakonika
i krivično djelo nedozvoljeno držanje oružja i eksplozivnih materija iz čl.
403.st.1 Krivičnog zakonika.U konačnom zastupnik optužbe predložio je da sud
optužene oglasi krivim ,osudi po Zakonu i izrekne krivičnu sankciju u
granicama predviđenim Zakonom. Nadalje je predložio da sud optuženim nakon
izricanja presude  produži pritvor.
Iznoseći odbranu na glavnom pretresu optuženi V.M. se branio da je kritičnog
dana u jutarnjim časovima telefonom pozvao druga V.D.,kako bi ga povezao do
autolakerske radnje u naselje K.,gdje je prethodno ostavio automobil
„M.S.“.Brzo nakon poziva V.D. je došao svojim automobilom marke „....Kretali
su se ul. L.K. kada je primjetio jedan automobil,koji je trebao da se uključi
ispred njih.Tim automobilom je upravljao M.D.,a osim M. u automobilu je bio
J.R. koga je od ranije poznavo iz viđenja.M. je iz automobila klimnuo glavom,
i sa njegovih usana je pročitao da ga je opsovao,što je uradio bahato. Kazao
je V. da zaustavi automobil,kako bi upitao M. zašto ga je opsovao.Pojasnio je
da M. nije uradio ništa,a da mu već godinu i po dana baca bombe na porodičnu
kuću i pali automobile i da je prije kritičnog događaja ranjen.Nadalje,V.D. je
zaustavio automobil i nije znao da će doći do svađe.Nakon što je V. zaustavio
automobil izašli su iz automobila.Takođe automobil kojim je upravljao M.D., je
stao i nije mogao da prođe.Kretao se prema automobilu u kojem se nalazio
M.,dok je V.D. išao iza njega četiri do pet metara. Dok je prilazio automobilu
M.,isti je izašao iz automobila, krenuo je dva koraka prema njemu i kazao“Šta
ćeš smradu“.Nakon tih riječi M. je udario mobilnim telefonom marke „N“ koji je
držao u ruci. Nije se mogao izjasniti koliko puta ,jer je bio van sebe.Zatim
je izajavio da je tri do četiri puta mobilnim telefonom udario M.D..Nadalje,u
tom trenutku J.R. je izašao iz automobila i htio je da se umiješa,našto mu je
V. kazao“Nemoj da se miješaš ,to je njihova stvar“.J.R. i V.D. ni na jedan
način nijesu učestovali u predmetnom događaju.Nakon toga je zajedno sa V.
pošao sa lica mjesta. Pojasnio je da je od ranije imao problema sa M.D. koji
je po njegovom mišljenju uključen u grupu momaka,koji konstantno bombama
napadaju kako njega,tako i njegovu porodicu.Pojasnio je da je 2011 godine
ranjen,te da je po njegovim informacijama M.D. osumnjičen za to krivično
djelo.Nadalje,za vrijeme odigravanja prdmetnog događaja J.R. i V.D. su stajali
iza automobila „Daevu“ paralelno jedan naspram drugog,odnosno jedan kod jednog
štop svjetla,a drugi kod drugog štop svjetla. Nije primjetio bilo kakav
predmet u rukama V.D..
Iznoseći odbranu u prethodnom postupku optuženi V.M. se branio da je kritičnog
jutra ustao oko 9,30 sati.  Imao je isplanirane obaveze i to da pođe kod dva
majstora za vozila na S.A. i naselju K.,a potom na suđenje u 12,00h pred O.s.
P.. Kako nije imao čime da se prebaci pozvao je druga V.D.,koji je došao
svojim automobilom marke „..." boje trule višnje.Zatim su se uputili u naselje
K. do autolakirera ,i dolaskom u navedeno naselje V.D. je pošao svojim
poslom.Dok se nalazio kod autolakirera pozvao ga je autoelektričar i
obavjestio da je drugo vozilo marke „...“ završeno, te da može doći da ga
preuzme.Zatim je pozvao brata V. kako bi povezli oba automobila.Prilikom
preuzimanja vozila od autoelektričara M. vidio je da sa navedenim automobilom
nešto nije uredu,pa je zamolio majstora u toj radionici izvjesnog Đ. da ga
preveze do O.s. u P.,što je ovaj i učinio.U O.s. u P. je stigao oko
12,00.Izjavio je da M.D. kritičnog dana nije vidio.
Upitan da pojasni razlike u kazivanju na glavnom pretresu i u prethodnom
postupku optuženi V.M. je izjavio da ostaje pri svom iskazu na glavnom
pretresu,a da u prethodnom  postupku nije govorio istinu iz revolta prema
Državnom tužiocu koji nije na adekvatan način reagovao prilikom prethodnih
napada na njega.
Optuženi V.D. na glavnom pretresu nije iznosi svoju odbranu i branio se
ćutanjem.
U svojoj odbrani u prethodnom postupku pred O.d.t. optuženi V.D. je izjavio da
ne spori da je prilikom pretresa njegove kuće policija pronašla municiju i
to:7 komada metaka cal.9mmi 1 meta za cal.7,62 mm za pištolj. Ta municija je
njegova,i nije je skoro nabavio,već odavno stoji u njegovoj kući. Pojasnio je
da mu je tu municiju neko davno poklonio.Izjavio je da ne posjeduje nikakvo
vatreno oružje.Istako je da nema odobrenje za oružje i za nabavljanje
municije.
Nadalje,da nema nikakve veze sa krivičnim djelom teške tjelesne povrede.Lice
M.D. ne poznaje .Negirao je da je sa V.M., ili sa bilo kojim drugim licem
učestvovao u nanošnju tjelesnih povreda M.D.Dana 19.03.2012 godine oko 09,30
časova po dogovoru sa V.M.,sa svojim vozilom marke „...“ ,došao je do kuće
V.M.,kako bi zajedno otišli kod lakirera u naselju K., gdje se nalazilo jedno
V. auto. Oko 09,30 su pošli u navedeno naselje kod lakirera koga zna pod
nadimkom “...“, gdje su ostali sve do 11,30 h.Negdje oko 11,30 i 12,00 h
zamolili su jednog ranika iz auto lakirerske radnje da ih preveze do zgrade
O.s. u P. gdje je V. imao zakazano suđenje.Pojasnio je da je svoj automobil
ostavio kod navedenog majstora.Ispred zgrade O.s. su došli negdje oko
12,00čaova.Ispred suda je ostao sa ocem V.M.,dok je isti ušao u zgradu suda na
suđenje.Pojasnio je da mu je V. dobar drug,a zna da izvjesno vrijeme ima
problema sa grupom momaka iz Z. ,pa je moguće da je to razlog zašto neko
pokušava da ga okrivi za nešto što nije učinio.
Branilac po službenoj dužnosti optuženog V.M. advokat K.alica Jadranka u
završnoj riječi u bitnom je izjavila da nije dokazano da su njen branjenik
,kao i optuženi V.D. koji je bio sa njim posjedovali i na bilo koji način
koristili oružje,kao i da nije dokazano da je povreda koju je pretrpio
oštećeni u momentu nanošenja bila opasna po život.Nada nad oštećenim nije
sprovedena bilo kakva hirurška intervencija,pokazivao je prilično stabilno
zdravstveno stanje,sa mjesta događaja nije poveden u Urgentni centar ,već
kući.U konačom predložila je sudu da optuženog V,M, oslobodi od optužbe i da
mu nakon izricanja presude ukine pritvor. Zatražila je troškove postupka po
AT-u.
Branilac po službenoj dužnosti optuženog V.D. advokat H.G. u završnoj riječi u
bitnom je izjavio da sprovedenim dokazima nije utvrđeno da je njegov branjenik
izvršio krivična djela stavljena mu na teret. Da su iskazi svjedoka oštećenog
M.D. i svjedoka J.R. u djelu koji se tiče ponašanja optuženog V.D.
dijametralno suprotni i sračunati na otežanje položaja njegovog branjenika u
krivičnom postupku.Branilac je mišljenja da sud treba prihavatiti iskaz
optuženog V.M.iz kojeg se zaključuje da okrivljeni V.D. nije imao nikakvog
učešća u ovom događaju. Što se tiče krivičnog djela nedozvoljeno držanje
oružja i eksplozivnih materija nije sporno da je optuženi V. u svojoj kući
držao municiju i to: 7 metaka cal.9mm i 1 metak cal.7,62mm,ali se po
stanovištu branioca radi o trofejnoj municiji i manjoj količini. U konačnom
predložio je sudu da optuženog V.D. oslobodi od optužbe za krivična djela
stavljena mu na teret optužnim aktom tužioca. Zatražio je troškove postupka po
AT-u.
Optuženi V.M.u završnoj riječi u potpunosti je podržao završnu riječ svog
branioca, pa je izjavio da žali zbog događaja koji se desio,ali da nije mogao
da trpi razne napade,provociranja i sve ostalo.
Optuženi V.D. u završnoj riječi je podržao završnu riječ branioca po službenoj
dužnosti i smatra da nije dokazano njegovo učešće u izavršenju krivičnih
djela,niti je dokazano da je kritičnom prilikom pri sebi imao pištolj.
Sud je u dokaznom postupku saslušao svjedoka oštećenog M.D.,saslušao je
svjedoke J.R.,A.D.,pročitao je zapisnik Uprave policije PJ Podgorica o
pretresanju stana i drugih prostorija vlasništvo V.D. Ku.br.....od ...
godine,pročitao je potvrdu Uprave policije PJ Podgorica Ku.br..... od ....
godine o privremeno oduzetim predmetima od lica V.D.,pročitao je potvrdu
Uprave policije PJ Podgorica Ku.br.... od .... godine o privremeno oduzetim
predmetima od lica V.D. izvršio je uvid u sedam komada municije cal.99mm i
jedan komad municije 7,62 mm,pročitao je zapisnik ODT Podgorica Kt.br. ... od
.... godine o prepoznavanju lica koje je izvršio J.R.,pročitao je zapisnik
ODT-a Kt.br.... od ... godine o prepoznavanju lica koje je izvršio
J.R.,pročitao je izvještaj JZUKCCG Urgentnog centra-ljekara specijaliste na
ime M.D. broj protokola .... od .... godine,pročitao je otpusnu listu sa
epikrizom JZUKCCG odjeljenja za neurohirurgiju na ime M.D.,matični broj
istorije bolesti ...,izvršio je uvid u CT nalaz KCCG Centra za radiološku
dijagnostiku br. ... od .... godine na ime M.D.,izvršio je uvid u foto-
dokumentaciju Uprave policije PJ Podgorica br. ... od ... godine,pročitao je
nalaz i mišljenje sudskog vještaka medicinske struke dr. Č.D. Kri.br. ... od
... godine,saslušao je sudske vještake medicinske struke dr. Č.D. i psihijatra
dr. G.Ž.,pročitao je izvod iz Ke za optuženog V.M. izdat od Uprave policje PJ
Podgorica br. ... od ... godine i pročitao je izvod iz KE za optuženog V.D.
izdat od Uprave policije PJ Podgorica br. ... od .... godine.
Branioci optuženih prigovorili su iskazima svjedoka oštećenog M.D.,svjedoka
J.R. nalazu i mišljenju vještaka medicisnke struke i dr. Č.D. kao i
izjašnjenju navedenog vještaka.
Ocjenom navoda optužbe i odbrane,provedenim dokazima na glavnom pretresu,kako
pojedinačno,tako i u međusobnoj povezanosti,i dovodeći iste u logičnu vezu sa
navodima odbrana optuženih,sud je utvrdio da su optuženi izvršili krivična
djela stavljena im na teret optužnim aktom tužioca,na način,mjesto i vrijeme
kao u izreci presude,pa je sud optužene oglasio krivim i osudio na kazne kao u
izreci presude,sve iz sledećih razloga:
Saslušan na glavnom pretresu svjedok oštećeni M.D. je posvjedočio da je
kritičnog dana u jutarnjim časovim bio u svojoj porodičnoj kući kada ga je
pozvao stric i kazao da dođe u naselje Z. i prebaci J.R. od kuće do sjedišta
„S.n.d.“.Zatim je uzao automobil marke „D.“ vlasništvo njegove majke i sa
istim došao do kuće J. oko 11,00.Zatim su navedenim automobilom pošli u pravcu
naselja S.a..Išli su S. ulicom i prilikom izlaska iz iste ,odjednom se pojavio
automobil marke „..." koji je prepriječio put i koji je stao ispred njegovog
automobila.Iz navedenog automobila je izašao V.M. koga je od ranije poznavao,
kao i još jedno lice V.D.(koga od ranije nije poznavao).Odmah nakon što su
izašli  V. i V. su repetirali pištolje i obojica su došli do njegovog
automobila.Zatim je V. prišao vratima vozača koja je otvorio,i pištoljem
udario u predjelu čela, jedan put.Zatim ga je povukao  i izvukao iz
automobila,a zatim opet udario pištoljem u predjelu glave od kojeg udarca je
pao i izgubio svijest.Možda je  minut bio u nesvjesti ,a poslije toga se slabo
čega sjeća.Sjeća se da mu je zatim J.R. pomogao da uđe u kola,pa su pošli
njegovoj kući,a zatim ga je porodica povela u Urgentni centar.U urgentnom
centru se liječio pet dana i nije imao nikakvu operaciju.Izjavio je da nema
nikave veze sa raniji napadima na optuženog V.M..Nadalje je izjavio da kada su
optuženi došli do njegovog automobila V.D. je držao uperen pištolj u njegovom
pravcu. V.D. ga nije udarao.
Saslušan u prethdonom postupku na zapisniku pred Osnovnim državnim tužilaštvom
oštećeni je u bitnom istovjetno svjedočio u odnosu na odlučne činjenice kao na
glavnom pretresu,s tim što je u prethodnom postupku izjavio „ovaj moamk koga
ja ne poznajem, a koji je bio sa V.,je po izlasku iz automobila marke
„...“,pištolj držao uperen u pravcu J.R.“,pa upitan da pojasni razlike u
kazivanju na glavnom pretresu i u prethodnom postupku u odnosu na ovu
činjenicu oštećeni je izajavio da ostaje pri svom iskazu na glavnom pretresu,a
u odnosu na ovu činjenicu u prethodnom postupku je nešto pobrkao,jer mu je J.
kasnije pričao da je V.D. držao uperen pištolj u njega.
Saslušan na glavnom pretesu svjedok J.R. je posvjedočio  da je kritičnog dana
oko 10.30 h primio poziv iz centrale političke partije“S.n.d.“ da dođe u
sjedište, i kako nije imao prevoz lice sa kojim je razgovarao je kazalo da će
poslati vozača.Nešto prije 11,00h ispred kuće u ulici V.N. u Z., automobilom
marke „...“ došao je M.D. koji je zaposlen kao vozač u navedenoj političkoj
partiji.Zatim su krenuli navedenim automobilom  ul. S. i kada je trebalo da se
uključe u jednu ulicu prema „šinama“, ispred automobila se prepiječio jedan
lukzuzni automobil(nije se mogao izjasniti koje marke).Dakle taj atomobil je
prepriječio put automobilu kojim je upravljao M.,tako da nijesu mogli
nastaviti dalje.Iz tog luksuznog automobila su izašla dva momka i to V.M. koga
je od ranije poznavo iz viđenja i još jedan momak koga prije kritičnog događaj
nije poznavo,a koga je na glavnom pretresu prepoznao kao V.D..Pojasnio je da
su obojica repetirali pištolje i prišli automobilu u kome su se nalazili on i
M.D..V.M. je prišao vratima vozača koja je otvorio ,rukom je povukao M. i
izvukao iz automobila.U tom trenutku je izašao iz automobila,zatim je krenuo
iza istog,kada je vidio da V.M. udara M. rukom u kojoj je držao pištolj
,naizmjenično rukom odnosno pištoljem i nogama.Za svo vrijeme dok je udarao
M.V. je držao pištolj u ruci.Nakon toga V. i V. su sjeli u automobil i
udaljili se u pravcu šina.Prišao je M. koji je u tom trenutku bio u besvjesnom
stanju, a zatim mu pomogao da ustane.Pojasnio je da je M. došao svijesti nakon
par trenutaka i sjeo je na mjesto suvozača.Istog je povezao u porodičnu kuću
koja se nalazi u blizini odvijanja predmetnog događaja, i tu mu je porodica
ukazala prvu pomoć,a nakon toga stric ga je povezao u Uregentni centar.U
trenutku kada je V.M. izvukao M.D. iz automobila,V.D. se nalazio  ispred
automobila marke „...“.Kretao se malo lijevo i malo malo desno.U ruci je imao
pištolj.Ruka V.D. je bila okrenuta u njegovom pravcu kao i u pravcu M.D..U
trenutku dok je V. ispred automobila sa pištoljem u ruci   i nogama udarao
M.D.,V.D. je stajao ispred svih,kretao se korak lijevo ili desno,dok je u ruci
držao pištolj,okrenut put njega i M.,najviše u njegovom pravcu.
Saslušan na glavnom pretresu svjedok A.D. je posvjedočio da je vlasnik
lakirerske radionice u naselju K..Od ranije poznaje V.M. i V.D..Sjeća se da je
u martu mjesecu 2012 godine lakirao automobil marke „...“ vlasništvo
V.M..Takođe se sjeća da su negdje u martu mjesecu 2012  godine do radionice
došli V. i V. ,koji su uzeli navedeni automobil,a zatim pošli do servisa za
pranje automobila koji se nalazi u blizini njegove radionice. Ne zna šta se
dešavalo nakon toga.
Iz citiranog zaisnika Osnovnog državnog tužilaštva od .... godine o
prepoznavanju lica proizilazi da je svjedok J.R. izvršio prepoznavanje lica
koja su kao saizvršioci izvršili krivično djelo teška tjelesna povreda iz čl.
151.st.1 Krivičnog zakonika na štetu oštećenog M.D.,  i nakon što je opisao
fizičke karakteristike lica koje prepoznaje,a radi prepoznavanja istom je
pokazano pet lica i to1. M. D.,2. V.M.,3. J.J.,4.Ž.R.i 5. N.Z..  Nakon
izvršenog prepoznavanja svjedok J.R. je izjavio da je siguran da je lice koje
se nalazi na poziciji br.2 lice koje je prvo prišlo vozilu i izvuklo M. iz
vozila, zatim mu zadalo više udaraca nogama u predjelu tijela i pištoljem u
predjelu glave,pri čemu je ukazo na lice  koje se nalazi na poziciji
br.2,odnosno na V.M. koga je prepoznao kao izvršioca navedenog krivičnog
djela.
Iz citiranog zapisnika o prepoznavanju lica Osnovnog državnog tužilaštva u Pi
od ...... godine proizialzi da je zapisnik sačinjen u prostorijama Uprave
policije PJ P. u vezi osnovane sumnje da su osumničeni V.M. i V.D. kao
saizvršioci izvršili krivično djelo teška tjelesna povreda iz čl. 151.st.1
Krivičnog zakonika na štetu oštećenog M.D.. Prepoznavanje je vršio svjedok
J.R. i nakon što je opisao fizičke karakteristike lica koje
prepoznaje,svjedoku je pokazano pet lica radi prepoznavanja i to1.
K.D.,2.R.S.,3. J.J.,4V.D. i 5. N.Z..Svjedok je izjavio da je siguran da je
lice koje se nalazi na poziciji 4. lice koje je kasnije prišlo vozilu, a za
koje nije vidio da je udaralo M.,pri čemu je ukazao na lice koje se nalazi na
poziciji br.4,odnosno V.D.,koga je prepoznao kao izvršioca navedenog krivičnog
djela.
Iz citiranog izvještaja JZUKCCG Urgentnog centra od .... godine proizilazi da
je istog dana u navedeni Centar primljen M.D. i pregledan od ljekara
specijaliste dr. D.V.. Anamneza i klinički nalaz glase: Dolazi zbog povreda
poglavine koje je zadobio od strane drugog lica u nasilju. Navodi gubitak
svijesti,a događaj ne rekonstruiše u potpunosti.Žali se na osjećaj mučnine.
Zatim,glava i vrat: dvije nagnječno razderne rane u tjemenoj regiji poglavine
dimenzija oko 4 cm. Iste hirurški zbrinute sutorom. U oba čeona predjela krvni
podlivi nepravilnog oblika koji dimezijama zahvataju gotovo čitave bočne čeone
regije. Nadalje je navedeno da je potreban konsultativni pregled neurohirurga.
Konstatovana je dijagnoza : Violentio. VLC capitis reg.parietalis
reg.parietalis No II. Haematoma reg.frontalis bill.Fractura ossis parietalis.
Commotio cerebri in obs.
Iz citiranog zapisnika Uprave plicje PJ P. od ..... godine o pretresanju stana
i drugih prostorija proizilazi da su ovlašćeni službenici Uprave policije PJ
P. izvršili pretresanje kuće V.D. koja se nalazi u naselju Z.. Prilikom
pretresa pronađeni su i privremno oduzeti sledeći predmeti: 1 metak aklibra
7,62 mm i 7 metaka kalibra 9,00mm.
Iz citirane potvrde Uprave policije PJ Podgorica o privremeno oduzetim
predmetima od .... godine proizilazi da su ovlašćeni službenici Uprave policje
PJ P. istog dana od lica V.D. privremeno oduzeli sledeće stvari: 1 metak
kal.7,62 mm i 7 metaka kal.9,00mm.
Iz citiranog CT nalaza KKCG Centra za radiološku dijagnostiu od ..... godine
na ime M.D. proizilazi da nalaz radiologa glasi: Nema znakova intrakranijalnog
krvarenja. Ekstracerebralni likvorski prostori i komorni sistem su normalne
veličine i izgleda. Lijevo parijetalno i mediosagitalno fraktura uz manju
impresiju na dužini od 16mm i znacima manjeg pneuumatoscefalus iste regije bez
formiranih ekstracerebralnih hematoma. Lijevo epikaranijalno manji hematoma.
Zaključak glasi: Fraktura lijevo parijetalno uz znake postraumatskog
pneumatocefalusa bez formiranih ekstracerebralnih hematoma u istoj regiji.
Nalaz je sačinila dr. R.D..
Iz citirane otpusne liste KCCG na ime M.D. proizilazi da je isti liječen u
navedenm KC u periodu od .... do ..... godine i je konstatovana dijagnoza na
latinskom jeziku: Fractura cranii impressiva reg. parietalis lat. Sin. VLC
capitis reg.parietalis lat. sin. Multiplices.
Iz citiranog nalaza i mišljenja vještaka medicinske struke prof. Dr. D.Č. od
..... godine proizilazi da je pregledala medicinsku dokumentaciju KCCG na ime
povrijeđenog M.D.,koji je u predmetnom događaju zadobio sledeće povrede: dvije
rane razderine u tjemenom predjelu glave ,dužine 4 cm,sa krvnim podlivom
poglavine;utisuti prelom u predjelu lijeve tjemene kosti ,uz srednju liniju(za
manje od debljene kosti uz manji utisnuti fragment unutrašnje ploče),sa
prisustvom male količine vazduha u lobanjskoj duplji; više nepravilnih krvnih
podliva i nagnječina u čeonom predjlu,obostrano,bočno. Navedene povrede u
vrijeme nanošenja ,kvalifikuju se kao naročito teška tjelesna povreda.
Otvoren,utisnuti prelom u predjelu lijeve tjemene kosti,sa prisustvom vazduha
u lobanjskoj duplji,predstavlja povredu koja konkretno dovodi život u
opasnost(infkcija,dalji prodor vazduha).Sastavni dio ove povrede je i jedna od
rana razderina u tjemenom predjelu.Ostale navedene povrede ,pojedinačno i
zbirno ,kvalifikuju se kao laka tjelesna povreda. Navedene povrede nastale su
višekratnim djelovanjem tupine mahaničkog oruđa. Rane razdrine u tjemenom
predjelu nastale su najmanje dvokratnim djelovanjem teškog,tupog i jako
zamahnutog mehaničkog oruđa,kakva je drška, pištolja,kamen i sl, a nijesu
mogle nastati udarcem pesnicom. U visini jedne od ovih rana došlo je i do
utisnutog preloma kosti. Ostale navedene povrede(krvni podlivi i nagnječine u
čeonom predjelu)mogle su nastati kako udarcem pištoljem tako i drugim tupim
sredstvom ,kakvo je pesnica.
Iz citirane foto-dokumentacije Uprave policije PJ P. od ..... godine
proizilazi da je ista sačinjena povodom prepoznavanja lica V.M.i V.D. a u vezi
t.t.p. ,na štetu M.D. iz P.,dana ...... godine.Na fotografiji br.1 prikazano
je pet lica u prostoriji za prepoznavanje.I fotografijom br.2 prikazano je pet
lica u prostoriji za prepoznavanje.
Iz citirane foto-dokumentacije Uprave policije PJ P. od ...... godine
proizilazi da je fotografijm br.1 prikazan bliži izgled p.mv. „....“ NK ....
,vlasništvo V.D.,fotografija br.2prikazuje zadni dio p.m.v,fotorgafijama3,4,5
i 6 prikazana je unutrašnjost predmetnog vozila.
Saslušana na glavnom pretresu vještak medicinske struke prof. dr. Č.D. je u
cjeosti ostala kod nalaza i mišljenja od ..... godine  i izjavila da je
vještačenje izvršila na osnovu kompletne istorije bolesti,a što je navela po
tač.4 u nalazu,što zanači da je imala na uvid ne samo pisanu medicinsku
dokumentaciju ,već i CD sa snimcima. Nadalje,jasno je da je kod M.D. bio u
pitanju otvoreni prelom, jer se u tjemenom predjelu nalazila rana koja se
pružala cijelom debljinom poglavine i u visini te rane se nalazi prelom,a to
zanči da je lobanjska šupljina i njen sadržaj komunicirao sa spoljašnjom
sredinom. Utisnuće je bilo manje od debljine kosti ,a na CT snimku se jasno
vidi utisnuti prelom. Dakle,ne radi se o prelomu manjem od debljine kosti.
Prelom je bio otvorenog tipa,jer se nalazio u visini jedne od rana razderina u
tjemenom predjelu,a to znači  da je lobanjska duplja komunicirala sa
spoljašnjom sredinom.Dakle,prelom ne bi postojao bez razderine,nego je nastao
na mjestu djelovanja tupine mehaničkog oruđa gdje je nastala i rana razderina.
Saslušan na glavnom pretresu sudski vještak medicinske struke psihijatar dr.
G.Ž. je nakon obavljenog intervjua sa optuženim V.M. izjavio da optuženi tokom
intervjua navodi da nikada nije imao psihičkih smetnji,odnosno nikada nije bio
kod psihijatra,da ne kozumira alkohol i droge,i misli da ga je oštećeni prije
kritičnog događaja ranio i slao prijeteće poruke. Mišljenje vještaka je da s
obzirom da optuženi nikada nije liječen, i kako sam navodi da nema psihičkih
smetnji, a s obzirom da se ne prilaže medicinska dokumentacija,to se
okrivljeni može smatrati duševno zdravom osobom. S obzirom na činjenicu da
okolnost kritičnog događaja opisuje do detalja ,ne može se uočiti da je bilo
prisutno u momentu odigravanja kritičnog događaja stanje poremećaja svijesti u
kvantitativnom i kvalitativnom smislu riječi,kao i da nema poremećaja
pamćenja, odnosno zaboravnosti za okolnosti kritičnog događaja ,što sve
upućuje na činjenicu da je okrivljeni mogao shvatiti značaj svog djela i da
upravlja svojim postupcima u vrijeme odgravanja kritičnog događaja.
Nadalje ,vještak je izajavio da ukoliko se prihvate činjenice i okolnosti da
je okrivljeni u dužem vremenskom periodu trpio uticaje provokativnog ponašanja
od strane oštećenog u smislu prijetnji i sl.  to vještak ne spori činjenicu da
se u psihičkom smislu okrivljeni mogao naći u stanju kumuliranog stresa.  I
pored povišene afektivne spremnosti u vidu kumulirane stresne reakcije koju je
okrivljeni mogao doživljeti, a u momentu odigravanja kritičnog događaja,
prema mišljenju vještaka okrivljeni nije usled afekta razdraženja
–akumulirajućeg afekta bio u stanju izmjenjene svijesti u kvantitativnom i
kvalitativnom smislu riječi.
Iz citiranog izvoda iz KE Uprave policije PJ P. za optuženog V.M.proizilazi da
je isti ranije osuđivan,kao u izreci presude.
Iz citiranog izvoda iz KE Uprave policije PJ P. za optuženog V.D. proizilazi
da je ranije osuđivan,kao u izreci presude.
Optuženi V.M. tokom čitavog postupka negira izvršenje krivičnog djela
stavljenog mu na teret optužnim aktom tužioca.Na glavnom pretresu nije sporio
da u ulici L.K. dok se nalazio u automobilu marke „....“ kojim je upravljao
V.D., slučajno u automobilu koji je trebao da se uključi ispred automobila
kojim je upravljao V. vidio M.D. sa kojim je od ranije imao nesporazume i da
je sa njegovih usana pročitao da ga je opsovao,pa je kazao V. da zaustavi
automobil.Zatim je izašao iz automobila i krenuo put automobila M.D. koji je
izašao iz automobila i kazao“Što ćeš smradu“,u kom trenutku je M. više puta
udario rukom u kojoj se nalazio mobilni telefon.Takođe je izjavio da V.D. u
predmetnom događaju nije učestvao ni na jedan način.Dakle okrivljeni saslušan
na glavnom pretresu ne spori da je oštećenog više puta udario rukom u kojoj se
nalazio mobilni telefon ,braneći se da je kritične zgode krivično djelo
izvršio na mah.Odredbom čl. 151.st.5 je propisano da ko djelo iz st. od 1 do 3
čl. 151 Krivičnog zakonika,učini na mah,doveden bez svoje krivice u jaku
razdrženost napadom,zlostavljanjem ili teškim vrijeđanjem od strane
povrijeđenog. Iskazom svjedoka oštećenog M.D. kao i iskazom svjedoka
J.R.(kojima sud poklanja vjeru), obesnaženi su navodi odbrane ovog
optuženog,na koji način je došlo do odvijanja predmetnog događaja. Naime,
svjedok oštećeni kao i svjedok J.R. su na određen i istinit način predstavili
odvijanje kritičnog događaja,pojašnjavajući da oštećeni M.D.nije imao nikakvog
udjela u započinjanju događaja,da je upravljao automobilom marke „....“,dok je
na mjestu suvozača sjedio J.,kada je automobil marke „..." kojim je upravljao
V. prepriječilo put,kada su iz tog automobila izašli optuženi koji su
repetirali pištolje i došli do automobila kojim je upravljao M. ,kada je
optuženi V. otvorio vrata i iz automobila izvukao M. koga je više puta
pištoljem udario u predjelu glave kojom prilikom mu je nanio tešku tjelesnu
povredu predstvljenu izrekom presude kvalifikovanu nalazom i mišljenjem
vještaka medicinske struke koji sud cijeni kao jasan,stručan i objektivan,u
kom smislu ne stoje primjedbe branioca po službenoj dužnosti optuženog V.M.
,pa je sud u tom smislu odbio predlog ovog branioca da se izvrši novo
vještačenje po drugom vještaku medicinske struke. Valja istaći da je svjedok
oštećeni M.D. tokom čitavog postupka svjedočio da je nakon što je optuženi V.
otvorio vrata njegovog automobila,da ga je jednom udario pištoljem u predjelu
glave,dok svjedok J.R. nije pominjao tu činjenicu.Međutim iskazi ovih svjedoka
su saglasni u odnosu na odlučne činjenice o učešću optuženog V. u izvršenju
ovog krivičnog djela,gdje i oštećeni i svjedok J. decidno i jasno izjavljuju
da je optuženi V. nakon što je oštećenog izvukao iz automobila, istom zadao
udarce pištoljem u predjelu glave,s tim što je oštećeni izgubiio svijest nakon
prvog udarca,dok je svjedok J. posvjedočio da je vidio da je ovaj optuženi
više puta udarao oštećenog M. pištoljem u predjelu glave,koja činjenica je
potvrđena i nalazom i mišljenjem vještaka medicinske struke dr. Č.D. koji se
odnose na mehanizam nastanka tjelesne povrede kod oštećenog koje  su nastale
najmanje dvokratnim djelovanjem teškog,tupog i jako zamahnutog mehaničkog
oruđa kakvo je drška od pištolja,kamen i sl. Dakle,odbranu optuženog V.M. na
glavnom pretresu sud cijeni kao neistinitu i sračunatu na umanjenje krivično
pravne odgovornosti,dok njegovu odbranu iz prethodnog postupka cijeni kao
neistinitu i sračunatu na izbjegavanje krivično pravne odgvornosti. Naime,
ovaj optuženi u svojoj odbrani u prethodnom postupku negirao je izvršenje
krivičnog djela,kao i učešće optuženog V. u izvršenju krivičnog djela
,pojašnjavajući da nije izvršio krivično djelo stavljneo mu na teret,niti je
kritične zgode zajedno sa V. bio na mjestu odigravanja predmetnog
događaja.Ovaj optuženi je u vrijeme izvršenja krivičnog djela mogao da shvati
značaj djela i da upravlja svojm postupcima,i kod istog nije bilo poremećaja
svijesti u kvalitativnom i kvantitativnom smislu,o čemu se određeno izjasnio
sudski vještak medicinske struke psihijatar dr. G.Ž. čiji nalaz i mišljenje
sud cijeni kao jasan,stručan i objektivan,dakle optuženi je u vrijeme
izvršenja krivičnog djela bio uračunjiv.
Nadalje,optuženi V.D. na glavnom pretresu iskoristio je svoje zakonsko pravo i
branio se ćutanjem,pa je sud pročitao odbrane ovog optuženog iz
prethodnog,odnosno pretkrivičnog postupka. U odnosu na krivično djelo teške
tjelesne povrde iz čl. 151.st.2 Krivičnog zakonika putem pomaganja ovaj
optuženi je u prethodnom, odnosno pretkrivičnom postupku negirao izvršenje
krivičnog djela, navodeći u bitnom da nije bio na mjestu odigravanja
predmetnog događaja.Odbranu ovog optuženog u odnosu na krivično djelo teška
tjelesna povreda iz čl. 151.st.2 putem pomaganja datu u prethodnom, odnosno
pretkrivičnom postupku sud cijeni kao neistinitu i sračunatu na izbjegavanje
krivično pravne odgovornosti. Naime,odbrana ovog optuženog u odnosu na ovo
krivično djelo obesnažena je iskazima svjedoka oštećenog M.D. kao i svjedoka
J.R.,te citiranim zapisnikom o prepoznavanju lica PJ P.,iz kojih dokaza se
utvrđuje da je ovaj optuženi bio na mjestu odigravanja predmetnog događaja,na
koje je došao svojim automobilom marke „..." koj mu je oduzet od strane
službenika PJ P., a koja činjenica se utvrđuje i iz citirane foto-
dokumentacije Uprave policije PJ P.. Nadalje, ovaj optuženi je upravljajući
navedenim automobilom umišljajno pomogao optuženom V.M.koji je teško tjelesno
povrijedio oštećenog M.D.,tako da je uslijed toga doveden u opasnost život
oštećenog,na način što je upravljajući predmetnim automobilom iznenada iz ul.
S. ušao u ul. L.K. poprečno zaustavio svoje vozilo ispred voizila marke „...“
kojim je upravljao oštećeni,koju činjenicu su saglasno potvrdili oštećeni M. i
svjedok J. R.,da bi zatim ovaj optuženi izašao iz svog automobila zajedno sa
optuženim V., kada su repetirali pištolje i prišli automobilu M.,koga je
optuženi V. izvukao iz automobila i zadao mu navedeim pištoljem više udaraca u
predjelu glave,dok je optuženi V. držao uperen pištolj u predjelu svjedoka J.,
krećući se lijevo i desno,a takođe i uperen pištolj u oštećenog M. na koji
način je u tri maha preduzeo djelatnosti kojima je sa umišljajem omogućio
optuženom V. da izvrši predmetno krivično djelo. Pomaganje od strane optuženog
V. je vršeno u toku samog izvršenja krivičnog djela od strane optuženog V.,i
optuženom V. je bilo poznato u odnosu na koje krivično djelo pruža pomoć
optuženom V.,i umišljaj optuženog V. obuhvata sve stvarne okolnosti krivičnog
djela.Valja istaći da je svjedok oštećeni u odnosu na činjenicu da li je nakon
što je došao ispred njegovog automobila optuženi V. držao uperen pištolj u
svjedoka J. različito kazivao navodeći na glavnom pretresu da je V. držao
uperen pištolj u njegovom pravcu,dok je u prethodnom postupku kazao da je isti
držao uperen pitšolj kako u njegovom tako i u pravcu svjedok J.R..Međutim sud
prihvata iskaz oštećenog iz prethodnog postupa, a u odnosu na ovu činjenicu,s
obzirom da je bliži predmetnom događaju , a imajući u vidu iskaz svjedoka J.R.
koji je tokom čitavog postupka kome iskazu sud poklanja vjeru svjedočio da je
kritične zgode optuženi V. držao uperen pištolj naizmjenično u njegovom kao i
u pravcu oštećenog,pa je neosnovana teza branioca optuženog V.D.,da je razlika
u kazivanju oštećenog M. u odnosu na ovu činjenicu takve prirode, da zbog toga
nije dokazano učešće optuženog V. u izvršenju ovog krivičnog djela.
Optuženi V.D. u svojoj odbrani u prethodnom postupku nije sporio da je u
svojoj porodičnoj kući bez dozvole i odobrenja držao municiju i to 7 metaka
kalibra 9mm i jedan metak kalibra 7,62 mm. Ovaj dio odbrane optuženog V. sud
cijeni kao istinit i isti je potvrđen citiranom potvrdom Uprave policije o
privremeno oduzetim predmetima od ovog optuženog od ..... godine u čiju
vjerodostojnost  nije imao razloga da sumnja, i iz koje utvrdio da su
ovlašćeni službenici PJ P. istog dana od optuženog V.D. privremno oduzeli 1
metak kal.7,62 mm i 7 metaka kalibra 9,00mm,koje oružje su predhodno pronašli
u kući ovog optuženog koja činjenica je utvrđena iz citiranog zapisnika Uprave
policije PJ P. od ...... godine o pretresanju stana i drugih prostorija
optuženog V.D.. Nadalje,u sklopu ocjene dokaza sud je cijenio i iskaz svjedoka
A.D.,koji nije prisustvovao odvijanju predmetnog događaja,niti je svjedočio u
tom pravcu,pa je iskaz ovog svjedoka irelevantan za presuđenje predmetne
krivično pravne stvari.
Valja istaći da je sud odbio predlog branioca po službenoj dužnosti optuženog
V.M.a advokata Kasalica Jadranke da se u nastavku dokaznog postupka provedu
dokazi po vještacima neurohirugru i psihologu,jer je u odnosu na povrede koje
kritične zgode zadobio oštećeni već izvršeno vještačenje po vještaku
specijalisti sudske medicine prof dr. Č.D..Nadalje sud je u toku dokaznog
postupka saslušao vještaka medicinske struke dr. G.Ž.pa se angažovanje
vještaka psihologa čini suvišnim,pogotovo pri činjenici da optuženi V.M. nije
mlađe punoljetno lice,u kom bi slučaju sud  bio obavezan saslušati vještaka
psihologa  u smislu ocjene ličnosti optuženog.Dalje,sud je odbio predlog
branioca optuženog V. da se izvrši uvid u CD snimak povreda oštećenog koji je
pribavila porodica optuženog V. iz KCCG, jer po načinu privaljanja ovaj dokaz
ne može biti dokaz na kome se može zasnovati sudska  odluka.
Cjeneći subjekivni odnos optuženih prema izvršenim krivičnim djelima, sud je
utvrdio da je optuženi V.M.bio svjestan krivičnog djela stavljenog mu na
teret,a optuženi V.D. je bio svjestan krivičnih djela stavljenih mu na teret
optužnim aktom tužioca,optužni V. je htio izvršenje krivičnog djela,a optuženi
V. je htio izvršenje krivičnih djela, pa se njihov subjektivni odnos prema
izvršenim krivičnim djelim definiše kao direktan umišljaj,koje oblike vinosti
je sud utvrdio na osnovu dokaza provedenih na glavnom pretresu.
Optuženi V.D. je u odnosu na krivično djelo nedozvoljeno držanje oružja i
eksplozivnih materija iz čl. 403.st.1 Krivičnog Zakonika postupao suprotno čl.
24 Zakona o oružju kojom je propisano da municiju za vatreno oružje fizička
lica mogu nabaviti na osnovu oružanog lista,a privredana društva i
preduzetnici na osnovu odobrenja za držanje oružja,oko ovim zakonom nije
drugačije određeno.
Postupajući na način kao u tač.1 izreke presude optuženi V.M. je ostvario sva
bitna obilježaja bića krivičnog djela teška tjelesna povreda iz čl. 151.st.2,a
optuženi V.D. sva bitna obilježa bića krivičnog djela teška tjelesna povreda
putem pomaganja iz čl. 151.st.2 u vezi čl. 25.st.1 Krivičnog zakonika,dok je
optuženi V.D. postupajući na način kao u tač.2 izreke presude ostvario sva
bitna obilježja bića krivičnog djela nedozvoljeno držanje oružaja i
eksplozivnih materija iz čl. 403.st.1 Krivičnog zakonika.
Prilikom odlučivaanja o kazni za optužene ,sud je cijenio sve okolnosti iz čl.
42 Krivičnog zakonika,koje utiču da kazna bude manja ili veća,pa je kao
otežavajuće okolnosti na strani optuženih cijenio njihovu raniju osuđivanost i
to: optužnog V.M.koji je osuđivan presudom Osnovnog suda u K. K.br..... od
...... godine zbog krivičnog djela  iz čl. 256.st.1 Krivičnog zakonika kojom
mu je izrečena sudska opomena; presudom Osnovnog suda u P. K.br...... od
...... godine zbog krivičnog djela iz čl.399 Krivičnog zakonika na kaznu
zatvora u trajanju do tri mjeseca i presudom Osnovnog suda u P. K.br...... od
...... godine zbog krivičnoh djela iz čl. 338.st.1,327.st.1 i 403.st.1
Krivičnog zakonika na kaznu zatvora u trajanju od šest mjeseci,koju činjenicu
je sud utvrdio iz citiranog izvoda iz Ke Uprave policije PJ P. broj
............ od ............. godine ,dok je optuženi V.D. osuđivan presudom
Višeg suda u P. K.br...... od ...... godine zbog krivičnog djela iz čl.
300.st.3 u vezi st.1 KZCG na kaznu zatvora u trajanju od četiri godine i šest
mjeseci kao i presudom Osnovnog suda u P. K.br...... od ....... godine zbog
krivičnog djela iz čl. 151.st.1 Krivičnog zakonika na kaznu zatvora u trajanju
od šest mjeseci,dakle optuženi V. je specijalni povratnik u izvršenju
krivičnih djela protiv života i tijela,dok je kao olakšavajuću okolnost na
strani optuženog V.M. sud cijenio njegove porodične prilike,odnosno činjenicu
da je oženjen,a samim tim pozitivan odnos prema porodici kao osnovnoj ćeliji
društva,dok je kao olakšavajuće okolnosti na strani optuženog V.D. sud cijenio
loše imovno stanje ,kao i mladost u vrijeme izvršenja krivičnih djela (koji je
u vrijeme izvršenja krivičnog djela imo navršenih 25 godina života),pa je sud
primjenom odredbe čl. 48.st.1 Krivičnog zakonika optuženom V.D. za svako
krivično djelo prethodno utvrdio kazne zatvora i to: za krivično djelo teška
tjelesna povreda putem pomaganja iz čl. 151.st.2 u vezi čl. 25.st.1 Krivičnog
zakonika kaznu zatvora u trajanju od jedne godine,za krivično djelo
nedozvoljeno držanje oruža i eksplozivnih materija iz čl. 403.st.1 Krivičnog
zakonika kaznu zatvora u trajanju od tri mjeseca,pa je potom sud optužene
osudio i to:  V.M. na kaznu zatvora u trajanju od jedne godine i dva mjeseca,
a optuženog V.D. na jedinstvenu kaznu zatvora u trajanju od jedne godine i dva
mjeseca,u uvjerenju suda da se navedenim kaznama zatvora za optužene ima
ostvariti svrha kažnjavanja iz čl. 32 Krivičnog zakonika, u okviru opšte svrhe
propisivanja i izricanja krivičnih sankcija iz čl. 4.st.2 Krivičnog zakonika.
Sud je optuženim u izrečene kazne zatvora uračunao vrijeme provedeno u
pritvoru kao u izreci presude,osnovom čl. 51.st.1 Krivičnog zakonika.
Sud je optuženom V.D. osnovom čl. 75.st.1 Krivičnog zakonika izrekao mjeru
bezbjednosti oduzimanje predmeta  i to: 7 metaka kalibra 9mm i jedan metak
kalibra 7,62 mm,da bi otkonio stanja i uslove koji mogu biti od uticaja da
učinilac ubuduće vrši krivična djela.
Sud je odluku o imovinsko pravnom zahtjevu temeljio na odredbi čl. 239.st.2
Zakonika o krivičnom postupku,pa kako činjenice i okolnosti ovog postupka ne
pružaju dovoljan osnov za dosuđenje imovinsko pravnog zahtjeva,to je sud
oštećenog M.D. uputio da imovinsko pravni zahtjev ostvari u redovnom parničnom
postupku.
Sud je odluku o troškovima postupka temeljio na odredbi čl.229.st.1 Zakonia o
krivičnom postupku, pa je obavezao optužene da ovom sudu na ime troškova
postupka uplate novčani iznos od po 101,75 eura,koji se odnose na nagrade
vještacima medicinske struke,dok je visinu paušala sud odmjerio shodno imovnom
stanju optuženih,dužini trajanja i složenosti krivičnog postupka.
Imajući u vidu navedeno,primjenom citiranih Zakonskih propisa,odlučeno je kao
u izreci presude.
OSNOVNI SUD U PODGORICI
Dana,02.07.2010. godine
                                                                            S U D I J A

                                                                            Đuković Goran s.r.

PRAVNA POUKA:
Protiv ove presude može se izjaviti žalba u roku
od 15 dana od dana prijema pismenog otpravka,
Višem sudu u Podgorici a preko ovog suda.
Z.T.O. Ana Maraš