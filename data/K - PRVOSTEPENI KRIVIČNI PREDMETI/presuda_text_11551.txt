HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.81/11
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog M.M.iz Pljevalja zbog krivičnog djela kradje iz čl.239 st.1
Krivičnog zakonika a po optužnom predlogu ODT Pljevlja Kt.br.370/10 od
15.03.2011.godine,nakon održanog glavnog i javnog pretresa u prisustvu
zamjenika ODT Pljevlja Golubović Sanje, punomoćnika oštećenog J.V.i optuženog
M. M., dana 13.12.2011.godine donio je i javno objavio
P R E S U D U
Optuženi M.M.,  JMBG ......, od oca M. i majke M. rodjene D., rodjen u selu G.
opština P., dana 25.02.1962.godine sa prebivalištem u P.Ul.V., državljanin CG,
po zanimanju ekolog, pismen, diplomirani ekonomista, lošeg imovnog stanja,
osudjivan.
Na osnovu čl.373 st.1 tačka 2 ZKP-a
OSLOBADJA SE OD OPTUŽBE
Da je :
U periodu od 16.07.2010.godine do 16.10.2010.godine, u porodičnoj kući poč. P.
R. u Ul.S.K. (B.) u P.u namjeri da sebi pribavi protivpravnu imovinsku korist
oduzimao električnu energiju na način što sa predosigurača provodnikom
presjeka 6 mm odveo na isntalaciju pa se oduzeta električna energija nije
registrovala na električnom brojilu za sprat kuće te je na taj način oštetio
E. P. za iznos od 1.041,16 eura,
čime bi izvršio krivično djelo kradja iz čl.239 st.1 Krivičnog zakonika
Jer u postupku nije dokazano da je optuženi izvršio krivično djelo koje mu je
javnom optužbom stavljeno na teret.
Troškovi krivičnog postupka padaju na teret budžetskih sredstava.
Oštećena E. P. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.370/10 od
15.03.2011.godine optužilo je M. M. iz P. da je izvršio krivično djelo kradja
iz čl.239 st.1 Krivičnog zakonika a na način, mjesto i vrijeme bliže opisano
izrekom ove presude. U završnoj riječi zamjenik ODT Pljevlja precizirajući
optužni predlog predložio je da sud optuženog oglasi krivim i osudi po zakonu.
Punomoćnik oštećene E. P. se pridružio krivičnom gonjenju protiv optuženog i
postavio imovinsko pravni zahtjev u iznosu 1.041,16 eura.
Optuženi M. M. u svojoj odbrani u prethodnom postupku navodi da živi u P.u
Ul.V.te da mu je P. R. koja je umrla jula mjeseca 2010.godine bila tetka i
vlasnik jednog nedovršenog porodičnog objekta u naselju G. u Ul.S.K.i koja je
stanovala u prizmenom dijelu te kuće dok je sprat kuće ne opremljen i potpuno
je neuslovan i dan danas za bilo kakvku namjenu. Od jula mjeseca 2010.godine
pa do sada u stanu poč.Radojke ne živi niko taj stan je uvijek zaključan,
poč.R. nije imala djece i od zakonskih naslednika pored njegove majke ima njih
još desetak a R. je još za života bila platila majstore i kupila materijal da
oprema sprat kuće, da stavi regips ploče kako bi isti bio opremljen za
stanovanje pa kada je ona umrla osjetio je potrebu da se on stara o nastavku
tih radova pošto je R. sve obaveze oko majstora i materijala bila platila
unaprijed. Optuženi je dalje kazao da nema ključ od stana svoje počivše tetke
niti zna bilo šta oko struje a dana 14.10.2010.godine došli su majstori i
nastavili sa radovima pošto su ranije već izvodili neke radove dok je R. bila
živa i stavljali su pregrdni zid i to je trajalo jedan dan a on je samo dana
14.10.2010.godine došao da se sa majstorima na licu mjesta dogovori kad
trebaju da počlnu da rade pa su oni sa radovima počeli dana 15.10.2010.godine
u 14,00 časova. Na licu mjesta je vidio jedno produžno kablo da je istim
dovedena struja iz prizemnog dijela na jednu monofaznu utičnicu a to su
vidjeli i radnici ED P. i on nezna ko je to produžno kablo tu postavio,
pretpostavlja da je to poč. R. znala pa kad su došli radnici ED P. da
kontrolišu mjerno mjesto zatekli su i to produžno kablo na licu mjesta i
vidjeli da je na istom stavljena jedna monofazna utičnica u koju je bila
uključena samo jedna električna bušilica i jedna obična sijalica. Sačinili su
zapisnik a on taj zapisnik potpisao ali nije čitao što su sve napisali jer je
bio mrak kad su vršili kontrolu. Tu je bio prisutan i majstor R. kome nezna
ime i u zapisniku o kontroli mjernog mjesta u opšte nisu tačni navodi da je
ostao napon u donjem spratu zgrade niti su tačni navodi da u gornjem spratu
ima bilo kakva radionica jer su se oni mogli na lice mjesta u to uvjeriti jer
su ulazili na gornji sprat i vidjeli da nema nigdje ništa instalirano za
radionicu niti postoje elementarni uslovi za rad bilo kakve radionice. Smatra
da su takav zapisnik napisali zlonamjerno u cilju da bi ostvarili procenat
koji dobijaju od E.za svaku napisanu krivičnu prijavu. Tvrdio je da nema
nikakve veze sa priključenjem ovog produžnog kabla i da je to kablo postojalo
od ranije dok je poč.R.bila živa a ko ga je postavio njemu nije poznato. Sa
stanom poč.R.nema nikakve veze niti tu živi niti stanuje a ostavinska rasprava
je u toku i jedan od naslednika je i njegova majka i nezna na koji način će se
ta imovina raspodijeliti .Na glavnom pretresu ne priznajući izvršenje
krivičnog djela i krivicu i ostajući pri odbrani iz istražnog postupka pitao
se zašto je tužilaštvo optužilo njega kad poč.R. ima i druge naslednike.
Radnik koji je kritične prilike zatečen u kući poč.R. je izvodio radove u
spratnom -nedovršenom dijelu kuće, tog radnika je još za života angažovala
pok.R. i bila mu platila izvodjenje tih radova pa je taj radnik a to je R.
B.nakon njene smrti kontaktirao njega navodeći da nebi volio da ostane
nedovršeno a plaćeno mu je i da želi da dovrši taj posao pa su nekoliko puta
odlagali postavljanje tih regips ploča i 14.10.2010.godine taj radnik je došao
da završi te radove i imao je ključ od spratnog dijela kuće koji mu je za
života dala R. a nije imao ključ od prizemlja. Optuženi je kazao da on nije
imao ključ ni od prizemlja ni od spratnog dijela kuće. On i R. su zajedno
došli do kuće njegove pok.tetke jer R. nije htio da bude sam prilikom
izvodjenja tih radova i vjerovatno je njega pozvao jer je znao da je jedan od
naslednika. Električno brojilo se nalazi na spoljnjem zidu kuće i ormar gdje
je smješteno brojilo se ne zaključava a kablo je zidom od brojilo izašlo
valjda kroz otvor za ventilaciju koji se nalazi u ploči objekta te da je tačno
da je išao kod tehničkog direktora Ž. u namjeri da ED pusti struju kako bi se
dovršilo postavljanje tih regips ploča obzirom da je kontrola isključila
spratni dio kuće a pretpostavlja da je isključen i prizemni dio kuće sa
elektromreže što mu je Ž.i potvrdio i rekao da će pustiti napon u kuću stim
što će izmjestiti brojilo. Radnici ED P. su ga ponudili da potpiše zapisnik pa
ga je i potpisao. Poč. R. je negdje u junu mjesecu 2010.godine kada je izašla
iz bolnice angažovala te radnike jer joj je on išao u posjetu kući i vidio
radnike a R. je inače umrla 27.juna 2010.godine i nije mu poznato da li je od
njene smrti do 16.oktobra l2010.godine dolazio neko od radnika ili izvodio
radove. On je neke od naslednika kontaktirao i obavijestio da će biti dovršeni
radovi na spratnom dijelu kuće i oni mu dali saglasnost a logično muje da ako
je nešto plaćeno onda se to i odradi pogotovo što majstor hoće da to završi
bez obzira ko će biti naslednik. U završnoj riječi lično kao i u pisanom
podnesku optuženi je predložio da ga sud oslobodi od optužbe sa razloga
navedenih u pisanoj završnoj riječi.
U dokaznom postupku sud je saslušao svjedoke Ž.V.,D.M., Z.A., K. M., pročitao
iskaze svjedoka R.B., B. H. i J. R., saslušao vještaka R. G., pročitao
zapisnik o kontroli mjernog mjesta broj 0000545 od 16.10.2011.godine, pročitao
izvod iz matičnog registra umrlih za P. R., izvršio uvid u
analitičku,energetsku i finansijsku karticu za potrošača P. R.i pročitao izvod
iz KE za okrivljenog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći i odbranu
optuženog M. M. ovaj sud nije mogao na pouzdan način utvrditi da je optuženi
izvršio krivično djelo kradje iz čl.239 st.1 Krivičnog zakonika kako mu je to
javnom optužbom stavljeno na teret pa ga je usled nedostatka dokaza a
primjenom čl.373 st.1 tačka 2 ZKP-a oslobodio od optužbe.
Naime, javna optužba stavlja na teret optuženom M. M. da je izvršio krivično
djelo kradje iz čl.239 st.1 Krivičnog zakonika tako što je u periodu od
16.07.2010.godine do 16.10.2010.godine u porodičnoj kući poč.P. R.u Ul.S. K. u
P.u namjeri da sebi pribavi protivpravnu imovinsku korist oduzimao električnu
energiju na način što je sa predosigurača prvodnikom presjeka 6 mm odveo na
instalaciju pa se oduzeta električna energija nije registrovala na električnom
brojilu za sprat kuće i na taj način oštetio ED P. za iznos od 1.041,16 eura.
Optuženi negira izvršenje krivičnog djela i svoju krivicu navodeći da je poč.
P.R.bila njegova tetka koja je umrla juna mjeseca 2010.godine i koja je bila
vlasnik porodične kuće u Ul.S. K. u P.od koje kuće je prizemni dio bio
opremljen i u njemu stanovala poč.R.a spratni dio kuće je u izgradnji te da je
R.za života pogodila i platila majstore za radove na spratnom dijelu a majstor
R. ga pozvao oktobra mjeseca 2010.godine da bude prisutan završetku radova pa
je došao dana 16.10.2010.godine a u večernjim časovima došla kontrola ED P. i
pronašla kablo i to produžno koje je kroz ploču bilo provučeno u prizemlje
kuće a na kablu bila jedna utičnica u koju je bila uključena bušilica i jedna
sijalica pa su radnici ED izvršili kontrolu mjernog mjesta , isključili
električnu energiju iz objekta a on u mraku potpisao zapisnik.Ne posjeduje
ključ ni od prizemnog ni od spratnog dijela kuće poč.R. i nezna ko je to
produžno kablo priključio kroz ploču u prizemlju kuće.
Provjeravajući osnovanost javne optužbe te odbranu optužene sud je izveo
naprijed navedene dokaze.
Svjedoci B. H.i J.R.su izjavili da su kao radnici ED P. dana 16.10.2010.godine
bili u kontroli mjernog mjesta potrošača P. R., da je na kući bila smrtovnica
za P. R. i da su na gornjem spratu zatekli optuženog M.i nekog R.. Dalje su
kazali da se brojilo nalazi na fasadnom zidu ispred kuće u ormaru i prilikom
kontrole pronašli su da su sa predosigurača tj. prije brojila bila prespojena
dva kabla presjeka 5 x 2,5 mm2 sa po jednom PVC žicom 6 mm2 što znači komad
žice sa po dvije žice od kablova-od svakog kabla po jedna i taj komad žice je
išao direktno na nožicu osigurača. Pomenuta kabla su bila odvedena u gornji
sprat kuće koji je bio u fazi opremanja. Svjedok B.je kazao da nije mogao
pronaći mjesto gdje kabla izlaze na sprat kuće pa su odsjekli struju i tada je
nastalo električne energije na spratnom dijelu kuće. Svjedok J.je kazao da se
provodnik koji je prije brojila odveo električnu energiju na spratni dio kuće
ne može vidjeti dok se ne makne tabla sa osiguračima te da je neko stručan taj
provodnik priključio na brojilo odnosno na predosigurač. Nijesu mogli da
pronadju mjesto gdje je kablo izašlo na spratni dio kuće a svjedok B.je kazao
da je optuženi pomagao da se pomjere daske i da dodju do nekog kabla da bi
provjerio da li je to kablo koje je došlo sa predosigurača. Svjedok Z.A.
takodje radnik ED P. je kazao da su tog dana dvije kontrole ED P. vršile
kontrolu mjernih mjesta potrošača te da je on bio sa kolegom K.a u drugoj
ekipi bili kolege J. i B.. Kad se smračilo J. i B. su ih pozvali da im pomognu
pa su otišli kod kuće P.R.zatekli kolege, optuženog i prijatelja optuženog.
Kazao je da kuća ima prizemlje i sprat i da spratni dio nije useljen a brojilo
se nalazi na spoljašnjem zidu pored vrata prizemlja sa lijeve strane i
lampicom od upaljača je osvijetlio i sjeća se da je kroz zid na spratni dio sa
predosigurača prije brojila provodnikom uzeta električna energija tako da na
spljašnjem zidu nije bio vidljiv taj provodnik i ta električna energija koja
je odvedena sa predosigurača nije se mogla registrovati na brojilu. Svjedok Z.
je kazao da je ispred ulaznih vrata prizemlja gorjela sijalica a kad su
osjekli provodnik koji je sa predosigurača odveo električnu energiju na sprat
kuće ta sijalica više nije radila. Prizemlje je bilo zaključano. Svjedok K. M.
je izjavio da je zaposlen u ED P. na radnom mjestu čitač - kontrolor potrošača
električne energije i zadnjih 4 do 5 godina očitava potrošnju električne
energije u naselju B. gdje je kuća P.R. pa je tako čitavao potrošnju i u
njenoj kući i to redovno svakog mejseca ali on ne može da zna da li ima
potrošnje kod potrošača jer nema stanje od prethodnog mejseca već samo upisuje
stanje koje nadje na brojilu. Kazao je da koliko se sjeća P. R. je umrla
prošle godine i zna dok je ona bila živa i jedno vrijeme nakon njene smrti
brojilo je bilo na spoljašnjem zidu prizemlja a kasnije je premješteno na
stub.  Radnik koji očitava potrošnju istovremeno i kontroliše brojilo
potrošača ali samo ono što je vidno bez detaljne provjere tako da čitanjem
potrošnje i vizuelnim spljašnjim pregledom brojila ne može vidjeti ako kod
potrošača postoji neovlaščena potrošnja na bilo koji način. Dalje je naveo da
oktobra mjeseca 2010.godine on i kolega Z. su bili u jednoj grupi koja je
vršila kontrolu potrošača a u drugoj grupi su bili kolege J. i B.koji su ih u
toku vršenja kontrole pozvali i rekli da dodju kod kuće P. R. pa su on i
Z.otišli i kolege im pokazale na brojilu da je sa dva predosigurača odvedena
električna energija na spratni dio kuće i to je uradjeno i za table na kojoj
su osigurači tako da se ne može vidjeti prilikom očitavanja niti se može
vidjeti dok se ne skine tabla sa predosiguračima i oni su samo vidjeli dio tog
kabla koji je odmah do predosigurača dok ostatak kabla koji je odveo
električnu energiju na sprat nijesu vidjeli zato što nije bio na spljašnjem
zidu, vjerovatno je bio u unutrašnjosti prizemlja, predpostavlja da je to dio
redovne instalacije a oni u prizemlje nijesu ulazili. Kad su presjekli tu žicu
na predosiguračima na spratu je nestalo rasvjete a nije siguran da li je
ispred prizemlja bilo rasvjete.Nije ulazio na spratni dio kuće. Objasnio je da
kablo koje je sa predosigurača odvelo električnu energiju na spratni dio kuće
nije bilo vidljivo sa spoljašnje strane zida kuće što znači da je ili u
unutrašnjosti prizemlja ili da je uštemano u spoljašnji zid a najvjerovatnije
je da je uštemano unutrašnjim zidom jprizemlja i otišlo na spratni dio kuće.
Od kad on očitava potrošnju u toj kući je življela samo P. R.. Predpostavlja
da je ovo moralo uraditi stručno lice jer da bi se postavile ove žice na
predosigurače morala se skinuti tabla sa osigurača a optuženi se kritične
prilike ponašao korektno i nakon otkrivanja ove neovlašćene potrošnje brojilo
je sa zida izmješteno na stub ali nije mijenjano.
Cijeneći iskaze svjedoka J.,B.,Z.i K. sud je stekao ubjedjenje da su ovi
svjedoci bez obzira na činjenicu da su svi radnici oštećene ED P. krajnje
istinito i nepristrasno kao i veoma detaljno opisali sve ono što su kritične
prilike vršeći kontrolu mjernog mjesta potrošača P. R. pronašli. Njihove
iskaze potvrdjuje i zapisnik o kontroli mjernog mjesta ED Pljevlja od
16.10.2010.godine. Iz ovih razloga sud u cjelosti prihvata iskaze ovih
svjedoka.
Optuženi M.M.u svojoj odbrani navodi da on ne posjeduje ni ključ od prizemlja
kuće ni ključ od spratnog dijela kuće te da je kritične prilike spratni dio
kuće radi izvodjenja radova otključao ključem radnik R. B.. Radi provjere ovih
navoda optuženog M.sud je saslušao svjedoke D.M. i R. B.. Svjedok D. M. je
izjavio da mu je optuženi sestrić a da mu je poč.P. R. sestra koja nije imala
djece i koja je umrla 29.juna 2010.godine a on je sahranio sestru po svim
običajima.R. je imala u naselju B.kuću u kojoj je bio opremljen stan u kome je
ona stanovala a za R. života optuženi je uz tu kuću dogradio podrum i sa ploče
počeo da pravi sebi sprat. Brojilo električne energije se nalazilo na
spljašnjem zidu pored ulaznih vrata u stan poč. R. i jedne prilike je
primijetio da je brojilo skinuto sa zida i postavljeno na stub pa je to
prijavio u ED P. gdje mu je rečeno da je brojilo izmješteno na stub zbog
kradje struje. To je prijavio u policiju zato što su mu u ED rekli da neznaju
ko je krao struju a njemu je iz N. došlo rješenje na R. ime i to za kradju
struje. Nije ulazio na spratni dio R. kuće a to je taj dio koji je optuženi
dogradio i nezna koji radovi su izvedeni u unutrašnjosti dogradjenog dijela.
Iza smrti njegove sestre R. nije sproveden ostavinski postupak i dio kuće u
kome je R. stanovala niko ne koristi, ključ je kod njega a u tom dijelu nema
ni struje pošto je struja isključena a u sandučiću koji je ostao na zidu nema
ni osigurača. Misli da je optuženi angažovao radnike za izvodjenje radova na
dogradnji sprata jer R. nije imala ništa na tom spratu koji se dogradjivao
niti plaćala radnike koji su izvodili ove radove, rekla bi mu da je plaćala.
Nesjeća se da ga je nakon njene smrti optuženi kontaktirao niti rekao da će
radovi na tom spratu biti nastavljeni a od dijela kuće u kome je imala stan
njegova sestra R. radnicikoji su izvodili radove nijesu imali ključ a nezna da
li je neko od radnika imao ključ od vrata dogrdjenog sprata. Niko od
naslednika ne koristi dio kuće u kome je življela R. jer bi on to znao pošto
on jedini ima ključ od R. dijela kuće. Posle njene smrti niko nije plaćao
struju jer i nije bilo potrošnje izuzev za sahranu. Ne poznaje R. B.. Jedini
on ima ključ od prizemlja R. kuće. Svjedok R. B.je izjavio da je nezaposlen
ali da radi privatne poslove na postavljanju regipsa a P. R. poznaje površno,
dva puta je vidio jer je R.angažovala nekog S. iz P. a taj S. kome nezna
prezime angažovao njega da postavlja pregradni zid od regipsa na spratnom
dijelu kuće P. R. pa su on i S. počeli sa radom na tom pregradnom zidu i kako
je nestalo struje prestali sa radom i ako nijesu bili završili posao za koji
ih je R. angažovala pa kako regips mora da se buši bušilicom a nestalo je
struje oni su prestali sa radom. R. je za te radove platila S. 100,00 eura a
S. njemu dao 15,00 eura. Sve ovo se dešavalo na jedno mjesec dana prije R.
smrti i kad je došao da dovrši ove radove došao je sam, R. je već bila umrla a
on je imao ključ od spratnog dijela kuće koji mu je ostavio S. i na ulaznim
vratima od dijela koji se dogradjuje našao cedulicu sa brojem telefona i
nazvao je taj broj pa mu se javio neki stariji čovjek kome je rekao da ima
ključ i da hoće da završi radove koji su započeti prije R. smrti. Počeo je sa
radovima a u medjuvremenu je došao i optuženi koji mu je počeo pomagati, bilo
je hladno i negdje oko 18,00 časova kada je neko pokucao na vrata koja je
otvorio optuženi i 5 do 6 muškaraca koji su rekli da su iz E. i da vrše
kontrolu brojila. Optuženi ih je odveo iz tog dijela obzirom da se brojilo
nalazi na spoljašnjem zidu pored dijela kuće u kome je življela R. i onda je
nestalo struje pa su radnici ED došli na sprat i rekli da je u pitanju
nelegalna potrošnja. Svjedok R. je kazao da je tačno da je kroz rupu u ploči
bilo provučeno jedno kablo na sprat gdje je on radio taj pregradni zid i da je
na kablu bila jedna utičnica ali on nezna ko je postavljo to kablo i utičnicu,
to je bilo tako još dok je R. bila živa i radilo se o običnom kablu debljine 3
x 2 mada nije siguran i to kablo je služilo samo za sijalicu. U tom dijelu
kuće ima sigurno desetak kubika gradje, starih televizora i šporeta,
kompjuter, jedan stari krevet i sve je to prašnjavo. On nije znao da je
optuženi sestrić pok.R.i samo inicijativno je došao da dovrši te radove koji
su ostali nezavršeni, optuženog je vidio prvi put kada je optuženi došao dok
je on dovršavao radove i optuženi ga je pitao odakle mu ključ a on mu rekao da
mu je ključ dao S.. Čovjek kome se javio na broj koji je bio na vratima i za
kog nije bio siguran da li je stariji ili mladji čovjek kome je rekao ime i
prezime i da hoće da dovrši radove i da ima ključ od sprtnog dijela mu je
rekao da ga to ne zanima uopšte. Tog dana je oko 15,00 časova počeo radove a
optuženi je došao možda poslije 2 sata.Te radove bi dovršio i da optuženi nije
došao tog dana a on se inače nebavi elektrikom. Sve stare stvari koje su se
nalazile na spratnom dijelu bile su i kad su on i S. prvi put radili na ovim
pločama. Nakon što su električari kritične prilike isključili električnu
energiju on je otišao jer nije mogao da radi a ključ od spratnog dijela ostao
sa unutrašnje strane vrata i nezna gdje se sad ključ nalazi. Nije imao ključ
od dijela kuće u kome je življela R.. Inače ključ od spratnog dijela kako mu
je S. rekao trebao je da vrati R., S. nezna da je R.umrla. Predpostavljao je
da će M. zaključati spratni dio kuće.
Sud je cijenio iskaz svjedoka D. M. i stekao ubjedjenje da je ovaj svjedok bez
obzira na činjenicu da mu je optuženi M. sestrić bio i istinit i nepristrasan
u svom kazivanju pa je njegov iskaz sud kao takav i prihvatio.Medjutim, iskaz
svjedoka R.sud smatra smišljenim u cilju pomaganja i olakšanja položaja
optuženog pred sudom a ovo iz razloga što je iskazom svjedoka D. koji je brat
vlasnice kuće poč.R.utvrdjeno da drugi sprat kuće oprema optuženi za sebe te
da bi on morao znati da je poč.R. angažovala radnike na opremanju drugog
sprata kuće. Iz tih razloga sud iskaz svjedoka R. ne prihvata kao
nepristrasan.
Vještak R. G. u nalazu i mišljenju datom u prethodnom postupku je istakla da
je način neovlašćene potrošnje električne energije prikazan zapisnikom o
kontroli mjernog mjesta broj 0000545 od 16.10.2010.godine tehnički moguć te da
je na osnovu Pravila o snabdijevanju električnom energijom obračun neovlašćene
potrošnje električne nergije za period od 16.07.2010. godine do
16.10.2010.godine i da u ovom periodu neovlašćena potrošnja električne
energije iznosi 1.041,16 eura. Na glavnom pretresu vještak R.je objasnila da
se ovakav način neovlašćene potrošnje ne može izvršiti bez prethodnog skidanja
table sa osiguračima i ovakav način neovlašćene potrošnje ne može ni da bude
vidljiv na spojašnjem zidu kuće te dako na spratnom dijelu kuće nije uradjena
elektroinstalacija onda je neovlašćena potrošnja bila iz prizemlja kuće o čemu
se detaljnije može izjasniti nakon izlaska na lice mjesta. Obzirom na ove
navode vještaka R. sud je izašao na lice mjesta gdje je vještak u prisustvu
radnika ED P. K. M.izvršila pregled lica mjesta odnosno table sa osiguračima
kao i spratnog dijela kuće nakon čega je vještak R.istakla da se na spratnom
dijelu kuće u betonskoj ploči pored nosećeg stuba nalazi otvor kroz koji je po
izjavi optuženog bilo provučeno kablo sa koga su se mogli napajati potrošači
na spratnom dijelu obzirom da na spratnom dijelu nije postavljena
elektroinstalacija već je njeno postavljanje u toku i spratni dio nema
električne energije. Kablo je je kroz otvor na ploči moglo biti provučeno
isključivo iz prizemnog dijela objekta.Dalje je kazala da pregledom razvodne
table sa osiguračima koja se nalazi na spoljašnjem zidu prizemlja objekta
utvrdila je da je ista drvena i sa drvenim vratima, bez poklopca i stakla a
razvodna tabla je ugradjena u zid kuće. U momentu uvidjaja na razvodnoj tabli
se nalaze samo osigurači ne i brojilo i pregledom table konstatovala je da
postoji tezhnička mogućnost preveze glavnih osigurača na postojeće strujne
krugove u cilju neovlašćene potrošnje električne energije kao i da po izjavi
električara K. na razvodnoj tabli nisu vršene izmjene jšto se tiče njene
konstrukcije i načina postavljanja u odnosu na dan kontrole. Vještak R. je
kazala da način neovlašćene potrošnje konstatovan zapisnikom o kontroli moglo
je izvršiti samo stručno lice i to je uradjeno u toku izrade instalacije za
prizemlje ili naknadno au svakom slučaju na uradjenu instalaciju za prizemlje.
Kablo koje je izvelo električnu energiju kroz načinjeni otvor na ploči drugog
sprata nije išlo direktno na brojilo već je moralo biti uključeno na
instalaciju u prizemlju i to kablo je moglo biti jedino uključeno u utičnicu u
unutrašnjosti prizemlja. To znači da je neovlašćena potrošnja električne
energije postojala i u prizemlju kuće a mogućnost neovlašćene potrošnje
električne energije je odradjena kroz postavljanje instalacije u prizemlju
kuće. Kablo provučeno kroz otvor na spratni dio moglo je provoditi električnu
energiju samo sa instalacija iz unutrašnjosti prizemlja nikako sa brojila.
Nalaz i mišljenje vještaka elektro struke R. G. sud prihvata kao objektivan i
dat po pravilima struke i na osnovu pregleda table sa osiguračima i spratnog
dijela kuće počivše P. R..
Svjedok Ž. V.je kazao da je tehnički direktor ED P. te da su u oktobru mjesecu
2010.godine kontrolori ED P. izvršili redovnu kontrolu mjernih mjesta u
Ul.S.K. u naselju B. i prilikom te kontrole pronašli da je u kući počivše P.
R. sa osigurača koji se nalaze prije mjerenja sprovedeno kablo na gornji sprat
kuće pa se električna energija preko tog kabla nije registrovala na
električnom brojilu koje se nalazilo na fasadi prvog sprata kuće. Kontrolu su
izvršilki radnici J. R. i B. H. koji su rekli da su na gornjem spratu kuće
zatekli M. M.da bi nakon dva dana u ED P. došao M. M. koji mu je rekao da je
počivša P.R.njegova tetka i da on gornji sprat pravi za sebe i rekao mu da su
majstori zakačili to kablo da nebi dirali plonbu na brojilu i pitao kako bi za
gornji sprat registrovano električno brojilo za sebe. Objasnio je M. posledice
djela koje je nadjeno i uputio ga u službu za investicije i razvoj da se
upozna sa procedurom za registrovanje novog brojila a rekao mu je i da obzirom
da je pronadjena kradja električne energije da će izvršiti izmještanje brojila
na priključni stub i dogovorili se da će izmještanje uraditi isti dan što je i
uradjeno. Nakon što je brojilo izmješteno na stub u ED P. je dolazio D.M. koji
se predstavio kao brat poč. P.R. i raspitivao se ko je i zašto izmjestio
brojilo obzirom da ostavinski postupak nije završen i tražio je da se isključi
struja iz kuće poč. P. pa mu je rekao da podnese pismeni zahtjev da se objekat
isključi sa elektro mreže ali D.nije podnio taj zathjev. Kazao je i to da se
iz energetske kartice može utvrditi da li se u objektu poč.P. koristi struja
nakon što je brojilo izmješteno na stub. Tvrdio je da mu je optuženi rekao da
su majstori zakačili kablo na brojilo da nebi dirali plonbu.
Sud je cijenio iskaz svjedoka Ž.V. i isti prihvatio kao istinit i nepristrasan
osim u dijelu da mu je optuženi rekao da su majstori zakačili kablo na brojilo
da nebi dirali plonbu na brojilu. Ove navode sud nije mogao prihvatiti iz
razloga što je putem vještaka elektro struke nesumnjivo utvrdjeno da kablo
koje je izvelo električnu energiju kroz načinjeni otvor na ploči drugog sprata
kuće nije išlo direktno na brojilo već moralo biti uključeno na instalaciju u
prizemlju, jedino je moglo biti uključeno u utičnicu unutrašnjosti prizemlja i
to kablo je moglo provoditi električnu energiju samo sa instalacije iz
unutrašnjosti prizemlja a nikako sa brojila a opštepoznata činjenica je da se
plonba nalazi na brojilu.
Iz izvoda iz matičnog registra umrlih utvrdjuje se da je P. R. umrla dana
29.06.2010.godine.
Iz energetske kartice za potrošača P. R.utvrdjuje se da i nakon njene smrti
postojala je potrošnja električne energije i ako u neznatnoj količini.
Dakle, u postupku je nesumnjivo utvrdjeno da je vlasnik porodične kuće u
Ul.S.K. u P. u kojoj je dana 16.10.2010.godine od strane radnika ED P.J. i
B.pronadjena neovlašćena potrošnja električne energije Pantelić Radojka koja
je preminula dana 29.06.2010. godine. Dalje je nesporno utvrdjeno da se
brojilo za električnu energiju nalazi pored vrata prizemlja u kome je
stanovala poč.P. te da je drugi sprat ove kuće neopremljen odnosno u fazi
opremanja. Iz iskaza svjedoka D. M. utvrdjeno je da drugi sprat ove kuće
oprema za svoje potrebe optuženi M. M. koji je sestrić poč.R.. Iz iskaza
svjedoka D.je utvrdjena i činjenica da od momenta smrti P.R. ključ od
prizemlja u kome je ona stanovala posjeduje samo svjedok D.. Dana
16.10.2010.godine prilikom kontrole potrošača P. R. pronadjena je od strane
radnika ED P. J. i B.neovlašćena potrošnja električne energije kod ovog
potrošača i električna energija se neovlašćeno trošila na način što je sa
predosigurača provodnikom presjeka 6 mm odvedena električna energija na
instalaciju pa se utrošena električna energija za sprat kuće nije mogla
registrovati na brojilu. Prilikom kontrole na spratnom dijelu kuće zatečeni su
optuženi M. M. i R.B.radnik koji je izvodio radove na spratnom dijelu kuće. Iz
prizemlja je kroz otvor na ploči provedeno produžno kablo koje je korišteno za
spratni dio kuće. Vještak R. G. je na licu mjesta utvrdila da kablo koje je
izvelo električnu energiju kroz otvor na ploči drugog sprata nije išlo
direktno na brojilo već je jedino moglo biti uključeno u utičnicu u
unutrašnjosti prizemlja što znači da je neovlašćena potrošnja električne
energije postojala i u prizemlju kuće a mogućnost neovlašćene potrošnje
električne energije je odradjena kroz postavljanje instalacije u prizemlju
kuće i od strane stručnog lica i kablo kroz otvor provučeno na spratni dio
kuće moglo je provoditi električnu energiju samo sa instalacije iz
unutrašnjosti prizemlja nikako sa brojila. Dakle, nalazom i mišljenjem
vještaka R.je utvrdjeno da je mogućnost neovlašćene potrošnje električne
energije postojala u prizemlju kuće u kojoj je stanovala poč. P. R. i
odradjena je kroz postavljanje instalacije u prizemlju kuće.Optuženi M.M.nije
imao ključ od prizemlja kuće što je potvrdio svjedok D. a neovlašćena
potrošnja po vještaku je jedino moguća tako što je kablo koje je izvelo
električnu energiju na spratni dio kuće bilo uključeno u utičnicu u prizemlju.
Kako od momenta smrti vlasnice kuće od prizemlja kuće niko izuzev njenog brata
D. M.nije imao ključ od prizemlja to ne postoji mogućnost da je optuženi M.
kablo uključio u utičnicu u prizemlju i odveo električnu energiju na spratni
dio kuće niti da je znao da je na instalacijama prizemlja odradjena mogućnost
neovlašćene potrošnje električne energije te da se na spratnom dijelu koristi
neovlašćena električna energija a kako se krivično djelo kradje iz čl.239 Kz
može izvršiti samo sa umišljajem odnosno da kod učinioca postoji namjera za
prisvajanje tudje pokretne stvari kao i da je svjestan da protivpravno oduzima
tudju pokretnu stvar a električna energija jeste pokretna stvar i vlasništvo
ED to je sud optuženog M. M.usled nedostatka dokaza a primjenom čl. 373 st.1
tačka 2 ZKP-a oslobodio od optužbe usled nedostatka dokaza da je izvršio
krivično djelo kradje iz čl.239 st.1 Krivičnog zakonika kako mu je to
stavljeno na teret javnom optužbom.
Shodno čl.230 ZKP-a obzirom da je sud oslobodio od optužbe optuženog M.M.sud
je odlučio da troškovi krivičnog postupka padaju na teret budžetskih
sredstava.
Oštećena E.P. je preko svog punomoćnika postavila imovinsko pravni zahtjev
prema optuženom i to u iznosu od 1.041,16 eura ali kako je sud optuženog
oslobodio od optužbe to je oštećenog radi ostvarivanja istog a primjenom
čl.239 ZKP-a uputio na parnicu.
OSNOVNI SUD U PLJEVLJIMA , dana 13.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
Iste Višem sudu B. Polje, a preko ovog suda.
DOSTAVITI :
1 x ODT Pljevlja
1 x Oštećenom
1 x Optuženoj