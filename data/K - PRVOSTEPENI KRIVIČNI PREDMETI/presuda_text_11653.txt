
K.br.224/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom prdmetu protiv okrivljenog V. S. iz P., zbog krivičnog djela teška kradja iz čl.240. st.1. tačka 1. Krivičnog zakonika po optužnici ODT Pljevlja Kt.br.183/11 od 24.10.2011. godine, nakon održaog glavnog i javnog pretresa u prisustvu zamjenika ODT i okrivljenog, a u odsutnosti uredno pozvanog oštećenog A. D. iz P., dana 26.12.2011. godine, donio je i javno objavio

P R E S U D U 
        Okrivljeni **V. S.** zv. B., JMBG ... od oca D. i majke S. rodjena K., rodjen ... godine u P.a, gdje i živi ul. M. ..., državljanin CG, elektromehaničar, ne oženjen, bez djece, pismen završio srednju školu, vojsku nije služio, ne vodi se u VE srednjeg imovnog stanja, ranije ne osudjivan,

K r i v    j e 
        Što je:  
        noći izmedju 11/12.05.2011. godine u ul. V. K. ... u P. obio kiosk brze hrane DOO "K.t" vlasništvo A. D. iz P., na način što je dejstvom fizičke sile i uz upotrebu podesnog sredstva polomio katanac nazaštitnoj rešetki objekta, nakon čega je polomio prozor dimeznija 30x30 cm i kroz tako načinjen otvor iz kioska oduzeo mini muzičku liniju marke "S.", 4,00 eura (četiri) novca - depozita iz kase i 100 sokova u limenkama i flašama, dakle tudje pokretne stvari u namjeri da prisvajanjem istih sebi pribavi protivpravnu imovinsku korist u ukupnom iznosu od 154,58 eura u kom iznosu je pričinio štetu DOO "K." u P.,  
        čime je izvršio krivično djelo teška kradja iz čl.240. st.1. tačka 1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 45. i 46. Krivičnog zakonika te članova 226. i 229. ZKP CG

O S U D J U J E 
        Na kaznu zatvora u trajanju od 3 mjeseca (tri mjeseca).

-2-  
        Okrivljeni se obavezuje da na ime troškova vodjenja krivičnog posutpka plati ovom sudu iznos od 150,50 eura, a na ime paušala iznos od 27,50 eura.  
        Troškove krivičnog postupka i paušal okrivljeni je dužan platiti ovom sudu u roku od 15 dana popravnosnažnosti presude pod prijtnjom prinudnog izvršenja.  
        Okrivljeni se obavezuje da oštećenom DOO "K." iz P. na ime štete plati iznos od 154,58 eura, a ovo u roku od 15 dana po pravnosnažnosti presude pod prijetnjom prinudnog izvrešnja.

O b r a z l o ž e n j e 
        Osnovno državno tužilaštvo u Pljevljima optužnicom Kt.br.183/11 od 24.10.2011. godine optužilo je okrivljenog V. S. iz P. zbog krivičnog djela teška kradja iz čl.240. st.1. tačka 1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano ove presude.  
        U završnoj riejči zamjenik ODT-a je ostao pri podnesenoj optužnici i predložio da sud okrivljenog oglasi kriivm i osudi po zakonu.  
        Današnji glavni pretres je održan u odsutnosti uredno pozvanog oštećenog A. D.  
        Okrivljeni V. S. u svoju odbranu u predmetu istrage je istakao da ne priznaje izvršenje krivičnog djela jer nije kriv i nezna o čemu se radi obzirom da on nije obio kiosk brze hrane u ul. V. K. Nemože da se izjasni gdje je bio u noći izmedju 11/12.05.2011. godine, ali nije bio u blizini tog kioska, ali on i nezna gdje se taj kiosk nalazi. Još jedanput ističe da nije izvršio krivično djelo koje mu se stavlja na teret. U završnoj riječi je istako da se neosjeća krivim, da ne priznaje krivicu, pa je na kraju svoju odgvoornost ostavio sudu na slobodnu procjenu.  
        U dokaznom postupku sud je pročitao iskaz svjedoka - oštećenog A. D., pročitao zapisnik o daktiloskopskom vještačenju sa nalazom i mišjenje vještaka D. L. iz Florenzičkog centra Danilovgrad br. 568/11 od 06.06.2011. godine, pročitao oštetni zahtjev  DOO"K." P. od 20.06.2011. godine, pročitao nalaz i mišljenje vještaka finasijske struke Ž. P. od 18.10.2011. godine, izvršio uvid u fotoelaborat UP PJ P. br. 199/2011 od 12.05.2011. godine i pročitao izvještaj iz KE za okrivljenog br. 03-245/11-7304/2 od 04.08.2011. godine.  
        Nakon provoedeog dokaznog postupka i nakon ocjene svih izvedenih dokaza kako skupa tako pojedinačno i u njihovoj medusobnoj povezanosti, sud je utvrdio da je okrivljeni V. S. iz P. izvršio krivično djelo koje mu je optužnicom stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.  
         Naime svjedok - oštećeni A. D. u svom iskazu u predmetu istrage je istakao da je vlasnik kioska brze hrane  DOO "K." koji se nalazi u ul. V. K. u P. i nalazi se u sklopu Ekonomske škole. Na kiosku se prodaje brza hrana i bez alkoholna pića. U noći 11/12.05.2011. godine ovaj kiosk je obijen tako što je nekim predmetom polomljen katanac na zadnjoj rešetki objekta, pa je zatim polomljen prozor veličine 30x30 cm pa je onda kroz polomljeno staklo prozora otvorena kvaka na prozoru i ušlo se u kiosk. Iz kioska su odnijeti muzička linija marke "S." koju je od prilike od prije 2 godine kupio i tada platiooko 120,00 eura, odnijet je depozit iz kase u iznosu od 4,00 eura, a apoenima 10, i 20 centi kao i sokovi ulimenkama i staklenim flašama. Ističe da ne može precizno da se izjasni koliko je komada soko otudjeno, a po njegovoj procjeni oko 100 komada što je toga dana kupio  sokove u limenkama i flašama u vrijednosti od 82,00 eura i samo nijesu otudjene dvije limenke koje je našao na podu objekta, a jedna limenka i boca soka košta od prilike 50-60 centi. Ističe da je toga dana kupio sokove "Kokta", "Pepsi" i "Golf", ali se ne može tačno koliko limenki kog soka je bilo. Takodje, je

-3-  
iz objekta otudjena i koripa za smeće, a pretpostavlja da je izvršilac djela u
tu korpu stavio oduzete stvari, prije svega limenke i boce da bi ih dalje
odnio. Po objektu odnosno radnim površinama u objektu izvršilac ili više njih
su kečapom nešto pisali i crtali, a sjeća se da je u objektu nadjena jedna
prazna limenka "Kokte", a nezna koje izvršilac djela niti zna da li je jedano
ili više lica. Dalje je istakao da se kao oštećeni pridružuje krivičnom
gonjenju prema izvršiosu tog djela i ispostavlja imovinsko-pravni zahtjev i to
120,00 eura za muzičku liniju, 82,00 eura za oduzete sokove i 4,00 eura
depozita, a ne postavlja imovinsko-pravni zahtjev u odnosu na polomljeno
staklo, katanac i rešetke.
            Sud je u cjelosti prihvatio iskaz svjedoka oštećenog smatrajući da je oštećeni veoma objektivno svjedočio.
            Uvidom u zapisnik o daktiloskopskom vještačenju br. 568/11 od dana 06.06.2011. godine sa nalazom i mišljenjem vještaka D. L. sud je utvrdio da je u tom vještačenju dato mišljenje vještaka da tragovi papilarnih linija označeni brojem 1. i 2. izazvani na licu mjesta (limenkama sokova "Cocta" izvadjenim iz rashladne vitirne, pronadjeni na podu objekta) izvršeno na štetu Grila DOO "K." lociran u ul. V. K. u P. potiču od: domalog prsta desne ruke V. S. od oca D. rodjenog .... godine u P. kao trag br. 1. kao i palca lijeve ruke V. St. od oca D. rodjen 30.05.1991. godine u P. kao trag br. 2.
            Sud je u cjelosti prihvatio stručni nalaz i mišljenje ovog vještaka smatrajući da je vještak veoma objektivno vještačio u skladu sa strukom i naukom te da tragovi papilarnih linija koji su nadjeni na licu mjesta na limenkama sokova "Cocta" potiču od okrivljenog i to kao trag br. 1. je trag papilarnih linija domalog prsta desne ruke orkivljenog, dok trag br. 2. je izazvan palcom lijeve ruke okrivljenog.
            Vještak ekonomske sruke Ž. P. je u svom sručnom nalazu i mišljenju istakao da je vrijednost oduzete muzičke linije na dan kada je djelo izvršeno ukupno 110,00 eura, zatim vrijednost sokova u ukupnom iznosu od 100 komada ima vrijednost 40,58 eura i vrijednost depozita od 4,00 eura što ukupno iznosi 154,58 eura. Dakle, ukupna vrijednost oduzetih stvari je 154,58 eura uključujući i depozit u kasi.
            Sud je u cjelosti prihvatio stručni nalaz i mišljenje ovog vještaka smatrajući da je ovaj vještak sručno i objektivno vještačio, a inače radi se o stalnom sudskom vještaku.
            Iz opštetnog zahtejva  DOO "K." se zaključuje da je ta firma podnijela oštetni zahtjhev u ukupnom iznosu od 200,00 eura.
            Uvidom u fotoelaborat UP PJ P. br. 199/2011 od 12.05.2011. godine se zaključuje da su OSL policije prilikom uvidjaja sačinili i fotoelaborat iz kojeg se vidi bliži izgled lica mjesta , zatim detalj polomljenog katanca, kao i rešetki na prozoru i stakla.
            Iz izvještaja iz KE za okrivljenog sud je zaključio da okrivljeni do sada nije osudjivan kao punoljetno lice.
            Kod ovakvog činjeničnog stanja na osnovu svih izvedenih dokaza, a posebno na osnovu stručnog nalaza i mišljenja Florenzičkog centra Danilovgrad o daktiloskopskom vještačenju sud je utvrdio da je upravo izvršilac predmetnog krivičnog djela okrivljeni V. S. pošto je na limenkama soka koji su nadjeni na podu objekta ostavio tragove papilarnih linija domalog prsta desne ruke kao i trag papilarnih linija palca lijeve ruke. Dakle, taj materijalni dokaz u potpunosti ukazuje na činjenicu da je upravo izvršilac ovog djela okrivljeni V. S. U tom smislu sud je u cjelosti odbacio odbranu okrivljenog koja je data sračunato sa ciljem izbjegavanja krivično pravne odgovornosti.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora, ali je sud takodje pri tome imao u vidu činjenicu da je imalo smisla okrivljenom i ublažiti zaprijećenu kaznu što je sud i učinio i zaprijećenu kaznu mu ublažio i izrekao mu kaznu zatvora u trajanju od 3 mjeseca, smatrajući da će se i sa ublaženom kaznom u cjelosti ostvariti svrha kažnjava propisana u članu 32. Krivičnog  
-4-  
zakonika te da izrečena kazna okrivljenom je adekvatna i primjerena stepenu
društvene opasnosti, konkretno učinjenog djela samog učinioca kao i nastalim
posledicama. Pri tome sud je imao u ivudu da se radi o veoma mladom čovjeku,
pa je sud mišljenja da bi veća zatvorska kazna od izrečene prema okrivljenom
bila u vidu odmazde za izvršeno krivično djelo, a ne bi služila tome da
odvrati okrivljenog od budućeg izvršenja krivičnih djela.
            U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 150,50 eura, a isti iznos predstavlja naknadu i nagradu vještaku ekonomske struke za izvršeno vještačenje, kao i naknada ZIKS-u Podgorica za privodjenje okrivljenog na današbnji glavni pretres u iznosu od 101,00 eura,  a iznos paušala od 27,50 eura sud je odredio imajući u vidu dužinu trajanja i složenost postupka kao i imovno stanje okrivljenog.
            Shodhno članu 239. ZKP CG sud je obavezao okrivljenog da oštećenom DOO "K." P.a na ime štete plati iznos od 154,58 eura koliko je to našao i vještak ekonomske struke.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 26.12.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 15 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
6 x u predmet  