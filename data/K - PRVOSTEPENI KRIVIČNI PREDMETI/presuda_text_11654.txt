                                                                                                        K.br.94/11

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog P. S. iz P., zbog krivičngo djela ugrožavanje javnog saobraćaja iz čl. 339. st.3. u vezi st. 1. KZ CG po optužnom prelogu ODT Pljevlja Kt.br. 54/11 od 23.03.2011. godine, nakon održanog glavnog i javnog pretresa u prisustvu zamjenika ODT-a Gačević Božidarke, okrivljenog i oštećenih, dana 14.04.2011. godine, donio je i javno objavio

P R E S U D U 
        Okrivljeni **P. S.** zv. C.,    JMBG  ... od oca Lj. i majke M. rodjena P., rodjen u selu G. opština P. dana ... godine, živi u P. ul. S. K. ..., državljanin CG, penzioner, oženjen, otac četvoro djece, pismen završio školu za  KV radnike za mašinbravara, vojsku služio 1969. godine na K., ne vodi se u  VE, srednjeg imovnog stanja, ranije osudjen presudom Opštinskog suda u T.K.br.56/72 od 14.03.1974. godine, zbog krivičnog djela iz čl. 249. st.1. KZ CG izrečena mu uslovna osuda, osuda brisana, presudom Opštinskog suda u P. K.br. 79/75 od 08.11.1975. godine zbog krivičnog djela iz čl. 144. KZ CG izrečena mu novčana kazna i uslovna osuda, osuda brisana, presudom Opštinskog suda u T. K.br.151/72 od 28.01.1976. godine zbog krivičnog djela iz čl. 249. KZ CG osudjen na kaznu zatvora u trajanju od 3 mjeseca izdržao kaznu, presudom Opštinskog suda u P. K.br. 72/76 od 24.04.1976. godine zbog krivičnog djela iz čl. 154. st.1. KZ CG izrečena mu novčana kazna i uslovna osuda, osuda brisana i  presudom ovog Suda K.br.115/2000 od 20.11.2000. godine zbog krivičnog djela iz čl. 37. st.2. KZ RCG izrečena mu uslovna osuda.

K r i v    j e 
        Što je:  
        dana 19.02.2010. godine oko 13,10 časova u ul. L. u P. upravljajući  PMV marke "L.r." reg.br. PV ... krećući se iz pravca Medicinskog centra u pravcu J., ne pridružavajući se saobraćajnih propisa ugrozio saobraćaj i doveo u opasnost život i tijelo pješaka - oštećenih Č. E. i V. V. iz P., na način što je suprotno odredbi člana 27. ZOBS-a na putevina, vozilom naglo skrenuo u desnu stranu u pravcu svog kretanja, zatim prešao preko ivičnjaka i na pješačkoj površini udario u betonsku žardinjeru koju je potisnuo u metalnu ogradu groblja, a nakon toga prednjim dijelom svoga vozila udario u pješake Č. E. i V. V. koji su se iz suprotnog smjera kretali trotoarom prema Medicinskom centru, iako je bio svjestan da takvom radnjom može učiniti djelo, ali je olako držao da do toga neće doći ili da će to moći spriječiti, pa je pri takvoj vožnji oštećenom Č. E. nanio lake tjelesne povrede u vidu kontuzije desnog skočnog zgloba sa otokom, kontuzije desne potkoljenice, razderotine kože u predjelu desnog lakta i oguljotinu kože u predjelu lijeve podlaktice, a oštećenom V. V. nanio lake tjelesne povrede u vidu kontuzije lijevog lakta i lijevog kuka,  
        čime je izvršio krivično djelo ugrožavanje javnog saobraćaja iz čl. 339. st.3. u vezi st. 1. KZ CG,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53,  54, 66, 67, 68. i 74.  KZ CG te članova 199. i 202. ZKP CG   i z r i č e

USLOVNU OSUDU
-2-  
        S tim da mu utvrdjuje kaznu zatvora u trajanju od 6 mjeseci (šest mjeseci) i istovremeno odredjuje da se ista neće izvršiti ukoliko okrivljeni u roku od jedne godine  ne izvrši novo krivično djelo.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 275,00 eura, a na ime paušala iznos od 27,50 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

        Prema okrivljenom se izriče i mjera bezbjednosti

        **ZABRANA UPRAVLJANJA MOTORNIM VOZILOM** "B" kategorije u trajanju od 6 mjeseci, a trajanje iste će početi da teče od dana pravnosnažnosti ove presude.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.54/11 od 23.03.2011. godine optužilo je P. S. iz P. zbog krivičnog djela ugrožavanje javnog saobraćaja iz čl. 339. st.3. u vezi st. 1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je istakao da ostaje pri podnesenom optužnom predlogu i predlaže da sud okrivljenog oglasi krivim i osudi po zakonu.  
        Svjedoci - oštećeni V. V. i Č. E. jednoglasno su istakli u završnoj riječi da se ne pridružuju krivičnom gonjenju protiv okrivljenog niti ističu imovinsko-pravni zahtjev.  
        Okrivljeni P. S. u svoju odbranu u predmetu istražnih radnji je istakao da je dana 19.02.2010. godine oko 13,00 časova upravljao PMV marke "L. r." reg. br. PV ... i kretao se ulicom L. iz pravca Medicinskog centra u pravcu J. Negdje na polovini puta izmedju Medicinskog centra i J. njemu u susret su nailazila vozila i jedno vozilo je vršilo preticanje tako da je išlo njegovom kolovoznom trakom, a obzirom da se to vozilo iz suprotnog smjera nalazilo na njegovoj kolovoznoj traci on da nebi udario u to vozilo skrenuo je sa vozilom udesno na trotoar i sa prednjim dijelom vozila je udario u betonsku žardinjeru - korpu koja se nalazila na trotoaru, a zatim je betonska korpa udarila u metalnu ogradu groblja od kojeg udarca se metalna ograda polomila. Auto je od tog udarca oskočilo i krenulo je naniže prema J. Vidio je da se trotoarom kreću djaci koji su se sklanjali i bježali, a on je nakon toga sa vozilom sišao sa trotoara na kolovoz i kolovozom je došao do Marketa "K." u mjestu J. gdje je zaustvio vozilo. Kada je izašao iz vozila vidio je da mu je prednja guma izduvala i da mu je iz hladnjaka izašao antifriz gdje je uzeo da zamijeni rezervnu gumu, a ubrzo na lice mjesta je došla i policija i izvršen je uvidjaj. Napomenuo je da se L. ulicom kretao svojom desnom kolovoznom trakom, a obzirom da su iz suprotnog smjera išla vozila jedno vozilo je vršilo preticanje te se nalazilo na njegovoj kolovoznoj traci i da nebi udario u to vozilo krenuo je desno i sa vozilom se popeo na trotar. Dalje dodaje da tada nije mogao zaustaviti vozilo već se vozilo od udara o betonsku korpu odbilo i nastavilo kretanje do J. gdje je vozilo zaustavio. Ističe da je vidio da je sa vozilom udario u betonsku korpu i da je istu potisnuo prema metalnoj ogradi groblja i vidio da su djaci koji su se kretali trotoarom bježali i sklanjali se, ali nije vidio da je od pješaka vozilom bilo koga udario. Ističe da nije vidio koje je marke i nije vidio registarske oznake vozila koje je vršilo preticanje iz suprotnog smjera koje se kretalo njegovom kolovoznom trakom. Napomenuo je da ne pije alkohol, a kritičnog dana se kretao brzinom od oko 40 km/h. Kada je obaviješten da je krtične prilike sa vozilom udario pješake - oštećene Č. E. i V. V.a poslao je suprugu, brata i sestru da obidju te momke i da vide kako su oni pa kada su se vratili rekli su mu da su zadobili lakše povrede.

-3-  
        U završnoj riječi je istakao da se osjeća krivim, da priznaje krivicu, da se kaje što je ovo uradio pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoke - oštećene V. V. i Č. E., pročitao stručne nalaze i mišljenja vještaka hirurga dr. P. M. i vještaka saobraćajne struke R. B., pročitao zapisnik o uvidjaju ovog suda Kri.br.274/10od 19.02.2010. godine, izvršio uvid u izvještaj KC CG P.br. 265 od 26.02.2010. godine o stanju alkohola u krvi za okrivljenog, pročitao izvještaje ljekara specijaliste hirurga Opšte bolnice P. na ime oštećenih V. V. i Č. E. od 19.02.2010. godine, izvrši uvid u fotoelaborat UP PJ P. br. 101/10 od 19.02.2010. godine i pročitao izvještaj iz kaznene evidencije za okrivljenog izdat od strane UP PJ P. br. 03-245/11-1353/2 od 21.02.2011. godine.  
        Nakon provodenog dokaznog postupka i nakon ocjene svih izvedenih dokaza kako skupa tako i u medjusobnoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni P. S. iz P. izvršio krivično djelo koje mu je optužnim predlogom ODT-a stavljeno na teret na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.  
        Naime, svjedok - oštećeni V. V. je u svom iskazu u predmetu istražnih radnji istakao da je dana 19.02.2010. godine negdje oko 13,00 časova sa svojim drugom Č. E. se kretao trotoarom iz pravca J. u pravcu M. centra. U jednom trenutku  PMV marke "L. r." koje se kretalo iz suprotnog smjera popelo se na trotoar i prednjim dijelom vozila udarilo u njega i u njegovog druga Č. E., a zatim je vozilo udarilo u betonsku žardinjeru i metalnu ogradu groblja, nakon čega je nastavilo kretanje trotoarom, a zatim je ponovo sa trotoara sišlo na kolovoz i otišlo u pravcu J. Kada je vozilo udarilo njega i Č. oni su pali, a tako kada je njega vozilo zakačilo on je pao na kolovoznu traku. Kritične prilike je zadobio povrede u predjelu oba lakta i predjelu kuka, odmah su prvezeni u M. centar gdje im je ukazana ljekarska pomoć. Objašnjava da se zajedno sa čuturićem kretao trotoarom lijevom stranom gledajući prema M. centru i da su se nalazili na trotoaru kada ih je okrivljeni udario sa vozilom. Pošto je bio ledjima okrenut nije primijetio da li se neko vozilo kretalo prema vozilu okrivljenog iz suprotnog smjera, a takodje objašnjava da mu nije poznat razlog zbog koga se vozilo popelo na trotoar.  
        U završnoj riječi je istakao da se ne pridružuje krivičnom gonjenju protiv okrivljenog niti ističe imovinsko-pravni zahtjev.  
        Svjedok - oštećeni Č. E. je u svom iskazu iz predmeta istražnih radnji istakao da je dana 19.02.2010. godine negdje oko 13,00 časova sa svojim drugom V. V. se kretao trotoarom iz pravca J. u pravcu M. centra. Iz suprotnog smjera kolovozom se kretalo PMV marke "L." koje je jednog trenutka iznenada skrenulo u desnu stranu popelo se na trotoar i udarilo u žardinjeru koja se nalazila na trotoaru, a u tom momentu on i V. su pokušali da se izmaknu prema kolovozu, medjutim, vozilo ih je prednjim dijelom udarilo i oni su pali na asfalt. Kada je ustao i pogledao ovog vozila nije bilo nigdje. Posebno je napomenuo da se sa V. nalazio na trotoaru kada ih je okrivljeni udario sa vozilom. Prevezeni su u M. centar P. gdje im je ukazana ljekarska pomoć. Kritične prilike je zadobio povrede u predjelu noge i u predjelu ruku.  
        U završnoj riječi je istakao da se ne pridružuje krivičnom gonjenju protiv okrivljenog niti ističe imovinsko-pravni zahtjev.  
        Vještak saobraćajne struke B. R. je u svom stručnom nalazu i mišljenju utvrdiod a su se oštećeni kao pješaci kretali pješačkom površinom i da na njinoj strani nije bilo propusta uzročno vezanih za nastanak ove saobraćajne nezgode, a propust okrivljenog je u tome što je okrivljeni mogao da preduzme radnju forsiranog kočenja kako bi blagovremeno zaustavio svoje vozilo.  
        Vještak hirurg dr. P. M. je u svom stručnom nalazu i mišljenju istakao da uvidom u medicinsku dokumentaciju na ime V. V., a to je izvještaj ljekara specijaliste hirurga od 19.02.2010. godine stoji "bolna osjetljivost u predjelu lijevog kuka, bolna osjetljivost i otok lijevog lakta". Uradjeno je rengensko snimanje i nalaz je uredan. U dijagnozama na latinskom jeziku kada se prevedu na naš jezik stoji : kontuzija lijevog lakta i lijevog kuka. Vještak daje mišljenje da se

-4-  
kod ovog oštećenog radi o lakim tjelesnim povredama koje su nanesene udarom
tupe sile, tupog tvrdog predmeta u povrijedjene djelove tijela ili padom i
udarom ovih djelova tijela o tvrdu podlogu.
            Uvidom u medicinsku dokumentaciju na ime Č. E., a to je izvještaj specijaliste hirurga Opšte bolnice P. br. 683 od 19.02.2010. godine stoji: "u predjelu desnog skočnog zgloba otok veličine manje mandarine sa ekskorijacijom (oguljotinom) kože. Na zadnjoj trećini desne potkoljenice otok sa oguljotinom kože na lijevoj podlaktici u gornjoj trećini sa spoljne strane oguljotina kože. U predjelu desnog šiljastog nastavka u laktu mala ranica sa oguljotinom kože". RTG bez osobitosti.  U dijagnozama na latinskom jeziku kada se prevedu na naš jezik stoji: konstuzija desnog skočnog zgloba sa otokom, kontuzija desne potkoljenice, razdrotina kože u predjelu desnog lakta i oguljotina kože u predjelu lijeve podlaktice. Vještak daje mišljenje da se radi o lakim tjelesnim povredama koje su nanesene udarom tupe sile, tupih tvrdih predmeta po povrijedjenim dijelovima tijela ili padom i udarom ovih djelova tijela o tvrdu podlogu.
            Sud je u cjelosti prihvatio stručne nalaze i mišljenja oba ova vještaka smatrajući da su vještaci veoma objektivno i stručno vještačili u skladu sa strukom i naukom, a inače radi se o stalnim sudskim vještacima.
            Iz zapisnika o uvidjaju Istražnog sudije Osnog suda u P. se zaključuje da se dogadjaj desio dana 19.02.2010. godine oko 13,00 časova u ul. Lovćenskoj gdje je došlo do izlijetanja PMV marke "L. r." na trotoar, kojom prilikom je vozilom upravljao okrivljeni P. S. koji je vozilom zakačio kao pješake koji su se kretali trotoarom V. V. i Č. E., koji su pretrpljeli lake tjelesne povrede. Vidljivost toga dana je bila dobra, vrijeme bez padavina, kolovoz bez osobitih oštećenja.
            Iz izvještaja KC CG P. o stanju alkohola u krvi za okrivljenog sud je utvrdio da okrivljeni nije bio pod dejstvom alkohola u vrijeme saobraćajne nezgode.
            Iz izvještaja ljekara specijaliste hriruga za oba oštećena utvrdjeno je da su prilikom ove saobraćajne nezgode oba oštećena zadobila lake tjelesne povrede.
            Uvidom u fotoelaobrat UP PJ P. sud je utvrdio bližu lokaciju saobraćajne nezgode kao i bliži izgled i oštećenje na vozilu kao i tragove na kolovozu, a to sve je predstavljeno u skici lica mjesta.
            Iz izvještaja iz kaznene evidencije izdat od strane UP PJ P. sud je zaključio da je okrivljeni do sada više puta  osudjivan za razna krivična djela.
            Kod ovakvog činjeničnog stanja imajući u vidu sve navedeno sud je nedvosmisleno utvrdio da je okrivljeni P. S. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvo stanje sud je utvrdio na osnovu svih izvedenih dokaza, a prvenstveno nalazom i šljenjem vještaka saobraćajne struke B. R. koga je sud u cjelosti prihvatio, kao i potpunim priznanjem okrivljenog.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da nije neophodno radi krivično-pravne zaštite protiv okrivljenog izricati drugu vrstu sankcije jer je sud mišljenja da će se i sa uslovnom osudom prema okrivljenom u cjelosti ostvariti svrha kažnjavanja. Sud je mišljenja da je izrečena krivična sankcija prema okrivljenom adekvatna i primjerena stepenu društvene opasnsoti, samog učinioca, tešini djela kao i nastalim posledicama, te da izrečena krivična snakcija prema okrivljenom predstavlja onu mjeru koja je neophodna da bi se prema okrivljenom postigla svrha kažnjavanja. Razlog izricanja ove krivične sankcije je taj da je sud okrivljenom kao ublažavajuće okolnosti uzeo u obzir činjenicu da je okrivljeni porodičan čovjek da je otac četvoro djece, da je penzioner , te da se oštećeni nisu pridružili krivičnom gonjenju protiv njega.
            Sud je okrivljenom izrekao i mjeru bezbjednosti zabrana upravljanja motornim vozilom "B" kategorije u trajanju od šest mjeseci, a ovo iz razloga što je sud mišljenja da je to bilo nužno uraditi kako bi se okrivljeni time opomenuo da u buduće više vodi računa prilikom upravljanja motornim vozilom i da u buduće ne čini ista ili slična krivična djela. Pri tome je sud imao u vidu
-5-  
činjenicu da je nastupila neposredna opasnost po oštećene kao i po ostale
prolaznike, a posebno sud je imao u vidu činjenicu da je okrivljeni vozilom
izletio na trotoar, dakle, površinu koja je isključivo namijenjena za kretanje
pješaka. Sud još jedanput ponavlja da je siguran da je ovakvu mjeru trebalo
izreći pa je istu sud okrivljenom i izrekao upravo u ovolikom trajanju.
            Shodno članu 199. i 202. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 275,00 eura, a isti iznos predstavlja naknadu i nagradu dvojici vještaka za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 14.04.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu
                                  iste Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  