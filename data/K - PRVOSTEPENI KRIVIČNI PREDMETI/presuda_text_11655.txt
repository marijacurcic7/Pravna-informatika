
K.br. 170/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog D. K. iz P., zbog krivičnog djela teška kradja iz čl.240. st.1. tačka 1. Krivičnog zakonika po optužnici ODT Pljevlja Kt.br.26/11 od 18.08.2011. godine, nakon održanog glavnog i javnog pretresa u prisustvu zamjenika ODT Gačević Božidarke i okrivljenog, a u odsutnosti zastupnika oštećenih D. R. i Lj. V. iz S.a, dana 02.12.2011. godine, donio je i javno objavio

P R E S U D U 
        Okrivljeni **D. K.** zv. C. ,    JMBG ... od oca B. i majke F. rodjena O., rodjen 16.06.1983. godien u P., gdje i živi ul. O. ..., državljanin  CG, ne zaposlen, ne oženjen, bez djece, pismen, završio osnovnu školu, vojsku služio 2004. godine u B. C., vodi se u vojnoj evidenciji, srednjeg imovnog stanja, ranije osudjivan presudom ovog Suda K.br.63/07 zbog krivičnog djela iz čl.240.st.1. tačka 1. Krivičnog zakonika osudjen na kaznu zatvora u trajanju od 3 mjeseca, kaznu izdržao i presudom ovog Suda K.br.235/09 zbog krivičnog djela iz čl.339. st.3. Krivičnog zakonika izrečena mu novčana kazna.

K r i v    j e 
        Što je:  
        dana 16.12.2010. godine  u selu D. opština P., u namjeri da sebi pribavi protivpravnu imovinsku korist, obio porodičnu kuću i pomoćni objekat vlasništvo oštećenog D. Z., na način što je upotrebom fizičke sile i uz pomoć pajsera odvalio ulazna vrata na kući, a nakon toga i na pomoćnim objektima koji se nalaze u neposrednoj blizini kuće, a zatim je iz unutrašnjosti istih oduzeo sledeće stvari: jedan zamrzivač od 510 litara marke "O.", jednu peć na čvrsto gorivo "k. p.", jednu grijalicu "gusana", jedan stabilizator za  TV, jedan usisivač "P.", dvije ploče sa šporeta za čvrsto gorivo "p.", dvije ćilim staze, dvije muške zimske jakne polovne, jednu moško odijelo korišćeno, dva jastuka, dvoje ćebaci, dvije postaljine, d2,5 kg meda, 4 litra vinjaka, 5 litara rakije šljive, jedan paket ulja, pola paketa kisjele vode, dva paketa "prolom" vode, dvije šteke sarajevske drine, dva komada servisa za ručavanje, dok je iz pomoćnog objekta oduzeo jednu motornu testeru ruske proizvodnje, jednu lopatu, jedan kramp, jedne grabulje, jedne vile, jedne metalne civare, 2,5 m3 rezane gradje petice, oštetivši na taj način vlasnika D. Z. za iznos od 1.703,80 eura,

-2-  
        čime je izvršio krivično djelo teška kradja iz čl. 240. st.1. tačka 1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36,  42\. i 51.  Krivičnog zakonika te članova 226, 229. i 239. ZKP CG

O S U D J U J E 
        Na kaznu zatvora u trajanju od 1 godine (jedne godine) u koju kaznu mu se ima uračunati vrijeme provedeno u pritvoru od dana 29.12.2010. godine pa do 30.12.2010. godine.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 171,50 eura, kao i na ime paušala iznos od 27,50 eura.  
        Okrivljeni se obavezuje da oštećenim D. R. i Lj. V. iz S. na ime štete plati iznos od 1.053,80 eura.  
        Troškove krivičnog postupka i paušal sudu kao i štetu oštećenim okrivljeni je dužan platiti u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo iz Pljevalja optužnicom Kt.br.26/11 od 18.08.2011. godine optužilo je okrivljenog D. K. iz P. zbog krivičnog djela teška kradja iz čl. 240. st.1. tačka 1.Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podignutoj optužnici i predložio da sud okrivljenog oglasi krivim i osudi po zakonu.  
        Današnji glavni pretres je održan u odsutnosti uredno pozvanih oštećenih D. R. i Lj. V. iz S.  
        Okrivljeni D. K. u svoju odbranu u predmetu pred OSL policije je istakao da je dana 16.12.2010. godine došao kod kuće poč. D. Z. oko 20,00 časova,  kojom prilikom je na porodičnoj kući dejstvom fizičke snage odvalio ulazna vrata, a zatim ušao u unutrašnjost kako bi pogledao šta ima stvari, a zatim takodje na pomoćnom objektu je na isti način odvalio ulazna vrata ušao u unutrašnjost kako bi i tu vidio šta ima od stvari. Tom prilikom je odlučio da iz kuće uzme kada nadje eventualnog kupca, zamrzivač koji se nalazio u hodniku kuće kao i jednu motornu testeru plavo-crne boje ruske proizvodnje. Pomenuta vrata je nakon toga zavezao čeličnom žicom. Tom prilikom je iz kuće uzeo testeru i istu odnio ka porodičnoj kući, a zatim je istu ostavio iza pomoćnog objekta preko koje je stavio plastičnu gajbu. Dolaskom u grad sa prijetaljem V. P. sjedio je u kafani "B." koja je locirana preko Komunalnog preduzeća u P. Pošto je vidio da u kafani još ima lica on je svima se obratio govoreći da li nekome treba zamrzivač, pa je u tom momentu jedno od tih lica reklo "treba meni i koliko košta", pa mu je rekao da bi ga prodao za 70,00 eura, navodeći da mu je Rudnik isplatio u selo D., pa iz tog razloga prodaje stvari. Nakon dogovora sa pomenutim licem koji mu se prestavio kao Ć. O. iz P. je otišao u pravcu obijene kuće sa njegovim  PMV vozilom "G. 2" sa prikolicom isto prakriali i iz kuće iznijeli zamrzivač marke "O. " 510 litara i isti utovarili u prikolicu nakon čega su se vratili u kafanu gdje su zajedno popili piće, pa mu je Ć. platio za zamrzivač 70,00 eura, nakon čega su se razišli. Pred istražnim sudijom navodi da je konkretne prilike u vozilo Ć. stavio i pomenutu motornu testeru plavo-crne boje ruske proizvodnje io vratili su se u kafanu, pa je iz vozila svjedoka okrivljeni prebacio motornu testeru u svoje vozilo koju je odnio svojoj kući i stavio iza kuće na trotoar, a imao je namjeru da istu proda. Takodje, je istakao da su ulazna vrata na pomoćnom objektu i na kući bila zaključana pa ih je pajserom odvalio.

-3-  
        Na glavnom pretresu u svoju odbranu je istakao da pored tih stvari iz kuće je uzeo i jednu peć zv. "K. p." i ništa više i kada je iste stvari oduzeo da su sva vrata od kuće i od objekata ostala otključana, ali su vrata bila pritvorena i to je tako stajalo 2 dana dok su došli komšije tj. V. D., pa je na kraju obezbijedio objekte.  
        U završnoj riječi ističe da se osjeća krivim da se kaje što je ovo uradio i obećava da ništa neće ni slično uraditi.  
        Sud je samo djelimično prihvatio odbranu okrivljenog jer je očigledno da je okrivljeni prećutao činjenicu da je iz porodične kuće oštećenih i iz pomoćnih prostorija oduzeo i osale stvari koje se navode u optužnom prelogu.  
        U dokaznom postupku sud je pročitao iskaze svjedoka - oštećenih D. R. i Lj. V. kao i svjedoka V. D. i nalaz vještaka ekonomske struke G. V., a na pretresu saslušao svjedoka Ć. O., pročitao potvrdu o privremeno oduzetim predmetima od svjedoka Ć. O. i potvrdu o vraćanju oduzetih predmeta zatim potvrdu o privremeno oduzetim predmetima od okrivljenog od dana 29.12.2010. godine, izvršio uvid u fotoelaoborat UP PJ P. od 17.12.2010. godine i od 29.12.2010. godine i pročitao izvještaj iz KE za okrivljenog izdat od strane UP PJ P. dana 08.02.2011. godine.  
        Nakon provedenog dokaznog postupka i nakon ocjene svih izvedenih dokaza, kako skupa tako i pojednačno i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni D. K. iz P. izvršio krivično djelo koje mu je optužnicom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i iz djelimičnog priznanja okrivljenog.  
        Svjedok Ć. O. je na pretresu istakao kao i u predmetu istrage da je dana 16.12.2010. godine sjedio u kafani "B." sa društvom i da je u kafani gorjela peć na drva pa je on gledao tu peć i rekao da bi takvu kupio kada bi našao, a okrivljeni mu je ponudio da mu proda takvu peć iako ga nije poznavao. Pitao ga je da liće da mu proda i zamrzivač od 510 litara, pa mu je svjedok rekao da hoće pa su se dogovorili da mu okrivljeni oboje proda za 85,00 eura. Pitao ga je odakle mu te stvari pa mu je okrivljeni rekao da su to lične njegove stvari i da mu je Rudnik uglja otkupo kuću i imanje u selu D. pa iz tog razloga i prodaje stvari. Pošto mu je cijena bila prihvatljiva pristao je. Došli su u selo D. pa mu se činilo da okrivljeni na jednoj kući otključava vrata pa su iznijeli zamrzivač "O." stavili na prikolicu kao i peć koja je bila sa sulundarima. Tada je okrivljenom platio iznos od 50,00 eura, a za iznos 35,00 eura da mu dadne sir. Nakon 2 dana okrivljeni ga je pozvao telefonom i rekao mu da mu svjedok još da 15,00 eura, pa mu je on dao još 15,00 eura na ime prodajne cijene. Dalje ističe da je znao da su stvari kradene nikada ih nebi kupio. Objasnio je da kritičnog dana nije vidio nikakvu motornu testeru niti je istu okrivljeni uzimao.  
        Sud je u cjelosti prihvatio iskaz ovog svjedoka smatrajući da je svjedok veoma objektivno svjedočio.  
        Svjedoci - oštećeni D. R.i Lj. V. su jednoglasno istakli da žive u S. i da je vlasnik kuće u selu D. njihov otac D. Z. U decembru mjesecu 2010. godine obaviješteni su da je njihova kuća u selu D. obijena, a u tom periodu njihovi roditelji su bili kod njih u S. Ističu takodje, da njihov komšija V. D. ih je obavijestio o tome pošto je on čovjek koji nadgleda njihovu imovinu i koji je dobro znao šta sve ima u njihovoj kući, a stvari koje su taksativno nabrojane da su nestale iz kuće i oni oštećeni znaju da su te stvari nestale, a i sam V. D. Oštećena Lj. V. je posebno istakla na zapisniku od 20.04.2011. godine da je dolaskom u kuću i pregledom dvije kuće podruma - magaze i jednog pomoćnog objekta vidjela je da nedostaju pored zamrzivača od 510 litara i peći na čvrsto gorivo još neke sitnije stvari, a to su: grijalica gusana na struju smedje boje, stabilizator za  TV, usisivač marke "P." korišćenj 5-6 godina teget-sive boje, ploče sa šporeta na čvrsto gorivo "P.", dvije ćim staze, dvije muške zimske jakne polovne, jedno muško odijelo korišćeno,

-4-  
dva komada jastuka, postaljina i ćebadi, alat, lopata, kram, grabulje, vile,
metalna kolica, rezana daska, 2 m3 petice, namirnice, 5 kg meda, 4 litra
vinjak, 5 litara rakije, paket ulja, pola paketa kisjele vode, 2 paketa "P."
vode, dvije šteke sarajevske drine, kao i posudje šerp, tepsije, zdjele i dva
servisa za ručavanje. Posebno ističe da smatra da je sve to okrivljeni otudjio
jer je njihov komišja V. D. kada je prvi put prijavljeno nakon uvidjaja je
obezbijedio sva vratana kućama i pomoćnim objektima na ista stavio katance i
zaključao u kom stanju su oni i pronašli sve tako na dan 24.03.2011. godine
kada su oštećeni došli u kuću. Istakli su da se pridružuju krivičnom gonjenju
protiv okrivljenog i ističu imovinsko-pravni zahtjev u iznosu od oko 2.500,00
eura.
            Sud je u cjelosti prihvatio iskaze svjedoka - oštećenih smatrajući da su svjedoci objektivno svjedočili.
            Svjedok V. D. je istakao da je prijatelj porodice oštećenih jer radi u neposrednoj blizini kuće oštećenih, a poznato mu je da njihova djeca žive u S. pa je često odlazio kod njih. Uzeo je u obavezu da obilazi imanje oštećenih i to je radio svaka 2-3 dana pa je negdje u decembru mjesecu 2010. godine kada je došao da obidje objekte primijetio je da su ulazna vrata na dvije porodične kuće privučena i vezana žicom, a takodje je primijetio da je odvaljen katanac na vratima podruma - magaze, koji se nalazi ispod jedne kuće kao i katanac na jednoj manjoj šupi odnosno ukupno su bila odvaljena 3 katanca i sva su vrata bila vezana žicom. Telefonom je pozvao oštećenog D. R. i obavijestio ga šta se desilo pa ga je narednog dana pozvala policija došao je na licu mjesta prisustvovao vršenju uvidjaja pa je u prisustvu policije ulazio u kuće i pomoćene objekte oštećenih. Primijetio je da iz presoblja jedne kuće nedostaje zamrzivač marke "O.", a u podrumu nedostaju dvije motorne testere ruske proizvodnje jer je znao da tu stoje jer je ponekad oštećenom Z. pomagao da upali te testere. Primijetio je takodje da je u sobi jedan ormar otvoren i moglo se primijetiti da je garderoba bila ispremještana, a i neke druge stvari su bile pomjerene. Kada je policija završila uvidjaj on je sva vrata koja su prethodno bila obijena obezbijedio na način što je na iste stavio katance i zaključao i od tada pa do danas redovno obilazi kuće, pomoćne objekte i imanje i ističe da katanci i reze stoje u istom stanju u kakvom su i postavljeni.
            Sud je u cjelosti prihvatio iskaz ovog svjedoka smatrajući da je svjedok u potpunosti govorio istinu.
            Vještak ekonomske struke G. V. je u svom stručnom nalazu i mišljenju istakao da je vrijednost svih oduzetih stvari 1.703,80 eura.
            Sud je cjelosti prihvatio stručni nalaz i mišljenje ovog vještaka.
            Iz potvrde o privremeno oduzetim predmetima i potvrde o vraćanju privremeno oduzetih predmeta sud je zaključio da su od svjedoka Ć. O. oduzeti jedan zamrzivač i jedna peć na čvrsto gorivo i da su iste vraćene oštećenim.
            Iz potvrde o privremeno oduzetim predmetima od 29.12.2010. godine se zaključuje da je od okrivljenog oduzeta jedna motorna testera plavo-crne boje ruske proizvodnje.
            Uvidom u fotoelaborate UP PJ P. od 17.12.2010. godine i 29.12.2010. godine sud je zaključio da su službenici UP PJ P. sačinili fotoelaborate iz kojih se vidi bliži izgled kuće oštećenih kao i dio oduzetih stvari i stvari koje su ispremještane u kući.
            Iz izvještaja iz kaznene evidencije za okrivljenog na koji je zamjenik ODT-a prigovorio se zaključuje da je okrivljeni dva puta osudjivan i to jedanput tokom 2009. godine zbog krivičnog djela teška kradja iz čl.240.s t.1. tačka 1. Krivičnog zakonika gdje je osudjen na kaznu zatvora u trajanju od 3 mjeseca i kaznu je izdržao i presudom K.br. 275/09 zbog krivičnog djela iz čl.339. st.3. Krivičnog zakonika gdje mu je izrečena novčana kazna.
            Zamjenik ODT-a ističe da je okrivljenom u medjuvremenu još jedna presuda postala pravnosnažna takodje zbog krivičnog djela teška kradja te da se sada okrivljeni nalazi na izdržavanju kazne zatvora, a okrivljeni je priznao to na pretresu i sud konstatuje da je upravo na pretres priveo okrivljenog sa izdržavanja kazne zatvora iz ZIKS-a Podgorica - Zatvora Spuž.  
-5-  
        Kod ovakvog činjeničnog stanja na osnovu svih izvedenih dokaza sud je zaključio da je okrivljeni izvršio krivično djelo koje mu se stavlja na teret jer je sud pouzdano utvrdio na osnovu dokaza kao i na osnovu priznanja okrivljenog da je okrivljeni obio dvije porodične kuće oštećenih u selu D. kao i jedan pomoćni objekat na način što je uz pomoć pajsera raskinuo katance na tim objektima (ukupno 3 katanca) ušao u unutrašnjost objekata i iz istih oduzeo stvari koje su navedene u odštetnom zahtjevu.  
        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je radi krivično pravne zaštite protiv okrivljenog jedino opravdano izreći kaznu zatvora jer će se po mišljenju suda samo kaznom zatvora postići svrha kažnjavanja prema okrivljenom. Sud nije našao nijednu olakšavajuću okolnost na strani okrivljenog, a kao otežavajuće okolnosti mu je uzeo u obzir činjenicu da je ranije osudjivan 2 puta i to jedanput zbog istog krivičnog djela što znači da je okrivljeni djelo izvršio u specijalnom povratu, ali je sud takodje, mišljenja da nije neophodno okrivljenom izricati veću kaznu zatvora od minimalne jer izricanjem veće kazne po mišljenju suda bi predstavljalo odmazdu prema okrivljenom. Dakle, sud je mišljenja da je i minimalna kazna zatvora od godinu dana primjerena stepenu društvene opasnosti kao i nastalim posledicama te da upravo ova kazna prema okrivljenom predstavlja onu mjeru koja je nepohodna da bi se prema njemu postigla svrha kažnjavanja predvidjena u članu 32. Krivičnog zakonika.  
        Shodno članovima 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 171,50 eura, a isti iznos predstavlja naknadu i nagradu braniocu po službenoj dužnosti za odbranu okrivljenog u pretkrivičnom postupku, kao i naknadu i nagradu vještaku ekonomske sruke za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
        Shodno članu 239. ZKP CG sud je obavezao okrivjenog da oštećenim D. R. i Lj. V. plati na ime štete iznos od 1.053,80 eura, a taj iznos sud je dobio kada je od ukupnog iznosa vrijednosti svih oduzetih stvari, koje je izračunao vještak, odbio vrijednost vraćenih stvari i to vrijednost zamrzivača od 510 litara i motorne testere ruske proizvodnje u ukupnom iznosu od 650,00 eura čiju je vrijednost takodje izračunao vještak u svom nalazu.  
        Sa iznijetih razloga odlučeno je  kao u izreci presude.

OSNOVNI SUD U PLJEVLJIMA
dana 02.12.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 15 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
6x u predmet  