
K.br.253/11  
U IME CRNE GORE 
        Osnovni sud u Pljevljima, kao provostepeni krivični sud po sudiji Pejović Branku uz sudjelovanje zapisničara Djondović Milenke u krivičnom prdmetu protiv okrivljenih K. D. i Č. D. iz P.,zbog krivičnog djela oduzimanje vozila iz čl.248. st.1. Krivičnog zakonika, po optužnom predlogu ODT Pljevlja Kt.br.304/11 od 06.12.2011. godine, nakon održanog glavnog i javnog pretresa u prisustvu zamjenika ODT Pljevlja Tomičić Milivoja, okrivljenih i oštećenog T. R. iz P., dana 27.12.2011. godine, donio je i javno objavio

P R E S U D U 
        Okrivljeni **K. D.** , JMBG ... od majke D. rodjena K., rodjen .... godine u P. sa prebivalištem u istom mjestu ul. P. ..., ne oženjen, bez djece, pismen završio osmogodišnju školu, ne zaposlen, živi od socijalne pomoći, državljanin CG, ranije osudjivan 20 puta za razna krivična djela.

        Okrivljeni **Č. D.** , JMBG ... od oca M. i majke D. rodjena G., rodjen ... godine u P., gdje i živi ul. O. ..., pismen, završio osmogodišnju školu, ne zaposlen izdržavaju ga roditelji, ne oženjen, bez djece, državljanin CG, ranije osudjivan 10 puta za razna krivična djela.

K r i v i     s  u 
        Što su:  
        noću izmedju 06/07.11.2011. godine u naselju G. Imanje u P., na parking prostoru, protivpravno oduzeli tudje putničko motorno vozilo marke "G. ..." bijele boje reg.br. PV ... vlasništvo oštećenog T. R. iz P., u namjeri da ga upotrebe za vožnju, na način što su upotrebom podesnog sredstva otključali vozilo, a zatim okrivljeni Č. D. sjeo na mjesto vozača i sa podesnim ključem stavio vozilo u pogon, a okrivljeni K. D. sjeo na mjesto suvozača i sa vozilom se kretali po gradu dok je u vozilu trajalo goriva i kada se vozilo ugasilo isto ostvili u ul. N. R. u blizini OŠ "B. B." gdje je vozilo pronadjeno od strane policije i vraćeno vlasniku,  
        čime su kao saizvršioci izvršili krivično djelo oduzimanje vozila iz čl.248. st.1. Krivičnog zakonika,  
        pa ih sud na osnovu već citiranog zakonskog propisa, a primjenom članova 4, 5, 13, 15, 32, 33, 36. i 42. Krivičnog zakonika te članova 226. i 229. ZKP CG

O S U D J U J E 
        Na pojedinačne kazne zatvora u trajanju od po 3 mjeseca (tri mjeseca).  
        Okrivljeni se obavezuju da na ime paušala plate ovom sudu iznos od po 27,50 eura, a ovo u roku od 15 dana po pravnosnažnosti presude.  
        Oštećeni T. R. radi ostvarivanja imovinsko-pravnog zahtjeva upućuje se na parnicu kod ovog suda.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.304/11 od 06.12.2011. godine optužilo je okrivljene K. D. i Č. D. iz P. zbog krivičnog djela oduzimanje vozila iz čl.248. st.1. Krivičnog zakonika navodeći da su okrivljeni krivično djelo izvršili na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljene oglasi krivim i osudi po zakonu.  
        Svjedok - oštećeni T. R. u završnoj riječi je istakao da se pridružuje krivičnom gonjenju protiv okrivljenih i ističe imovinsko-pravni zahtjev u iznosu od 500,00 eura.  
        Okrivljeni K. D. je u svoju odbranu pred zamjenikom ODT Pljevlja je istakao da živi u P. i da prima socijalnu pomoć u iznosu od 125,00 eura mjesečno. Ranije je živio sa majkom D., a sada je promijenio adresu  i našao stan zajedno sa svojim drugom Č. D. sa kojim se odavno poznaje i sa kojim se druži. Tačno je da su on i Č. D. dana 06.11.2011. godine u večernjim časovima se nalazili po gradu gdje su cijelo vrijeme pili alkoholna pića tako da je praktično bio potpuno pijan, pili su crno vino. Sjeća se da su te večeri bili u G. I. i da su sjedeli na nekoj pozidi gdje su takodje pili vino. Odlučili su da oduzmu neko od vozila koje je bilo parkirano na parkingu i da se provozaju. Primijetili su jedno PMV marke "G. k." bijele boje koje nije bilo zaključano. Otvorili su vrata pa je D. sjeo za upravljač, a on na mjesto suvozača i čini mu se da je Č. stavio u pogon ovo vozilo običnim ključem. Sa tim vozilom su se vozili po gradu dok je trajalo goriva, a čini mu se da su se zaustavili negdje kod OŠ "B. B." u P. kada jenestalo goriva. Ne sjeća se da su kritične večeri negedje udarili sa ovim vozilom, a ne može se sjetiti koje reg. tablice je vozilo imalo jer to nije zageldao, ali se sjeća da je bilo "G. k." bijele boje. Takodje, ističe da iz navedenog vozila kritične večeri nisu uzimali nikakve stvari.  
        U završnoj riječi je istakao da se osjeća krivim da priznaje krivicu pa je predložio da ga sud što blaže osudi jer je bio u pijanom stanju kako on tako i Č. D.  
        Okrivljeni Č. D. u svoju odbranu pred zamjenikom ODT Pljevlja je istakao da živi u P. u ul. O. sa svojim roditeljima koji ga izdržavaju jer je nezaposlen. Sa okrivljenim K. D. se druži više od 10 godina jer se od tada i poznaju i skoro su stalno zajedno u društvu. Dana 06.11.2011. godine u večernjim časovima bio je sa okrivljenim K. gdje su mijenjali kafane i pili, pa su pili alkoholna pića najviše crno vino i pivo. Ne može se sjetiti tačnog vremena, ali je bila noć došli su u G. I., a možda je bilo oko 24,00 časova pa su sjedeli na jednoj pozidi i nastavili da piju crno vino. U jednom trenutku u alkoholisanom stanju im je palo na pamet da uzmu neko od vozila i da se provozaju po gradu. U tom naselju primijetili su parkirano PMV marke "G.. karavan" bijele boje, a ne može se sjetiti reg. oznaka pa je on prišao tom vozilu i vidio da vrata na mjestu vozača nisu zaključana. Ušao je u vozilo i pošto posjeduje neki stari ključ za paljenje motora od golfa on je tim ključem startovao motor, dok je K. sjeo na mjesto suvozača. Vozili su se po gradu dok je u vozilu bilo goriva i pošto je nestalo goriva sa vozilom su se zaustavili kod OŠ "B. B." gdje su isto ostavili. Istakao je da može da tvrdi da kritične večeri nigdje nisu udarali sa ovim vozilom niti su bilo šta od stvari uzimali iz vozila. Do sada nije polagao vozački ispit, ali zna da upravlja vozilom, a ni K. nije položio vozački ispit. Ističe da mu je žao što se ovo dogodilo, a nije znao čije je ovo vozilo jer ovo nebi uradio da nije bio u pijanom stanju.

         U završnoj riječi je istakao da se osjeća krivim da priznaje krivicu, pa moli sud da ga što blaže kazni jer je bio u pijanom stanju.  
        U dokaznom postupku sud je saslušao svjedoka - oštećenog T. R., pročitao ptovrdu o vraćanju privremeno oduzetih predmeta, izvršio uvid u fotoelaborat UP PJ P. i pročitao izvještaj iz KE za oba okrivljena.  
        Nakon provedenog dokaznog postupka i nakon ocjene svih izvedenih dokaza, a imajući u vidu i odbrane okrivljenih koji su u potpunosti priznali izvršenje krivičnog djela, sud je utvrdio da su okrivljeni izvršili krivično djelo koje im je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i iz potpunog priznanja okrivljenih.  
        Naime, svjedok - oštećeni T. R. je istakao da sa svojom porodicom živi u naselju G. Imanje u P. te da posjeduje  PMV marke "G... karavan" bijele boje reg.br. PV .... Isto je proizvedeno 1994. godine, pa isto redovno parkira na parking ispred stana gdje živi. To je uradio i dana 06.11.2011. godine u popdnevnim časovima. Sjutradan 07.11.2011. godine u jutarnjim satima kada je pošao na posao primijetio je da mu nema vozila na parkingu. Zaključio je da je vozilo ukradeno i odmah je o tome obavijestio policiju. Napominje da je prethodnog dana kada je vozilo parkirao isto uredno zaključao kao i svih dana do tada. Dana 07.11.2011. godine oko 11,00 časova pozvali su ga iz policije i rekli mu da su pronašli vozilo u blizini  OŠ "B. B." u P., pa kada je došao na lice mjesta primijetio je da na vozilu ima oštećenja gdje je bio polomljen prednji lijevi far, polomljeno prednje vjetrobransko stako, ulupljena lijeva prednja i zadnja vrata, ulupljen prednji desni blatobran i poklopac motora. Pregledom unutrašnjosti vozila vidio je da mu u vozilu nedostaju bušilica koja se nalazila u prtljažniku i torba sa električarskim alatom. Ukupna šteta pričinjena ovom prilikom iznosi oko 500,00 eura.  
         U završnoj riječi je isakao da se pridružuje krivičnom gonjenju protiv okrivljenih te da ističe imovinsko-pravni zahtjev u iznosu od oko 500,00 eura.  
        Sud je u cjelosti prihvatio iskaz ovog svjedoka smatrajući da je svjedok - oštećeni objektivno svjedočio, medjutim, okrivljeni su prigovorili njegovom iskazu ističući da vozilo nije bilo oštećeno te da iz vozila od stvari nisu ništa uzeli.  
        Iz ptovrde o vraćanju privremeno oduzetih predmeta od 07.11.2011. godine se zaključuje da je policija toga dana oštećenom vratila vozilo, iz fotoelaborata se zaključuje u kakvom stanju je vozilo nadjeno prilikom pronalaženja te u kakvom stanju je i vraćeno vlasniku.  
        Iz izvještaja iz KE za okrivljenog K. D. sud je utvrdio da je okrivljeni K. D. do sada pravnosnažno osudjen kao punoljetno lice 20 puta za razna krivična djela te da je do sada odležao preko 10 godina kazne zatvora.  
        Iz izvještaja iz kE za okrivljenog Č. D. sud je takodje utvrdio da je ovaj okrivljeni do sada 10 puta osudjivan kao punoljetno lice za razna krivična djela te da je više puta osudjivan na kazne zatvora i iste je izdržao.  
        Kod ovakvog činjeničnog stanja, naosnovu svih izvedenih dokaza, kao i na osnovu potpunog priznanja okrivljenih sud je utvrdio da su okrivljeni K. D. i Č. D. izvršili krivično djelokoje im se stavlja na teret, a na način mjesto i vrijeme kako je to bliže opisano u izreci ove presude. Ovkavu svoju odluku sud je zasnovao na osnovu svih izvedenih dokaza, kao i na osnovu potpunog priznanja okrivljenih.

        Shodno članu 226. i 229. ZKP CG sud je obavezao okrivljene da na ime paušala plate ovom sud iznos od po 27,50 eura, a iste iznose sud je okrivljenim odredio imajući u vidu dužinu trajanja i složenost krivičnog postupka kao i imovno stanje okrivljenih.  
        Sud je odlučio da oštećenog T. R. radi ostvarivanja imovinsko-pravnog zahtjeva uputi na parnicu kod ovog suda.


        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 27.12.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju,a preko ovog suda.  
DOSTAVLJENO:
1x ODT Pljevlja
2x okrivljenim
6x u predmet  