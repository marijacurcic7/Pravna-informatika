
K.br.242/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Pejović Branku uz sudjelovanje zapisničara Djondović Milenke u krivičnom predmetu protiv okrivljenog K. D. iz P., zbog krivičnog djela napad na službeno lice u vršenju službene dužnosti iz čl.376. st.3. u vezi st. 1. Krivičnog zakonika po optužnom predlogu ODT Pljevlja Kt.br.402/11 od 21.11.2011. godine, nakon održanog glavnog i javnog preresa u prisustvu zamjenika ODT Gačević Božidrke, okrivljenog kao i svjedoka oštećenih B. V. i J. M., a u odsutnosti uredno pozvanog oštećenog M. Z., dana 09.12.2011. godine, donio je i javno objavio

P R E S U D U 
        Okrivljeni **K. D.** , JMBG ... od majke D. rodjena K., rodjen .... godine u P. gdje i živi ul. P. br. ..., državljanin  CG, ne zaposlen, ne oženjen, bez djece, srednjeg imovnog stanja, živi od socijalne pomoći, ranije više puta osudjivan

K r i v   je 
        Što je:  
        dana 23.10.2011. godine oko 01,00 časova u mjestu B. opština P. na makadamskom putu, napao na službena lica, ovlašćeene policijske službenike - oštećene B. V., M. Z. i J. M. u vršenju poslova javne bezbijednosti, na način što je prilikom kontrole od strane oštećenih, okrivljeni pobjegao iznad naznačenog puta govoreći  "jebem vam majku policijisku", a nakon toga je gadjao kamenjem u pravcu oštećenih, pri čemu je jedan kamen pogodio oštećenog M. Z. u predjelu lijeve nadlaktice, a jedan kamen je udario u parkirano službeno policijsko vozilo, da bi zatim, u krugu stanice policije, prilikom izvodjenaj iz službenog vozila, nogom udario u predjelu stomaka oštećenog B. V. govoreći "jebem li vam majku policijsku, pičke jedne, koga će te vi da privodite",  
        čime je izvršio krivično djelo napad na službeno lice u vršenju službene dužnosti iz čl.376. st.3. u vezi st.1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36. i 42. Krivičnog zakonika te članova 226. 229. ZKP CG

-2-  
O S U D J U J E 
        Na kaznu zatvora u trajanju od 8 mjeseci (osam mjeseci).  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim prdlogom Kt.br.302/11 od 21.11.2011. godine optužilo je okrivljenog K. D. iz P. zbog krivičnog djela napad na službeno lice u vršenju službene dužnosti iz čl.376. st.3. u vezi st. 1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Svjedoci - oštećeni B. V. i J. M. u završnoj riječi su istakli da se pridružuju krivičnom gonjenju protiv okrivljenog i ne ističu imovinsko-pravni zahtejv.  
        Današnji glavni pretres je održan u odsutnosti uredno pozvanog oštećenog M. Z.  
        Okrivljeni K. D. u svoju odbranu na glavnom pretresu je istakao da ništa nije tačno što je navedeno u optužnom predlogu niti je koga od policije udarao niti gadjao kamenjem niti omalovažaao niti psovao jer je to policija sve izmislila što je navedeno. Jedno je tačna činjenica da je on dana 23.10.2011. godine oko 01,00 časova bio u mjestu B., a sa njim su tada bili Č. D. i J. K. iz U. Dakle još jedanput ponavlja da ništa nije tačno što je navedeno u optužnom predlogu.  
        U završnoj riječi je istakao da se ne osjeća krivim da ne priznaje krivicu pa je na kraju predložio da ga sud oslobodi od krivične odgovornosti.  
        U dokaznom postupku sud je saslušao svjedoke - oštećene B. V. i J. M., saslušao svjedoka Č. D., pročitao iksaz svjedoka - oštećenog M. Z. sa zapisnika od dana 16.11.2011. godine, pročitao službenu zabilješku UP PJ P. br. 02-224/11-10174/2 od 23.10.2011. godine, izvršio uvid u fotoelaobrat UP PJ P. br. 523/11 od 23.10.2011. godine  i pročitao izvještaj iz KE za okrivljenog izdat od srane UP PJ P. br. 03-245/11-11744/2 od 23.11.2011. godine.  
        Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni K. D. iz P. izvršio krivično djelo koje mu je optužnim prelogom ODT-a stavljeno na teret, a na način mjesto i vrijeme kako je to bliže opisano u izreci presude. Ovakvu svoju odluku sud je zasnovao na svim izvedenim dokazima kako skupa tako i pojedinačno i u njihovoj medjusobnoj povezanosti jednog sa drugim.  
        Naime, svjedok - oštećeni B. V. je na glavnom pretresu istakao kao i na zapisniku pred zamjenikom ODT Pljevlja od dana 16.121.2011. godine da je dana 23.10.2011. godine oko 01,00 časova postupjući po prijavi L. R. iz sela B. opština P. da mu okrivljeni K. D. i još dva lica lupaju na vrata porodične kuće, a po obaveštenju SOD-a on i njegove kolege M. Z. i J. M. krenuli su u navedeno selo. Kada su bili u blizini kuće L. R. tek što su bili skrenuli sa glavnog puta na makdamski koji vodi ka kući L. na putu su primijetili 3 lica. Zaustavili su vozilo izašli iz istog i odmah su prepoznali da se radi o licima okrivljenom K. D., Č. D. i J. K. Dalje ističe da je pozvao pomenuta lica da pridju službenom vozilu kako bi iste legitimisali i

izvršili pregled istih jer su prethodno prijavljeni od strane L., a tada se
okrivljeni i Č. D. udaljavaju u pravcu nekih kleka i rastinja iznad puta, a J.
K. prilazi do njihovog službenog vozila. Oštećeni J. je pošao u njihovom
pravcu kojom prilikom hvata i privodi svjedoka Č. D. i smješta ga u policijsko
vozilo, dok tom prilikom okrivljeni gadja kamenjem u pravcu njih i službenog
vozila govoreći "jebem vam majku policijsku" i čuo je da je jedan kamen udario
u službeno vozilo, a
-3-  
drugi kamen je udario u oštećenog M. Z. u predio lijeve nadlaktice. Nakon toga
su on i oštećeni M. pomoću baterijske lamepe krenuli u pravcu okrivljenog i
istog su pronašli skrivenog u niskom rastinju i klekama i priveli u službeno
vozilo, a nakon toga svu trojicu priveli u krug UP PJ P. U krugu dok je
otvarao zadnja vrata kako bi izveli privodjena lica, okrivljeni ga je jedanput
udario nogom u predjelu stomaka, govoreći  "jebem li vam majku policijsku,
pičke jedne, koga će te vi da privodite". Takodje, je istakao da ih je svjedok
Č. D. psovao. Ističe da su okrivljeni i ova dva lica kritične prilike kod sebe
imali flašu od 2 litra sa pivom i bili su u vidno pijanoms tanju i svi
neuredni i prljavi.
            Svjedok - oštećeni M. Z. u svom iskazu na zapisniku od dana 16.11.2011. godine je istakao da je kritičnog dana zajedno sa kolegama oštećenim B. V. i J. M. po prijavi L. R. iz sela B. krenuo sa službenim vozilom pa kada su došli blizu kuće L. primijetili su 3 lica na putu i kada su izašli iz vozila prepoznali su da se radi o okrivljenom K. D., Č. D. i J. K., pa je oštećeni B. pozvao lica da pridju kako bih legitimisali i pregledali. Tada su se okrivljeni K. i svjedok Č. udaljili u pravcu kleka i rastinja iznad puta dok je J. K. prišao njihovom vozilu. Njihov kolega J. je pošao u pravcu njih dvojice kojom prilikom je pronašao svjedoka Č. doveo ga i smjestio u policijsko vozilo dok je okrivljeni gadjao kamenjem u  pravcu njih i službenog vozila govoreć im "jebem vam majku policijsku", a čuo je da je jedan kamen udario u službeno vozilo dok je drugi kamen pogodio njega u predjelu lijeve nadlaktice. Nakon toga oštećeni B. je pomoću bateriske lampe krenuo u pravu okrivljenog i istog pronašao sakrivenog u klekama i niskom rastinju, priveo ga u vozilo. Došli su u krug policije pa je kolega B. otvorio zadnja vrata kako bi izveli privedena lica pa ga je tada okrivljeni jedanput udario nogom u predjelu stomaka govoreći "jebem li vam majku policijsku, pičke jedne, koga će te vi da privodite", a tada je i svejdok Č. ih psovao. Okrivljeni i njegovo društvo su imali flašu od piva i djelovali su pijani i prljavi.
            Svjedok - oštećeni J. M. je istakao da je kritičngo dana pošao u selo B. zajedno sa kolegama B. V. i M. Z. službenim vozilom policije pošto su dobili zadatak da po prijavi L. R. provejere koja su mu lica lupala na vrata i prozore kuće. Došli su na lice mjesta i sa glavnog puta skrenuli na jedan makadamski put i tu su primijetili 3 lica pa kada su izašli iz vozila prepoznali su da se radi o okrivljenom K. D., zatim svjedoku Č. D. kao i J. K. Kolega B. ih je pozvao da pridnju službenom vozilu pa je J. odmah prišao dok su okrivljeni i svjedok Č. pobjegli iznad puta i sakrili se u kleke i nisko rastinje. Dalje ističe da je on pošao u njihovom pravcu kojom prilikom je sustigao svjedoka Č. D. i istog uhvatio i doveo do policijskog vozila i smjestio ga u vozilo dok je okrivljeni počeo gadjati kamenjem u pravcu njih  i službenog vozila govoreći "jebem vam majku policijsku", pa je čuo da je jedan kamen pogodio u službeno vozilo, a drugi kamen je udario njihovog kolegu - oštećenog M. Z. u predjelu lijeve nadlaktice. Nakon toga oštećeni B. i M. pomoću bateriske lampe kreću u pravcu okrivljenog istog pronalaze skrivenog u niskom rastinju i klekama i privode ga u službeno vozilo, a nakon toga svu trojicu privode u krug UP PJ P. Oštećeni B. V. je otvorio zadnja vrata kako bi izveli privedena lica, a okrivljeni ga je  jedanput udario nogom u predjelu stomaka govoreći "jebem li vam majku policijsku, pičke jedne koga će te vi da privodite", a psovao ih je i svjedok Č. D. Okrivljeni i njegovo društvo su sa sobom imali flašu piva i djelovali su pijani, a bili su neuredni i prljavi.
            Sud je u cjelosti prihvatio iskaze svjedoka - oštećenih pošto su po mišljenju suda oštećeni objektivno svjedočili i iz čijeg svjedočenja je sud pouzdano zaključio da je okrivljeni napao na službena lica - oštećene na način što je gadjao kamenjem u njihovom pravcu, pogodio kamenom oštećenog M. Z. u predjelu lijeve nadlaktice, pogodio kamenom njihovo službeno vozilo, i na kraju udario u predjelu stomaka nogom oštećenog B. V. Dakle, u radnjama okrivljenog stekli su se svi bitni elementi bića krivičnog djela koje se okrivljenom stavlja na teret.
            Svjedok - Č. D. je na glavnom pretresu istakao da živi u P. te da je tačna činjenica da je on dana 23.10.2011. godine oko 01,00 časova bio zajedno sa okrivljenim kao i J. K. iz U. u mjestu B. gdje su njih trojica prije toga pravili roštilj. Kada su krenuli sa tog mjesta gdje su pravili roštilj odjednaput su se upalili farovi i neko je povikao  "stoj", pa pošto on nije smio da stane, počeo je da
-4-  
bježi jer nije znao o kome se radi niti je znao da je to policija. Odmah na
licu mjesta policija je uhvatila J. K., a okrivljenog su uhvatili nakon što su
prvo uhvatili njega dok je bježao. Ističe da su pobjegli tu odmah blizu neke
kleke gdje su i bili iznad puta. Posebno ističe da okrivljeni nikoga nije ni
udarao niti koga vrijedjao niti gadjao kamenjem, niti bilo šta drugo već su
sva trojica mirno privedeni u stanicu policije i nisu pravili nikakve probleme
kao ni okrivljeni. Napomenuo je da su on i okrivljeni oglašeni krivim i
osudjeni na 10 dana zatvora u prekršajnom postupku kod Područnog organa za
prekršaje, a nije mu jasno zbog čega su dobili taj zatvor. Još jedanput je
napomenuo da okrivljeni niti je gadjao policiju niti ih je vrijedjao niti
psovao niti bilo šta drugo radio što je navedeno u optužnom predlogu.
Napomenuo je da je bio mrak kada su bježali, a takodje ističe da je policija
okrivljenog uhvatila tu u blizini njih, ali pošto je bio mrak nije mogao da
vidi gdje. Još jedanput napominje da nije vidio da je okrivljeni bilo koga
udarao niti vrijedjao, niti gadjao kamenjem.
            Sud je u cjelosti odbacio iskaz ovog svjedoka koji je po mišljenju suda svjedočio kako bi olakšao položaj okrivljenog radi izbjegavanja krivične odgovornosti pošto su dobri drugovi i pošto je bio zajedno u društvu sa okrivljenim.
            Iz službene zabilješke UP PJ P. od 23.10.2011. godine sud je zaključio da su sva trojica oštećenih sačinili službenu zabilješku te da su u istoj upravo naveli sve što su istakli kako na glavnom pretresu tako i na zapisniku pred zamjenikom ODT-a i to da je okrivljeni gadjao kamenjem put policijskog vozila da je jedanput kamenom pogodio oštećenog M. Z. u predjelu lijeve nadlaktice te da je takodje pogodio kamenom u službeno vozilo policije i na kraju da je u krugu PJ P. dok je oštećeni B. otvarao vrata od vozila okrivljeni ga je udario nogom jedanput u predjelu stomaka psujući i govoreći jebem li vam majku policijsku, pičke jedne koga će te vi da privodite.
            Uvidom u fotoelaobrat UP PJ P. br. 523/11 od 23.10.2011. godine sud je zaključio da se na vozilu policije marke "M." jasno vidi mjesto gdje je okrivljeni pogodio kamenom u vozilo, a takodje, se jasno vidi otisak obuće okrivljenog kada je udario oštećenog B. V. u predjelu stomaka, a takodje se jasno vidi otisak kamena na lijevoj nadlaktici oštećenog M. Z. gdje ga je okrivljeni pogodio kamenom.
            Iz izvještaja iz kaznene evidnecije za okrivljenog sud je utvrdio da je okrivljeni do sada osudjivan kao punoljetno lice 18 puta za razna krivična djela te da je do sada proveo u zatvoru desetak godina.
            Kod ovakvog činjeničnog stanja, na osnovu svih izvedenih dokaza, a prevshodno na osnovu iskaza oštećenih, službene zabilješke i fotoelaborata sud je nedvosmisleno utvrdio  da je okrivljeni izvršio krivično djelo koje mu se stavja na teret, a na način mjesto i vrijeme kako je to bliže opisano u izreci ove presude. Dakle, sud je pouzdano utvrdio da je okrivljeni napao na slaužbena lica dok su izvodili službenu radnju privodjenja okrivljenog kao i svjedoka Č. D. i J. K. na način što je gadjao kamenjem u pravcu oštećenih, jedanput kamenom pogodio u službeno vozilo policije, jedanput pogodio kamenom oštećenog M. Z. u predjelu lijeve nadlaktice i na kraju jedanput nogom udario oštećenog B. V. u prdjelu stomaka u krugu UP PJ P. prilikom izvodjenja okrivljenog i njegovog društva iz vozila.
            Prilikom odredjivanja vrste kazne i prilikom odmjervanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju prema okrivljenom jedino opravdano izreći kaznu zatvora što je sud i učinio i izrekao mu kaznu zatvora u trajanju od 8 mjeseci smatrajući da je ista kazna adekvatna i primjerena stepenu društvene opasnosti, samog učinioca kao i nastalim posledicama, a sud je takodje mišljenja da ista krivična snakcija prema okrivljenom predstavlja onu mjeru koja je neophodna da bi se prema njemu psotigla svrha kažnjavanja. Pri tome sud nije našao nijednu olakšavaju okolnost koja stoji na strani orkivljenog dok mu je kao otežavajuće okolnosti našao to da je okrivljeni ranije kao punoljetno lice osudjivan 18 puta za razna krivična djela te da je do sada odležao desetak godina  
-5-  
zatvora, da nije priznao izvršenje djela te da su se oštećeni pridružili
krivičnom gonjenju protiv njega.
            U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSVNOVNI SUD U PLJEVLJIMA
dana 09.12.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA: protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
6x u predmet  