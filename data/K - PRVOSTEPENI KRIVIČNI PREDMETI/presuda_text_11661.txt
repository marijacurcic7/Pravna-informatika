 
                                                                                                        K.br.198/11

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog G. J.iz P. zbog krivičnog djela kradja iz čl.239. st.1. Krivičnog zakonika po optužnom predlogu ODT Pljevlja Kt.br.278/11 od 14.10.2011. godine, nakon održanog glavnog i javnog pretresa u prisustvu zamjenika ODT Djurović Veljka i oštećenog Z. D. iz P., a u odsustnosti uredno pozvanog okrivljenog dana 07.11.2011. godine, donio je i javno objavio

P R E S U D U 
        Okrivljeni **G. J.** , JMBG ... od oca N. i majke S. rodjena R., rodjen .... godine u P., gdje i živi ul. P. ..., državljanin, CG, govori crnogrski jezik, automehaničar, oženjen, otac jednog maloljetnog djeteta, završio srednju školu, srednjeg imovnog stanja, ranije osudjen presudom Višeg suda u Bijelom Polju K.br.91/09 od 28.12.2009. godine zbog krivičnog djela iz čl.300. st.1. KZ CG, osudjen na kaznu zatvora u trajanju od 6 mjeseci, istu izdržao tokom 2010. godine i presudom Osnovnog suda u Kolašinu K.br.45/11 od 22.06.2011. godine zbog krivičnog djela kradja iz čl. 239. st.1. Krivičnog zakonika izrečena mu novčana kazna u iznosu od 400,00 eura.

K r i v   j e 
        Što je :  
        dana 13.10.2011. godine oko 09,30 časova u ul. M. ... u P. iz Veterinarske ambulante "F. v." DOO vlasništvo oštećenog Z. D., oduzeo 415,00 eura u namjeri da prisvajanjem naznačenog novca sebi pribavi protivpravnu imovinsku korist, na način što je po ulasku u ambulantu iskoristio trenutno odsustvo oštećenog Z. te prošao za pult potom otvorio fioku i iz iste oduzeo 415,00 eura i oduzeti novac stavio u džep od bermuda, pa nakon dolaska oštećenog Z. i kraćeg razgovora sa istim, napustio ambulantu i time sebi pribavio protivpravnu imovinsku korist u iznosu od 415,00 eura za koji iznos je oštećeni Z. D.,  
        čime je izvršio krivično djelo kradja iz čl.239. st.1. Krivičnog zakonika,

-2-  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36. i 42. Krivičnog zakonika te članova 226. i 229. ZKP CG

O S U D J U J E 
        Na kaznu zatvora u trajanju od 2 mjeseca (dva mjeseca).  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.278/11 od 14.10.2011. godine optužilo je okrivljenog G. J. iz P. zbog krivičnog djela kradja iz čl.239. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Svjedok - oštećeni Z. D. u završnoj riječi je istakao da se ne pridružuje krivičnom gonjenju protiv okrivljenog niti ističe imovinsko-pravni zahtjev pošto mu je oduzeti novac vraćen.  
        Okrivljeni G. J. u svoju odbranu pred zamjenikom ODT na zapisnik od dana 13.10.2011. godine je istakao da živi u P. te da jezaposlen kao automehaničar. Dalje dodaje da je ljubitelj pasa i vlasnik je jednog psa rase "P.-b.l" star oko 3 mjeseca. Prije nekoliko dana od dogadjaja vodio je psa u P. radi kupiranja ušiju, pa je danas pošao do privatne vererinarske ambulante vlasništvo Z. D. radi previjanja i kontrole stanja ušiju kod psa. Psa je vodio na povodcu. U naznačenu ambulantu ušao je negdje oko 09,30 časova i u ambulanti niko nije bio. Dalje ističe da nezna šta se sa njim desilo pa je prošao iza prodajnog pulta izvukao drvenu fijoku i vidio da se u njoj nalazi novac u papirnim apoenima pa je isti novac uzeo ne znajući o kojoj se sumi radi. Oduzeti novac stavio je u džep od bermuda koje je imao na sebi. Nakon kraćeg vremena iz druge prostroije se pojavio vlasnik ambulante koga zna po priči da se zove D. i da drži veterinarsku ambulantu, pa mu je on ispričao zbog čega je došao u ambulantu, a nakon toga mu je oštećeni rekao da ne može izvršiti pregled pasa jer je u Crnoj Gori zabranjeno kupiranje ušiju pasa. Kada se zahvalio oštećenom otišao je iz ambulante vodeći psa kući. Kada je došao kući oduzeti novac je izvadio iz bermuda isti nije brojao i stavio ga na frižider. Nakon 2-3 sata kod njega kući je došla policija i rekli su mu da podje sa njima što je i učinio. U stanici policije su ga pitali da li je oduzeo novac pa je on odmah priznao izvršenje naznačenog krivičnog djela. Sa inspektorom D. D. je pošao kući jer je prethodno oduzeti novac ostavio kući na frižideru, uzeo je novac i predao ga inspektoru D. Nakon ovoga vratili su se u policiju i inspektor D. mu je dao potvrdu o privremenom oduzimanju naznačenog novca koju potvrdu je i potpisao. Još jedanput napominje da u cjelosti priznaje izvršenje krivičnog djela te da mu ovo sve teško pada jer je oženjen i ima porodicu, a teško mu je i zbog roditelja. Spreman je i da se izvini oštećenom i čim ga prvi put vidi to će i učiniti. Posebno je napomenuo da je kritične prilike bio u trijeznom stanju znači nije konzumirao alkohol.  
        Današnji glavni pretres je održan u odsutnosti uredno pozvanog okrivljenog.  
        U dokaznom postupku sud je saslušao svjedoka - oštećenog Z. D., pročitao potvrdu UP PJ P. br. 03-240/11-9891/4 od 13.10.2011. godine  o privremenom oduzimanju novca u iznosu od 415,00 eura u naznačenim apoenima, pročitao potvrdu UP PJ P. br. 03-240/11/9891/5 od 13.10.2011. godine o vraćanju novca u iznosu od 415,00 eura oštećenom, izvršio uvid u dva fotoelaborata UP PJ P. br. 506/11 od 13.10.2011. godine, pročitao izvještaj UP PJ P. o kriminalističko-tehničkom pregledu lica mjesta od 13.10.2011. godine i

-3-  
pročitao izvještaj iz KE za okrivljenog br. 03-245/11-10181/2 od 24.10.2011.
godine  izdata od strane U PJ P.
            Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti, a imajući u vidu i odbranu okrivljenog sud je pouzdano utvrdio da je okrivljeni G. J. iz P. izvršio krivično djelo koje mu se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima kao i na osnovu potpunog priznanja okrivljenog.
            Naime, svjedok - oštećeni Z. D. je istakao pred zamjenikom ODT-a da je vlasnik privatne Veterinarske ambulante "F. - v." DOO koja se nalazi u ul. M. ... u P. Kod njega je zaposlen M. M. veterinarski tehničar koji je izuzetno dobar radnik. Dana 13.10.2011. godine kada je M. došao na posao, a to je bilo nešto oko 08,00 časova isti je prekontrolisao pazar i rekao mu da u pultu u fioci ima novca u iznosu od 430,00 eura i to 415,00 eura u papirnim apoenima, dok je ostatak od 15,00 eura bio u kovanicama. Nakon kraćeg vremena M. je otišao na teret, a on je prešao u drugu prostoriju - kancelariju i tu je na računaru završavao neke poslove. Dok se nalazio na računaru začuo je slabiji tup udarac pa je pomislio da se napolju nešto dešava, ustao i pošao u ambulantu i vrata izmedju kancelarije i ambulante bila su malo oškrinuta, pa kada je otvorio vrata vidio je čovjeka sa psom u ambulanti. Taj čovjek je držao psa na lancu, a pas je na glavi imao zavoj previjen preko ušiju. Radilo se o psu rase "P.-b.". Tog čovjeka ranije nije poznavao. Tražio je od njega da previje uši psu jer je vršio kupiranje ušiju psu u P. Dalje objašnjava da je u Crnoj Gori zabranjeno kupiranje ušiju i repa psima, pa je odbio da izvrši kontrolu odnosno previjanje psa. Nakon toga je napustio ambulantu, a on mu je dao jedan zavoj za koji mu je platio 1,00 euro. Zatim je napustio prostoriju, a on se vratio u kancelariju. Nakon njegovog odlaska prošlo je 15-20 minuta, u medjuvremenu nije niko ulazio u ambulantu, pošao je da preda pazar, pa kada je otvorio fioku od pulta vidio je da u fioci nema papirnih novčanica. Metalni apoebni su bili u jednoj kutiji pa je kontrolisao u fioci da nije negdje novac zabačen, ali ga nije bilo. Odmah je posumnjao da je novac oduzeo čovjek koji je dovodio psa. Sumnju je izrazio sa tim što nije čuo zvono cjevčica na vratima kada je isti ulazio i što je istog našao u ambulanti kada je izlazio iz kancelarije. Objašnjava da je tog čovjeka zatekao bliže pultu gdje nije imao potrebe da prilazi. Odmah je telefonom pozvao dežurnog policjaca nadležnog za njegov kvart, opisao mu lice koje je bilo kod njega u ambulanti i izrazio sumnju na to lice. To lice je opisao da je na sebi imalo žućkastu jaknu starosti oko 25 godina, punije gradje, okrugle glave, krupnih svijetlih očiju visine oko 1,80 m. Nakon toga su ga obavijestili da su pronašli lice koje je to uradilo i da je to G. J. Nakon toga policijski službenik Dj. H. mu je vratio novac u iznosu od 415,00 eura koji mu je bio oduzet od strane G. J.
            U završnoj riječi je istakao da se ne pridružuje krivičnom gonjenju protiv okrivljengo niti ističe imovinsko pravni zahtjev pošto mu je novac vraćen, a okrivljeni mu se lično i izvinio.
            Sud je u cjelosti prihvatio iskaz svjedoka - oštećenog smatrajući da je oštećeni veoma objektivno svjedočio, a inače njegove navode je potvrdio u potpunosti i sam okrivljeni u svojoj odbrani.
            Iz potvrde UP PJ P. o privremenom oduzimanju novca u iznosu od 415,00 eura sud je zaključio da je od okrivljenog oduzet novac u papirnim apoenima u ukupnom iznosu od 415,00 eura i to 3 novčanice od po 50,00 eura, 7 novčanica  od po 20,00 eura, 10 novčanica od po 10,00 eura i 5 novčanica od po 5,00 eura.
            Iz potvrde o vraćanju novca sud je zaključio da je oštećenom isti novac vraćen 13.10.2011. godine.
            Iz izvještaja o kriminalističko tehničkom pregledu lica mjesta sud je zaključio da je policija izvršila uvidjaj te da je fotografisala lice mjesta što se zaključuje iz dva fotoelaborata.
            Iz izvještaja iz kaznene evidencije za okrivljenog izdat od strane UP PJ P. br. 03-245/11-10181/2 od 24.10.2011. godine se zaiključuje da je okrivljeni do sada dva puta osudjivan i  
-4-  
to presudom Višeg suda u Bijelom Polju K.br.91/09 od 28.12.2009. godine zbog
krivičnog djela iz čl. 300. st.1. Krivičnog zakonika i osudjen na kaznu
zatvora od 6 mjeseci pa je i kaznu izdržao i presudom Osnovnog suda Kolašin
K.br.45/11 od 22.06.2011. godine zbog krivičnog djela iz čl.239. st.1.
Krivičnog zakonika gdje mu je izrečena novčana kazna.
            Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljengo sud je utvrdio da je okrivljeni G. J. iz P. izvršio krivično djelo koje mu je optužnom predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Dakle, u radnjama okrivljengo stiču se svi bitni elementi bića krivičnog djela jer je pouzdano utvrdjeno da je okrivljeni u namjeri da sebi pribavi protivpravnu imovinsku korist oduzeo iz fioke u Veterinarskoj ambulanti iznos od 415,00 eura u raznim apoenima papirnog novca.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju radi krivično-pravne zaštite protiv okrivljenog jedino opravdano izreći kaznu zatvora što je sud i učinio i izrekao mu kaznu zatvora u trajanju od 2 mjeseca smatrajući da je ista kazna u tom iznosu adekvatna i primjerena stepenu društvene opasnosti konkretno učinjenog djela samog učinioca kao i nastalim posledicama te da ista kazna prema okrivljenom predstavlja onu mjeru koja je neophodna da bi se prema njemu postigla svrha kažnjavanja predvidjena u članu 32. Krivičnog zakonika. Kao otežavajuću okolnost sud je okrivljenom uzeo u obzir činjenicu da je ovo krivično djelo izvršio u specijalnom povratu, pošto je ranije za isto krivično djelo pravnosnažno osudjen presudom Osnovnog suda u Kolašinu K.br. 45/11 gdje mu je izrečena novčana kazna. Kao olakšavajuću okolnost sud je okrivljenom uzeo u obzir činjenicu da je okrivljeni priznao izvršenje krivičnog djela, da je novac vraćen oštećenom, te da se oštećeni nije pridružio krivičnom gonjenju protiv njega.
            U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 07.11.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
6x u predmet  