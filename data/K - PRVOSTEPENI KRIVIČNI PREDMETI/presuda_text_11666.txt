![](http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/519px-
Coat_of_arms_of_Montenegro.svg.png)
K.br.124/12 
U IME CRNE GORE 
                    Osnovni sud u Pljevljima,  kao prvostepeni krivični sud,  po sudiji Ljiljani  Popović, uz sudjelovanje zapisničara Zore Leković, u krivičnom predmetu protiv optuženog P.B.iz P., koga brani advokat G.M., zbog krivičnog  djela šumske kradje iz čl.324 st.1 Krivičnog zakonika a po optužnom predlogu ODT Pljevlja Kt.br.217/12 od 03.09.2012. godine,nakon održanog glavnog i javnog pretresa u prisustvu zamjenika ODT Pljevlja

Djurović Veljka, optuženog P. B. i branioca optuženog  advokata G. M.dana
28.11.2012.  godine,  donio je i javno  objavio  
P R E S U D U 
                    Optuženi **P. B., JMBG ......,** od oca M. i majke A.rodjene C., rodjen u P.dana .....godine sa prebivalištem u P., Ul.B., državljanin CG, oženjen, otac dvoje maloljetno djece, zaposlen u  Agenciji za obezbedjenje "M.",pismen,završio srednju školu, govori srpski jezik, razumije crnogorski jezik, srednjeg imovnog stanja, neosudjivan.

K R I V     J E 
                    **Što je :**

                     Tokom proljeća pa do početka mjeseca avgusta 2012.godine u državnoj šumi zvana "D. k."  u odelenjima broj 10 i  broj 19 GJ V. 1, opština P.,oborio radi kradje 102 stabla bukve,graba i hrasta  ukupne drvne mase 47,97 m3 oštetivši U. za š. PJ P.  za  iznos od 383,44 €,

                    **čime je izvršio krivično djelo   šumske kradje iz čl.324 st.1  Krivičnog zakonika,**

                    pa mu sud  na osnovu već citiranog zakonskog propisa te primjenom članova 4,13, 15,32, 36 ,39,42, 52,53 i 54 KZ  te čl.226,229,239 i 374 ZKP-a, **i z r i č e**

USLOVNU OSUDU 
                    Sa kojom se optuženom utvrdjuje kazna zatvora  u  trajanju od  30 (trideset) dana i istovremeno odredjuje  da se ista neće izvršiti  ako optuženi u roku  od jedne godine dana  ne izvrši novo krivično djelo.


                     Istovremeno  sud optuženom izriče novčanu kaznu  u iznosu od 200 (dvesta) €  koja će se u slučaju nenaplativosti  zamijeniti kaznom zatvora  tako što će se za svakih započetih 25,00 €  novčane kazne  odrediti jedan dan  zatvora.

                      Izrečenu novčanu kaznu optuženi je dužan platiti u roku od 3 (tri) mjeseca po pravosnažnosti presude.

                    Optuženi  je dužan  platiti ovom sudu na ime  paušala  iznos od  27,50 €,

                    a ovo u roku od   15.dana po pravosnažnosti presude  pod prijetnjom prinudnog izvršenja.

                     Imovinsko pravnog zahtjeva  nije bilo.

O b r a z l o ž e nj e 
                    Osnovno državno tužilaštvo u Pljevljima optužnim predlogom Kt.br.217/12 od 03.09.2012. godine koji je  zamjenik ODT Pljevlja precizirao na glavnom pretresu, optužilo je P. B., da je izvršio krivično djelo šumske kradje iz čl.324 st.1 Krivičnog zakonika tako što je  u državnoj šumi zvana "D. k." u odelenjima broj 19 i broj 10 GJ V. 1 opština P.tokom proleća  pa do početka mjeseca avgusta 2012.godine posjekao 22 stabla  bukve, graba i hrasta ukupne drvne mase 47,93 m3 oštetivši U.z. š. za iznos od 384,44 €. Zamjenik ODT Pljevlja u završnoj riječi   predložio je da  sud  optuženog  oglasi  krivim  i osudi po zakonu za krivično  djelo stavljeno mu na teret.

                    Oštećena U. z. š. PJ P. iako  je uredno pozvana nije pristupila na glavni pretres  niti je pisanim podneskom  postavila imovinsko pravni zahtjev.

                      Optuženi P. B. u odbrani datoj na glavnom pretresu ne priznajući izvršenje krivičnog djela ni svoju krivicu  navodi  da nije uradio  to što mu se stavlja na teret kao i da je  05\. ili 06.avgusta 2012.godine otišao sa porodicom kod sestre u B. gdje je bio nedelju dana  a onda iz B. u S. u tazbinu gdje se zadržao isto nedelju dana. Od prilike zna gdje je državna šuma "D.k." i  nije izvršio sječu u državnoj šumi ali jeste posjekao  4 stabla hrasta  u svojoj privatnoj šumi  koju zovu "G." i koja je od prilike  300 do 400 m  udaljena  od državne šume"D. k.".Prije nego što je posjekao ova 4 stabla u svojini zvao je šumara B. da mu izvrši doznaku tih stabala  a šumar mu rekao da posiječe stabla a da će on doći da ih  čekićuje  pa je posjekao ta 4 stabla  i na svojoj livadi  ih isjekao u trupce, posjekao  ih je u junu mjesecu ove godine  i skoro dva mjeseca čekao da lugar dodje i da ih čekićuje  i kako lugar nije došao  on je  u septembru mjesecu  stabla otjerao kući,   iscijepao i složio. Ova 4 stabla je morao posjeći i bez čekića  jer je morao pripremiti ogrev za roditelje koji žive u selu Z. i koji su bolesni, otac boluje od raka grla  a majka je psihički bolesnik. Tvrdi da nije posjekao stabla u državnoj svojini  kao i da je krajem avgusta  kod njegovih  roditelja dolazio lugar B., on tog dana nije bio kući  a sjutradan je  lugar B.  dolazio sa V. N. ali on opet nije bio kući. Kad su V. i B. dolazili kod njegovih roditelja  on još nije  bio dotjerao trupce od 4 stabla hrasta  i oni su ih našli na livadi gdje ih je isjekao  i našli su i panjeve od ta 4 stabla i to  pedesetak metara od mjesta  gdje je bio isjekao trupce. To su mu rekli roditelji. Trupce od 4  hrasta koja je posjekao u svojini prevezao mu je traktorom  komšija  S. M.jer ni on ni njegovi roditelji nemaju ni traktor  niti bilo kakvo vozilo kojim se može prevoziti teret. Sječu svojih stabala je izvršio motorkom. Kad su lugar B. i V.N.dolazili kod njegovih roditelja  njegovi  roditelji nijesu imali  bilo kakva drva kod kuće,  lugara  je on  zvao  više puta  da dodje  i čekićuje ta  4 stabla, lugara je jedanput zvao i njegov otac  a lugar nije htio doći  i ako je govorio da će doći čak i kad je dolazio da  komšijama doznači  komšije su mu govorile da doznači i  njemu  zbog bolesti njegovog  oca ali on to nije htio  iz razloga  što je prošle godine  njegov otac prodao  bukovinu iz svojine  zbog bolesti da bi se liječio S. T. a  T. nije  platio doznaku lugaru za tu bukovinu.  Tošiću je ta bukovina bila prodata u stablima  tako da je T. vršio i sječu i vuču. Ta  4 stabla koja je posjekao  bila su na obodu njegove livade koju zovu "I. v. nj.".

                    Branilac optuženog  u završnoj riječi  ističući  da ni jednim dokazom u postupku nije utvrdjeno  da je optuženi počinio krivično djelo koje mu se stavlja na  teret predložio je  da ga sud oslobodi od optužbe  a nakon pravosnažnosti presude  naknadi mu troškove krivičnog postupka.

                    Optuženi P. B. u završnoj riječi je usvojio odbranu svog branioca  u cjelosti.

                     U dokaznom postupku sud je saslušao svjedoke B. D., V. N., P. M. i S. M., pročitao prijavu  za  šumsku krivicu  U. z. š. PJ P. broj 981 od 16.08.2012.godine,pročitao izvještaj U. z. š. broj  978 od 16.08.2012. godine o bespravnoj sječi sa lugarskog reona B.D. i pročitao izvod iz KE za optuženog.

                    Nakon provedenog dokaznog postupka i ocjene izvedenih dokaza  i to kako  svakog pojedinačno  tako i u medjusobnoj povezanosti ovaj sud je  utvrdio činjenično stanje  bliže opisano izrekom ove presude.

                    Naime,  javna optužba  stavlja na teret optuženom da je na štetu  U.z. š. P.  izvršio krivično djelo šumske kradje  iz čl.324 st.1 Kz tako što je tokom proljeća  pa do početka avgusta mjeseca 2012.godine  u državnoj šumi zv."D. k." i to u odjelima broj 10 i 19  GJ V. 1 posjekao102 stabla bukve, graba i hrasta  ukupne drvne mase 47,93 m3 i time oštetio U. z. š. za iznos od 383,44 €.

                     Optuženi P.B.  negira izvršenje krivičnog djela  tvrdeći da nije  izvršio sječu u državnoj šumi  zv."D. k."  već da je  u  parceli koja je svojina njegovog oca  posjekao 4 stabla hrasta  i to bez doznake  obzirom da  lugar B. i ako su ga on i otac više puta pozivali  da izvrši doznaku tih stabala u svojini  nije  izvršio doznaku. Ta 4 stabla u svojini  je morao posjeći  kako bi obezbijedio ogrev roditeljima  koji su  bolesni.

                     Provjeravajući  osnovanost javne optužbe kao i odbranu okrivljenog  sud je izveo  predložene dokaze.

                    Svjedok  B. D., reonski lugar na području  državne šume "D. k."  je kazao  da je dana 09.08.2012.godine zajedno sa  šumarskim tehničarom G. R. otišao u provjeru šume u privatnoj šumi svojina optuženog gdje su našli bespravnu sječu  ali nijesu utvrdilki koliko je stabala posječeno u privatnoj svojini oca optuženog. U šumi su našli granje a drva su otjerana  i vidjelo se  da je tegljačem izvlačeno  na put blizu kuće R.. Tu sječu je izvršio T.S. kome su optuženi i njegov otac to dali. Dalje  je kazao da je drugi dan  bio u obilasku reona  i na putu koji je prošle godine prokopan kroz imanje optuženog i njegovog oca našao je složena drva - trupce i vidio trag vuče  iz državne šume, vidjelo se da su drva vučena sa konjem pa je otišao tragom  i vidio da je izvršena bespravna sječa  u dva odjela, u odjelu 19 je bilo posječeno 69 stabala  a u odjelu broj 10 posječena  33 stabla a broj posječenih stabala je utvrdio kada je zajedno sa V.  N. bio u kontroli  i premjeru panjeva. Kazao je  da je odmah  obavijestio preduzeće o bespravnoj sječi te da je dana 11.08.2012.godine izašao na lice mjesta sa V.N. gdje su izvršili mjeru panjeva i brojevima označili panjeve bespravne sječe  i tada utvrdili broj bespravno posječenih stabala. Kad su naišli na kuću oca optuženog, optuženi nije bio kući već samo njegovi roditelji i otac optuženog je nudio  da se plati ta masa  drva iz državne šume. Kazao je da put koga nije bilo do prošle godine vodi kroz imanje  oca optuženog te da je kapija  kuće optuženog  na 5m od puta  a otac optuženog je nudio da plati drvnu masu i tim putem nije mogao proći  niko osim oni jer je  put prepriječen  kapijom.  Posle  kuće oca  optuženog više nema kuća. Kad su tog dana on i N. bili u kontroli ovog reona  na livadi oca optuženog  našli su oko 4m hrastovih trupaca  koji su posječeni u 10 odjeljenju jer je bio vidan trag vuče sa konjem  a otac optuženog ima konja. Ovu sječu  nije mogao izvršiti otac okrivljenog  jer je on mnogo  bolestan čovjek. Jedan dio posječenih stabala u  10 odjeljenju je bio na licu mjesta  odnosno  osim 4m  koja su našli  na putu  sva posječena  stabla  su i dalje bila u odjelu 10 dok je iz odjela 19 veći dio otjeran.I iz odjela 19 je postojao trag konjske vuče.Obzirom na starost panjeva sječa  102 stabla u ova dva odjela  je izvršena  u toku proljeća  i u toku ljeta  2012.godine. Tačno je da nije vidio optuženog  ni da siječe ni da vuče  stabla iz ova dva odjela a u ova dva odjela  nije bilo druge bespravne sječe osim ovih  102 stabla.Oba odjela se vide od kuće optuženog  i trag vuče  konjem iz  odjela broj 19 je bio vidan do potoka, taj trag je kratak  dok je trag vuče konjem  iz odjela 10  duži, možda je bio dugačak i 50m. Drvna masa nije  mogla  ni jednim drugim putem  osim novoprokopanim biti otjerana.Nije tražio od oca optuženog  da plati doznaku već je to otac optuženog  sam ponudio da mu  se ne predaje prijava na sina. Svjedokinja V. N. je  izjavila  da je dana 11.08.2012.godine po nalogu predpostavljenog zajedno sa lugarom B. D. izašla na teren u državnu šumu "D.k." kako bi izvršili mjerenje  bespravno posječenih stabala.U odjeljenju broj 19 su našli panjeve  od 69 bespravno posječenih stabala graba, bukve i hrasta u ukupnoj drvni masi od 44,28 m3 i  osim nekih  osječaka  iz ovog odelenja su posječena stabla bila otudjena. U odjeljenju broj 10 našli su panjeve  od 33 bespravno posječena stabla hrasta,  od kojih su  6 komada  bila samo osječena i ne obradjena  i stajala  pored panja  a  od prilike oko 3m3  trupčića  našli su pored novoprokopanog puta. Vidjelo se da se ne radi o istovremenoj sječi, u odjelu 10  sječa je bila u nazad  do mjesec dana a u odjelu broj 19  je sječa  bila izvršena   možda i prije  2 mjeseca. U povratku  iz šume  naišlu su na kuću  P.  jer su morali naići na njihovu kuću,  vozač im je otvorio vratnicu koja postoji preko puta i svratili su kod kuće P. pa je lugar B.pitao starijeg čovjeka koji je bolestan  ko je izvršio bespravnu sječu  a taj čovjek rekao da je velika nevolja  i da je to uradio njegov sin.Lugar nije pominjao odjele u kojima je izvršena bespravna sječa niti su provjeravali da li ima drva od bespravne sječe kod kuće P..Svjedokinja V. je kazala da nije vidjela  u odjelu broj 10 i 19  da je vuča vršena nekim motornim sredstvom, vidjela je da je  vuča vršena konjem. Bilo ko da je sjekao  morao je proći  putem na P. kuću.Svjedokinja je tvrdila da je kritične prilike ušla u reon broj 19 i  vidjela trag vuče konjem, neki trag je bio dug 50m a neki 10m i svi su vodili ka potoku  koji se nalazi na nekolka metra od  prokopanog puta. Tvrdila je da možda nije čula svaku riječ koju su izgovorili lugar B. i otac optuženog ali da je ono što je čula  izjavila  a tvrdila je  da je  u odjelu 19 bio vidan trag vuče konjem.

                    Svjedoci B.D. i V. N. su tvrdili da im je otac otpuženog rekao da je njegov sin izvršio  bespravnu sječu stabala u državnoj šumi pa je sud saslušao  u svojstvu svjedoka  oca optuženog P. M. koji je izjavio  da je teško bolestan  od karcinoma grla  i glavne vratne arterije kao i da od poslednjih 5 mjeseci skoro 4 mjeseca je proveo u krevetu u kući a dva puta je od lugara B. telefonom tražio da mu doznači ogrev  u privatnoj svojini  a jedanput je doznaku tražio lugaru  i optuženi. Nezna iz kojih razloga  ali uglavnom lugar B.je odbio da da tu doznaku govoreći da on ne doznačuje već da je to u nadležnosti  tehničara. Kako je lugar odbio da izvrši doznaku njegov sin je u livadi  zvanoj "I. v. nj." koja je njegova svojina  posjekao bez doznake  4 do 5 hrasta  i imao namjeru  da posiječe  desetak stabala ali je posjekao samo tih 4 do 5  a što je od prilike 4 do 5m drva.  Nezna da li je  ta stabla posječena u privatnoj svojini njegov  sin bio isjekao na trupce, uglavnom nije  ih bio dotjerao kući kad su kod njega došli  lugar B. i V.N.. Svjedok P. M. je dalje kazao da je tačno da je tada lugaru nudio da plati dozvolu  za drva koja je B. posjekao u privatnoj svojini  te da nije nudio da plati sječu u državnoj svojini jer tu  sječu on nije izvršio  a sa njegovim znanjem ni njegov sin B.. Od lugara i V.N. je čuo da postoji bespravna sječa u državnoj šumi. Kazao je da ima  motorku  i da je tom motorkom njegov sin posjekao stabla u privatnoj svojini kao i da posjeduje jednog konja koga koristi  za lične potrebe kao što je  oranje, vuča plašća, izvlačenje djubreta i dovlačenje  drva i konja nedaje nikom, koristi ga samo za lične potrebe. Ova stabla koja je njegov sin posjekao u privatnoj svojini do kuće je dovezao traktorom S. M..

                    Cijeneći  iskaze  svjedoka B. D., V.N. i P. M. sud u cjelosti prihvata kao istinite i nepristrasne iskaze svjedoka B. D. i V. N. smatrajući da su ovi svjedoci izjavili samo ono  što im je lično poznato odnosno  što su vidjeli na licu mjesta.Medjutim,iskaz svjedoka P. M.sud nije u cjelosti prihvatio kao  nepristrasan, naprotiv sud je mišljenja da je ovaj svjedok svojim kazivanjem htio  da pomogne svome sinu - optuženom kako bi olakšao položaj pred sudom. Nije sporna činjenica  da je  svjedok P. M. nudio  lugaru B.toga dana  da  plati doznaku, oko ove činjenice  saglasni su  iskazi svjedoka P.i svjedoka  B. i V.. Sporno je koju doznaku  je  nudio da plati  svjedok M.. On tvrdi da je nudio da plati doznaku za stabla posječena bez doznake u privatnoj svojini dok svjedoci B. i V. tvrde da je  P. M. ponudio  da plati doznaku za bespravno  posječena  stabla u državnoj šumi. Sud je mišljenja  da su svjedoci V. i B. bili istiniti u ovim svojim navodima  a da je svjedok P. pokušao da pomogne  svome sinu našta upućuje i zaključak  da je svjedok P.M.odbio  da se suoči sa svjedocima  B.D.i V.N.  navodeći da je to zbog bolesti  ali  ipak je uprkos bolesti svjedočio  u korist svoga sina.

                    Sud  dakle u cjelosti prihvata  kao istinite  i nepristrasne iskaze svjedoka B. i V. dok je iskaz svjedoka P. M.  po mišljenju suda smišljen u cilju  pomaganja optuženom  pa ga iz tog razloga sud  nije mogao prihvatiti.

                    Optuženi  je tvrdio  da mu je  ogrev koji je bez doznake posjekao  u privatnoj svojini  svoga oca  do kuće prevezao S. M. kao i da je S. lugaru B. govorio da izvrši doznaku  P.. Svjedok S.M.je  potvrdio da  u selu Z.  gdje živi P.M. ima vikendicu  i da je sa M. komšija a da M. sin B.živi u gradu. Dalje je kazao  da ga je negdje  u toku ljeta, jula ili avgusta mjeseca, optuženi pitao  da mu traktorom iz livade preveze drva do kuće u Z.  pa je pristao  i iz  livade  P.dotjerao jedan traktor hrastovih drva koja su bila  iscijepana u cjepanice i spremna  za loženje. Nezna da li su  stabla  od kojih  su ove cjepanice doznačena ili nisu  niti je to pitao optuženog. Nije mu poznato da postoji bespravna sječa u državnoj šumi "D. k.", put prolazi pored njegove  vikendice  i dok je on bio u vikendici nije vidio da su put  "D. k." ili iz "D. k."   provozili drva  a drugog puta nema. Kazao je i to  da kada je  u avgustu mjesecu  doznačivao ogrev u državnoj šumi  ali ne u "D.k."  govorio je lugaru B. i tehničaru G. da izvrši doznaku  i P. M. jer ga je to M. koji je teško bolestan zamolio  ali lugar i tehničar su rekli  da je već 16,00 časova, da je kasno i nijesu  izvršili doznaku  P.M..

                    Sud je cijenio i iskaz svjedoka S. i isti prihvatio  i kao istinit  i kao objektivan. Naime, svjedok je posvjedočio  da je  prevezao optuženom do kuće  traktor cjepanica  iz livade koja je vlasništvo oca optuženog  a u postupku je utvrdjeno da je optuženi  bez doznake posjekao  i stabla hrasta  u privatnoj svojini.Mejutim,  svjedok S.je izvršio  prevoz  ogreva  ali nezna  da li se radi  o doznačenom  ili nedoznačenom  ogrevu niti je to pitao optuženog.

                     Dakle,na osnovu jasnog i nepristrasnog iskaza svjedoka reonskog lugara B. D. i V. N. kao i na osnovu prijave za šumsku krivicu broj 981 od 16.08.2012. godine u postupku  je  nesumnjivo   utvrdjeno  da je optuženi P. B. izvršio  krivično djelo  šumske kradje  iz čl.324 st.1 Kz  koje mu se javnom optužbom i stavlja na teret,a  naime da je  u toku proljeća  pa do avgusta mjeseca  2012.godine  bez doznake  oborio  102 stabla  bukve,graba i hrasta  ukupne drvne mase 47,93 m3,vrijednosti 383,44 € u  državnoj šumi  zvanoj "D. k." i to u odjelu  broj 10 bespravno posjekao 33 stabla hrasta a u odjelu broj 19   bespravno posjekao  69 stabala  bukve, hrasta i graba  koja stabla je  iz odjela izvukao  konjem vlasništvo svoga oca  obzirom  da  su svjedoci B. i V. posjedočili  da su u ovim odjelima  bili vidni tragovi vuče konjem  a svjedok P. M.otac otpuženog  posvjedočio da posjeduje konja  koga koristi  samo  za lične potrebe, drugome  ga ne daje, da je  optuženi P. znao  da mu je za sječu potrebna doznaka  lugara i više puta  tražio doznaku  pa kako istu nije dobio  izvršio je sječu  bez doznake  u ovim odjelima  dakle  djelovao sa direktnim umišljajem  i u ovim radnjama optuženog  P.B.stiču se svi bitni elementi  bića krivičnog djela  šumske kradje  iz čl.324 st.2  u vezi st.1 Kz. Prilikom donošenja ovakve odluke  sud je cijenio  i navode svjedoka  B. i V. N. da oni nijesu vidjeli  da je optuženi  izvršio  sječu  i vuču  bespravno posječenih stabala iz odjela broj 10 i 19. Medjutim, svjedoci su  potvrdili da su vidjeli trag vuče  stabala  konjem, otac otpuženog  posjeduje konja i  stabla su izvlačena do potoka  koji se nalazi u neposrednoj blizini  novoprokopanog puta  kroz imanje  oca optuženog.  Otac optuženog je  teško bolestan, ponudio je lugaru B. da plati doznaku  za posječena stabla u državnoj šumi  i rekao da je sječu izvršio njegov sin  što dakle  sve upućuje na zaključak  da je optuženi P. B. izvršio  ovo krivično djelo pa ga je sud  kao umišljanog učinioca  oglasio krivim  i osudio po zakonu.

                    Prilikom  odlučivanja o vrsti i visini kazne  sud je  u  smislu čl.42 Kz cijenio  sve okolnosti  koje utiču  kako na vrstu tako i na visinu kazne  pa je u okviru opšte svrhe  krivičnih sankcija sud optuženom  utvrdio kaznu zatvora  u trajanju od 30 (trideset) dana i u smislu čl.52 Kz  istovremeno odredio  da se ista neće izvršiti  ako optuženi u roku  od jedne godine dana ne izvrši novo krivično djelo  jer je sud stekao ubjedjenje  da će se  i  samim  upozorenjem  uz   prijetnju kaznom  dovoljno  uticati na ovog optuženog  da više nevrši krivična djela i na taj  način postići svrha kažnjavanja.Ovo sa razloga što je optuženi  je porodičan čovjek, otac dvoje maloljetno djece koji do sada nije  dolazio  u sukob sa zakonom što je utvrdjeno iz izvoda iz KE za optuženog. Roditelji optuženog su  bolesni, otac  od karcinoma grla a majka psihički bolesnik pa bi  efektivnom kaznom zatvora  bila  ugrožena  i njihova  egzistencija pošto se optuženi  brine  o njima.  Ove činjenice  su  na strani optuženog  uzete kao olakšavajuće okolnosti. Kako je za ovo krivično djelo predvidjena i novčana kazna  to je sud  optuženom  izrekao novčanu kaznu u iznosu od 200,00 €  koja  predstavlja minimalnu novčanu kaznu smatrajući ovaj iznos adekvatnim.U smislu čl.39  Kz sud je odredio da optuženi  ovu novčanu kaznu  plati u roku od 3.mjeseca  po pravosnažnosti presude.

                    Shodno čl.226 i 229 ZKP-a  sud je obavezao  optuženog da  na ime  paušala  plati ovom sudu  iznos od 27,50 €  koji iznos je odmjeren obzirom na dužinu trajanja i složenost  krivičnog postupka   te  imovno stanje optuženog.

                      Imovinsko pravnog zahtjeva nije bilo.

OSNOVNI SUD U PLJEVLJIMA ,
Dana   28.11.2012.godine. 
Zapisničar,
S u d i j a,
Zora Leković
Ljiljana Popović  
PRAVNA POUKA:
                        Protiv ove presude dozvoljena je žalba u roku od 8.dana po prijemu
                        iste Višem sudu B. Polje, a preko  ovog suda.  
DOSTAVITI :
1 x ODT Pljevlja
1 x   Optuženom
1 x Braniocu optuženog   