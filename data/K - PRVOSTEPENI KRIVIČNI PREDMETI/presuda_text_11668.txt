K.br.170/10
U IME NARODA
             OSNOVNI SUD U ULCINJU, u vijeću sastavljenom od  sudije
Mirović Sanje, kao predsjednika vijeća i porotnika Kolari Šućurije i
Kalavrezović Dulja,kao članova vijeća, uz učešće zapisničara Mavrić Jasmine, u
predmetu okrivljenog F G iz Ulcinja,kojeg brani adv.Vukmanović Radovan zbog
krivičnog djela iz čl.152 st.1 Krivičnog Zakonika,rješavajući po optužnici
Osnovnog državnog tužilaštva iz Ulcinja Kt.br.l52/2008 od l5.ll.2008.god.
kojom mu je na teret stavljeno izvršenje krivičnog djela nasilničko ponašanje
iz čl.399 Krivičnog Zakonika,nakon održanog glavnog i javnog pretresa u
prisustvu zamjenika Osnovnog državnog tužioca Savović Vladimira,oštećene L L i
branioca okrivljenog,a u odsustvu okrivljenog,dana 04.07.2011.god.nakon tajnog
vijećanja i glasanja donio je i istog dana javno objavio  
P R E S U D U
        Okrivljeni **F G,** JMBG l7059382230l4 **,** od oca B   i majke M , rodjene M , rodjen l7.5.l938.god. u Ulcinju, živi u P,  ,oženjen, otac troje djece, penzioner, završio Pravni fakultet,vojsku služio l956/57.g. u Osjeku, srednjeg imovnog stanja, neosudjivan,

O b r a z l o ž e n j e
        Osnovno državno tužilaštvo iz Ulcinja,podnijelo je ovom sudu optužnicu Kt.br. l52/2008 od l5.ll.2008.god. protiv optuženog F G iz Ulcinja, zbog krivičnog djela nasilničko ponašanje iz čl. 399 Krivičnog Zakonika koje je izvršio na način što je dana l2. avgusta 2oo8.god. oko l7,l5 časova u ul. «IV Crnogorske brigade,u Ulcinju, vršenjem nasilja, drskim i bezobzirnim ponašanjem, ugrozio spokojstvo oštećene L L i lako je tjelesno povrijedio, na način, nakon sto joj je zadao više udaraca šakama u predjelu lica, rukama uhvatio za ramena, povukao prema sebi i glavom udario u predjelu nosa, nanoseći joj laku tjelesnu povredu i to: krvne podlive u predjelu korijena nosa, više krvnih podliva u predjelu poglavine i crvenilo u predjelu gornjeg i donjeg desnog kapka, za koje vrijeme je oštećenoj upućivao riječi: «Ubiću te, ubiću te, ubiću ti djecu, sve ću Vas pobiti»,U završnoj riječi zastupnik optužbe istakao je da je izvedenim dokazima utvrdjeno da je optuženi izvršio krivično djelo koje mu se optužbom stavlja na teret. Predložio je da sud istog oglasi krivim za izvršeno krivično djelo i osudi ga po zakonu.

        Optuženom F G sudilo se u odsustvu na osnovu rješenja krivičnog vanraspravnog vijeća ovog suda Kv.246/10 od 24.12.2010.god.

Optuženi F G saslušan u postupku K.br.256/08 od 09.10.2009.god. u svojoj
odbrani istakao je: Da je dana l2.8.2008.god oko l7.oo časova, bio na svom
posjedu gdje je imao alat sa kojim je obavljao radove. Prišla mu je oštećena
sa kojom je komšija i udarila ga jednim gumenim crijevom iz kojeg je curela
voda, po ledjima. Okrenuo se i istu dva puta udario otvorenim šakama po licu.
Ista se odmah udaljila i u vezi toga obavijestila policiju. Sa oštećenom nije
u dobrim odnosima od ranije zbog spora koji vode pred ovim sudom u vezi
njihovih posjeda. Taj spor riješen je u korist porodice F. Ovaj događaj
odigrao se upravo na tom posjedu koji je vlasništvo F a na koji su tužbom
neosnovano pretendovali Li.Nije izvršio krivično djelo koje mu se optužbom
stavlja na teret. Nakon ovoga pozvan je na informativni razgovor u
prostorijama Ispostave Ulcinj. Kada se vratio kući našao je alat sa kojim je
izvodio radove na posjedu, na ulici, zbog čega nije reagovao već je odmah to
prijavio dežurnoj službi Ispostave Ulcinj. Kada je došao policajac upozorio je
oštećenu na ponašanje. Dana l3.8.2oo8.g. nalazio se u svojoj garaži, koja je u
sklopu njegove kuće kojom prilikom je zapazio jednu mladju osobu za koju je
saznao da je dijete oštećene koje mu je uputilo riječi: «Ti da biješ moju
majku». Isti je bacio kamen u pravcu garaže i pogodio ulazna vrata, a nakon
toga i far na vozilu koji mu je polomio. Nakon nekoliko dana od tog dogadjaja
dok je bio u kući čuo je da ga neko doziva da izadje i da mu prijeti sa
pištoljem «Magnum» da će ga ubiti. Tom čovjeku je saopštio da sa njim nema
nikakav problem i to je odmah prijavio u policiji. Sve se ovo dogodilo u
dijelu njegovog dvorišta u vezi čega se spori sa oštećenom i njenom porodicom.
Oštećenu nije hvatao rukama za ramena, vukao prema sebi, niti je udarao glavom
u predjelu nosa, i nije joj pijetio da će ubiti nju i njenu porodicu.Kad ga je
ostećena udarila sa crijevom po ledjima otišao je kod ljekara da se pregleda i
ima ljekarsku dokumentaciju.  
Na glavnom pretresu sud je izveo sljedeće dokaze:Saslušao oštećenu L Lidiju,po
saglasnosti stranaka pročitao nalaz i mišljenje vještaka medicinske struke  Dr
Srećka Hajdukovića,pročitao izvještaj HMP Doma zdravlja u Ulcinju od
l2.8.2008.god.,izvještaj ljekara specijaliste od l3.8.2oo8.g. broj protokola
73l na ime F G, te izvršio uvid u izvod iz kaznene evidencije na ime
okrivljenog.  
Oštećena L L istakla je da je dana l2.8.2008.god. oko l7.oo časova, bila u
svom dvorištu,gdje je kvasila betonsku terasu. Pored nje se nalazila kćerka
Isidora stara 9 godina.Primijetila je optuženog koji joj je prvi komšija i sa
kojim već 17 godina nije u dobrim odnosima jer vode sudski spor u vezi
razgraničenja imovine, da preskače betonsku ogradu i ulazi u njeno dvorište.
Tom prilikom ona je okrivljenog upitala: «G izvoli što treba?», na šta joj je
on odgovorio povišenim glasom: «Šta treba, došao sam da postavim ogradu na
mojoj imovini», odgovorila mu je da dok se ne riješi spor neće postavljati
nikakvu ogradu. Optuženi joj je rekao da se pomjeri kako bi postavio ogradu
ali je ona uporno stajala na tom mjestu odlučna da se sa istog ne pomjeri pa
makar je okrivljeni ubio. Onda joj  je rekao: «Primakni se malo ovamo», ali
ona je i dalje stajala na terasi,pa joj je okrivljeni prišao i par puta je
otvorenom šakom udario u predjelu lica i glave,dohvatio je za obje ruke i za
ramena i povlačio je ka njemu i glavom je udario u predjelu nosa. Svo vrijeme
joj je govorio: «Ubiću te, ubiću ti djecu, sve ću vas pobiti». Nakon zadata
tri udarca glavom u predjelu nosa pustio je i otišao u njegovo dvorište preko
zida odakle je i došao. Nakon toga je sa njegovog posjeda bacio šest greda
dužine oko 2,5 metra, ćuskiju, macu, zidarsku sjekiru i željezo i počeo je da
pravi rupu u zemlji, radi pravljenja ograde. Pošla je u kuću odakle je pozvala
policiju. Prije odlaska u policiju pošla je u Dom zdravlja radi ukazivanja
ljekarske pomoći. Kada se vratila iz policije, alat koji je bio na njenom
posjedu izbacila je iz dvorišta pored puta. Nakon toga braći od strica
ispričala šta se dogodilo, pa je njen brat od strica jednog dana došao kod
kuće optuženog i istog upozorio da je ne uznemirava. Pridružila se krivičnom
gonjenju a odštetni zahtjev nije postavila.  
Vještak medicinske struke Dr Hajduković Srećko u svom nalazu istkao je da je
oštećena L L zadobila povrede u vidu krvnog podliva u predjelu korijena nosa i
poglavine kao i crvenilo kapka desnog oka. Ove povrede se kako pojedinačno
tako i zbirno kvalifikuju se kao lake tjelesne povrede i nastale su dejstvom
tupe zamahnute sile.  
Iz izvještaja ljekara specijaliste Doma Zdravlja Ulcinj broj protokola 731 od
13.08.2008.god. konstatovano je da se pacijent F G javio zbog povreda koje je
zadobio tupim predmetom od strane drugog lica. Konstatovana je
uznemirenost,stres i površinske povrede u predjelu leđa i vrata.  
Iz izvoda iz kaznene evidencije proizilazi da okrivljeni F G nije osuđivan.  
Sud je cijeneći iskaz i izvedene dokaze pojedinačno i u vezi sa ostalim
izvedenim dokazima, našao da nije dokazano da je optuženi F G izvršio krivično
djelo nasilničko ponašanje iz čl.399 Krivičnog Zakonika kako mu se to optužbom
stavlja na teret,već da se u njegovim radnjama stiču svi elementi bića
krivičnog djela laka tjelesna povreda iz čl.152 st.1 Krivičnog Zakonika.  
Naime,u konkretnom slučaju je nesporno utvrdjeno da su okrivljeni F G i
oštećena L L komšije i da se dobro poznaju,da već 17 godina nijesu u dobrim
odnosima zbog neraščišćenih imovinskih odnosa u vezi posjeda,zbog čega su kod
suda vodili i parnični spor,da su pomenutog dana upravo imali medjusobnu
raspravu oko izvodjenja radova (postavljanja ograde) od strane optuženog na
njegovom posjedu za koji oštećena smatra da je u vlasništvu njene porodice (i
koje je predmet navedenog spora),kojom prilikom je optuženi oštećenu i udarao
otvorenom šakom po licu, a iz iskaza oštećene se vidi da je udario  i glavom u
predjelu korijena nosa,da se od ovih povreda oštećena javila Domu zdravlja u
Ulcinju, gdje su joj povrede i konstatovane u izdatoj medicinskoj
dokumentaciji. Ove činjenice proizilaze i iz iskaza optuženog koji ne spori
činjenicu da je sa oštećenom imao raspravu oko njihovog posjeda i da je istu
udario dva puta otvorenom šakom po licu. Njegov iskaz sud je u tom dijelu i
prihvatio. Medjutim, njegov iskaz u dijelu koji se odnosi da oštećenu nije
udario glavom u predjelu nosa i vukao je za ramena, sud je ocijenio smišljenim
i sračunatim ka izbjegavanju krivično pravne odgovornosti i suprotan iskazu
oštećene. Ovako  iznijeta odbrana protivurječi iskazu oštećene iz kojeg jasno
proizilazi da je pored toga što je optuženi udario šakama po licu, istu udario
i glavom u predjelu korijena nosa, tako da je njen iskaz kao takav i
prihvaćen, jer je potvrdjen i nalazom i mišljenjem vještaka medicinske struke.
Da je oštećena zadobila lake tjelesne povrede koje su nastale dejstvom tupe
zamahnute sile proizilazi iz nalaza i mišljenja vještaka medicinske struke Dr.
Srećka Hajdukovića, a koje su opisane u izreci ove presude. Ovaj nalaz i
mišljenje sud je prihvatio kao stručan i saglasan sa iskazom oštećene, te i
djelimično sa iskazom optuženog.Opisane povrede oštećenoj su nanijete udarcima
šakom i glavom od strane okrivljenog,te se u njegovim radnjama stiču svi
elementi bića krivičnog djela laka tjelesna povreda iz čl.152 st.1 Krivičnog
Zakonika,a ne krivičnog djela koje mu je stavljeno na teret optužnicom
Osnovnog državnog tužilaštva,te sud nalazi da je optuženi odgovoran za
krivično djelo laka tjelesna povreda, pa ga je valjalo oglasiti krivim obzirom
da se oštećena u postupku pridružila krivičnom gonjenju,a radi se o krivičnom
djelu za koje se gonjenje preduzima po privatnoj tužbi shodno čl.152 st.4
Krivičnog Zakonika.  
Cijeneći subjektivini odnos okrivljenog prema izvršenom krivičnom dijelu, sud
je utvrdio da je okrivljeni bio svjestan krivičnog dijela, i htio je njegovo
izvršenje,  pa se njegov subjektivni odnos prema izvršenom krivičnom dijelu
definiše kao direktni umišljaj.  
Sud je u postupku utvrdio da u radnjama optuženog nijesu ispunjeni svi bitni
elementi bića krivičnog djela nasilničko ponašanje.Po nalaženju ovog suda da
bi postojalo krivično djelo nasilničko ponašanje iz čl. 399 Krivičnog
Zakonika,nužno je da se vrši nemotivisano nasilje prema oštećenoj tj.da je
optuženi preduzeo radnju izvršenja tog krivičnog djela ničim izazvan od strane
oštećene. Međutim,u konkretnom slučaju imajući u vidu da su porodice oštećene
i optuženog u zavadi zbog navedenog posjeda na kojem se i odigrao događaj,da
je prema riječima optuženog parnični spor riješen u korist porodice F,sud
vjeruje optuženom F G da ga je oštećena željela spriječiti da na spornom
dijelu imanja postavi ogradu jer je i sama oštećena potvrdila da oko tog
dijela imanja oni vode sudski spor i da mu je rekla da dok se spor konačno ne
riješi neće postavljati ogradu,pa ga je stoga kritičnom prilikom udarila
crijevom za vodu po leđima (podsjetimo se da je oštećena izjavila da je u
trenutku kada je okrivljeni počeo da postavlja ogradu ona crijevom kvasila
dvorište). Odbrana optuženog je u tom dijelu potvrđena izvještajem ljekara
specijaliste kojem se optuženi obratio zbog povreda zadobijenih po leđima,a
sud u istinitost tog izvještaja nije posumnjao.Osim toga,pošto je oštećena
stajala na mjestu gdje je optuženi želio da postavi ogradu pa kada joj je ovaj
rekao da se pomjeri ona je jasno izrazila upornost da to neće učiniti "pa
makar je okrivljeni ubio". Upravo naprijed navedeno ponašanje oštećene
motivisalo je optuženog da joj zada više udaraca šakama u predjelu lica,da je
rukama uhvati za ramena, povuče prema sebi i glavom udari u predjelu nosa.
Dakle,za sud je prema okolnostima ovog  slučaja logičnije i životnije da je
oštećena prvo pokušala da spriječi optuženog u namjeri da ogradi sporno imanje
pa ga je udarila crijevom po leđima (a prethodno ga je i upitala šta to
pokušava da udradi misleći na stavljanje ograde),nego da je on nju prvi napao
dok je stajala u svom dvorištu. Iz tih razloga sud nalazi da se u njegovim
radnjama ne prepoznaju obilježja krivičnog djela nasilničko ponašanje iz
čl.399 Krivičnog Zakonika,pa je stoga iz izreke presude i izostavio činjenični
opis koji čini elemente ovog krivičnog djela.  
Odlučujući o kazni sud je na strani optuženog cijenio sve olakšavajuće i
otežavajuće okolnosti iz čl. 42 Krivičnog zakonika.Od olakšavajućih okolnosti
sud je posebno cijenio njegove lične i porodične prilike (godine starosti
73,te da je oženjen i otac troje djece) kao i raniju neosuđivanost,dok
otežavajućih okolnosti nije bilo.  
         Imajući u vidu navedene okolnosti,te zakonom propisane kazne za predmetno krivično djelo (novčana kazna ili kazna zatvora do jedne godine), sud je opruženog osudio na novčanu kaznu u minimalnom iznosu od 600,00 (šeststotina) eura, ocjenjujući da će se izrečenom novčanom  kaznom dovoljno uticati na optuženog da u buduće ne vrši krivična djela,a istom će se postići i generalna prevencija u cilju odvraćanja potencijalnih izvršilaca ove vrste krivičnih djela,te će se u potpunosti ostvariti svrha kažnjavanja iz čl. 32 Krivičnog Zakonika,a u okviru opšte svrhe izricanja krivičnih sankcija iz čl. 4 st. 2 Krivičnog Zakonika,te da nije neophodno okrivljenom izreći kaznu zatvora.

                          Oglašavajući optuženog krivim, sud ga je obavezao da snosi troškove krivičnog postupka, shodno čl. 202 st.1 u vezi čl. 199 st.2 Zakonika o krivičnom postupku, a troškovi krivičnog postupka odnose se na troškove vještačenja vještakom medicinske struke u iznosu od 82,50 eura,kao i paušalni iznos troškova postupka (50,00 eura) čija je visina odmjerena prema složenosti,dužini trajanja postupka i imovnom stanju okrivljenog.

                          Sa izloženog,na osnovu čl. 364 Zakonika o krivičnom postupku,odlučeno je kao u izreci presude.

OSNOVNI SUD U ULCINJU
Dana 04.07.2011.god.

PREDSJEDNIK VIJEĆA-SUDIJA, 

Mirović Sanja                                
PRAVNA POUKA : Protiv ove presude može se izjaviti žalba u roku od l5 dana
od
                                  dana prijema iste i to Višem sudu u Podgorici, a preko ovog suda.   