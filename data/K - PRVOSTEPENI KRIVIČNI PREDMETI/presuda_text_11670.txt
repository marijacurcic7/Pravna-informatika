
K.br. 197/09 
U IME NARODA
                   OSNOVNI SUD U U, u vijeću sastavljenom od sudije
Mirović Sanje,kao predsjednika vijeća i sudija porotnika Kolari Šućurije i
Kalavrezović Dulja, kao članova vijeća, uz učešće  zapisničara suda Mavrić
Jasmine, u krivičnom postupku protiv optuženog H B iz U., koga brani adv.M. A.
iz U., zbog krivičnog djela sprječavanje  službenog  lica u vršenju službene
dužnosti iz čl. 375 st.3 u vezi st.1  Krivičnog zakonika, odlučujući po
optužnici Osnovnog državnog tužilaštva Ulcinj Kt.br.186/09 od
31.08.2009.godine, nakon održanog glavnog i javnog pretresa, dana 11.07.2011.
godine u prisustvu zamjenika Osnovnog državnog tužioca u U Savović Vladimira,
optuženog i njegovog branioca, donio je i istoga dana  javno objavio  
P   R  E  S  U  D  U
Optuženi H B, od oca D i majke H rođene T, rođen 25.03.1964.godine u B, sa
prebivalištem u U - ul.“IM“ br.30, državljanin Crne Gore, ekonomista, srednjeg
imovnog stanja, oženjen, otac troje djece, neosuđivan
k r i v    j e
Što je dana 11.08.2009.godine, oko 01,35 časova, u ulici BK u U upotrebom sile
spriječio službeno lice-policajca oštećenog D B, u vršenju službene radnje,
poslova javne bezbjednosti kontrole lica i vozila u saobraćaju i izdavanja
naloga za plaćanje kazne za saobraćajni prekršaj, nakon što je oštećeni od D D
uzeo lična dokumenta i započeo popunjavanje naloga za plaćanje kazne zbog
nepropisnog parkiranja, prišao mu je okrivljeni i iz ruku mu istrgao
dokumenata, predao ih Du govoreći mu da može slobodno da ide a potom se
obratio oštećenom rječima: ,,Popušite mi obojica, nabijem vas na kurac i vas i
vašeg direktora iz Mojkovca, jebem vam majku i sestru i čitavu familiju“  
        -čime je izvršio krivično djelo **sprečavanje službenog lica u vršenju službene dužnosti iz čl. 375 st.3 u vezi st.1 Krivičnog zakonika.**

        Pa mu sud, primjenom citiranog zakonskog propisa, te čl. 4 st. 2, 32 42,52,53 i 54 Krivičnog zakonika i čl.199, 202 i 364 Zakonika o krivičnom postupku, izriče

USLOVNU OSUDU
        Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ta kazna neće izvršiti ako optuženi u roku od 2(dvije) godine ne izvrši novo krivično djelo.

Obavezuje se optuženi da na ime troškova krivičnog postupka uplati iznos od
110,00 eura, kao i iznos od 50,00 eura na ime paušala, u roku od 15 dana po
pravosnažnosti presude, pod prijetnjom prinudnog izvršenja.  
O b r a z l o ž e n j e
       Optužnicom Osnovnog državnog tužilaštva u U Kt.br.186/09 od  31.08.2009.godine,koju je na glavnom pretresu zastupao zamjenik Osnovnog državnog tužioca u U Savović Vladimir, stavljeno je na teret optuženom H B iz Ulcinja da je izvršio krivično djelo sprječavanje službenog lica u vršenju službene dužnosti iz čl. 375 st.3 u vezi st. 1 Krivičnog zakonika, na način činjenično bliže opisan u izreci presude. Zastupnik optužbe je do kraja glavnog pretresa ostao pri navodima iz optužnice te je u svojoj završnoj riječi izjavio da je dokazima provedenim na glavnom pretresu dokazano da je optuženi počinio predmetno krivično djelo i predložio sudu da optuženog za učinjeno krivično djelo oglasi krivim i osudi po zakonu.

       Optuženi H B je u svojoj odbrani na glavnom prestresu negirao izvršenje krivičnog djela i u bitnom naveo da je dana 10.08.2009.godine u večernjim časovima bio u gradu sa prijateljima D D i sa njegovom rodjakom I iz B. U gradu su konzumirali alkohol. Popio je jednu i po do dvije flaše šampanjca „Dom perignon“.Ne sjeća se da je policajca spriječio u vršenju službene dužnosti niti da ga je psovao. Moguće da je to stanje nastupilo usljed prevelike alkoholisanosti.Nakon toga D kolima otišli su do Male plaže gdje su parkirali auto kako bi otišli do toaleta. D je pitao jednog prisutnog policajca da parkira auto malo dalje od pivnice a ovaj mu je za to dao odobrenje. Kada su se vratili zatekli su drugog policajca koji očigledno nije bio informisan da je njegov kolega dao dozvolu da se parkiraju na navedenom mjestu. Navedeni policajac je tražio od Da dokumenata i isti mu ih je dao na uvid i saopštio da  je njegov kolega odobrio parkiranje na tom mjestu. Policajac to nije slušao već je počeo da piše kaznu zbog nepropisnog parkiranja. Koliko se sjeća samo je zamolio policajca da ne piše kaznu D.

           Branilac optuženog je u završnoj riječi naveo da nije na nepobitan način utvrđeno da je optuženi kritičnom prilikom postupao na način kako je to precizirano optužnicom, iskazom svjedoka oštećenog i njegovih kolega jer isti nijesu bili očevici konkretnog događaja. Ako ipak sud stane na drugačijem stanovništu predložio je da se cijene sve relevatne okolnosti.

           U dokaznom postupku sud je saslušao oštećenog D B, pročitao nalaz i mišljenje vještaka medicinske struke Dr Krsta Nikolića od 06.07.2011.godine, iskaz svjedoka LJ E Ki.br75/09 od 25.08.2009.godine,iskaz svjedoka P M Ki.br75/09 od 27.08.2009.godine,iskaz svjedoka P S Ki.br.75/09 od 28.08.2009.godine i iskaz svjedoka D D K.br 179/09 od 02.02.2011.godine,kao i izvod iz kaznene evidencije za optuženog H B izdat od Uprave policije PJ B.

Sud nije u dokaznom postupku saslušao svjedoka DŽK obzirom da isti nije više
službenik Uprave policije već je samo bio na ispomoći u ljeto 2008.god. u U,a
nema bliže adrese prebivališta,a ni svjedoka JI  jer se ista nalazi u
inostranstvu,a činjenično stanje je dovoljno utvrđeno izvedenim dokazima,te bi
izvođenje ovih dokaza vodilo nepotrebnom odugovlačenju postupka imajući u vidu
da je krivično djelo izvršeno 2008.god.  
Oštećeni D B u svom iskazu u bitnom je naveo da je zaposlen kao policajac u
Ispostavi Ulcinj te da je kritične večeri bio u noćnoj smjeni zajedno sa
kolegom Džogović Kenanom jer su u reonu Male plaže obavljali pozorničku
djelatnost. Negdje nakon jedan sati poslje ponoći primjetio  je vozilo
''Pežo'' podgoričkih registracija koje je bilo nepropisno parkirano iako je
znak zabrane parkiranja bio vidno istaknut. Nakon 20-tak minuta došao je
vlasnik vozila izvjesni D D i istom je zatražio na uvid saobraćajnu i vozačku
dozvolu, pa mu je saopštio da će mu uručiti nalog za plaćanje kazne zbog
pričinjenog prekršaja. Dok je razgovarao sa Dem prišlo mu je jedno lice za
koje je kasnije saznao da se zove H B i pitalo ga „U čemu je problem“, da bi
za tim rekao „daj mi ta dokumenta“ i istrgao mu  dokumenta iz ruke i dao ih Du
rekavši mu da je S a policajce je počeo da psuje. Nije bio u mogućnosti da
zapamti sve što je rekao ali zna zasigurno da je rekao '' popušite mi, nabijem
vas na kurac i vas i vašeg direktora'' , psujući im majke, sestre i njihove
familije. Istog je upozorio da prestane sa takvim ponašanjem ali ovaj nije
pridavao važnost njegovim riječima, pa je svjedok  pozvao dežurnu službu i
kazao im o čemu se radi. I u momentu kada su došle njegove kolege PS, LJE i P
M optuženi je nastavio da izgovara pogrdne riječi  i u njihovom prisustvu, pa
su ga nakon toga odmah priveli u stanicu policije. Oštećeni se nije pridružio
krivičnom gonjenju niti je istakao imovinsko pravni zahtjev.  
Svjedoci  , P M i PSslužbenici Uprave policije identično su predstavili
navedeni događaj.Kritične večeri između jedan i dva sata poslje ponoći
obaviješteni su radio vezom od strane dežurnog starješine da njihove kolege D
B i Džogović Kenan imaju neke probleme i da traže pomoć.Nakon nekoliko
minuta,pošto su se nalazili u blizini Male plaže,kod lokala „Posejdon“ stigli
su blizu pivnice-lokala „Plaža“ gdje su zatekli jedno parkirano vozilo marke
„Pežo“ podgoričkih reg. oznaka u kome je sjedio vozač, a pored vozila je
stajao H B, za kojeg im je kolega D B rekao da treba da se privede u dežurnu
službu.Takođe im je kazao da je H prije njihovog dolaska psovao njega, njegovu
porodicu i pripadnike policije. Vidjeli su da je optuženi pod uticajem
alkohola.Tvrde da je optuženi u njihovom prisustvu rekao: „Ništa vam nijesam
rekao šta sam trebao da kažem, gori je onaj sa sjevjera koji vas je poslao
nego vi“. Nakon tih riječi H je priveden u stanicu policije Ispostave Ulcinj.  
Iz iskaza svjedoka D D proizilazi da je kritične večeri vozilom prolazio ulicom „Borisa Kidriča“ i kako mu zdrastveno stanje nije bilo dobro morao je da ode do toaleta, pa je parkirao vozilo ispred jednog lokala, gdje su bila parkirana još četiri druga vozila,a u tom momentu naišao je jedan policajac kojem je saopštio razlog zbog kojeg se tu prakirao.Navedeni policajac mu je odobrio da tu parkira vozilo  ali ga je opomenuo da se ne zadrži dugo. Nakon nekih 15 – 20 minuta se vratio i zatekao je drugog policajca kod vozila koji ga je pitao zašto se tu parkirao,a ovaj mu je objasnio da je to učinio jer je morao da ode do toaleta zbog zdrastvenih problema.Isti mu je na uvid tražio saobraćajnu i vozačku dozvolu, koje mu je ovaj dao na uvid. Sa njim je u društvu bio i njegov prijatelj H B i zajedno su  pokušali policajcu da pojasne da su se zaustavili zbog zdrastvenih problema Da, te da su automobil parkirali po odobrenju njegovog  kolege. Optuženi tom prilikom policajcu nije istragao vozačku dozvolu iz ruke i da mu nije uputio pogrdne riječi.

Kako se optuženi izjasnio da je kritične večeri bio u alkoholisanom
stanju,sud je u cilju utvrđivanja stepena alkoholisanosti kod optuženog
sproveo vještačenje po vještaku sudske medicine Dr Nikolić Krstu. U svom
nalazu ovaj vještak je dao mišljenje da nije moguće na egzaktan naučni način
utvrditi kolika je bila  koncentracija apsolutnog alkohola u krvi optuženog u
vrijeme odigravanja kritičnog događaja,odnosno u vrijeme podrvrgavanju
alkotestiranju. Vještak je naveo da alkometrima tipa Drager 7410 ili tipa
drager 6810 očitava se koncetracija alkohola u izdahnutom vazduhu, a
ispitivanje alkohola mirisom u izdahnutom vazduhu je vrlo jednostavna pomoćna
metoda, ali nepouzdana za utvrđivanje stepena alkoholisanosti jer se po mirisu
izdahnutog vazduha može zaključiti samo da li je osoba pila alkoholno piće ili
nije, te  da se sa potpunom naučnom pouzdanošću moglo utvrditi samo na osnovu
analize koncentracije apsolutnog alkohola u uzorcima krvi i mokraće optuženog,
neposredno nakon odigravanja predmetnog događaja. Dalje je navedeno da kako je
ispitanik samo alkotestiran, odnosno od istog nijesu uzeti uzorci krvi i
mokraće na analizu, jedino je moguće sprovesti izračunavanje koncetracije
alkohola u krvi na osnovu količine konzumiranog alkoholnog pića.Na osnovu
iskaza optuženog koji je istakao da je popio skoro dvije flaše šampanjca "Dom
perignon" tj.1280,87 ml alkoholnog pića jačine 12,5% sud je između više
varijanti koje je dao vještak,utvrdio da je optuženi kao muškarac star 45
godina 4 mjeseca i 17 dana i težak 88- 90 kg mogao imati maksimalnu teoretsku
koncentraciju apsolutnog alkohola u krvi u iznosu od 2,09 promila ili 45,365
milimola u litru. U svakom slučaju vještak smatra da nesjećanje događaja se
dešava tek kod teško pijanog stanja kod koncentracije od 2,5 do 3,5 promila i
u stanju teškog trovanja alkoholom od 3,5 do 4 promila apsolutnog alkohola u
krvi.Sud je nalaz i mišljenje vještaka sudske medicine cijenio kao stručan,
jasan i urađen po pravilima struke i isti u potpunosti prihvatio.  
Iz izvoda iz kaznene evidencije na ime optuženog Holaj B dostavljenog od
strane Uprave policije PJ B od 12.07.2011.godine sud je utvrdio da isti nije
evidentiran u kaznenoj evidenciji.  
Ocjenjujući navode optužbe, odbranu optuženog,  izvedene dokaze na glavnom
pretresu,svaki pojedinačno i sve njih u međusobnoj vezi, te dovodeći
rezultate, izvedenih dokaza u vezu sa odbranom optuženog, sud je našao da je
optuženi H B  počinio krivično djelo sprečavanje službenog lica u vršenju
službene dužnosti iz čl.375 st.3 u vezi st.1 Krivičnog Zakonika,koje mu se
stavlja na teret u vrijeme i na način kako je to opisano u izreci presude.  
Činjenično stanje sud je utvrdio iz iskaza oštećenog D B čijem je kazivanju
sud poklonio punu vjeru,te iskaza svjedoka LJEa, P M i PSa koji su identično
prezentirali događaj koji se odigrao kritične večeri. Oštećeni D B je po
mišljenju suda vrlo detaljno i iskreno opisao kritični događaj nemajući pritom
razloga da govori drugačije od onoga kako se zaista i zbilo,tim prije što sa
optuženim nije bio u nikakvoj zavadi niti sukobu,jer ga od ranije nije ni
poznavao a osim toga nije se ni pridružio krivičnom gonjenju niti je postavio
odštetni zahtjev prema istom. On je kritičnom prilikom postupao u svojstvu
službenog lica-policajca Ispostave Ulcinj te je na Maloj plaži vršio
pozorničku djelatnost u okviru koje je i primjetio vozilo koje je protivno
istaknutom znaku bilo parkirano na nedozvoljenom mjestu. Nakon što je
legitimisao lice i utvrdio da se radi o D Danilu iz Podgorice, saopštio mu je
da će mu uručiti nalog za plaćanje mandatne kazne zbog pričinjenog
prekršaja,nakon čega mu je optuženi istrgao dokumenta iz ruke,vratio ih D,a
zatim počeo da upućuje pogrdne riječi oštećenom. Takvim svojim postupkom-
upotrebom sile optuženi je spriječio službeno lice u vršenju službene radnje-
poslova javne bezbjednosti kontrole lica i vozila u saobraćaju da prekršiocu
saobraćajnih propisa D D  izda nalog za plaćanje kazne. Optuženi je bio
svjestan da se radi o službenom licu (i sam je potvrdio da se radilo o
uniformisanom licu) i očigledno je htio na takav način da ga  onemogući  u
vršenju pomenute  službene  radnje pa je htio izvršenje krivičnog djela što
znači da je u konkretnom slučaju postupao sa direktnim umišljajem. Čim je
spriječen u obavljanju službene radnje oštećeni se radio vezom obratio
kolegama za pomoć. Iako su službenici LJE, P M i PS na lice mjesta došli nešto
kasnije,pa su imali posredna saznanja o onome što se desilo između D i H,oni
su na licu mjesta zatekli optuženog kako izgovara pogrdne riječi  i kako
ističe "Nijesam vam ništa rekao što sam vam trebao reći..." što upućuje na
logičnu cjelinu njegovog postupanja i sud učvršćuje u svom stanovištu da je
optuženi zaista u konkretnom slučaju i ispoljio neprihvatljivo ponašanje i
postupao na način bliže opisan u izreci presude.  
Nasuprot iskazima oštećenog i ovih svjedoka,sud nije prihvatio iskaz svjedoka
D D koji je kritičnom prilikom bio u društvu sa optuženim H B  jer je on,po
nalaženju suda,svojim iskazom želio da svom prijatelju omogući što povoljniji
položaj u postupku. Sud nije prihvatio ni odbranu optuženog H jer je u
suprotnosti sa iskazima ostalih svjedoka kojima je sud poklonio punu vjeru, te
je odbranu optuženog cijenio kao sračunatu na izbjegavanje krivično pravne
odgovornosti. Naime,nije tačno da optuženi u konkretnom slučaju ne sjeća
događaja,da nije mogao upravljati svojim postupcima jer je bio u alkoholisanom
stanju. Vještak sudske medicine je uz pomoć gore navedenih parametara dao
mišljenje o koncentraciji alkohola kod optuženog koja koncentracija alkohola u
krvi (2,09 promila) ne uzrokuje ne sjećanje događaja to se dešava tek kod
teško pijanog stanja (kod koncentracije od 2,5 do 3,5 promila) i u stanju
teškog trovanja alkoholom (od 3,5 do 4 promila apsolutnog alkohola u krvi).
Osim toga optuženi se sjeća svojih postupaka (koje doduše prikazuje drugačije
od oštećenog kako bi izbjegao krivičnu odgovornost) i detaljno opisuje mjesta
gdje su on i D bili i šta su radili,kao i ponašanje oštećenog,a to sigurno
nebi mogao učiniti da je alkohol imao uticaja na shvatanje značaja njegovih
postupaka i sposobnost upravljanja postupcima. Dakle, sud je zaključio,da
uračunljivost optuženog u konkretnom slučaju nije dovedena u pitanje.  
Pri izboru vrste i visine krivične sankcije koju će izreći optuženom, sud je
cijenio sve okolnosti u smislu čl.42 Krivičnog Zakonika od kojih zavisi da
kazna bude manja ili veća pa je na strani optuženog od olakšavajućih okolnosti
uzeo u obzir činjenicu da se radi o porodičnom čovjeku i ocu troje djece,kao i
njegovu raniju neosuđivanost koju je sud utvrdio uvidom u izvod iz kaznene
evidencije za optuženog, dok otežavajućih okolnosti nije bilo. Imajući u vidu
prethodno navedene olakšavajuće okolnosti, ličnost optuženog i težinu
izvršenog krivičnog djela, sud je optuženom izrekao kaznu zatvora u trajanju
od 6 (šest) mjeseci i istovremeno odredio da se utvrđena kazna neće izvršiti
ako okrivljeni u roku od 2 (dvije) godine od dana pravosnažnosti presude ne
izvrši novo krivično djelo. Sud je mišljenja i uvjerenja da će se navedenom
uslovnom osudom kao mjerom upozorenja u dovoljnoj mjeri uticati na optuženog
da ubuduće ne vrši ovakva i slična djela čime će se po mišljenju suda u
potpunosti ostvariti svrha izricanja uslovne osude iz čl.52, 53 i 54 Krivičnog
Zakonika u okviru opšte svrhe izricanja krivičnih sankcija iz čl.4 st.2
Krivičnog Zakonika.  
Kako je sud optuženog oglasio krivim, to ga je na osnovu čl.199 i 202 Zakonika
o krivičnom postupku obavezao na plaćanje troškova postupka u iznosu od 110,00
Eura, koji se odnose na troškove vještačenja po vještaku medicinske struke i
paušala u iznosu od 50,00 eura imajući u vidu dužinu trajanja postupka,
složenost predmeta i imovno stanje optuženog.  
Shodno navedenom odlučeno je kao u izreci na osnovu čl.364 Zakonika o
krivičnom postupku.  
OSNOVNI SUD U ULCINJU
Dana   11.07.2011.godine  
                                                             PREDSJEDNIK
VIJEĆA-SUDIJA,

Mirović Sanja  
PRAVNA POUKA: Protiv ove presude može se izjaviti žalba Višem sudu u
 Podgorici,preko ovog suda, u roku od 15 dana, od dana
 prijema  prepisa iste.  