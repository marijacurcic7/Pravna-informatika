
K.br.272/10 
U IME NARODA
OSNOVNI SUD U ULCINJU , kao krivični u vijeću sastavljenom od sudije
Mirović Sanje, kao predsjednika vijeća i sudija porotnika Kalavrezović Dulja i
Kolari Šućurije, kao članova vijeća, uz učešče zapisničara Mavrić Jasmine, u
krivičnom predmetu protiv optuženih L A, L T, Đ B i Đ B, zbog krivičnih djela
i to za optužene L A i L T nasilničko ponašanje iz čl.399 Krivičnog Zakonika i
nedozvoljeno držanje oružja i eksplozivnih materija iz čl.403 st.l Krivičnog
Zakonika, a za optužene Đ B i Đ B nasilničko ponašanje iz čl.399 Krivičnog
Zakonika,odlučujući po optužnici Osnovnog državnog tužilaštva u Ulcinju
Kt.br.247/08 od 26.08.2009.godine,nakon održanog glavnog i javnog pretresa
dana 20.07.2011.godine, u prisustvu zamjenika Osnovnog državnog tužioca u
Ulcinju, Savović Vladimira, kao i optuženih,nakon tajnog vijećanja i glasanja
dana 22.07.2011.godine, donio je i javno objavio  
P R E S U D U
I
1. Optuženi L A , JMBG 2308981224991,od oca T i majke S , rođene D
,rođen 23.08.1981.godine u B , sa prebivalištem u U -selo B , državljanin Crne
Gore, poljoprivrednik, neoženjen, lošeg imovnog stanja, neosuđivan,  
2. Optuženi L T , od oca M  i majke S , rođene O , rođen
02.04.1947.godine u selu B  SO U , gdje i prebiva, državljanin Crne Gore,
lovočuvar, oženjen, otac šestoro punoljetne djece, lošeg imovnog stanja,
osuđivan presudom Opštinskog suda u Ulcinju K.br.79/72 od 29.12.1975.godine za
krivično djelo iz čl.142 st.2 KZ-a, kaznom zatvora u trajanju od 30(trideset)
dana,  
3. Optuženi Đ B ,od oca V  i majke N , rođene P , rođen
01.10.1982.godine u B , sa prebivalištem u U -selo S, državljanin Crne Gore,
konobar, neoženjen, srednjeg imovnog stanja, osuđivan presudom Osnovnog suda u
Ulcinju K.br.75/05 zbog krivičnog djela iz čl.339 st.3 u vezi st.l Krivičnog
Zakonika  
4. Optuženi Đ B , od oca Z  i majke Đ , rođene Đeka, rođen
19.09.1985.godine u B, sa prebivalištem u U-selo S, državljanin Crne Gore,
nezaposlen, neoženjen, srednjeg imovnog stanja, neosuđivan,  
k r i v i    s u
Zato što su:  

Optuženi L A dana 15.12.2008.godine oko 13,30 časova u kafiću "Arb",u selu Vladimir SO Ulcinj   optuženog Đ B, stolicom-sredstvom podobnim da tijelo teško povrijedi ili zdravlje teško naruši lako tjelesno povrijedio na način što ga je udario u predjelu lijevog ramena i nanio mu manji krvni podliv kože lijeve strane vrata,

-čime je izvršio krivično djelo laka tjelesna povreda iz čl.152 st.2 u vezi
st.1 Krivičnog Zakonika 
B) Optuženi L T dana 15.12.2008.godine oko 13,30 časova u kafiću "Arb",u
selu V   SO U  iz pojasa izvadio pištolj marke "Crvena zastava", fabričkog
broja E 45220,kalibra 7,62 mm, tip M 57, koji je suprotno odredbi čl.27 Zakona
o oružju (Sl.list RCG 49/04) i bez odobrenja nadležnog organa, nosio  
-čime je izvršio krivično djelo nedozvoljeno držanje oružja i ekplozivnih
materija iz čl.403 st.l Krivičnog Zakonika 
C)Optuženi Đ B i Đ B dana 15.12.2008.godine oko 13,30 časova u kafiću "Arb",u
selu V SO U ,izazivanjem tuče, drskim i bezobzirnim ponašanjem ugrozili
spokojstvo građana-optuženih L A i T, remetili javni red i mir gostiju kafića
„Arb“, na način što su odmah po ulasku u pomenuti kafić iznenada fizički
napali optužene L A i L T, udarajući ih pesnicama po glavi i tijelu, a nakon
što su optuženog L A oborili na pod, ponovo mu prilaze i zadaju mu udarce
stolicom u predjelu glave,kojom prilikom su isti zadobili lake tjelesne
povrede i to: optuženi L T povredu u vidu rane razderotine unutrašnje strane
donje usne spoljašnjeg usnog otvora, nagnječenje kože potiljačnog predjela
glave,a L A,nagnječenje kože desne čeone slijepoočne regije glave, razderotinu
kože ispod lijevog oka, krvni podliv kože iznad lijevog oka i nagnječenje kože
tijela,  
- čime su izvršili krivično djelo nasilničko ponašanje iz čl.399 Krivičnog
Zakonika 
Pa im sud, na osnovu citiranih zakonskih propisa i primjenom čl.4 st.2,32,
42,52,53 i 54 Krivično zakonika, te čl. 199,202 i 364 Zakonika o krivičnom
postupku, izriče  
USLOVNU OSUDU
Kojom optuženima LA  i LT  utvrđuje kazne zatvora u trajanju od po 3 (tri)
mjeseca, dok optuženima ĐB i ĐB utvrđuje kazne zatvora u trajanju od po 6
(šest) mjeseci, te istovremeno određuje da se utvrđene neće izvršiti ukoliko
optuženi u roku od 2 (dvije) godine, od dana pravosnažnosti presude ne učine
novo krivično djelo  
Obavezuju se optuženi da na ime troškova krivičnog postupka solidarno uplate
iznos od 71,50 eura, kao i iznos od po 50,00 eura na ime paušala, sve prednje
u roku od 15 dana po pravosnažnosti presude.  
Na osnovu čl.66, 67 st.l tač.7 i čl.75 Krivičnog zakonika,prema optuženom L T,
za izvršeno krivično djelo izriče se  
MJERA BEZBJEDNOSTI
ODUZIMANJE PREDMETA - pištolja marke "Crvena Zastava", fabričkog broja E
45220,kalibra 7,62 mm tip M57,sa okvirom i 8 metaka,a koji je privremeno
oduzet od optuženog.  
II
Optuženi L A i L T ,  
Na osnovu čl.363 st.l tač.3 Zakonika o krivičnom postupku  
OSLOBAĐAJU SE OD OPTUŽBE
Da su  dana 15.12.2008.godine oko 13,30 časova u kafiću "Arb",u selu Vladimir
SO Ulcinj,izazivanjem tuče, drskim i bezobzirnim ponašanjem ugrozili
spokojstvo građana, remetili javni red i mir, na način što je optuženi L A
zadao udarac šakom optuženom,Đ B u predjelu lica,a potom pokušavo stolicom
udariti optuženog Đ B,dok se u toku tuče mašio pištolja nepoznate marke
kalibra 7,26 mm  kojeg je suprotno odredbi čl.27 Zakona o oružju(Sl.list RCG
49/04) bez odobrenja nadležnog organa nosio,da bi u nastaloj tuči optuženi L T
zadao više udaraca u predjelu glave optuženima Đ Bu i Đ Bu kojom prilikom su
isti zadobili tjelesne povrede i to Đ B oguljotinu kože donje usne spoljašnjeg
usnog otvora i nagnječenje kože trbuha i Đ B nekoliko sitnih oguljotina kože
lijeve šake  
         -čime bi optuženi L A i L T izvršili krivično djelo nasilničko
ponašanje iz čl. 399 Krivičnog zakonika,a optuženi L A i  krivično djelo
nedozvoljeno držanje oružja i eksplozivnih materija iz čl.403 st.l Krivičnog
Zakonika 
Jer nije dokazano da su optuženi izvršili ova  krivična djela.  
Troškovi krivičnog postupka u ovom dijelu presude padaju na teret budžetskih
sredstava suda.  
O b r a z l o ž e n j e
Optužnicom Osnovnog državnog tužilaštva Ulcinj Kt.br.247/08 od
26.08.2009.godine, koju je na glavnom pretresu zastupao zamjenik Osnovnog
državnog tužioca u Ulcinju Savović Vladimir, stavljeno je na teret optuženima
L A i L Tu iz Ulcinja da su izvršili krivično djelo nasilničko ponašanje iz
čl.399 Krivičnog Zakonika i krivično djelo nedozvoljeno držanje oružja i
ekplozivnih materija čl. 403 st.l Krivičnog Zakonika,a Đ B i Đ B da su
izvršili krivično djelo nasilničko ponašanje iz čl.399 Krivičnog Zakonika.
Zastupnik optužbe je do kraja ostao pri navodima iz optužnice te je u svojoj
završnoj riječi izjavio da je sprovedenim dokazima na glavnom pretresu
nesumnjivo utvrđeno da su optuženi izvršili krivična djela koja im se optužnim
aktom stavljaju na teret te je na kraju predložio sudu da optužene za
počinjena krivična djela oglasi krivi i osudi po zakonu, te da opt.L A i L T
iZrekne mjeru bezbjednosti oduzimanje predmetnog pištolja.  
Sud je izmjenio činjenični opis optužnog akta, na način kako je navedeno u
izreci presude, imajući u vidu dokaze provedene na glavnom pretresu, ne
povrjeđujući na taj način identitet optužbe,a kako će nadalje biti
obrazloženo.  
Optuženi L A je u svojoj odbrani na glavnom pretresu u svemu ostao pri svojoj
odbrani iz prethodnog postupka gdje je u bitnom naveo da je dana
15.12.2008.godine između 12 i 13 časova svratio u kafić "Arb", u selu Vladimir
u Ulcinju, gdje se dogovorio sa svojim ocem Tom da popiju kafu. Nije ni stigao
da naruči piće kada su u kafić ušli, Đ B i Đ B, i bez ikakvog povoda isti su
ih fizički napali, prvo njega, a onda i njegovog oca. Njega su udarali
pesnicama po glavi i jedan i drugi, a zatim su uzeli stolice i udarali ga po
glavi, nakon što su ga prethodno oborili na zemlju. Pošto je bio napadnut
iznenada, pokrio je lice da se odbrani i nije vidio da li su udarali njegovog
oca. On nikoga nije udarao i nikada nijeimao pištolj,pa ni dana kada se
predmetni događaj desio. Pištolj je imao njegov otac, ali ga nije uperio ni
prema kome,već je odmah taj pištolj predao policajcu po imenu C . Prilikom
izlaska,kada se ovo desilo, na izlazu je bio policajac koji ga je pretresao,
tako da on nije imao oružje, a takođe u njegovoj kući i autu koji su
kotrolisani od strane policije nije ništa nađeno. Na kraju je istakao da dvije
godine nije bio u dobrim odnosima sa ostalim optuženima ali da su se u
međuvremenu izmirili. Istakao je i da tom prilikom nije nosio pištolj, već je
isti imao njegov otac kome je tom prilikom ispao.  
Optuženi L T je u svojoj odbrani na glavnom pretresu u svemu ostao pri svojoj
odbrani iz prethodnog postupka gdje je u bitnom naveo da se dana
15.12.2008.godine između 12 i 13 časova, dogovorio sa svojim sinom Aom da se
nađu u kafiću "Arb", gdje se on već nalazio. Neposredno nakon što je došao
njegov sin, u kafić su ušli Đ B i Đ B. Dok je gledao prema glavnoj ulici,
osjetio je udar u predjelu zadnjeg dijela vrata i kada se okrenuo vidio je B,
koji ga je ponovo udario u predjelu usne i tada ga je on, u pokušaju da se
odbrani, uhvatio za desnu ruku, kojom prilikom mu je otkinuo sat.Tada je
primjetio Đ B kako udara njegovog sina A pesnicama, obara ga i udara ga
stolicom. U pomoć mu je tada prišao B i zajedno udaraju A. Krenuo je prema
svome sinu u namjeri da ga zaštiti tijelom i tada mu je ispao pištolj marke
"TT". Uzeo je pištolj i dao ga policajcu po imenu Cano. Pištolj nije uperio
prema ni prema kome a navedeni pištolj je nosio jer radi kao lovočuvar.
Predmetni pištolj je naslijedio od svog pokojnog oca a nije imao dozvolu za
taj pištolj. Njegov sin nije imao pištolj, on ne voli pištolje i nikad ga nije
nosio. Na kraju je istako da nije vidio da je neko od Đja ima oružje.  
Optuženi Đ B je u svojoj odbrani na glavnom pretresu u svemu ostao pri svojoj
odbrani iz prethodnog postupka gdje je u bitnom naveo da se dana
15.12.2008.godine nalazio u kafiću "Arb" u Vladimiru, u društvu svoga brata B.
U kafiću se u to vrijeme nalazio i L T, ali nisu obraćali pažnju na njega ni
on ni njegov brat.Izašli su iz lokala, i krenuli su kući, kada je kod pošte
odjednom jedno vozilo krenulo u njihovom pravcu, a radilo se o vozilu marke
"Opel kadet".U trenutku prolaza pored njih primjetio je kako L A u lijevoj
ruci drži pištolj crne boje. Nastavili su kretanje ka fabrici, da bi se potom
okrenuli jer su htjeli da porazgovaraju sa Tom da ih ostave na miru. Dolaskom
u Vladimir oni su zaustavili vozilo, i krenuli prema Tu, da mu sve objasne,
ali su tu primjetili i L A koji je udario B jedanput rukom u predjelu glave, a
zatim je uzeo stolicu u namjeri da ga njome udari, ali ga je on-Đ B, zaustavio
u toj namjeri hvatajući stolicu rukama. A je zatim pokušao da udari stolicom i
njega, ali nije uspio u tome pa je bacio stolicu, i tada je on primjetio da A
pokušava desnom rukom da izvadi pištolj iz lijeve strane pojasa. On ga je u
tome spriječio, uhvativši ga za ruku, na koji način ga je spriječio da puca na
njega i na njegovog brata B. Tada je nastalo guranje između njih, a razdvojili
su ih gosti u kafani "Arb", gdje se sve to i dogodilo. Kada su ih razdvojili A
je ponovo izvadio pištolj, repetirao ga i uperio u njihovom pravcu. On i B su
tada pobjegli iza šanka u jednu prostoriju, u strahu da će A pucati na njih.
Tada je T uzeo pištolj, epetirao ga, sigurno u namjeri da puca na njih, ali ga
je u tome zaustavio policajac, zvani Cano, što su i oni vidjeli. Napomenuo je
da je kod A i T vidio dva različita pištolja, i da je A imao pištolj i
repetirao ga, a sa pištoljem je došao kada je u jednom trenutku došao vani.
Vidio je da se radi o pištolju "TT" crne boje. Kada je došla policija vidio je
da je pištolj bio u ruci T. Na kraju je istakao da je bio u lošim odmosima sa
Lima obzirom da su ranije imali nesuglasica koje su kulminaciju dostigle
15.12.2008.godine, kada je provooptuženi htio da ih udari kolima, dok su oni
otišli u kafić "Arb" kako bi rekli drugooptuženom da im se više ne miješa u
porodicu i da nema šta da se mire. Kada su došli u kafič prvi kontakt sa L Tom
imao je Đ B, dok je on stajao sa strane i posmatrao. Mislili su da A nije tu
pa su htjeli samo da porazgovaraju sa L Tom. Međutim, A je prvo udario B,
nakon čega je ustao i T. Ušao je samo da ih razdvoji. Kasnije kda su ih
razdvojili primjetio je da je A izvadio pištolj i okrenuo ga prema Bu. Nije se
mogao izjasniti da li je to isti pištolj koji je kasnije viodio koda T, a čini
mu se da je bilo više pištolja.  
Optuženi Đ B je u svojoj odbrani na glavnom pretresu u svemu ostao pri svojoj
odbrani iz prethodnog postupka gdje je u bitnom naveo da se dana
15.12.2008.godine nalazio u kafiću "Arb" u Vladimiru, u društvu svoga brata B.
U kafiću se u to vrijeme nalazio i L T, ali nisu obraćali pažnju na njega ni
on ni njegov brat. Izašli su iz lokala, sjeli u njegovo auto "Lančija" i
krenuli su kući, kada je kod starog SUP-a odjednom jedno vozilo krenulo u
njihovom pravcu,a radilo se o vozilu marke "Opel kadet“. Na mjestu vozača je
vidio L A i u trenutku prolaza pored njih primjetio je kako L A u lijevoj ruci
drži pištolj crne boje. Stali su malo da bi se on povratio od šoka, a zatim su
se uputili u kafanu "Arb", da on zamoli L T, da ga A ne napada više jer se
prestrašio. U lokalu je međutim zatekao i L A koji mu je odmah prišao i udario
ga bez ikakvog razloga otvorenom šakom u predjelu lica, a zatim je uzeo
stolicu i udario ga u predjelu lijevog ramena i lijeve strane tijela, usled
čega je on pao i tada je prišao njegov brat Đ B i spriječio A da ga dalje
udara, hvatajući stolicu rukama. Tada je L A izvadio pištolj i repetirao ga,
ali ga je B uhvatio za ruku u kojoj se nalazio pištolj i tako im spasio
živote. A i B su tada počeli da se guraju, a on nije više ništa vidio jer je
bio na podu lokala. Kada je ustao vidio je L T kako u rukama drži nož i kreće
ka njemu u namjeri da ga ubode. Tada je on pobjegao iza šanka i pozvao Đeković
Kujtima koji radi kao policajac. Na kraju je dodao da je on prvi započeo
razgovor sa Tom, te ga je potom A udario u predjelu lica. Istakao je da je
vidio pištolj koi je A nakon što su se svađali repetirao i uperio prema njima.
Istakao je da je udario nekoga ali se ne sjeća koga.  
Sud je u dokaznom postupku saslušao svjedoka Đeković Kujtima, Mustafović
Hasana, Salović Ismeta,Mučović Nazima, Ceković Amira,na saglasan predlog
stranaka pročitao:iskaz svjedoka E Ć sa zapisnika o saslušanju svjedoka od
29.05.2009.godine i iskaz svjedoka KF sa zapisnika o saslušanju svjedoka od
25.05.2009.godine,nalaz vještaka medicinske struke Borovinić Budimira od
31.03.2009.godine, potvrdu o privremeno oduzetim predmetima od
15.12.2008.godine na ime L T,izvod iz kaznene evidencije za L A, L T, Đ B i Đ
B.  
Sud nije saslušao svjedoke K D  i C  N  jer njihovo prisustvo nije mogao
obezbijediti ni prinudnim dovođenjem od strane službenika Uprave policije,zbog
čega je pretres odlagan više puta,pritom imajući u vidu i činjenicu da se radi
o krivičnom djelu koje je izvršeno 2008.god.  
Svjedok Đ  K  je istakao da nije očevidac ovog događaja obzirom da se u to
vrijeme nalazio na odmoru ali je od strane dežurne službe pozvan da pomogne
pri privođenju navdenih lica, te je na lice mjesta došao kasnije.Na licu
mjesta je zatekao optužene, te kolege Hajdarević Naima, Mustafović Hasana, te
mu je poznato da su tu bili i M  N i S  I . Nikakvo oružje nije zatekao
obzirom da je došao kasnije.  
Svjedok MH  je istakao da predmetnog dana nije bio na dužnosti ali je sjedio u
lokalu u blizini kafića "Arb".U jednom momentu je obevješten od strane Ceković
Amira daje došlo do tuče u kafiću "Arb" i da su  repetirani pištolji. Odmah je
izašao na lice mjesta gdje je zatekao L T koji je mahao pištoljem, dok je Đ B
i B sklonio iza jednog zida, zatim je izvadio službenu legitimciju i oduzeo
oružje od L T. Kada je došao tuča je već bila završena. Istakao je da pištolj
nije vidio kod L A.  
Svjedok S  I  je istakao da je predmetnog dana sjedio u kafiću "Arb" i nije
primjetio da su se optuženi svađali. Prvo što je primjetio je da je L T bio na
zemlji,a ostali su se tukli te je prišao da razdvoji ostale dok su se tukli.
Istakao je da je L T htio da mu preda pištolj, ali je on odbio da ga uzme jer
nije htio da se miješa u čitav događaj,pa je optuženi L T pištolj dao MH .  
Svjedok E Ć  je je u svom iskazu od 29.05.2009.godine u bitnome istakao da je
bio na pretresu stana L T i Đ Zejdija u kojima nijesu pronašli nikakvo oružje
te da je predmetni pištolj od L T oduzeo policajac Đeković Kujtim i ostala
lica koja su bila na licu mjesta.On nema nikakvih neposrednih saznanja o
događaju koji se desio u kafiću već je samo nakon ovog događaja vršio pretres
kuća.  
Svjedok M  N  je istakao da je predmetnog dana bio u kafiću "Arb" gdje je
primjetio L T. Nakon 5 minuta čuo je galamu,ustao i vidio  Đ B i B koji su
udarali L A. Nakon toga ih je upitao "šta je momci" i upozorio ih da prestanu,
nakon čega su oni odmah prestali. Ubrzo je došao policajac Mustafović te su
izašli napolje. Nije primjetio nikakvo oružje.  
Svjedok Ceković Amir je istakao da je predmetnog dana bio u internet kafeu i u
jednom momentu je čuo buku. Odmah je ispred primjetio poliicajca MC  koji je
ušao u navedeni lokal. Istakao je da je čuo da je neko vikao "pištolj,
pištolj", ali on pištolj nije vidio.  
Svjedok KF  u svom iskazu sa zapisnika o saslušanju svjedoka od
25.05.2009.godine u bitnom je naveo da ga je decembra mjeseca 2008.godine,
telefonom pozvao L A,da odmah dođe u Vladimir u kafanu "Arb" jer se njegov
otac L T, svađa sa nekim iz porodice Đ. Kada je stigao do kafane svojim kolima
primjetio je veću grupu ljudi na terasi i unutar kafane, kako se gurkaju
između sebe. Takođe je primjetio policajce Mustafović Cana i Đeković Kujtima,
koji su pokušavali da razdvoje grupe. Kada je on naišao na terasi je bio L A,
koji je bio krvav po licu, a vidio je i A ovog oca, L T, da drži pištolj u
desnoj ruci, spuštenog ka zemlji. Nije vidio da je T repetirao pištolj. Dok su
bili na terasi kafane jedan od policajaca je Tu uzeo pištolj. Dakle on nije
očevidac cjelokupnog događaja jer je došao nakon što je svađa okončana.  
Iz nalaza i mišljenja vještaka medicinske struke Dr Borovinić Budimira od
31.03.2009.godine sud je utvrdio da je Đ B kritičnom prilikom zadobio povredu
ličnog djela glave u vidu oguljotine kože donje usne spoljašnjeg usnog otvora
natalu djelovanjem zamahnute tupo-tvrde sile ravne površine slabog inteziteta
djelovanja i povredu trbuha u vidu nagnječine kože trbuha nastalu djelovanjem
zamahnute tupo tvrde sile ravne površine slabog inteziteta djelovanja. Ove
povrede su mogle nastati prilikom hvatanja, guranja i slično, šakom na lični
dio glave povrijeđenog i djelovanjem zamahnute pesnice, noge i slično. Povrede
su nastale kratko vrijeme jedna za drugom i predstavljaju i pojedinačno i u
svom zbiru laku tjelesnu povredu. Đ B je kritičnom prilikom zadobio povredu
vrata u vidu manjeg krvnog podliva kože lijeve strane vrata nastalu
djelovanjem zamahmite tupo tvrde sile ravne površine slabog inteziteta
djelovanja,kao što je zamahnuta pesnica lia su mogle nastati i prilikom
hvatanja povrijeđenog šakom za vrat i povredu lijeve šake u vidu nekoliko
sitnih oguljotina kože,nastalu udarom šakom lijeve ruke o tvrdu i ravnu
podlogu. Ove povrede su nastale kratko vrijeme jedna za drugom i predstavljaju
i pojedinačno i u svom zbiru laku tjelesnu povredu.L T je kritičnom prilikom
zadobio povredu ličnog dijela glave u vidu rane razderotine unutrašnje strane
donje usne spoljašnjeg usnog otvora,nastalu djelovanjem zamahnute tupo-tvrde
sile ravne površine slabijeg inteziteta djelovanja,kao što je zamahnuta
otvorena ili zatvorena pesnica, i povredu u vidu nagnječinu kože potiljačnog
predjela glave nastalu djelovanjem zamahnute tupo-tvrde sile ravne površine
slabijeg inteziteta djelovanja, kao što je zamahnuta otvorena ili zatvorena
pesnica,s tim da se ne može isključiti mogućnost nastanka ove povrede prilikom
pada i udara potiljačnim djelom glave o kakvu tvrdu i ravnu podlogu,kao na
primjer pod i slično. Ove povrede su nastale kratko vrijeme jedna za drugom i
predstavljaju i pojedinačno i u svom zbiru laku tjelesnu povredu.L A je
kritičnom prilikom zadobio povredu u vidu nagnječine kože desne čeonoslepoočne
regije glave nastalu djelovanjem zamahnute tupo-tvrde sile ravne površine
slabijeg inteziteta djelovanja,povredu u vidu rane razderotinu kože ispod
lijevog oka te krvni podliv kože iznad ovog oka i povredu u vidu nagnječine
kože tijela,koje povrede su nastale djelovanjem zamahnute tupo-tvrde sile
ravne površine slabijeg inteziteta djelovanja.Ove povrede su mogle nastati
djelovanjem zamahnute pesnice,noge i slično i nastale su kratko vrijeme jedna
za drugom i predstavljaju i pojedinačno i u svom zbiru laku tjelesnu povredu.  
Sud je u potpunosti prihvatio nalaz i mišljenje vještaka medicinske
struke,cijenići da je potpun, detaljan i urađen u skladu sa pravilima struke.  
Iz potvrde o privremeno oduzetim predmetima od 15.12.2008.godine na ime L T
sud je utvrdio da je od lica L T dana 15.12.2008.godine u 15,00 časovba oduzet
pištolj "Crvena Zastava", 7,62 mm E-45220 i okvir sa 8 metaka 7,62 mm.  
Iz izvoda iz kaznene evidencije za L A,Đ B i Đ B od Uprave policije-Ispostave
Bar od 01.03.2010.godine sud je utvrdio da L A i Đ B nijesu evidentirani u
kaznenoj evidenciji PJ Bar,dok je Đ B osuđivan presudom Osnovnog suda u
Ulcinju K.br.75/05,zbog krivičnog djela iz čl.339 st.3 u vezi st.l KZ
RCG,uslovna osuda-30(trideset) dana na l(jednu) godinu.  
Iz izvoda iz kaznene evidencije za L T,dostavljenog od Uprave policije Ulcinj
od 27.03.2009.godine sud je utvrdio da je isti osuđivan presudom Opštinskog
suda u Ulcinju K.br.79/72 od 29.12.1975.godine za krivično djelo iz čl.142
st.2 Krivičnog Zakinika, kaznom zatvora u trajanju od 30(trideset) dana.  
Ocjenjujući izvedene dokaze svaki pojedinačno i sve njih u međusobnoj vezi, po
slobodnom sudijskom uvjerenju, shodno čl. 360 st.l Zakonika o krivičnom
postupku,te dovodeći rezultate izvedenih dokaza u vezu sa odbranom
optuženih,sud je našao da su optuženi počinili krivična djela opisana u izreci
u vrijeme i na način kako je to opisano u izreci presude.  
Sud je u postupku nepobitno utvrdio da je dana 15.12.2008.god. oko 13,30
časova u kafiću "Arb" došlo do konflikta između optuženih L A i L T,s jedne
strane i optuženih Đ B i Đ B, s druge strane.Isti su od ranije bili u lošim
međusobnim odnosima.Svi optuženi saglasni su da se navedenog dana za stolom
kafića „Arb“ nalazio optuženi L T koji je sam ispijao kafu. U kafiću su se
tada nalazila i braća Đ.Zapazili su optuženog L T.Oni su potom napustili kafić
da bi potom odlučili da se u isti vrate navodno izazvani ponašanjem optuženog
L A i kako bi navodno rekli Tu da nema ništa od njihovog pomirenja. Po dolasku
u kafić u istom su zatekli optužene L T i L A. Njih dvojica su se prethodno i
dogovorili da se u navedenom kafiću sastanu i popiju kafu. Kada su Đ B i Đ B
ušli u kafić i u njemu zapazili L  odmah su ih fizički napali udarajući ih
pesnicama po glavi i tijelu, a nakon što su optuženog L A oborili na pod,
ponovo su mu prišli i zadali mu udarce stolicom u predjelu glave,kojom
prilikom su isti zadobili lake tjelesne povredečiju je vrstu i težinu sud
utvrdio iz nalaza i mišljenja vještaka medicinske struke i to: optuženi L T
povredu u vidu rane razderotine unutrašnje strane donje usne spoljašnjeg usnog
otvora, nagnječenje kože potiljačnog predjela glave,a L A,nagnječenje kože
desne čeone slijepoočne regije glave, razderotinu kože ispod lijevog oka,
krvni podliv kože iznad lijevog oka i nagnječenje kože tijela. Dakle sud
vjeruje optuženima L Tu i Au da su iznenada i prvi bili napadnuti od strane
optuženih Đ B i B iz razloga što su Li sjedjeli u kafiću kada su Đ ušli u
kafić,oko čega su svi optuženi saglasni i pošto je svjedok KFatmir čijem je
iskazu sud poklonio vjeru,izjavio da ga je optuženi L A pozvao telefonom i
rekao mu da odmah dođe jer se njegov otac T svađa sa braćom Đ,što optuženi L A
zasigurno nebi učinio da se nije osjetio ugroženim od strane braće Đ.Osim toga
i svjedok Salović Ismet potvrdio je da je prvo primjetio optuženog L T koji je
ležao na podu dok su se ostala trojica tukla.Zbog navedenog,a imajući u vidu
da su se optuženi Đ vratili u kafić „Arb“ navodno da optuženom L T  skrenu
pažnju na ponašanje njegovog sina i da im kažu da nema ništa od njihovog
pomirenja,te da niko od saslušanih svjedoka nije vidio kako se događaj zapravo
zbio ili su na lice mjesta došli kasnije,sud je zaključio da su optuženi Đ B i
Đ B iznenada napali optužene Le,izazvali tuču,drskim i bezobzirnim ponašanjem
ugrozili spokojstvo građana-L T i L A,remetili javni red i mir na javnom
mjestu-u kafiću „Arb“pa se u takvom njihovom ponašanju u odnosu na njih
dvojicu stiču sva zakonska obilježja bića krivičnog djela nasilničko ponašanje
iz čl.399 Krivičnog Zakonika.  
Ocjenjujući psihički odnos ovih optuženih prema izvršenom djelu, sud je našao
da su krivično djelo nasilničko ponašanje iz čl.399 Krivičnog Zakonika,
izvršili sa direktnim umišljajem,jer su bili svjesni da postupanjem na prednje
opisan način,vrše nasilje,izazivaju tuču,drsko i bezobzirno se
ponašaju,značajnije ugrožavaju spokojstvo građana i teže remete javni red i
mir,kao i da zadavajući udarce pesnicama i nogama,mogu druge tjelesno
povrediti,dakle bili su svjesni svoga djela i htjeli su izvršenje istog.  
Optuženi L T nije sporio da je kritičnom prilikom kod sebe imao pištolj marke
"Crvena Zastava",fabričkog broja E 45220,kalibra 7,62, i da mu je predmetni
pištolj oduzet od strane Mustafović Hasana.Ove činjenične navode potvrdili su
i optuženi L A i Đ B,koji su naveli da su vidjeli pištolj u rukama L T,što su
takođe potvrdili i svjedoci KFatmir i Mustafović Hasan,iz kojih iskaza
proizilazi da je pištolj oduzet L Tu od strane M  H .Da se radi o pištolju
marke "Crvena Zastava",fabričkog broja E 45220,kalibra 7,62 sud je utvrdio iz
potvrde o privremeno oduzetim predmetima od 15.12.2008.godine na ime L T. Kako
ga je nosio bez odobrenja nadležnog organa optuženi je postupio suprotno čl.27
Zakona o oružju (Sl.list RCG 49/04). Imajući u vidu prethodno navedeno u
radnjama ovog optuženog stiču se sva bitna obilježja bića krivičnog djela
nedozvoljeno držanje oružja i ekplozivnih materija iz čl.403 st.l Krivičnog
Zakonika.Iz dokaza provedenih na glavnom pretresu,iz kojih nesumnjivo
proizilazi da optuženi nije imao odbrenje nadležnog organa da nosi pištolj
marke "Crvena Zastava",fabričkog broja E45220,kalibra 7,62mm,što je priznao i
sam optuženi,sud je utvrdio da je optuženi bio svjestan svoga djela i htio je
njegovo izvršenje pri čemu se njegov psihički odnos prema izvršenom krivičnom
djelu manifestuje kao direktni umišljaj.  
     Konačno,nesporno je utvrđeno i da se optuženi L A protivpravno ponašao iako nije izvršio krivično djelo nasilničko ponašanje tj.da je izvršio krivično djelo laka tjelesna povreda iz čl.152 st.2 u vezi st.1 Krivičnog Zakonika jer je dana 15.12.2008.godine oko 13,30 časova u kafiću "Arb"  optuženog Đ B,stolicom-sredstvom podobnim da tijelo teško povrijedi i zdravlje teško naruši,udario u predjelu lijevog ramena i nanio mu manji krvni podliv kože lijeve strane vrata. Prednje činjenično stanje utvrđeno je na osnovu odbrane optuženog Đ B  koju je sud u tom dijelu prihvatio a koji je između ostalog izjavio da ga je L A pored toga što ga je udario pesnicom udario i stolicom,a njegovi navodi u tom dijelu podkrijepljeni su i nalazom vještaka medicinske struke. Stolica bez ikakve sumnje,upotrijebljena na način kako je to učinio optuženi L A predstavlja sredstvo podobno da tijelo teško povrijedi i zdravlje teško naruši.

Cijeneći subjektivini odnos optuženog L A prema izvršenom krivičnom dijelu,
sud je utvrdio da je optuženi bio svjestan krivičnog dijela, odnosno svjestan
činjenice da udaranjem stolicom optuženog Đ B može teško povrijediti ili da mu
zdravlje može teško narušiti, i htio je njegovo izvršenje,pa se i njegov
subjektivni odnos prema izvršenom krivičnom dijelu definiše kao direktan
umišljaj.  
Sud nije prihvatio odbrane optuženih L A,L T,Đ B i Đ B u kojima su negirali da
su bilo koga udarali i tvrdili da je upravo svaki od njih djelovao u
samoodbrani i takve odbrane cijenio je kao neistinite,neuvjerljive i nelogične
jer protivriječe dokazima provedenim na glavnom pretresu,te ih je sud cijenio
kao sračunate u cilju izbjegavanja krivično-pravne odgovornosti.  
        Iskazi saslušanih svjedoka nijesu u bitnom doprinijeli rasvjetljavanju ove krivično pravne stvari pa ih sud nije posebno cijenio osim u dijelu koji je ranije obrazložen i u kojem ih je sud prihvatio.

Prilikom izbora vrste i visine krivične sankcije sud je cijenio sve okolnosti
iz čl.42 Krivičnog zakonika, koje utiču da kazna bude manja ili veća, pa je,
kao olakšavajuće okolnosti na strani opt.L A i opt.Đ B cijenio njihovu raniju
neosuđivanost koju je utvrdio iz izvoda iz Kaznene evidencije na ime
optuženih, u odnosu na opt.L T njegove lične i porodične prilike, činjenicu da
se radi o oženjenom čovjeku, ocu šestoro djece i njegovu starosnu dob. Sud
nije cijenio kao otežavajuću okolnost u odnosu na optužene L T i Đ B, njihovu
raniju osuđivanost koju je utvrdio izvodom iz kaznene evidencije na ime
optuženih,jer se kod Đ B ne radi o istovrsnom djelu, dok su kod L T protekli
svi zakonski rokovi za rehabilitaciju jer se radi o presudi iz 1975.godine,dok
u odnosu na L A i Đ B otežavajućih okolnosti nije bilo.Sud je cjeneći navedene
olakšavajuće oklonosti te činjenicu da su se u međuvremenu međusobno izmirili
optuženima izrekao uslovnu osudu kojom je optuženima L Au i Tu prethodno
utvrdio kazne zatvora u trajanju od po 3(tri) mjeseca i istovremeno odredio da
se utvrđene kazne neće izvršiti ako optuženi u roku od 2 (dvije) godine po
pravosnažnosti presude ne izvrše novo krivično djelo,dok je opt.Đ Bu i Đ Bu
utvrdio kaznu zatvora u trajanju od po 6 (šest) mjeseci i istovremeno odredio
da se utvrđena kazna neće izvršiti ako optuženi u roku od 2(dvije) godine ne
izvrše novo krivično djelo. Sud je mišljenja i uvjerenja da će se navedenim
uslovnim osudama kao mjerama upozorenja u dovoljnoj mjeri uticati na optužene
da ubuduće ne vrše ovakva i slična djela čime će po mišljenju suda u
potpunosti ostvariti svrha izricanja uslovne osude iz čl.52, 53 i 54 Krivičnog
Zakonika u okviru opšte svrhe izricanja krivičnih sankcija iz čl.4 st.2
Krivičnog Zakonika.  
S obzirom da je oružje, pištolj marke "Crvena Zastava",fabričkog broja E
45220, kalibra 7,62 mm tip M57,sa okvirom i 8 metaka, a koji je privremeno
oduzet od optuženog L T, upotrebljen za izvršenje krivičnog djela, radi
sigurnosti u pravnom saobraćaju, i kako bi se spriječilo njegovo dalje
korišćenje, sud je okrivljenom izrekao mjeru bezbjednosti oduzimanja predmeta-
navedenog oružja, shodno čl. 66., 67. st.l. tač. 7. i čl. 75. Krivičnog
Zakonika.  
Na osnovu čl.199 i 202 Zakonika o krivičnom postupku sud je obavezao optužene
da na ime troškova krivičnog postupka solidarno uplate iznos od 71,50 eura,
koji se odnose na troškove vještačenja vještaka medicinske struke, kao i da
uplate iznos od po 30,00 eura na ime paušala, s obzirom na imovno stanje
optuženih, složenost i trajanje postupka.  
II 
Cijeneći rezultate cjelokupnog dokaznog postupka, navode optužbe i odbrane
optuženih, nije dokazano da su optuženi L A i L T izvršili krivično djelo
nasilničko ponašanje iz čl. 399 Krivičnog zakonika a optuženi L A ni krivično
djelo nedozvoljeno držanje oružja i eksplozivnih materija iz čl.403 st.l
Krivičnog Zakonika.  
Sud je u postupku utvrdio da u radnjama optuženih L T i A nijesu ispunjeni svi
bitni elementi bića krivičnog djela nasilničko ponašanje iz čl.399 Krivičnog
Zakonika obzirom da je u postupku nepobitno utvrđeno da su ovi optuženi bili
prvi i iznenada napadnuti od strane optuženih Đ B i Đ B,a po nalaženju ovog
suda da bi postojalo krivično djelo nasilničko ponašanje iz čl. 399 Krivičnog
Zakonika,nužno je da se vrši nemotivisano nasilje prema drugom tj.da su
optuženi preduzeli radnju izvršenja tog krivičnog djela ničim izazvani od
strane braće Đ. Međutim,u konkretnom slučaju njihove radnje bile su motivisane
ponašanjem optuženih Đ B i B,pa kako su isti prema ovim optuženima takođe
protivpravno postupali jer su im zadali više udaraca pesnicama i šakama po
tijelu,a optuženi L A optuženom Đ Bu i stolicom, što je potvrđeno nalazom
vještaka medicinske struke,sud je u njihovim radnjama prepoznao elemente bića
krivičnog djela laka tjelesna povreda iz čl.152 st.1 Krivičnog zakonika ali ih
za isto nije oglasio krivima (osim optuženog L A za krivično djelo iz čl.152
st.2 u vezi st.1 KZ-a kako je to u stavu I izreke presude navedeno) iz razloga
što se optuženi Đ B i Đ B nijesu pridružili krivičnom gonjenju jer su se u
međuvremenu izmirili a radi se o krivičnom djelu za koje se gonjenje preduzima
po privatnoj tužbi.  
Optuženom L Au stavljeno je na teret da se tokom tuče koja je opisana u izreci
presude, mašio pištolja nepoznate marke kalibra 7,62 mm, kojeg je suprotno
odredbi čl.27 Zakona o oružju (Sl.list RCG 49/04) bez odobrenja nadležnog
organa nosio. Međutim provedenim dokazima nijesu dokazani navodi optužbe.
opt.L A je negirao izvršenje krivičnog djela, a opt.L T je priznao da je on u
ruci držao pištolj a ne opt.L A. Prednje činjenične navode potvrdio je i
svjedok Mustafović Hasan, koji je naveo da je pištolj vidio samo u rukama
opt.L T,te da mu je isti oduzeo,nakon što je uz pomoć ostalih gostiju lokala
razdvojio optužene koji su tukli međusobno.Svjedok KFatmir takođe je potvrdio
da je pištolj u rukama imao samo opt.L T,te da mu je taj pištolj oduzeo MH.
Nijednim dokazom provedenim na glavnom pretresu nijesu dokazani navodi optužbe
u odnosu na optuženog L A,vezano za krivično djelo nedozvoljeno držanje oružja
i eksplozivnih materija iz čl.403 st.l Krivičnog Zakonika,pa je sud imajući u
vidu sve prethodno navedeno,opt. L A u smislu čl.363 st.l tač.3 Zakonika o
krivičnom postupku,oslobodio od optužbe jer nije dokazano da je izvršio
navedeno krivično djelo. Sud je cijenio i ostale dokaze provedene na glavnom
pretresu ali isti nijesu od uticaja za drugačije presuđenje.  
Shodno 203 Zakonika o krivičnom postupku sud je odlučio da troškovi krivičnog
postupka u ovom dijelu presude padaju na teret budžetskih sredstava suda.  
Sa izloženog odlučeno je kao u izreci presude.  
OSNOVNI SUD U ULCINJU
Dana 22.07.2011.god.

PREDSJEDNIK VIJEĆA-SUDIJA
                                                                                                          Mirović Sanja  
PRAVNA POUKA: Protiv ove presude može se izjaviti žalba u roku od 15 dana
od dana prijema prepisa iste. Žalba se podnosi Višem sudu u Podgorici, preko
ovog suda.  