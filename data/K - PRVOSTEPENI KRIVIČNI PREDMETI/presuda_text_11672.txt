               
                                                                                                                       **K.br.129/11**

![](http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/100px-
Coat_of_arms_of_Montenegro.svg.png)
U IME CRNE GORE
OSNOVNI SUD U ULCINJU, sudija Mirović Sanja, uz učešće zapisničara Mavrić
Jasmine, u krivičnom postupku protiv okrivljenog Mm a iz Ulcinja, kojeg brani
advokat  Guči Sulejman iz Ulcinja,zbog krivičnog djela falsifikovanje isprave
iz čl. 412 st. 2 u vezi st. 1 Krivičnog Zakonika,odlučujući po optužnici
Osnovnog državnog tužilaštva Ulcinj Kt.br.249/10 od 17.05.2011.godine,nakon
glavnog i javnog pretresa održanog u prisustvu zamjenika Osnovnog državnog
tužioca u Ulcinju Savović Vladimira,okrivljenog i njegovog branioca,dana
11.10.2011.godine, donio je  i istog dana  javno objavio  
P   R  E  S  U  D  U
Okrivljeni MM, od oca A. i majke B., rodjene H., rodjen 11.07.1969.godine,
u B.,stalno nastanjen u U.-ul."NĐ" bb, državljanin Crne Gore, po zanimanju
stolar, oženjen,otac troje djece,srednjeg imovnog stanja, neosuđivan,  
k r i v     j e
Zato što je dana 13.09.2010.godine u Ulcinju, lažnu javnu ispravu - rješenje o
ekvivalenciji diplome, navodno izdatu od Ministarstva prosvjete i nauke
Republike Crne Gore broj 104-1-260 od 21.01.2009.godine, upotrjebio kao pravu,
na način što je na istu sa diplomom o tečaju građevinarstva izdatom od strane
Narodnog univerziteta ''B. A.'' priložio u JU Osnovna škola ''B. S.'' u U ,  
- čime je   izvršio krivično djelo falsifikovanje isprave iz čl. 412. st.2.
u vezi st. 1. Krivičnog Zakonika 
pa mu sud, na osnovu navedenog zakonskog propisa i primjenom čl.4
st.2,32,42,52,53 i 54  Krivičnog Zakonika, te čl. 226,229 i 374 Zakonika o
krivičnom postupku , izriče  
USLOVNU   OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno
određuje da se ta kazna neće izvršiti ako okrivljeni  u roku od 2 (dvije)
godine ne izvrši novo krivično djelo.  
Obavezuje se okrivljeni da na ime troškova krivičnog postupka uplati iznos od
50,00 eura na ime paušala, u roku od 15 dana po pravosnažnosti presude.  
Shodno čl.75 Krivičnog Zakonika prema okrivljenom Mm u izriče se mjera
bezbjednosti oduzimanje rješenja o ekvivalenciji diplome, navodno izdata od
Ministarstva prosvjete i nauke Republike Crne Gore broj 104-1-260 od
21.01.2009.godine  
O b r a z l o ž e n j e
Optužnicom Osnovnog državnog tužilaštva Ulcinj Kt.br.249/10 od
17.05.2011.godine,koju je na glavnom pretresu zastupao zamjenik Osnovnog
državnog tužioca u Ulcinju Savović Vladimir,stavljeno je na teret okrivljenom
Mmu izvršenje krivičnog djela činjenično i pravno bliže opisanog u izreci
presude. Zastupnik optužbe je u konačnom ostao pri navodima podignute
optužnice i istakao da je odbrana okrivljenog nelogična i neubjedljiva i
očigledno data u cilju izbjegavanje krivične odgovornosti jer je izvedenim
dokazima nesporno utvrđeno da je počinio predmetno krivično djelo za koje se
tereti i predložio sudu da istog oglasi krivim i osudi po zakonu.  
Okrivljeni Mm je u svojoj odbrani negirao izvršenje krivičnog djela za koje se
tereti,navodeći da je krajem septembra 2008.godine otišao u zgradu
Ministarstva prosvjete Crne Gore,sa namjerom da nostrifikuje diplomu,gdje je u
hodniku zatekao  izvjesno lice zvano F koje ga je upitalo šta želi.Pokazao mu
je diplomu rekavši mu da treba da se nostrifikuje, na šta mu je ovaj zatražio
335,00 eura i rekao da mora da dođe po nostrfikovanu diplomu za mjesec
dana.Novac mu je dao u gotovini "na ruke".Nakon mjesec dana ponovo je otišao u
Ministarstvo u januaru mjesecu 2009.godine i uzeo rješenje o nostrifikaciji od
istog lica, koje ga je dočekalo u hodniku i predalo mu dokumenta. Istina je da
je imao njegov broj telefona, jer je tokom mjeseca zvao ovo lice kako bi pitao
kada će biti gotova nostrifikacija, ali nakon što je uzeo diplomu, bacio je
broj misleći da mu više neće trebati, a posebno ne očekujući da će biti
prevaren.Na kraju je istakao da je ovo rješenje dostavio personalnoj službi OŠ
"B S", gdje je inače zaposlen kao domar.Nije znao da je rešenje o
ekvivalenciji diplome falsifikovano te zato smatra da nije izvršio krivično
djelo za koje se tereti.  
        Njegov branilac u završnoj riječi istakao je da je izvjesni Fikret iskoristio lakomislenost njegovog klijenta. Ovo tim prije što je isti izjavio da se prvi put zatekao u prostorijama Ministarstva prosvjete i sporta i da je upravo u tim prostorijama ili preciznije u hodniku zatekao lice koje se predstavilo kao službenik Ministarstva i koje je od njega preuzelo kako diplomu o tečaju gradjevinarstva izdatu od Narodnog univerziteta B A  tako i navodno taksu koja je uglavnom približna visini takse koja se plaća za nostrifikaciju diplome koja je izdata od druge države. Molio je sud da prednje ima u vidu prilikom odmjeravanja krivične sankcije kao i činjenicu da se radi o licu koje je otac troje maloljetne djece i koji jedino privredjuje svojoj porodici,a koji je i primjerni radnik ustanove u kojoj je on istina upotrijebio tako lažno izdato rješenje o nostrifikaciji diplome.

U dokaznom postupku sud je na glavnom pretresu saslušao svjedoka BB, pročitao
dopis Ministarstva prosvjete i sporta br. 07-5124/4 od 12.01.2010.godine,
izvršio uvid u rješenje o ekvivalenciji diplome br. 104-1-1-260 od
21.01.2009.godine,izvršio uvid u  izvod iz kaznene evidencije za okrivljenog
MM  izdat od Uprave policije PJ B br. 24-03/3-245/10-9097/2 od
15.12.2010.godine.  
Svjedok BB izjavila je da je okrivljeni Mm zaposlen u OŠ "BS"kao domar škole,
te da se u njegovim personalnom dosijeu nalazi i sjedočanstvo o završenom
trećem stepenu , zanimanje - konobar. Dana 13.09.2010.god, okrivljeni je
dostavio  ovjerenu fotokopiju diplome br. 368/1 od 24.10.2008.godine izdatu od
strane Narodnog Univerziteta ''B A '' B, te u vezi sa istom ovjerenu
fotokopiju rješenja o ekvivalenciji diplome, U.P.I br.104-1-260 od
21.01.2009.god, izdatu navodno od Ministarstva prosvjete i nauke. Navedena
priložena dokumentacija se čuva u personalnom dosijeu radnika, a ista je odmah
i prosledjena Ministartsvu prosvjete i nauke Crne Gore, za ocjenu
vjerodostojnosti - validnosti predmetnih isprava, a što se da vidjeti u aktu
br. 759 od 18.10.2010.godine. Na kraju je istakla da sa okrivljenim nisu imali
nikakav problem, naprotiv on je primjeran radnik njihove škole i da za svoje
radno mjesto posjeduje odgovarajuću stručnu spremu i diplomu. Obzirom da se
utvrdilo da se radi o falsifikatu nikakvo rješenje o uvećanju zarade na osnovu
ove diplome nije donijeto.  
Iz dopisa od Ministarstva prosvjete i sporta od 12.01.2010.godine proizilazi
da od strane tog organa nije donijeto rješenje o ekvivalenciji diplome o
završenoj Višoj stolarskoj školi u Beogradu, na ime MM  U.P.I br. 104-1-260 od
21.januara 2009.godine.  
U rješenju o ekvivalenciji diplome br. 104-1-1-260 od 21.01.2009.godine za MM
,navodi se da se priznaje ekvivalencija diplome o završenoj Višoj školi u
Beogradu i time se ista izjednačava sa odgovarajućom diplomom stolarske
škole.Dalje se navodi da je to rješenje sastavni dio originalnog dokumenta
izdatog u Beogradu, Republika Srbija od 24.10.2008.godine.  
Iz  izvoda iz kaznene evidencije na ime okrivljenog MM  dostavljenog od strane
Uprave policije PJ Bar od 15.12.2010.godine. sud je utvrdio da isti nije
evidentiran u kaznenoj evidenciji.  
Ocjenom navoda optužbe i odbrane, provedenim dokazima na glavnom pretresu kako
pojedinačno tako u međusobnoj povezanosti i dovodeći iste u logičnu vezu sa
navodima odbrane optuženog, sud je našao da je okrivljeni MM  izvršio krivično
djelo koje mu se stavlja na teret, na način, mjesto i u vrijeme kako je to
predstavljeno u činjeničnom dijelu izreke presude.  
Na osnovu naprijed navedenog nesumnjivo je utvrdjeno da je okrivljeni lažnu
javnu ispravu- rješenje o ekvivaleniciji diplome, upotrijebio kao pravu, na
način što je istu sa diplomom o tečaju građevinarstva, priložio u JU Osnovna
škola "BS"u Ulcinju, a s obzirom da se rješenje o ekvivalenciji  izdaje na
zakonom propisanom obrazcu i proceduri od strane nadležnog organa, te se njome
dokazuju  odredjene činjenice u pravnom prometu,nesporno je da je okrivljeni
navedenom prilikom lažnu ispravu upotrijebio kao pravu i time ostvario sva
bitna obilježja bića krivičnog djela  falsifikovanje isprave iz čl. 412. st.2.
u vezi st. 1. Krivičnog Zakonika.  
Da navedeno rješenje glasi na ime okr. MM  sud je utvrdio uvidom u isto jer je
navedeno rješenje snabdijeveno ličnim podacima okrivljenog i sastavni je dio
diplome NU "B A " koja takođe glasi na ime okrivljenog. Da je u slučaju
navedenog rješenja riječ o lažnoj javnoj ispravi i da je ova isprava dospjela
u posjed okrivljenog lica mimo volje organa koji je isključivo nadležan za
njeno izdavanje sud je utvrdio na osnovu dopisa Ministarstva prosvjete i
sporta od 12.01.2010.godine iz kojeg proizilazi da od strane tog organa nije
donijeto rješenje o ekvivalenciji diplome o završenoj Višoj stolarskoj školi u
B, na ime MM  U.P.I br. 104-1-260 od 21.januara 2009.godine,a  u čiju
istinitost nije posumnjao obzirom da je dopis dat na osnovu službene
evidencije navedenog ministarstva a nakon izvršene provjere,te imajući u vidu
da nijedno drugo ministarstvo niti državni organ nije nadležan za
nostrifikovanje diploma.Da je okrivljeni ovu ispravu upotrijebio kao pravu sud
je utvrdio iz iskaza svjedoka B B -sekretara škole "BS" iz Ulcinja u kojoj je
okrivljeni radio,čijem objektivnom iskazu je poklonio punu vjeru,a kojoj je
okrivljeni dao navedenu lažnu ispravu zajedno sa ostalom pratećom
dokumentacijom.Da je okrivljeni znao da upotrebljava lažnu javnu ispravu kao
pravu sud je zaključio imajući u vidu činjenicu da je okrivljeni pismen
čovjek,sa završenom srednjom školom da zna da se uvjerenja ne izdaju po
hodnicima,za njih se novac ne daje u visokim iznosima i u gotovini u hodniku
nepoznatom licu već za to postoji propisana procedura,a osim toga okrivljeni
nijednim dokazom nije podkrijepio svoju odbranu jer se nije mogao sjetiti ni
lika ni broja telefona navedenog lica već samo njegovog imena odnosno nadimka
F. Sud je njegovu odbranu koja je obesnažena izvedenim dokazima koje je sud
prihvatio cijenio kao neistinitu,nelogičnu i usmjerenu ka izbjegavanju
krivične odgovornosti.  
Ocjenjujući psihički odnos okrivljenog prema izvršenju djela, sud je našao
da je okrivljeni krivično djelo izvršio sa direktnim umišljajem,jer je bio
svjestan svih elemenata djela i htio njegovo izvršenje,odnosno svjestan da
lažnu javnu ispravu upotrebljava kao pravu,pa je to i htio,što je sud utvrdio
iz izvedenih dokaza.  
Prilikom odlučivanja o vrsti i visini krivične sankcije sud je na strani
okrivljenog cijenio sve olakšavajuće i otežavajuće okolnosti koje postoje na
strani optuženog, shodno čl. 42 Krivičnog Zakonika,pa je kao olakšavajuće
okolnosti sud ocijenio njegovu raniju neosuđivanost koju činjenicu je utvrdio
iz izvoda iz kaznene evidencije,te činjenicu da je oženjen čovijek i otac
troje djece, dok otežavajuće okolnosti nije bilo.Imajući u vidu sve naprijed
navedene okolnosti, sud je okrivljenom za izvršeno krivično djelo izrekao
uslovnu osudu u trajanju od 6 (šest) mjeseci sa rokom provjere od 2(dvije)
godine,nalazeći da će se izrečenom  kaznom  dovoljno uticati na okrivljenog da
u buduće ne ponovi ovakvo ili slično krivično djelo, te da će se time postići
svhra kažnjavanja iz čl. 32. Krivičnog Zakonika,kao i opšta svrha propisivanja
i izricanja krivičnih sankcija iz čl. 4. st. 2. Krivičnog Zakonika,te da nije
neophodno okrivljenog osuditi na kaznu zatvora jer bi to na njega djelovalo
isuviše represivno.  
Odluka o troškovima krivičnog postupka zasniva se na odredbama čl. 226 i 229
Zakonika o krivičnom postupku shodno kojima je sud obavezao okrivljenog da
plati na ime paušala iznos od 50,00 eura koji je određen shodno dužini
trajanja postupka, složenosti predmeta i imovnom stanju okrivljenog.  
Shodno čl.75 Krivičnog Zakonika prema okrivljenom je izrečena mjera
bezbjednosti oduzimanje rješenja o ekvivalenciji diplome, navodno izdatog od
Ministarstva prosvjete i nauke Republike Crne Gore broj 104-1-260 od
21.01.2009.godine,kao predmeta izvršenja krivičnog djela.  
Sa izloženog, a na osnovu čl. 374 Zakonika o krivičnom postupku, odlučeno je
kao u izreci presude.  
                                  **OSNOVNI SUD U ULCINJU,**  
                                     **Dana 11.10.2011.godine**


SUDIJA

Mirović Sanja 
PRAVNA POUKA: Protiv ove presude može se izjaviti žalba Višem sudu u
Podgorici, preko ovog suda, u roku od 8 dana, od dana prijema prepisa iste.  