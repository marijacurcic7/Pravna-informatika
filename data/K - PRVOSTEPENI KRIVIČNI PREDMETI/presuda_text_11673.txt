![](http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/100px-
Coat_of_arms_of_Montenegro.svg.png)
                                             K.br.39/11
U IME CRNE GORE
OSNOVNI SUDU U, sudija Mirović Sanja,uz učešće zapisničara Mavrić Jasmine,
u krivičnom predmetu protiv okrivljenog MDiz Ua,koga brani adv. Guči
Sulejman,zbog krivičnog dijela nedavanje izdržavanja iz čl. 221 st.1 Krivičnog
Zakonika,odlučujući po optužnom predlogu Osnovnog državnog tužilaštva Kt.br.
273/10 od 08.02.2011.godine koji je na glavnom pretresu zastupao VD Osnovnog
državnog tužioca Škopelja Zoran,nakon glavnog i javnog pretresa održanog dana
13.09.2011.godine u prisustvu zastupnika optužbe, okrivljenog i njegovog
branioca, kao i zakonskog zastupnika mldb. oštećenih M Meleće,donio je i istog
dana javno objavio  
P   R  E  S  U  D  U
Okrivljeni: MD, od oca S i majke H , rođene F, rođen 12.02.1965. godine u
U, sa prebivalištem u U ul. ĐĐbr. 9, državljanin Crne Gore,   konobar,
oženjen, otac petoro djece, sa završenom srednjom školom, srednjeg imovnog
stanja, osuđivan presudom Osnovnog suda U K.br. 64/94 od 08.12.1994. godine
zbog krivičnog dijela iz čl. 172 st.1 KZ RCG i odmjerena mu je sankcija -
uslovna osuda 2 (dva) mjeseci na 1(jednu) godinu, presudom Osnovnog suda U
K.br. 129/95 od 26.02.1996. godine zbog krivičnog dijela prikrivanje iz čl.
161 st. 1 KZ RCG i odmjerena mu je sankcija – novčana kazna u iznosu od 700
(sedamsto) dinara, presudom Osnovnog suda U K.br. 43/03 od 20.10.2003. godine
zbog krivičnog dijela nedavanje izdržavanja iz čl. 102 st.1 KZ RCG i odmjerena
mu je sankcija – uslovna osuda 3 (tri) mjeseca na 1 (jednu) godinu kao i
presudom Osnovnog suda U K.br. 186/04 od 03.04.2006. godine zbog krivičnog
dijela nedavanje izdržavanja iz čl. 102 st. 1 KZ RCG i odmjerena mu je
sankcija – uslovna osuda 4 (četiri) mjeseca zatvora uslovno na 1 (jednu)
godinu.  
K r i v    j e
Što u periodu od 06.01.2004. godine do 06.02.2011.godine, nije davao
izdržavanje licima koje je po zakonu dužan da izdržava po osnovu izvršne
sudske odluke – presude Osnovnog suda u U P broj 246/01 od 21.05.2003. godine,
na način što nije postupio u skladu sa navedenom presudom kojom je obavezan da
na ime izdržavanja za dvoje maloljetne djece MDi MSrođenih u braku sa M
Melećom, doprinosi njihovom izdražavanju, isplatom mjesečnog iznosa u visini
od 40 % prosječne plate i to unaprijed od 05 u mjesecu,  
-čime je izvršio krivično djelo- nedavanje izdržavanja iz čl. 221 st. 1 Krivičnog zakonika 
        pa ga sud primjenom citiranog zakonskog propisa  i čl. 4 st.2 ,32 ,39 st.2  tač.3 i 42 Krivičnog zakonika,te čl.229 st.1,239 st.2 i 374 Zakonika o krivičnom postupku

O S U Đ U J E
Na novčanu kaznu u iznosu od 800,00 (osamstotina) eura,koju je okrivljeni
dužan platiti u roku od 3 (tri) mjeseca po pravosnažnosti presude,a ukoliko
okrivljeni u naznačenom roku ne plati navedenu kaznu, sud će istu zamijeniti
kaznom zatovra na način što će za svakih započetih 25,00 eura novčane kazne
odrediti 1 dan kazne zatvora, s tim što kazna zatvora ne može trajati duže od
6 mjeseci.  
      Na osnovu čl. 239 st.2 Zakonika o krivičnom postupku,obavezuje se okrivljeni da oštećenoj M Misplati na ime imovinsko - pravnog zahtjeva iznos od 1890,00 eura.

Dužan je okrivljeni da ovom sudu na ime troškova postupka-paušala uplati iznos
od 30,00 eura, u roku od 15 dana po pravosnažnosti presude pod prijetnjom
prinudnog izvršenja.  
O b r a z l o ž e n j e
Optužnim predlogom Osnovnog državnog tužioca u U Kt.br. 273/10 od 08.02.2011.
godine, okrivljenom MDu stavljeno je na teret izvršenje krivičnog dijela
nedavanje izdržavanja iz čl.221 st.1 Krivičnog zakonika. Zastupnik optužbe u
završnoj riječi ostao je pri navodima optužnog predloga smatrajući da je
dokazima provedenim na glavnom pretresu dokazano da je okrivljeni počinio
predmetno krivično dijelo, pa je predložio da se okrivljeni oglasi krivim i
osudi po zakonu.  
      Okrivljeni MD je u svojoj odbrani negirao izvršenje krivičnog dijela koje mu se stavlja na teret navodeći da nijesu tačni navodi njegove bivše supruge M Meleće da on ne daje redovno izdržavanje svojoj djeci MDu iS, jer uredno plaća izdržavanje svakog mjeseca to znaju i njegova djeca iz braka sa M Melećom-Denis i Sabrija.Čak je u februaru mjesecu 2011. godine unaprijed dao pare svom sinu MDu i to 90,00 eura po odluci suda,a ponekad ih dodatno čašćava. Istakao je da je svaki put uredno i to do petog u mjesecu za naredni mjesec isplaćivao po 90,00 eura na ime izdržavanja djeci,a skinuto mu je u dva navrata sa žiro računa, jednom 400 eura a drugi put 500 maraka,na ime izdržavanja djece po izvršnom predlogu punomoćnika njegove bivše supruge M Meleće. Tvrdio je da za sve isplate posjeduje priznanice,a da je uredno plaćao može da posvjedoči i njegov sinD.Trenutno živi sa suprugom i troje djece u kući njegove majke, sa još tri brata i sa njihovim porodicama.Njegov jedini izvor prihoda je to što samostalno obavlja ugostiteljsku dijelatnost u kafani,koji objekat je uzeo pod zakup,te da mu supruga ne radi nigdje. Zakup za prostor plaća 7,000.00 eura na godišnjem nivou, tako da mu ponekad čisto ostane oko 400,00 eura, ponekad malo više a nekad je u minusu.

      Branilac okrivljenog u završnoj riječi je naveo da u konkretnom slučaju postoji nesklad  između činjeničnog opisa u optužnom predlogu i stanja u spisima predmeta u pogledu visine  izmirenog perioda na ime izmirenih obaveza izdržavanja od strane okrivljenog. Okrivljenom je po predlogu za dozvolu izvršenja sa računa skinuto jednom 500,00 a u drugom navratu 400,00 eura, koju činjenicu nije sporila ni oštećena, a u 2011. godini, okrivljeni je redovno izmirivao svoje obaveze izdržavanja. U konačnom je predložio da se uzme i obzir činjenicu da se okrivljeni u međuvremenu oženio i da ima troje malodobne djece iz tog braka i opšte poznatu ekonomsku krizu, pa imajući u vidu prednje da sud donese oslobađajuću presudu.

Sud je u dokaznom postupku saslušao zakonskog zastupnika oštećenih M M. Na
saglasan predlog stranaka sud je izvršio uvid u presudu Osnovnog suda u U
P.br.246/01 od 21.05.2003. godine, presudu Višeg suda u Podgorici Gž.br.
1666/03 od 03.02.2004. godine, rješenje o izvršenju Osnovnog suda u U I.br.
163/04 od 05.04.2004. godine, u izvod iz kaznene evidencije Uprave policije PJ
B  Ispostava U br. 03245-336 od 15.02.2011.godine,i izvršio uvid u fotokopije
priznanica u kojima su navedeni mjeseci u kojima je okrivljeni plaćao
alimentaciju za sinove Di S.  
Sud nije prihvatio predlog branioca okrivljenog da se glavni pretres odloži
kako bi odbrana priložila dokaze–priznanice za mjesece koje nedostaju,jer bi
izvođenje tog dokaza vodilo nepotrebnom odugovlačenju postupka,a osim toga
odbrana je već imala prilike da na ranijim pretresima iznese te dokaze i iste
priloži.  
Sud je na pretresu donio rješenje da se neće neposredno saslušavati svjedok M
Sabrija,jer se radi o maloljetnom licu koje se nije odazivalo na pozive suda,
a njegovo prinudno dovođenje nije moguće obzirom da je maloljetan,a zakonski
zastupnik je odbio da pruži saradnju i da utiče na maloljetnika da se pojavi
pred sudom.  
Mldb.MD na glavnom pretresu u prisustvu zakonskog zastupnika koristio se
svojim pravom iz čl. 109 Zakonika o krivičnom postupku i nije svjedočio u ovom
postupku.  
Zastupnik malodobnih oštećenih-njihova majka M M u bitnom je navela da je
presudom Osnovnog suda u U P.br. 246/1 od 21.05.2003. godine razveden brak
između nje i njenog bivšeg supruga MDi da su navedenom presudom mldb. djecaD i
Sabrija povjerena njoj na čuvanje, vaspitanje i izdržavanje. Takođe navedenom
presudom, MD je dužan da plaća izdržavanje djece i to 45,00 eura po osobi
odnosno 90,00 eura mjesečno.Međutim prije dva mjeseca ta odluka je preinačena
ali još nije pravosnažna i istom je određeno da je isti dužan da plaća 100,00
eura po osobi odnosno ukupno 200,00 eura. Okrivljeni nije redovno davao
izdržavanje ni ranije a za  2004.godinu nije platio za dva mjeseca i to januar
i februar a u 2005.-toj nije platio za devet mjeseci i to od januara do
novembra. Dalje je istakla da okrivljeni nije plaćao na ime izdržavanja ni za
2006. godinu i to za 6 mjeseci a u 2007.godini za 5 mjeseci. U 2008.godini
nije plaćao za januar, februar, mart i april, u 2009.-toj nije platio 3
mjeseca, u 2010. godini nije platio dva mjeseca a u 2011.-toj nije platio za
januar i februar. Okrivljeni je bio obavezan da na njihov žiro račun uplati
navedeni iznos ali kako isti nije htio da plaća bankarsku i poštansku
proviziju, sa sinovima se dogovorio da im na ruke daje navedeni iznos a da ona
potpisuje priznanicu. Skidano mu je sa računa firme i to prije 10 godina kada
su još marke bile važeće.Pridružila se krivičnom gonjenju protiv okrivljenog i
tražila da joj okrivljeni plati iznos koji duguje na ime izdržavanja za
njihovu djecu.  
Iz presude  Osnovnog suda u U P.br.246/01 od 21.05.2003.godine proizilazi da
je brak između MDi M Meleće razveden, da se mldb. djecaD i Sabrija
povjeravaju na čuvanje, vaspitanje i izdržavanje M Mi da MD ima pravo  da
posjeti i zadrži djecu svakog vikenda, te da se obavezuje MD da M Mna ime
izdržavanja za dvoje mldb. djece isplati 40% od prosječnog ličnog dohotka koji
ostvaruje od samostalne ugostiteljske radnje, a koji prosječni lični dohodak
iznosi 225 eura mjesečno i to unaprijed do 5.–tog. u mjesecu, počev od dana
presuđenja pa sve do punoljetstva mldb. djece.  
Presudom Višeg suda u Podgorici Gž.br. 1666/03 od 03.02.2004. godine potvrđena
je gore navedena presuda Osnovnog suda u U P.br.246/01 od 21.05.2003. godine.  
Iz rješenja o izvršenju Osnovnog suda u U I.br.163/04 od 05.04.2004. godine
proizilazi da se na osnovu rješenja Osnovnog suda u U P.br. 208/96 od
31.03.1997. godine dozvoljava izvršenje radi naplate novčanog potraživanja
povjerioca M Mu iznosu od 3.179,84 eura, sa zakonskom zateznom kamatom od
21.04.2000. godine, kao i budućih rata od po 51,13 eura počev od
01.01.2004.godine pa sve do konačne isplate i troškove izvršnog postupka u
iznosu od 298,00 eura,te se određuje izvršenje i sprovođenje istog zaplijenom
novčanih sredstva koja se nalaze kod dužnika MD– vlasnika SUR „Nora“ U.  
Iz fotokopija priznanica proizilazi da su u istima navedeni mjeseci u kojima
je okrivljeni plaćao alimentaciju za sinove DiS lično M M i to za mjesec
septembar u 2006. godini, za februar, maj i jul u 2007. godini, za mjesece
januar, februar, mart i april u 2008. godini, za mjesece januar i mart u 2009.
godini i za januar mjesec u 2010. godini.  
Iz izvoda iz kaznene evidencije Uprave policije PJ Bar Ispostava U br.
03245-336 od 15.02.2011.godine proizilazi da je okrivljeni ranije osuđivan i
to:presudom Osnovnog suda U K.br. 64/94 od 08.12.1994. godine zbog krivičnog
dijela iz čl. 172 st.1 KZ RCG i odmjerena mu je sankcija - uslovna osuda 2
(dva) mjeseci na 1(jednu) godinu, presudom Osnovnog suda U K.br. 129/95 od
26.02.1996. godine zbog krivičnog dijela prikrivanje iz čl. 161 st. 1 KZ RCG i
odmjerena mu je sankcija – novčana kazna u iznosu od 700 (sedamsto) dinara,
presudom Osnovnog suda U K.br. 43/03 od 20.10.2003. godine zbog krivičnog
dijela nedavanje izdržavanja iz čl. 102 st.1 KZ RCG i odmjerena mu je sankcija
– uslovna osuda 3 (tri) mjeseca na 1 (jednu) godinu kao i presudom Osnovnog
suda U K.br. 186/04 od 03.04.2006. godine zbog krivičnog dijela nedavanje
izdržavanja iz čl. 102 st. 1 KZ RCG i odmjerena mu je sankcija – uslovna osuda
4 (četiri) mjeseca zatvora uslovno na 1 (jednu) godinu.  
Cijeneći navode optužbe,odbranu okrivljenog,te provedene dokaze kako
pojedinačno,tako i u njihovoj međusobnoj vezi,ovaj sud nalazi da je okrivljeni
MD izvršio krivično dijelo nedavanje izdržavanje iz čl. 221 st. 1  Krivičnog
zakonika, na način, mjesto i u vrijeme, kako je to bliže opisano u izreci
presude.  
U postupku je nepobitno utvrđeno da okrivljeni u periodu od 06.01.2004. godine
do 06.02.2011.godine,nije davao izdržavanje licima koja je po zakonu dužan da
izdržava po osnovu izvršne sudske odluke–presude Osnovnog suda u U P.broj
246/01 od 21.05.2003. godine, na način što nije postupio u skladu sa navedenom
presudom kojom je obavezan da na ime izdržavanja za dvoje maloljetne djece MDi
MSrođenih u braku sa M Melećom, doprinosi njihovom izdražavanju, isplatom
mjesečnog iznosa u visini od 40 % prosječne plate i to unaprijed od 05. u
mjesecu.  
Dakle,u postupku je utvrđeno da postoji pravosnažna parnična presuda o
utvrđenoj obavezi okrivljenog za plaćanje doprinosa za izdržavanje djece te da
postoji i obaveza okrivljenog,koji je zdrav i radno angažovan,da svoju
zakonsku obavezu ispunjava.Naime,da je okrivljeni bio dužan da izdržava mldb.
MDi Sabriju, svoju djecu iz braka sa M Melećom sud je utvrdio iz presude
Osnovnog suda u U P.br.246/01 od 21.05.2003. godine iz koje se utvrđuje da se
mldb. djecaD i Sabrija  povjeravaju na čuvanje, vaspitanje i izdržavanje majci
M Mi da se okrivljeni obavezuje da M Mna ime izdržavanja za dvoje mldb. djece
isplati 40 % od prosječnog ličnog dohotka,koji iznosi 225,00 eura -a 40 %
istog iznosi 90,00 eura, koja presuda je potvrđena presudom Višeg suda u
Podgorici Gž.br. 1666/03 od 03.02.2004. godine,kao i iz rješenja o izvršenju
Osnovnog suda u U I.br. 163/04 od 05.04.2004. godine kojom se na osnovu
rješenja Osnovnog suda P.br. 208/96 od 31.03.1997. godine dozvoljava izvršenje
radi naplate novčanog potraživanja povjerioca  M M, koje dokaze je sud u
potpunosti prihvatio i u njihovu istinitost nije posumnjao.Činjenicu da
okrivljeni nije redovno izvršavao svoju zakonsku obavezu sud je utvrdio iz
iskaza zakonskog zastupnika oštećenih-M Meleće koja je potvrdila činjenicu da
je okrivljeni bio dužan da izdržava svoju maloljetnu  djecu ali tu dužnost
nije obavljao redovno i sa plaćanjem je izostajao. U ovom dijelu sud je
prihvatio iskaz ovog svjedoka,ali ga sud nije mogao prihvatiti u dijelu u
kojem je svjedok naveo poimenično mjesece za koje je okrivljeni ostao dužan
izdržavanje iz razloga što je iskaz u tom dijelu suprotan navodima priznanica
u koje je sud vršio uvid na glavnom pretresu.Naime,na osnovu fotokopija
priznanica,a za koje se i zakonski zastupnik oštećene izjasnila da ih je lično
potpisala i da je svojim potpisom potvrđivala da je navedene iznose primala
obzirom da okrivljeni nije zbog provizije htio uplaćivati preko banke,sud je
utvdio da je okrivljeni davao izdržavanje za mjesec septembar u 2006. godini,
za februar, maj i jul u 2007. godini, za mjesece januar, februar, mart i april
u 2008. godini, za mjesece januar i mart u 2009. godini i za januar mjesec u
2010. godini,te je stoga sud utvrdio da okrivljeni nije davao izdržavanje u
2004.godini za 3 mjeseca (januar,februar,mart),u 2005.godini za 8 mjeseci
(januar,februar,mart,april,maj,avgust,novembra,decembar),u 2006.godini za 5
mjeseci (januar,februar,mart,maj,jun),u 2007.godini za 2 mjeseca (april i
avgust),u 2009.godini za 1  mjesec (febrauar)  i u 2010.godini. 2 mjeseca
(novembar i decembar). Kako u priznanicama nije bilo dokaza da je okrivljeni
platio iznos određen na ime izdržavanja za mjesece januar i februar
2011.godine,pa obzirom da plaćanje nije izvršio na način na koji je bio dužan
(uplatom preko žiro računa) niti na način kako je to do tada radio (preko
priznanica koje je potpsivala njegova bivša supruga) sud je u tom dijelu
prihvatio iskaz M Meleće i utvrdio da okrivljeni nije davao izdržavanje ni za
mjesece januar i februar 2011.godine.  Iz prednje navedenog  proizilazi da
okrivljeni za period od 2004. – 2011. godine nije plaćao alimentaciju za punih
dvadeset i jedan mjesec,tj.po mjesecu je ostajao dužan po 90,00 eura, što
ukupno iznosi 1890,00 eura. Optužnim predlogom stavlja mu se na teret da
izdržavanje nije davao za period od 06.01.2004.god. do 06.02.2011.god.,međutim
sud je u toku postupka na osnovu gore navedenih priznanica utvrdio da je
okrivljeni povremeno izmirivao svoju obavezu.Međutim,iako je okrivljeni
djelimično izvršio svoju obavezu jer je na pretresu utvrđeno da je za pojedne
mjesece plaćao izdržavanje,u radnjama okrivljenog se stiču elementi krivičnog
dijela nedavanje izrdžavanja iz čl. 221 st. 1 Krivičnog zakonika, jer krivično
dijelo je svršeno kad učinilac ne daje izdržavanje djelimično (a ne samo kada
potpuno izostaje sa davanjima) i posljedica je da korisnik izdržavanja ne može
zbog toga da ga djelimično ostvaruje,što je u konkretnom slučaj,te se u
njegovim radnjama stiču svi bitni elementi bića ovog krivičnog djela.  
Cijeneći subjektivini odnos okrivljenog prema izvršenom krivičnom dijelu,sud
je utvrdio da je okrivljeni bio svjestan krivičnog dijela, odnosno svjestan
činjenice da ne daje izdržavanje svojoj djeci po pravosnažnoj i izvršnoj
sudskoj odluci pa je to i htio pa se njegov subjektivni odnos prema izvršenom
krivičnom dijelu definiše kao direktni umišljaj.  
Sud je odbranu okrivljenog cijenio kao sračunatu na izbjegavanje krivično
pravne odgovornosti jer je ista u suprotnosti sa svim ostalim dokazima
sprovedenim na glavnom pretresu kojima je sud poklonio punu
vjeru.Naime,njegova odbrana da je davao novac djeci na ruke kako bi kupili
stvari koje im trebaju ne može se prihvatiti jer se ne može smatrati da je
time ispunio svoju obavezu da daje novac za izdržavanje,već se takvo njegovo
novčano davanje eventualno može smatrati poklonom što je i uobičajeno da
roditelji čine svojoj djeci.Nadalje,ni činjenica da je u međuvremenu postao
otac još troje djece,rođene u drugom braku,ne može se smatrati opravdanim
razlogom za nedavanje izdržavanja za maloljetnu djecu prvemstveno iz razloga
što su roditelji po zakonu dužni da brinu o svojoj maloljetnoj djeci,a posebno
o njihovom izdržavanju nezavisno od njihove starosne dobi i da li potiču od
istih roditelja,te su dužni da preduzmu maksimalne napore u ostvarivanu
prihoda radi obezbjeđenja sredstava za izdržavanje svoje maloljetne djece.
Osim toga ne stoji ni činjenica da mu je u dva navrata sa žiro računa firme po
nalogu suda skinut određeni iznos suda jer je zakonskih zastupnik oštećenih
izjavila da je to bilo prije desetak godina kada su još bile važeće njemačke
marke,te se njenoj izjavi sud priklonio imajući u vidu da je okrivljeni i
ranije dva puta pravosnažno osuđivan za nedavanje izdržavanja.  
        Odlučujući o kazni,sud je u  smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je na strani okrivljenog od olakšavajućih okolnosti uzeo u obzir njegove porodične prilike, da se radi o oženjenom čovjeku i ocu još troje djece i da je jedini koji privređuje u porodici,dok je kao otežavajuću okolnost na strani okrivljenog cijenio njegovu raniju višestruku osuđivanost,između ostalog,dva puta i za istovjetno krivično djelo,koju činjenicu je utvrdio iz izvoda iz kaznene evidencije na ime okrivljenog.Imajući u vidu prethodno navedenu olakšavajuću okolnost, ličnost okrivljenog i težinu izvršenog krivičnog djela, sud je okrivljenog osudio na novčanu kaznu u iznosu od 800,00 (osamstotina) eura, koju je okrivljeni dužan platiti u roku od 3 (tri) mjeseca po pravosnažnosti presude, uzimajući u obzir da je okrivljeni srednjeg imovnog stanja te da bi se osudom na efektivnu kaznu zatvora isuviše represivno djelovalo na okrivljenog i da bi za vrijeme izdržavanja kazne djeci iz prethodnog braka kojoj je dužan da daje izdržavanje a i njegovoj sadašnjoj porodici bila uskraćena sredstva za život obzirom da se okrivljeni samostalno bavi ugostiteljskom djelatnošću.Sud je mišljenja i uvjerenja da će se navedenom novčanom kaznom u dovoljnoj mjeri uticati na okrivljenog da u buduće ne vrši ovakva i slična djela čime će se po mišljenju suda u potpunosti ostvariti svrha kažnjavanja iz čl.32 Krivičnog Zakonika, u okviru opšte svrhe izricanja krivičnih sankcija iz čl.4 st.2 Krivičnog Zakonika.

      Kako je u toku postupka sud nepobitno utvrdio da okrivljeni nije davao izdržavanje za ukupno 21 mjesec po 90,00 eura,što ukupno čini iznos od 1890,00 eura,sud ga je na osnovu čl. 239. st.2. Zakonika o krivičnom postupku obavezao da isplati navedeni iznos novca zakonskom zastupniku MDi Sabrije-M M.

Odluku o troškovima postupka sud je temeljio na odredbi čl. 229. st. 1
Zakonika o krivičnom postupku pa kako stvarnih troškova postupka nije bilo,
sud je visinu paušala u iznosu od 30,00 eura odredio shodno imovnom stanju
okrivljenog, dužini trajanja i složenosti krivičnog postupka.  
Sa iznijetih razloga, a na osnovu čl. 374 Zakonika o krivičnom
postupku,odlučeno je kao u izreci ove presude.  
       OSNOVNI SUD U ULCINJU
        Dana 13.09.2011. godine 

S U D I J A

Mirović Sanja 
PRAVNA POUKA:   Protiv ove presude može se izjaviti žalba u roku od  8
dana Višem
  sudu u Podgorici, a preko ovog suda.od dana prijema prepisa iste.  