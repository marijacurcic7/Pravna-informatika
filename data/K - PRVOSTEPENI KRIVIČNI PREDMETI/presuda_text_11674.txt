

                                                                                                                      **K.br.288/10**

U   IME  NARODA
OSNOVNI SUD U ULCINJU, sudija Mirović Sanja,uz učešće namještenika suda
Mavrić Jasmine,kao zapisničara,u krivičnom predmetu protiv okrivljene D M iz
Ulcinja,koju brani adv.V.R. iz U.,zbog krivičnog djela ugrožavanje sigurnosti
iz čl. 168 st.1 Krivičnog zakonika , odlučujući po optužnom predlogu
Osnovnog državnog tužilaštva u Ulcinju Kt.br.236/10 od 03.12.2010.godine,nakon
održanog glavnog i javnog pretresa,u prisustvu zastupnika optužbe a u odsustvu
okrivljene i njenog branioca,dana 20.06.2011.godine, donio je  i javno objavio  
P R E S U D U
Okrivljena D M , sa JMBG 1711972228017, od oca F  i majke H  rodjene K,
rodjena 17.11.1972.godine u U, gdje i prebiva-adresa „Meraja“ bb, državljanka
Crne Gore, udata, majka troje mldb.djece, srednjeg imovnog stanja,neosuđivana,  
           k r i v a     j e
         Što je dana  11\. ili 12. 10.2010.godine,oko 16,00 časova u U , u ulici „Nikole Djakonovića“, u dvorištu porodične kuće ugrozila sigurnost ošećene Đ R, prijetnjom da će napasti na njen život i tijelo, na način što je prišla oštećenoj na pola metra, ispružila obije ruke prema oštećenoj i uputila joj riječi: "Vidiš ove dvije moje ruke, sa njima ću te udaviti", dodajući, " ja znam kada ću, ja znam dan, a ne ti"

        \- čime je izvršila krivično djelo- **ugrožavanje sigurnosti iz čl.168 st.1. Krivičnog zakonika**

pa joj sud primjenom navedenog zakonskog propisa te čl. 4 st. 2, 32, 42, 52,
53,54 Krivičnog Zakonika, i čl. 364 Zakonika o krivičnom postupku, i z r i č
e 
USLOVNU OSUDU
        Kojom joj utvrdjuje kaznu zatvora u trajanju od 30 (trideset) dana i istovremeno određuje da se ista neće izvršiti ukoliko okrivljena u roku od 1 (jedne) godine ne izvrši novo krivično djelo.

        Na osnovu čl. 212 Zakonika o krivičnom postupku oštećena Đ R se upućuje da imovinsko pravni zahtjev ostvaruje u parničnom postupku.

        Na osnovu  čl. 202  Zakonika o krivičnom postupku, okrivljena se obavezuje  da  na ime troškova krivičnog postupka-paušala uplati iznos od 50,00 eura na žiro račun suda u roku od 15 dana po pravosnažnosti presude pod prijetnjom prinudnog izvršćenja.

                                                         O b r a z l o ž e n
j e 
Optužnim predlogom Osnovnog državnog tužilaštva Ulcinj Kt.br. 236/10 od
03.12.2010.godine,  stavljeno je na teret  okrivljenoj D M iz Ulcinja
izvršenje krivičnog djela ugrožavanje sigurnosti iz čl. 168 st. 1 Krivičnog
Zakonika, na način činjenično bliže opisan u izreci presude. Zastupnik optužbe
u završnoj riječi je ostao pri navodima podnijetog optužnog predloga navodeći
da je  provednim dokazima na glavnom pretresu dokazano da je okrivljena
počinila predmetno krivično dijelo, pa je predložio sudu da je za isto oglasi
krivim i osudi po zakonu.  
Sud je glavni pretres održao u odsustvu okrivljene i njenog branioca, koji su
na isti uredno pozvani, a svoj izostanak nijesu opravdali,a ovo shodno čl. 453
tač. 3 Zakonika o krivičnom postupku.  
Okrivljena D M u svojoj odbrani negirala je izvršenje krivičnog djela koje joj
je stavljeno na teret,navodeći da se ne sjeća tačnog datuma, ali je bio u
pitanju 11. ili 12. oktobar 2010.godine oko 16 časova, kada je  u porodičnoj
kući u kojoj živi, a koju djeli sa oštećenom Đ R, čula da je kod nje došlo
jedno lice sa Kosova, za koje zna da je česti gost njene maćehe-ovdje
oštećene, pa je čula kako oštećena traži od njega da prekine dovod vode na
gornjem spratu na kojem okrivljena živi sa suprugom i troje djece. Okrivljena
se obratila tom radniku i rekla mu " dodjite da pričamo normalno da se
dogovorimo “  misleći pri tom na tog radnika i na oštećenu,a  na to joj je
oštećena rekla da nemaju šta da razgovaraju sa njom, jer će ona njima ukinuti
vodu obzirom da istu ne plaćaju.  Na to je okrivljena odgovorila  da  ona vodu
uredno plaća i to nakon što se uselila u tu kuću poslije očeve smrti i to ne
samo vodu koju oni troše, već i vodu koju troši oštećena. Tada dolazi do jače
verbalne prepirke izmedju okrivljene i oštećene   obzirom da je okrivljena
bila izrevoltirana činjenicom  da oštećena hoće da joj isključi vodu a ima
troje maloljetne djece, pa se ne sjeća šta joj je u tom trenutku u nervozi
rekla, ali joj ništa nije rekla ozbiljno, jer u protivnom ne bi 20 godina
živjeli u istoj kući.  Pojasnila je  da je oštećenoj  uputila riječi
"prekineš li mi vodu udaviću te",ali ovo je rekla više formalno, jer je bila
potrešena i revoltirana postupkom oštećene.  Istakla je takodje  da se izmedju
nje i oštećene  skoro 20 godina  vodi sudski spor zbog nerješenih imovinskih
pitanja.  
        Sud je  u dokaznom postupku pročitao iskaz oštećene Đ R dat na zapisnik pred ovim sudom  Kri.br. 20/10 od 23.11.2010.godine i pročitao je izvod iz kaznene evidencije za okrivljenu D M,koji je izdat od Uprave policije Ispostave Ulcinj, br. 25-03-245-337 od 08.02.2011.godine.

        Oštećena Đ R  je u svom iskazu u bitnom istakla da se nakon smrti njenog supruga Fadilja u njihovu porodičnu kuću uselila njegova kćerka,a njena pastorka-ovdje okrivljena D M i to bez njene saglasnosti.Ona živi na gornjem spratu kuće, a oštećena u prizemlju. Obračun vode se vršio preko sata oštećene  ali se oštećena nije mogla dogovoriti sa okrivljenom oko plaćanja struje, jer od kad se uselila okrivljena nije kontaktirala sa njom. Dalje je istakla da ona s obzirom da je stara i bolesna više boravi u bolnici nego što je kući, pa tako nije mogla potrošiti   mnogo vode, a ovo imajući u vidu da su joj računi iznosili od 400 do 600 eura.Ona inače račune za vodu nije dobijala,već joj je iznose saopštio radnik vodovoda,obzirom da račune uzima M. Dana 11. ili 12.10.2010.godine,  povela je kući majstora kojeg je zamolila  da prekine cijev od vode koji vodi na gornji sprat kuće. To mu medjutim M nije dozvolila, a majstor se povukao jer nije želio da se svadja s njom. Kada je oštećena ispratila radnika iz dvorišta okrivljena je došla kod nje  upućujući joj pogrdne riječi, a nakon kratke prepirke, prišla je i ispružila joj je obije ruke prema njoj i uputila joj sljedeće riječi povišenim tonom  približivši joj se na pola metra i to izdigavši ruke prema oštećenoj  _"Vidiš ove moje dvije ruke, sa njima ću te udaviti"_ nakon čega ju je  oštećena upitala _"Hoćeš li mi samo reći kada,da budem čista kada me ubiješ?"_ a okrivljena je odgovorila " _Ja znam kada ću, ja znam dan, a ne ti_ ".  Poslije ovoga rekla joj je da je ona drži u kući radi "sevapa", da ne bi bila na ulici, nakon čega je oštećena ušla u kuću i više nije imala kontakt sa okrivljenom. Istakla je da je prijetnje okriviljene ozbiljno shvatila,te daje osjetila strah za svoju sigurnost i integritet, a ovo imajući u vidu i činjenicu da je ona stara žena i da ima 70 godina i da može biti baba okrivljenoj.Plaši se okrivljene i dan danas.Pridružila se krivičnom gonjenju i postavila odštetni zahtjev koji nije bliže opredjelila.

        Iz izvoda iz kaznene evidencije za okrivljenu D M,koji je izdat od Uprave policije Ispostave Ulcinj broj 25-03-245-337 od 08.02.2011.godine sud je utvrdio da okrivljena D M ranije nije osudjivana.

Sud je u postupku nesumnjivo utvrdio da je okrivljena D M kritičnog dana u
dvorištu porodične kuće ugrozila sigurnost oštećene Đ R prijetnjom da će
napasti na njen život i tijelo, na način što je prišla oštećenoj na pola metra
ispružila ruke prema oštećenoj i uputila joj riječi „Vidiš ove moje dvije
ruke, sa njima ću te udaviti", dodajući, " ja znam kada ću, ja znam dan, a ne
ti".Činjenično stanje sud je utvrdio na osnovu iskaza oštećene Đ R koja je
detaljno i iskreno opisala kako svoje,tako i ponašanje okrivljene koja joj joj
je kritičnom prilikom uputila prijetnje od kojih je osjetila strah i
ugroženost.Oštećena prilikom svog izlaganja pritom nije skrivala ni činjenicu
da je sa okrivljenom u lošim odnosima,te da je kritičnom prilikom htjela da
joj prekine dovod vode na spratu kuće,a što je potvrdila i sama okrivljena
navodeći da su ona i oštećena već 20 godina u sudskom sporu zbog neriješenih
imovinskih pitanja .Sud je u potpunosti prihvatio iskaz oštećene i istom
poklonio punu vjeru tim prije što isti nije osporila ni okrivljena iako je u
načelu negirala izvršenje krivičnog djela koje joj se stavlja na teret pritom
opisujući povod njihove prepirke identično kao i oštećena,te navodeći da joj
je zaista uputila gore navedene riječi,stim što okrivljena smatra da ih je
uputila više formalno i zato što je bila izrevoltirana postupkom oštećene.
Odbranu okrivljene da je navedene prijetnje oštećenoj uputila formalno i zato
što je bila izrevoltirana postupkom oštećene sud nije mogao prihvatiti iz
razloga što je sud povjerovao oštećenoj da su prijetnje da će je okrivljena
udaviti sopstvenim rukama bile objektivno podobne da kod nje izazovu strah za
sopstvenu  sigurnost i integritet te je oštećena osnovano vjerovala u
ostvarljivost upućene prijetnje,a ovo imajući u vidu činjenicu da joj se
okrivljena primakla,obratila povišenim tonom pritom joj pokazujući ruke,te
činjenicu da je oštećena starija žena jer ima 70 godina,kao i  da je
okrivljenoj maćeha i da su već 20 godina u imovinskom sporu i u lošim
međusobnim odnosima. U navedenim radnjama okrivljene nesumnjivo se stiču svi
bitni elementi bića krivičnog djela ugrožavanje sigurnosti iz čl 168 st. 1
Krivičnog Zakonika, i po ocjeni suda prijetnja okrivljene je ozbiljna i
objektivno podobna da se kod oštećene izazove osjećaj ugroženosti.  
Cijeneći subjektivni odnos okrivljene prema izvršenom krivičnom djelu, sud je
utvrdio da je okrivljena bila svjesna krivičnog djela, odnosno svjesna
činjenice da svojim ponašanjem ugrožava sigurnost oštećene, i htjela je
izvršenje istog, pa se njen subjektivni odnos prema izvršenom krivičnom djelu
definiše kao direktni umišljaj.  
Pri izboru vrste i visine krivične sankcije koju će izreći okrivljenoj,sud je
cijenio sve okolnosti u smislu čl.42 Krivičnog Zakonika od kojih zavisi da
kazna bude manja ili veća pa je sud u odsustvu otežavajućih okolnosti kao
olakšavajuće okolnosti na strani okrivljene cijenio njenu raniju
neosuđivanost,te činjenicu da je udata žena i majka troje maloljetne
djece.Imajući u vidu prethodno navedene olakšavajuće okolnosti,ličnost
okrivljene i težinu izvršenog krivičnog djela, sud je okrivljenoj izrekao
kaznu zatvora u trajanju od 30 (trideset)  dana i istovremeno odredio da se
utvrđena kazna neće izvršiti ako okrivljena u roku od jedne (1) godine od dana
pravosnažnosti presude ne izvrši novo krivično djelo. Sud je mišljenja i
uvjerenja da će se navedenom uslovnom osudom kao mjerom upozorenja u dovoljnoj
mjeri uticati na okrivljenu da u buduće ne vrši ovakva i slična djela čime će
po mišljenju suda u potpunosti ostvariti svrha izricanja uslovne osude iz
čl.52, 53 i 54 Krivičnog Zakonika u okviru opšte svrhe izricanja krivičnih
sankcija iz čl.4 st.2 Krivičnog Zakonika.  
Sud je shodno čl.212 st.2 Zakonika o krivičnom postupku oštećenu Đ Rukiju
uputio na imovinsko pravni zahtjev ostvaruje u redovnoj građanskoj parnici
budući da imovinsko pravni zahtjev nije bliže opredjelila.  
Odluku o troškovima postupka sud je temeljio na odredbi čl. 202. st. 1
Zakonika o krivičnom postupku Crne Gore i kako stvarnih troškova postupka nije
bilo, sud je visinu paušala u iznosu od 50,00 eura odredio shodno imovnom
stanju okrivljene, dužini trajanja i složenosti krivičnog postupka.  
Imajući u vidu navedeno, primjenom citiranih zakonskih propisa, odlučeno je
kao u izreci presude.  
                                **                OSNOVNI SUD U ULCINJU **

                                                       Dana
20.06.2011.godine 

SUDIJA

Mirović Sanja  
PRAVNA POUKA: Protiv ove presude može se izjaviti žalba u roku od  8
dana  Višem sudu u Podgorici, a preko ovog sud od dana prijema prepisa iste.  