


K.br. 291/10 
U IME NARODA
OSNOVNI SUD U ULCINJU , kao krivični, u vijeću sastavljenom od sudije
Mirović Sanje, kao predsjednika vijeća i sudija porotnika Kolari Šućurije i
Kalavrezović Dulja kao članova vijeća, uz učešće namještenika Mavrić Jasmine
kao zapisničara, u krivičnom predmetu protiv optužene R D iz Podgorice, koju
po službenoj dužnosti brani adv.Murati Jakup iz Ulcinja, zbog krivičnog dijela
prevara iz čl. 244 st. 3 u vezi st. 1 Krivičnog zakonika, odlučujući po
optužnici Osnovnog državnog tužilaštva Ulcinj Kt.br. 21/09
od04.12.2010. godine, nakon održanog glavnog i javnog pretresa dana
28.06.2011. godine, u prisustvu VD Osnovnog državnog tužioca u Ulcinju
Škopelja Zorana, branioca po službenoj dužnosti optužene adv. Murati Jakupa
kao i predstavnika oštećenog DOO "K"-KK,a u odustvu optužene,istog dana,nakon
tajnog vijećanja i glasanja donio je i javno objavio  
P R E S U D U
Optužena R D, sa JMBG 2603985915109 , od oca Milana, rođena
26.03.1985. godine u Prištini,privatni preduzetnik,sa poslednjom adresom u
Podgorici – ul. "Lovćenska" bb,trenutno u bjekstvu  
k r i v a     j e 
Zato što je dana 17.12.2008. godine, u Ulcinju, u namjeri da sebi pribavi
protivpravnu imovinsku korist lažnim prikazivanjem činjenica dovela u zabludu
predstavnika oštećenog preduzeća DOO „K“ iz Ulcinja i time ga navela da na
štetu imovine preduzeća nešto učini, na način što je sa oštećenim pravnim
licem u svojstvu direktora preduzeća „A-MD“ Podgorica zaključila ugovor o
kupoprodaji namještaja u vrijednosti od 10.760 eura sa rokom plaćanja od 30
dana od dana isporuke a kod unaprijed stvorene namjere okrivljene da ugovorenu
obavezu ne izvrši, pa nakon što je oštećena isporučila dio robe dana
18.12.2008. godine u vrijednosti od 5.250 eura  okrivljena više sa oštećenim
nije kontaktirala niti je preuzetu robu platila i tako je sebi pribavila
protivpravnu imovinsku korist u navedenom iznosu,  
      -čime je izvršila krivično djelo **prevara iz čl.244. st. 3. u vezi st. 1 Krivičnog zakonika.**

pa joj sud primjenom citiranog zakonskog propisa i čl. 4 st. 2,32, 36,42,45
st.1 tač.3 i 46 Krivičnog zakonika i čl.199, 202,212 st.2  i 364 Zakonika o
krivičnom postupku
O S U Đ U J E
Na kaznu zatvora u trajanju od   3 (tri) mjeseca.
Dužna je optužena da ovom sudu na ime troškova krivičnog postupka uplati iznos
od 50,00 €,u roku od 15 dana po pravosnažnosti presude.
          Obavezuje se optužena da oštećenom DOO "K“ isplati na ime imovinsko - pravnog zahtjeva iznos od 5.250,00 (pethiljadaidvestapedeset) eura.
O b r a z l o ž e n j e
Optužnicom Osnovnog državnog tužilaštva Kt.br. 21/09 od 04.12.2010. godine,
optuženoj   R D stavljeno je na teret izvršenje krivičnog dijela prevara iz
čl. 244 st. 3 u vezi st. 1 Krivičnog zakonika. Zastupnik optužbe je u završnoj
riječi ostao pri podignutoj optužnici jer je provedenim dokazima, nesumnjivo
utvrđeno da je  optužena počinila krivično dijelo i u konačnom je predložio da
sud optuženu oglasi krivom i osudi po zakonu.
Sud je glavni pretres održao u odsustvu optužene R D,jer je rješenjem
vanraspravnog krivičnog vijeća ovog suda određeno da se istoj sudi u odsustvu.
Odbrana optužene R D je u ovom postupku izostala obzirom da ista nije mogla
biti saslušana u postupku jer se  nalazi u bjekstvu.
Branilac optužene je u završnoj riječi u bitnom naveo da na glavnom pretresu
ničim nije utvrđeno da je optužena izvršila krivično dijelo koje joj se
optužnim aktom stavlja na teret,obzirom da se ne može nedvosmisleno utvrditi
da je optužena imala namjeru da se lažno predstavi ili pak prikrije činjenice
bitne u zaključivanju pravnog posla. Osim toga ugovor je zaključen sa pravnim
licem a ne sa fizičkim,pa je stoga predložio da se optužena oslobodi
odgovornosti i da se ukine rješenje o izdavanju potjernice za optuženu.
Sud je u dokaznom postupku saslušao predstavnika oštećenog DOO "K"-izvršnog
direktora KK,na saglasan predlog stranka izvršio uvid u ugovor o kupoprodaji
zaključen između R D i DOO Tapacir „K“ od 17.12.2008.god.,izvršio uvid u
otpremnicu br. 1510/08 i 214/08 i u izvod iz Centralnog registra Privrednog
suda od 11.03.2010. godine.
Predstavnik oštećenog DOO "K"-izvršni direktor KKabilj  u bitnom je naveo da
je dijelatnost preduzeća ćiji je direktor proizvodnja i trgovina
namještajem.Dana 17.12.2008.godine u poslovnim prostorijama fabrike došla je
osoba koja se predstavila kao R D, tačnije kao vlasnica i direktorka preduzeća
„AM-D“ sa sjedištem u Podgorici, koja mu je u razgovoru saopštila da je njeno
preduzeće dalo najbolju ponudu na tenderu da za jednu nevladinu organizaciju
nabavi namještaj. Bila je veoma lijepo dotjerana i sjeća se da je na sebi
imala krznenu bundu.Nakon razgledanja namještaja i prihvatanja prodajne
cijene,dala mu je specifikaciju u kojoj se izjasnila šta želi da naruči od
namještaja. Nakon toga sačinio je ugovor na ime kupca R D,vlasnika navedenog
preduzeća za garnituru „Luna“ 2 komada, sto trpezarijski 1 kom,sto za dnevni
boravak, klub fotelje–40 kom,stolice 40 kom i 70 kom. drvenih kreveta, čija je
ukupna vrijednost naručene robe iznosila 10.760 eura. Ugovorom je precizirano
da je datum isporuke robe 10 dana, i da će se uplata izvršiti u roku od 30
dana, od dana potpisivanja ugovora.Takođe su ugovorom precizirane odredbe koje
se tiču načina plaćanja, isporuke,kao i nadležnost suda za eventulane
sporove.Nakon potpisivanja i pečatiranja ugovora od strane kupca i prodavca
optužena mu je predala karton deponovanih potpisa, rješenje o registraciji kao
i rjšenje o registraciji za PDV. Dalje je naveo da je dan nakon toga, dana
18.12.2008. godine, u Podgorici isporučio dio naručene robe i to 70 drvenih
kreveta po  ugovornoj cijeni od po 75 eura, čija je ukupna vrijednost iznosila
5.250,00 eura,uz urednu dokumentaciju kasa blokom br. 214/08 i otpremnicom br.
1510, na mjesto gdje je optužena odredila i koju dokumentaciju je uredno
potpisala. Dana 19.12.2008. godine kontaktirali su optuženu kako bi joj
isporučili i ostali dio robe, međutim na telefonske pozive ista se nije
javljala, pa je zbog toga počeo da sumnja i pitao vozača da li je sve bilo u
redu sa isporukom robe, na šta mu je vozač odgovorio da je isporuku robe
izvršio na nekom zabačenom mjestu. Nakon dva dana otišao da vidi gdje je
isporučena roba, i da stupi u kontakt sa optuženom, ali je vidio da je roba
isporučena u nekoj privatnoj kući– garaži, što je kod njega izazvalo sumnju da
se ne radi o tenderu već o mogućoj prevari od strane optužene. Vlasnici
navedene privatne kuće su im rekli da ne poznaju R D i da ona tu ne
živi.Uporno je pokušavao da kontaktira optuženu koja se nije javljala na
njegove telefonske pozive.Nakon toga dana 26.12.2008.godine u dnevnom listu
„Vijesti“ pročitao da je R D osumnjičena za prevaru,pa je slučaj prijavio
policiji u Ulcinju.Nije se izjasnio o pitanju krivičnog gonjenja već je to
ostavio na ocjenu sudu, a istakao je imovinsko pravni zahtjev u iznosu od
5.250,00 eura za koji iznos je njegova firma oštećena.
Iz ugovora o kupoprodaji zaključenog između R D i DOO "K“,proizilazi da su
isti dana 17.12.2008. godine zaključili ugovor o kupoprodaji namještaja u
vrijednosti od 10.760,00 eura, sa rokom plaćanja od 30 dana od dana isporuke.
          Iz  otpremnice br.1510/08 i 214/08 proizilazi da je dana 18.12.2008 godine firma DOO "K” isporučila robu – drvene krevete dimenzija  90x190, i to 70 komada u ukupnoj vrijednosti od 5.250,00 eura privrednom društvu “AMD” Podgorica. Kao lice koje je primilo robu označena je R D.
Iz izvoda iz Centralnog registra Privrednog suda od 11.03.2010. godine
proizilazi da je R D upisana kao osnivač i izvršni direktor privrednog društva
pod nazivom DOO “AMD” Podgorica.
          Ocjenom navoda optužbe i dokaza provedenih na glavnom pretresu sud je  na nesumnjiv način utvrdio da je optužena R D izvršila krivično dijelo prevara iz čl. 244 st.3 u vezi st.1 Krivičnog zakonika, na način,mjesto i u vrijeme  kako je to predstavljeno u činjeničnom dijelu izreke presude.
     Sud je izveo zaključak o utvrdjenosti i dokazanosti  navedenih činjenica, koje čine  elemente bića predmetnog krivičnog djela,iz razloga što je u potpunosti prihvatio veoma detaljan i iskren iskaz predstavnika oštećenog,koji po mišljenju suda nije imao motiva da govori drugačije od onog što se zaista i stvarno desilo a koji je lično i ugovorio isporuku robe sa optuženom i bio upoznat sa cijelom situacijom,i koji je imovinsko pravni zahtjev ograničio samo na novac za koji je njegova firma oštećena,bez ikakvih drugih zahtjeva.Osim toga,iskaz predstavnika oštećenog u potpunosti je saglasan sa navodima ugovora o kupoprodaji,koji koji je sud takođe prihvatio,kao i sa navodima otpremnice broj 1510/08 od 18.12.2008.god. Dakle, na osnovu njegovog iskaza se nesumnjivo utvrdjuje da je optužena lažno prikazujući da će za isporučenu robu isplatiti novac  svjesno stvorila kod izvršnog direktora DOO "K"-KK pogrešnu predstavu o istinitosti tih tvrdnji.Ona je naime,došla u njegov salon namještaja u krznenoj bundi,veoma lijepo dotjerana,pokazala mu dokumentaciju firme "AM-D" čiji je vlasnik,očigledno radi sticanja njegovog povjerenja,održavanja daljeg kontakta i okončanja planirane aktivnosti,te potom naručila robu u vrijednosti od 10,760 eura i preuzela obavezu da u roku od 30 dana od dana isporuke isplati preduzeću DOO "K" navedeni iznos. Da optužena od samog početka nije ni imala namjeru da plati oštećenom preuzetu robu sud je zaključio pored gore navedenih razloga i imajući u vidu činjenicu da je  isporuku robe ugovorila na zabačenom mjestu-u garaži privatne kuće u kojoj nije živjela,a kada je predstavnik oštećene pozvao kako bi joj isporučili i ostali dio robe ista nije odgovarala ne telefonske pozive,niti se oštećenom kasnije više javljala iako je on više puta pozivao. Takvim svojim ponašanjem jasno je oštećenom stavila do znanja da nema namjeru da mu isplati novac koji je dugovala.Sasvim je jasno da je to optužena učinila u namjeri da sebi pribavi protivpravnu imovinsku korist na koju nije imala pravo,čime je izazvala stvarnu štetu koja se ogleda u smanjenju postojeće imovine oštećenog DOO "K",čija je visina,takodje utvrdjena na osnovu iskaza predstavnika oštećenog KK a koja je potvrđena i navodima iz otpremnice i zaključenog ugovora. Uvidom u izvod iz Centralnog registra Privrednog suda od 11.03.2010. godine sud je utvrdio da je R D upisana kao osnivač i izvršni direktor privrednog društva pod nazivom DOO “AM-D” Podgorica,u kom svojstvu je postupala prilikom ugovaranja kupovine namještaja sa oštećenim DOO "K",te stoga sud nije prihvatio stav njenog branioca da se radi o ugovornom odnosu između pravnih lica.Optužena je bila svjesna da u trenutku zaključivanja ugovora sa oštećenim, kome je lažno prikazala činjenice i obećala da će u roku od 30 dana od dana preuzimanja robe za koju je znala da je neće platiti,drugu stranu dovela u zabludu da joj isporuči robu, a sve u nameri da za sebe pribavi protivpravnu imovinsku korist,što je i htjela pa je stoga ovo krivično djelo djelo izvršila postupajući sa direktnim umišljajem.
U ovakvim  njenim radnjama stiču se svi elementi bića krivičnog dijela prevara
iz čl. 244 st. 3 u vezi st. 1 Krivičnog zakonika, dok kvalifikatornu okolnost
osnovnog krivičnog dijela iz čl. 244 st. 3 predstavlja činjenica da je
oštećenom nanijeta šteta u iznosu od  5.250,00 eura.
Prilikom odlučivanja o kazni sud je smislu čl. 42 Krivičnog zakonika, cijenio
sve okolnosti od kojih zavisi da kazna bude manja ili veća (olakšavajuće i
otežavajuće okolnosti) u okviru zakonom propisanog minimuma i maksimuma za
predmetno krivično dijelo,pa je od olakšavajućih okolnosti na strani optužene
cijenio mladost optužene jer je u vrijeme izvršenja krivičnog dijela imala
navršene 23 godine,dok otežavajućih okolnosti nije bilo. Imajući u vidu
naprijed navedenu olakšavajuću okolnost na strani optužene, koju je sud
cijenio kao osobito olakšavajuću, sud je na osnovu čl. 45 st.1 tač.3 i čl. 46
st.1 tač.4 Krivičnog zakonika, izvršio ublažavanje zakonom propisane kazne, pa
je optuženu R D osudio na kaznu zatvora u trajanju od  3 (tri) mjeseca koja
kazna je ispod zakonom propisanog minimuma. Po ocjeni suda,izrečena kazna
zatvora će u dovoljnoj mjeri uticati na optuženu da ubuduće ne ponovi ovakva
krivična dijela, a istovremeneo će se uticati preventivno i na potencijalne
izvršioce krivičnih dijela,u smislu njihovog odvraćanja, te će se time u
potpunosti ostvariti svrha kažnjavanja iz čl. 32 Krivičnog zakonika, a u
okviru opšte svrhe izricanja krivičnih sankcija iz čl. 4 st. 2 Krivičnog
zakonika, te nije neophodno optuženoj izreći kaznu zatvora u dužem trajanju.
          U toku postupka,sud je utvrdio da je optužena DOO "K“ oštetila za iznos od 5.250,00 eura, u kojem iznosu je predstavnik oštećene i postavio imovinsko - pravni zahtjev prema optuženoj, pa je na osnovu čl. 212. st. 1. i 2. ZKP-a obavezao optuženu da oštećenom DOO "K“ isplati navedeni iznos novca.  
Sud je odluku o troškovima postupka temeljio na odredbi čl. 202.st.1 Zakonika
o krivičnom postupku a isti se odnose na paušal u iznosu od 50,00 eura,čiju
visinu je sud odredio na osnovu dužine trajanja i složenosti krivičnog
postupka.
Imajući u vidu navedeno, primjenom citiranih zakonskih propisa,odlučeno je kao
u izreci presude.
         OSNOVNI SUD U ULCINJU
         Dana 28.06.2011. godine 

PREDSJEDNIK VIJEĆA-SUDIJA 

Mirović Sanja 
PRAVNA POUKA:  Protiv ove presude može se izjaviti žalba u roku od 15 dana
Višem sudu u Podgorici, a preko ovog sud od dana prijema prepisa iste.  