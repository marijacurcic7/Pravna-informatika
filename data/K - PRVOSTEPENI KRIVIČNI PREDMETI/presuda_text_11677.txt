
K.br.257/10 
      U IME NARODA
           OSNOVNI SUD U ULCINJU, kao krivični,sudija Mirović Sanja,uz
učešće zapisničara suda Mavrić Jasmine, u krivičnom predmetu protiv
okrivljenog SŽ iz Ulcinja zbog krivičnog djela skidanje i povreda službenog
pečata i znaka iz čl.381 st.1 Krivičnog zakonika, odlučujući po optužnom
predlogu Osnovnog državnog tužioca u Ulcinju Kt.br.89/10 od 11.11.2010.
godine, nakon održanog glavnog i javnog pretresa dana 01.06.2011 godine, u
prisustvu zastupnika optužbe, zamjenika Osnovnog državnog tužioca u Ulcinju
Muratović Ferihe, branioca po službenoj dužnosti okrivljenog-adv.Markić Ljora
iz Ulcinja i predstavnika oštećene Elektroditribucije Ulcinj P I,a u odsustvu
okrivljenog, donio je i istog dana javno objavio,  
P R E S U D U
      Okrivljeni **SŽ** ,JMBG 0602951744115,od oca Đ  i majke M rođene A , rođen 06.02.1951.godine u U , sa prebivalištem u U, državljanin Crne Gore, neosuđivan,

Kriv je
      Što je u periodu od početka decembra mjeseca 2009 godine pa do 19.02.2010.godine u Ulcinju u svojoj porodičnoj kući koja se nalazi u naselju Štoj,sa električnog brojila, marke „Iskra“ tip T 22 CDN1 broja 5424462 koje se nalazilo u unutrašnjosti kuće u kojoj živi,skinuo službeni znak-desnu saveznu plombu, koju je ovlašćeno službeno lice postavilo radi osiguranja brojila,

      **\- čime je izvršio krivično djelo skidanje i povreda službenog pečata i znaka iz čl.381 st.1 Krivičnog zakonika.**

Pa  ga  sud  primjenom citiranog zakonskog propisa te čl. 4. st.2. 32, 39 i 42
Krivičnog Zakonika i čl. 364. Zakonika o krivičnom postupku  
O S U Đ U J E
Na novčanu kaznu u iznosu od 600,00 (šeststotina) eura, koju je okrivljeni
dužan platiti u roku od 3 (tri) mjeseca po pravosnažnosti presude, a u
protivnom  ista će se zamjeniti  kaznom zatvora,tako što će se za svaki
započetih  25,00 Eura, novčane kazne  odrediti jedan dan zatvora.  
Obavezuje se okrivljeni da na ime troškova krivičnog postupka uplati iznos od
82,50 eura i  paušal u iznosu od 30,00 eura, u roku od 15 dana po
pravosnažnosti presude, pod prijetnjom prinudnog izvršenja.  
O b r a z l o ž e n j e
Optužnim predlogom Osnovnog državnog tužilaštva Ulcinj Kt.br.89/10 od
11.11.2010.godine, stavljeno je na teret okrivljenom SŽ da je izvršio krivično
djelo skidanje i povreda službenog pečata i znaka iz čl.381 st.1 Krivičnog
Zakonika,na način činjenično bliže opisan izrekom optužnog predloga. U
završnoj riječi zastupnik optužbe je izjavio da je dokazima izvedenim na
glavnom pretresu nesumnjivo utvrđeno da je okrivljeni počinio krivično djelo
koje mu se stavlja na teret, pa je konačno sudu predložio da ga za navedeno
krivično djelo oglasi krivim i osudi po zakonu.  
Rješenjem ovog suda Kv.br.47/11 od 14.04.2011.godine odlučeno je da se
okrivljenom SŽ ima suditi u odsustvu, obzirom da je isti nedostupan državnim
organima,a postoji opasnost od nastupanja zastarjelosti krivičnog gonjenja.  
Okrivljeni SŽ nije saslušan u toku postupka,obzirom da je bio nedostupan
nadležnim državnim organima, a iz dopisa Uprave policije PJ Bar-Ispostava
Ulcinj broj 02-246-192/2 od 02.03.2011.godine utvrđeno je da se isti ne nalazi
na području Ulcinja,već u Srbiji na nepoznatoj adresi.  
Branilac okrivljenog je u završnoj riječi izjavio da odbrana smatra da optužba
nije dokazala da je okrivljeni počinio krivično djelo,jer nijednim dokazom
nije dokazano da je na brojilu postojala desna plomba, zbog čega se ne može
utvrditi da je neko istu skinuo.Takođe je naveo da nije ponuđen nijedan dokaz
da je upravo okrivljeni skinuo plombu, pod pretpostavklom da je plomba
postojala.Konačno je predložio da e okrivljeni oslobodi od krivične
odgovornosti.Tražio je troškove postupka po AT tarifi.  
Sud je u dokaznom postupku saslušao predstavnika oštećene "Elektrodistribucije
Ulcinj" dipl.pravnika P I,saslušao svjedokaKN,pročitao iskaz svjedoka Stanović
Pavla dat pred istražnim sudijom ovog suda Kri.br.56/10 od
09.11.2010.godine,iskaz svjedoka J D od 09.11.2010.godine,pročitao zapisnik o
kontroli mjernih mjesta "Elektrodistribucije Ulcinj" od 19.02.2010.godine,
izvještaj sudskog vještaka elektrostruke Ćalasan Branislava od
01.09.2010.godine, izvod iz kaznene evidencije za okrivljenog Uprave policije-
Ispostave Ulcinj br.03-245-3896 od 14.12.2010.godine.  
Zastupnik oštećene „Elektrodistribucije“ Ulcinj-dipl.pravnik P I izjavio je da
su radnici "Elektrodistribucije" kod okrivljenog izašli na lice mjesta i
konstatovali da je plomba oštećena,te je usled toga došlo do krađe električne
energije.Potrošač SŽ je isključen sa električnog napona,a nakon izvjesnog
vremena, isti je došao u "Elektroditribuciju" i izmirio cjelokupan dug u
iznosu od 1863,00 eura, kao i troškove za isključenje i ponovno uključenje na
mrežu.Ne može se tačno izjasniti kada je dug plaćen, ali je to najvjerovatnije
bilo dva tri dana nakon izvršene kontrole.Pridružio se krivičnom gonjenju,a
nije postavio odštetni zahtjev.  
SvjedokKN izjavio je da obzirom na veliki broj mjernih mjesta koja obilaze, ne
može se tačno sjetiti okrivljenog SŽ,ali da zna da je sačinio zapisnik o
kontroli i da ga je potpisao,te da ostaje pri navodima zapisnika i izjavljuje
da je SŽ kao tada stranka čije je mjerno mjesto kontrolisano potpisao
zapisnik.Otkinuta je bila jedna plomba, a inače ih ima tri, što je potrošaču
omogućilo da ubaci film u brojilo.Navedene plombe postavlja Savezni zavod iz
Podgorice,a brojilo inače dolazi sa plombama prilikom kupovine.Plomba je bila
otkinuta i nije je bilo,a šta je vlasnik brojila uradio sa njom, njemu nije
poznato.  
Iz zapisnika o kontroli mjernog mjesta "Elektrodistribucije Ulcinj" od
19.02.2010.godine,proizilazi da je prilikom kontrole bio prisutan potrošač
SŽ,koji se potpisao na zapisniku, te je kod potrošača ekipa zatekla da je na
brojilu sa desne strane otkinuta jedna savezna plomba.Potrošač je isključen na
brojilu.  
Iz izvještaja sudskog vještaka elektrostruke dipl.Ing.Ćalasan Branislava od
01.09.2010.godine, proizilazi da vještak zaključuje da je SŽ izvršio
nedozvoljene zahtvate na električnom brojilu koji su za posljedicu imali
korišćenje neregistrovane električne energije i to u periodu potrošnje od 92
dana, odnosno tri mjeseca.Iznos za neovlašćeno utrošenu električnu energiju je
1599,92 eura.  
Svjedoci Stanović Pavle i J D u iskazima od 09.11.2010.godine izjavili su da
su dana 19.02.2010.godine zajedno saKNom,otišli u mjesto Donji Štoj u kući
stanodavca SŽ,radi kontrole mjernog mjesta.Prilikom kontrole potrošača zatekli
su i konstatovali da je na brojilu,koje se nalazi na prizemlju u hodniku
objekta, sa desne strane otkinuta jedna državna plomba i potrošač je tom
prilikom isključen na brojilu.  
Iz izvoda iz kaznene evidencije za okrivljenog SŽ  izdatog od Uprave policije-
Ispostave Ulcinj br.03-245-3896 od 14.12.2010.godine sud je utvrdio da isti
nije evidentiran u kaznenoj evidenciji Ispostave Ulcinj.  
Ocjenjujući izvedene dokaze svaki pojedinačno i sve njih u međusobnoj vezi,
shodno čl. 360 st.1 Zakonika o krivičnom postupku,te dovodeći rezultate
izvedenih dokaza u vezu sa odbranom okrivljenog i navodima optužbe,sud je
našao da je okrivljeni počinio  krivično djelo koje mu se stavlja na teret u
vrijeme i na način kako je to opisano u izreci presude.  
Da je okrivljeni izvršio krivično djelo koje mu se optužnim aktom stavlja na
teret utvrđeno je iz materijalnih dokaza-zapisnika o kontroli mjernog mjesta
"Elektrodistribucije Ulcinj od 19.02.2010.godine u kojem je konstatovano da je
sa brojila skinuta jedna savezna plomba, a koji zapisnik je potpisao i na isti
nije imao primjedbi,potrošač,ovdje okrivljeni SŽ.Prednje je potvrđeno i
iskazima saslušanih svjedoka Stanović Pavla, J D i KN, kojim iskazima je sud
poklonio punu vjeru i koji su na istovjetan način opisali kontrolu mjernog
mjesta kod okrivljenog, koju su izvršili dana 19.02.2010.godine, kojom
prilikom su utvrdili da je na brojilu skinuta savezna plomba,što su sve
konstaovali u naprijed navedenom zapisniku o kontroli mjernog mjesta, pri čemu
je svjedokKN dodao da je na brojilu hvalila jedna savezna plomba,što je
potrošaču omogućilo da ubaci film u brojilo, a inače na brojilu postoje tri
plombe, koje postavlja Savezni zavod iz Podgorice.Da je upravo okrivljeni
izvršio ovo krivično djelo sud je utvrdio imajući u vidu činjenicu da se
brojilo sa kojeg je skinuta plomba nalazi u hodniku kuće okrivljenog,te pošto
je prisustvovao kontroli mjernog mjesta isti nije radnicima
elektrodistribucije dao nikakvu primjedbu,niti je negirao postojanje
oštećenja,a ubrzo nakon kontrole je otišao i izmirio sve obaveze prema
oštećenoj,što govori u prilog činjenici da je bio svjestan da je u navedenom
periodu neovlašćeno trošio električnu energiju.  
Iz naprijed utvrđenih odlučnih činjenica, nesumnjivo proizilazi da se u
radnjama okrivljenog stiču svi bitni elementi objektivne i subjektivne prirode
bića krivičnog djela skidanje i povreda službenog pečata i znaka iz čl.381
st.1  Krivičnog Zakonika i da je okrivljeni odgovoran za izvršenje krivičnog
djela,pa ga je valjalo oglasiti krivim za krivično djelo za koje je optužen.  
Ocjenjujući subjektivni odnos okrivljenog prema djelu sud je na osnovu
provedenih dokaza utvrdio da je okrivljeni bio svjestan svog dijela i htio
njegovo izvršenje pri čemu se njegov psihički odnos prema izvršenom krivičnom
djelu manifestuje kao direktni umišljaj.  
Pri izboru vrste i visine krivične sankcije sud je  cijenio sve okolnosti u
smislu čl.42 Krivičnog Zakonika od kojih zavisi da kazna bude manja ili veća
pa je na strani okrivljenog od olakšavajućih okolnosti uzeo u obzir njegovu
raniju neosuđivanost,koja je utvrđena uvidom u izvod iz kaznene evidencije za
okrivljenog,dok otežavajućih okolnosti nije bilo.Imajući u vidu prethodno
navedenu olakšavajuću okolnost i težinu izvršenog krivičnog djela,sud je
okrivljenog osudio novčanu kaznu u iznosu od 600,00 (šeststotina) eura,koje je
okrivljeni dužan platiti u roku od 3 (tri) mjeseca po pravosnažnosti presude.
Sud je mišljenja i uvjerenja da će se navedenom novčanom kaznom  u dovoljnoj
mjeri uticati na okrivljenog da ubuduće ne vrši ovakva i slična djela čime će
se po mišljenju suda u potpunosti ostvariti svrha kažnjavanja iz čl.32
Krivičnog Zakonika u okviru opšte svrhe izricanja krivičnih sankcija iz čl.4
st.2 Krivičnog Zakonika.  
Kako je sud okrivljenog oglasio krivim, to ga je na osnovu čl.199 i 202
Zakonika o krivičnom postupku obavezao na plaćanje troškova vještačenja
vještaka elektrostruke u iznosu od 82,50 eura,kao i paušala u iznosu od 30,00
eura, imajući u vidu dužinu trajanja postupka, složenost predmeta i imovno
stanje okrivljenog.  
Shodno navedenom odlučeno je kao u izreci na osnovu čl.364 Zakonika o
krivičnom postupku.  
OSNOVNI SUD U ULCINJU
Dana   01.06.2011. godine  

S U D I J A
                                                                                                         Mirović Sanja  
PRAVNA POUKA: Protiv ove presude dozvoljena je žalba u roku od 8 dana od
                                   dana prijema pismena. Žalba se podnosi preko ovog suda  a  
                                    izjavljuje Višem sudu u Podgorici.  