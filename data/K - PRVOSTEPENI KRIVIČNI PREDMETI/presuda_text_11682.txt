
K.br.73/12 
U IME CRNE GORE
      Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog B. I. iz Kolašina zbog krivičnog djela šumska kradja iz čl.324.st.2. u vezi st.1. Krivičnog zakonika, po optužnom predlogu ODT iz Kolašina Kt.br.36/12 od 17.07.2012. godine, nakon održanog glavnog javnog pretresa dana 27.09.2012. godine u prisustvu zamjenika ODT Kolašin Šćepanović Maje, optuženog B.I. i oštećene M. V., donio je i javno objavio,-

P R E S U D U
      **Optuženi:**

      **B. I.** jmbg…., od oca D. i majke S. rodj. B., rodjen …. godine u K., gdje i živi – R., Crnogorac, državljanin CG, nezaposlen, neoženjen, pismen, završio srednju školu, govori srpskim jezikom, srednjeg imovnog stanja, neosudjivan.

K r i v   j e: 
      **Zato što je:**  
      U novembru mjesecu 2011 godine u mjestu Šljivovica na lokalitetu Kukanovac, Opština Kolašin, u šumi vlasništvo M. V., J. M., J.M., J. S., J. J., J. A., J. M. i J. M. na katastarskoj parceli broj … koja je evidentirana u listu nepokretnosti br… KO K., radi kradje oborio 26 stabala bukve ukupne neto drvne mase 6,10 m3,  
      \- čime je izvršio krivično djelo šumska kradja iz čl.324.st.2. u vezi st.1. Krivičnog zakonika.

      Pa ga sud primjenom citirane zakonske odredbe te čl. 39 Krivičnog zakonika i čl. 229 i čl.374 ZKP-a, -

O S U DJ U J E
      Na novčanu kaznu u iznosu od 300,00 € (trista eura), koju okrivljeni ima platiti u roku od 3 (tri) mjeseca po pravosnažnosti presude. Ukoliko okrivljeni ne plati naznačeni iznos novčane kazne u ostavljenom roku ista će biti zamjenjena kaznom zatvora tako što će se za svakih započetih 25,00 € novčane kazne odrediti jedan dan zatvora.

      Sud okrivljenom shodno čl.52, 53 i 54 Krivičnog zakonika i čl.229 i čl. 374 ZKP-a, i z r i č e,-

USLOVNU OSUDU
      Kojom okrivljenom utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

      Obavezuje se okrivljeni na plaćanje troškova krivičnog postupka u iznosu od 280,50 € i plaćanje sudskog paušala u iznosu od 20,00 €, prednje u roku od 15 dana od dana pravosnažnosti presude pod prijetnjom prinudnog izvršenja, uplatom na žiro-račun br. 832-196-94 koji se vodi na ime Osnovnog suda Kolašin.

      Oštećena M.V. iz Kolašina upućuje se na parnicu radi ostvarenja svog imovinsko-pravnog zahtjeva.

O b r a z l o ž e nj e
      Optužnim predlogom ODT iz Kolašina Kt.br.36/12 od 17.07.2012. godine stavio je na teret B. I. iz Kolašina da je počinio krivično djelo šumska kradja iz čl.324.st.2. u vezi st.1. Krivičnog zakonika. Pri podnijetom optužnom predlogu do okončanja glavnog pretresa ostao je zamjenik ODT Kolašin Šćepanović Maja, koja je u završnoj riječi precizirala optužni akt i predložila sudu da optuženog oglasi krivim i osudi po zakonu.  
      Okrivljeni B. I. u svojoj odbrani je naveo da je u kritičnom vremenskom periodu na lokalitetu Kukanovac u mjestu Šljivovica – Opština Kolašin posjekao oko 6 m3 bukovog ogrevnog drveta u metrice i ista utovario u teretno vozilo “Tamić” koja drva je kasnije prodao u P.. Naveo je da smatra da sječu vrši u šumi vlasništvo njegovog strica B.M.jer mu je stric predhodno i pokazao gdje bi mogao da vrši sječu. Naveo je da je sječu stabala izvršio bez predhodne doznake i odobrenja, a da je  mjesto sječe prilikom izlaska tužioca na lice mjesta pokazao vještacima geodetske i šumarske struke, te da mu je tek nakon toga bilo jasno da je sporna drva posjekao u šumi vlasništvo M. V. idr. U završnoj riječi je naveo da u vrijeme sječe nije znao  da siječe u svojini oštećene već je smatrao da je šuma svojina njegovog strica.  
      Sud je u dokaznom postupku saslušao oštećenu M. V., pročitao zapisnik o izvršenoj kontroli sačinjen od U. . – PJ K. br.18/11 od 23.11.2011. godine sa pregledom bespravno posječenih stabala, izvršio uvid u foto-elaborat sačinjen od Ispostave Kolašin 23.11.2011. godine, pročitao nalaz i mišljenje vještaka geodetske struke G.V. od 07.07.2012. godine, pročitao nalaz i mišljenje vještaka šumarske struke F.A.od 06.07.2012. godine, te pročitao izvod iz kaznene evidencije na ime okrivljenog izdat od Ispostave Kolašin 23.08.2012. godine. Tokom postupka zamjenik ODT iz Kolašina je odustao od predloga da se u dokaznom postupku u svojstvu svjedoka sasluša J. M. iz K. a sa razloga što je i sam okrivljeni potvrdio činjenicu predmetne sječe.  
      Oštećena M. V. je kako u svom iskazu na glavnom pretresu tako i u završnoj riječi istakla da se pridružuje krivičnom gonjenju protiv okrivljenog i da postavlja imovinsko-pravni zahtjev koji će ostvariti u posebnom postupku.  
      Iz zapisnika o izvršenoj kontroli U. . – PJ K. od 23.11.2011. godine sa pregledom bespravno posječenih stabala, utvrdjeno je da je ovlašćeno službeno lice Uprave za šume na zahtjev vlasnika M.V. izašao na lice mjesta u mjestu zvano Šljivovica – Opština Kolašin gdje je izvršena bespravna sječa bukovih stabala kojom prilikom je utvrdio da su posječena bukova stabla ukupne neto mase 6,10 m3, a da je sječa na tom lokalitetu izvršena utvrdjuje se i iz foto-elaborata koju  je sačinila Ispostava Kolašin 03.11.2011. godine.  
      Iz nalaza i mišljenja vještaka geodetske struke G.V. od 07.07.2012. godine, utvrdjeno je da je predmetni vještak izašao na lice mjesta u prisustvu ODT Kolašin Grujić Vojislava, okrivljenog B. I.i reonskog šumara, te da je nakon pokazivanja mjesta sječe vještak utvrdio da je sječa izvršena na katastarskoj parceli br…. koja je evidentirana u listu nepokretnosti br. ..KO K. kao suvlasništvo M.V. idr.  
      Iz nalaza i mišljenja vještaka šumarske struke F. A. od 06.07.2012. godine, utvrdjeno je da je navedeni vještak izašao na lice mjesta sa ODT Kolašin Grujić Vojislavom,  okrivljenim i reonskim lugarom, da je pregledao predmetnu parcelu i mjesto sječe i utvrdio da su posječena bukova stabla ukupne neto drvne mase 6,10 m3.  
      Uvidom u izvod iz kaznene evidencije na ime okrivljenog Bojić Igora koji je izdat od Ispostave Kolašin 23.08.2012. godine, utvrdjeno je da imenovani do sada nije osudjivan.  
      Nakon sprovedenog dokaznog postupka sud je cijenio svaki od provedenih dokaza pojedinačno i sve njih zajedno, a uzimajući u obzir odbranu okrivljenog i navode optužbe, pa je našao da je okrivljeni B. I. počinio krivično djelo šumska kradja iz čl.324.st.2. u vezi st.1. Krivičnog zakonika i to na način što je u novembru mjesecu 2011 godine u mjestu Šljivovica na lokalitetu Kukanovac – Opština Kolašin na katastarskoj parceli br…. knjiženu u listu nepokretnosti br… KO K., u šumi vlasništvo M.V. idr. radi kradje oborio 26 stabala bukve ukupne drvne mase 6,10 m3.  
      Ovakav zaključak sud temelji prvenstveno na iskazu okrivljenog B.I.koji je u svojoj odbrani priznao da je izvršio sječu bukovih stabala u mjestu Šljivovica i da je ista drva kasnije prodao u Podgorici, te da u trenutku sječe nije znao da je to svojina M.V. idr.već da je to svojina njegovog strica, navodeći da je u konkretnom slučaju sječu  izvršio bez predhodne doznake i odobrenja. Sliku o odgovornosti okrivljenog upotpunjuju i ostali provedeni dokazi, pa se iz nalaza i mišljenja vještaka šumarske struke utvrdila tačna količina posječenog drveta a isti zaključak je proizašao i iz zapisnika o izvršenoj kontroli Uprave za šume, dok je iz nalaza vještaka geodetske struke utvrdjeno mjesto sječe odnosno parcela na kojoj je ista sječa izvršena te utvrdio da je sječa izvršena na privatnom posjedu vlasništvo M.V. idr. Iz izloženog je nesporno utvrdjeno da je okrivljeni kritične prilike izvršio obaranje više stabala tj. sječu drva sa namjerom da njihovim prisvajanjem sebi pribavi protivpravnu imovinsku korist, a takav odnos okrvljenog prema izvršenom djelu se ima smatrati direktnim umišljajem jer je isti bio svjestan svojih postupaka i radnji djelujući u pravcu izvršenja krivičnog djela tj. bio je svjestan djela i htio je njegovo izvršenje, pa je samim tim počinio krivično djelo šumska kradja iz čl. 324.st.2. u vezi st.1. Krivičnog zakonika.  
      Opredjeljujući se za krivičnu sankciju sud je cijenio sve okolnosti od značaja za individualizaciju iste, a tiču se ličnosti okrivljenog i djela koje mu je stavljeno na teret, pa je od olakšavajućih okolnosti našao da je riječ o relativno mladom čovjeku, da isti do sada nije osudjivan što ukazuje na njegovo pozitivno vladanje u društvu, dok otežavajućih okolnosti nije bilo.  
      Na osnovu prednjeg, a obzirom na to da su za predmetno krivično djelo predvidjene dvije sankcije, sud je okrivljenom u zakonom predvidjenim granicama izrekao novčanu kaznu u iznosu od 300,00 € i izrekao uslovnu osudu smatrajući da će se zaprijećenom kaznom zatvora u trajanju od tri mjeseca dovoljno uticati na okrivljenog da ubuduće ne vrši krivična djela a da je uslovljeni period od jedne godine dovoljno dug u cilju provjere okrivljenog, te da će se  na navedeni način ostvariti opšta svrha propisivanja i izricanja krivičnih sankcija iz čl.5 Krivičnog zakonika.  
      Shodno čl.229 ZKP-a sud je obavezao okrivljenog na plaćanje troškova krivičnog postupka u iznosu od 280,50 € a koji troškovi se odnose na dati nalaz i mišljenje vještaka šumarske struke u iznosu od 126,50 € i nalaz i mišljenje vještaka geodetske struke u iznosu od 154,00 €.  Sud je obavezao okrivljenog na plaćanje sudskog paušala u iznosu od 20,00 € koji iznos je srazmjeran dužini trajanja i složenosti postupka.  
      Shodno čl. 239 ZKP-a sud je oštećenu M.V.uputio da svoj imovinsko-pravni zahtjev ostvari u parničnom postupku.  
      Na osnovu naprijed navedenog, a primjenom citiranih zakonskih odredbi, odlučeno je kao u izreci presude.

OSNOVNI SUD U KOLAŠINU,
Dana 27.09.2012. godine 
Zapisničar,
PREDSJEDNIK SUDA,
Mrdak Ljiljana s.r.                                                  Arsen
Popović s.r. 
PRAVNA POUKA: protiv ove presude može se izjaviti žalba u roku od 8. dana od
dana prijema iste, Višem sudu u Bijelom Polju a preko ovog suda.  