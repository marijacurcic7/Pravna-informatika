
K.br.81/11-09 
U IME CRNE GORE
      Osnovni sud u Kolašinu kao prvostepeni krivični po  predsjedniku suda Arsenu Popoviću  uz učešće zapisničara Mrdak Ljiljane, u krivičnom predmetu protiv optuženog V. D. iz P. zbog krivičnog djela teško djelo protiv bezbjednosti javnog saobraćaja iz čl.348.st.4. u vezi čl.339.st.3. u vezi st.1. Krivičnog zakonika, po optužnici ODT iz Podgorice Kt.br.32/09 od 30.03.2009. godine, nakon održanog glavnog javnog pretresa dana 03.04.2012. godine u prisustvu ODT iz Kolašina Grujić Vojislava, optuženog V.D. i njegovog branioca adv. P.D., ovlašćenog predstavnika oštećene porodice B. i njihovog punomoćnika adv. S. I., dana 04.04.2012. godine donio je  i javno objavio,-


P R E S U D U
      **_Optuženi_ :**

           V. D., od oca M. i majke S. rodj. S., rodjen …. godine u P.,
gdje i živi naselje M. ., pismen, završio srednju školu, državljanin CG,
oženjen, otac 4 djece, srednjeg imovnog stanja, do sada neosudjivan.  
                                            **_K r i v   j e:_**

      **_Zato što je_** _:_

      Dana 11.01.2009. godine oko 10,00 časova na raskrsnici Ul. 13 jula, Ul.Jovana Tomaševića i mosta “Milenijum”, ne pridržavajući se saboraćajnih propisa iz čl. 32.st.2. ZOBS-a na putevima, ugrozio saobraćaj i doveo u opasnost život i tijelo ljudi na način što je upravljao putničkim vozilom marke “P.” reg.oznaka … iz pravca Bulevara Stanka Dragojevića u pravcu Ul.Svetozara Markovića, brzinom od 67 km/h koja  brzina je veća od brzine dozvoljene opštim ograničenjem za naseljeno mjesto Podgoricu a koja iznosi 50 km/h, usled čega nije uspio zaustaviti svoje vozilo ispred obilježenog pješačkog prelaza,  koji je prelazio oštećeni B. M.sa desne na lijevu stranu iz smjera kretanja vozila okrivljenog, pa je prednjim desnim bočnim dijelom vozila ostvario kontakt sa pješakom B. M. nanijevši mu tom prilikom teške i po život  opasne povrede u vidu preloma kostiju lobanje, usled kojih povreda je kod istog nastupila smrt,


čime je počinio krivično djelo teško djelo protiv bezbjednosti javnog saobraćaja iz čl. 348.st.4. u vezi čl.339.st.3. u vezi st.1. Krivičnog zakonika.

Pa ga sud primjenom citirane zakonske odredbe i čl.32, 33, 36, 42, 45
i 51 Krivičnog zakonika i čl. 374 ZKP-a, -  
O S U DJ U J E
      Na kaznu zatvora u trajanju od 8 (osam) mjeseci, u koju kaznu se ima uračunati vrijeme provedeno u pritvoru u trajanju od 11.01.2009. godine do 21.01.2009. godine.

       Shodno čl.229.st.4. ZKP-a sud u cjelosti  oslobadja okrivljenog V. D. obaveze plaćanja troškova krivičnog postupka u iznosu od 2.776,50 € i sudskog paušala u iznosu od 50,00 €, te će ti troškovi pasti na teret Budžetskih sredstava suda.

      Oštećena porodica B. upućuje se da svoj imovinsko-pravni zahtjev prema okrivljenom ostvari u parničnom postupku.

O b r a z l o ž e nj e
      ODT iz Podgorice svojom optužnicom Kt.br.32/09 od 30.03.2009. godine, a koja je precizirana na glavnom pretresu održanom 03.04.2012. godine od strane zastupnika optužnice ODT iz Kolašina Grujić Vojislava, stavio je na teret V. D.iz P. da je počinio krivično djelo teško djelo protiv bezbjednosti javnog saboraćaja iz čl.348.st.4. u vezi čl.339.st.3. u vezi st.1. Krivičnog zakonika. ODT iz Kolašina Grujić Vojislav u završnoj riječi je istakao da izvedenim dokazima nije utvrdjeno kojem od učesnika u saobraćaju je konkretnom prilikom bio dozvoljen prolaz tj.da li okrivljenom ili pješaku poč. B. M., da je bez obzira na tu činjenicu evidentno da u postupanju okrivljenog u datoj saobraćajnoj situaciji stoji uzrok predmetne saobraćajne nezbode a što se zaključuje iz nalaza i mišljenja C. za saobraćajno-mašinska vještačenja M. f. iz P. koji je nalaz u potpunosti jasan i pojašnjen na glavnom pretresu i isti je saglasan sa materijalnim dokazima te da nema ni jednog drugog dokaza koji bi bio protivuriječan osim nalaza i mišljenja vještaka D. V.. Nadalje je istakao da je nalaz i mišljenje vještaka D. V. nepotpun i da u njemu nije objektivno prikazana kompletna saobraćajna situacija u pogledu predmetne saobraćajne nezgode i da sud takav nalaz nebi trebao da prihvati. Da se iz izloženog zaključuje da je okrivljeni upravljao vozilom protivno čl. 32.st.2. ZOBS-a na putevima kojom odredbom je odredjeno da se vozač  u naselju ne smije kretati brzinom većom od brzine koja je odredjena za to naselje ili njegov dio što je imalo u konačnom za posledicu i nastanak predmetne saobraćajne nezgode iz čega je proizašla i smrt jednog lica, čime je okrivljeni svojim radnjama ostvario sve bitne elemente bića krivičnog djela stavljenog mu na teret. Predložio je da sud okrivljenog oglasi krivim i osudi po zakonu.  
      Okrivljeni V. D. ostao je pri svojoj odbrani koju je dao na glavnom pretresu 25.02.2010. godine kada je u bitnom naveo da je kritičnog dana upravljao svojim vozilom i da se u vozilu nalazili njegova supruga koja se nalazila na mjestu suvozača a da se pozadi nalazilo njegovo mldb. dijete od devet godina. Da se kretao iz pravca mosta Milenijuma i da je prolazio kroz raskrsnicu kada je imao zeleno svijetno na semaforu a da je u  jednom trenutku      kod pješačkog prelaza primjetio jednog starijeg čovjeka kao i jednog mladjeg iza njega, da bi taj stariji čovjek u jednom trenutku počeo da prelazi preko prelaza i da je on u tom trenutku reagovao na način što je usporavao svoje vozilo smatrajući da neće doći do kontakta sa pješakom, ali da kada je primjetio da pješak nastavlja da prelazi preko kolovoza, reagovao je na kočnicu i skrenuo je sa vozilom lijevo kako bi izbjegao kontakt, te da je i pored toga došlo do kontakta sa pješakom i to sa njegovom desnom prednjom stranom vozila. Da je odmah zaustavio vozilo na licu mjesta i da su iz vozila izašli on i njegova žena da bi pružili pomoć povrijedjenom, da je zamolio vozača koji je bio iza njega da dodje da mu pomogne kako bi povrijedjenog prebacili do bolnice ali da isti to nije uradio već je otišao vozilom sa lica mjesta. Da je sa svojom suprugom ostao na licu mjesta sa povredjenim sve dok nijesu došla kola hitne pomoći koja su povredjenog odvezla u bolnicu. Naveo je da je pokušao da izbjegne nezgodu i da je konkretnom prilikom postupao savjesno, te je isključio mogućnost da poč. Brnovića nije primjetio i da je naletio na njega. Na postavljena pitanja okrivljeni je pojasnio da je prije ulaska u raskrsnicu bio otvoren prolaz njemu i to zelenom signalizacijom na semaforu zbog čega se nije zaustavljao već je nastavio kretanje sa vozilom i da je usporenje sa vozilom počeo kada je prošao sredinu raskrsnice i to u trenutku kada je primjetio da je pješak zakoračio na pješački prelaz. Pojasnio je da se sa vozilom kretao desnom trakom desnom stranom kolovoza i da je počeo kočenje sa vozilom kada je primjetio poč. B.M. da je zakoračio na pješački prelaz i da je nakon toga počeo skretati u lijevo smatrajući da neće zaustaviti kretanje i izbjeći kontakt.  Izrazio je svoje iskreno žaljenje zbog smrti poč. B. M., dok je u završnoj riječi naveo da prihvata iskaz svog branioca koji je dao u završnoj riječi.  
      Branilac okrivljenog adv. P. D. iz P. u završnoj riječi je istakao da  brzina kretanja učesnika u predmetnoj saobraćajnoj nezgodi nije i ne može biti osnovni uzrok nastanku iste, te da imajući u vidu da se radi o semaforizovanoj raskrsnici na kojoj je nemoguće saobraćajna situacija da i jednom i drugom učesniku bude upaljeno zeleno svijetlo a imajući u vidu kvalifikaciju djela od strane tužioca smatra da okrivljeni nije kriv za predmetnu saobraćajnu nezgodu. Nadalje je naveo da je okrivljeni u raskrsnicu ušao dok je za njegov smjer kretanja na semaforu bilo upaljeno zeleno svijetlo te da eventualno uvećanje brzine kretanja njegovog vozila može biti samo doprinos a ne nikako osnovni uzrok nastanka nezgode. Stoga je predložio da sud okrivljenog oslobodi od optužbe, a da pak ukoliko sud nadje da je okrivljeni kriv za predmetnu saobraćajnu nezgodu odluku o kazni ostavlja na ocjenu sudu. Traži da sud okrivljenog oslobodi od plaćanja troškova postupka zbog činjenice da su i on i njegova supruga nezaposleni i da imaju četvoro mldb. djece koja idu u školu.  
      U toku dokaznog postupka a u cilju utvrdjivanja krivično-pravne odgovornosti okrivljenog i postojanja krivičnog djela za koje se tereti, sud je saslušao ovlašćenog predstavnika oštećene porodice B., po saglasnom predlogu stranaka pročitao iskaz svjedoka D. M., pročitao zapisnik o uvidjaju saobraćajne nezgode Uprave policije – PJ Podgorica Ku.br.25/2009 od 13.01.2009. godine sa skicom lica mjesta i foto-dokumentacijom, pročitao zapisnik o uvidjaju Osnovnog suda u Podgorici Kri.br.3/09 od 11.01.2009. godine, pročitao zapisnik o tehničkom pregledu vozila “P.1.6” reg.br. …, pročitao nalaz i mišljenje vještaka saobraćajne struke V.Dj.od 26.01.2009. godine sa dopunama od 4.02. i 25.03.2009. godine  te pročitao iskaz  vještaka Dj. V.  dat na glavnom pretresu 27.04.2010. godine, izvršio uvid u obdukcioni zapisnik KC CG – Odeljenja za sudsku medicinu Podgorica Su.br.3/2009 od 15.01.2009. godine sa dopunskim izjašnjenjem dr. M. Š. od 9.03.2009. godine te pročitao iskaz istog vještaka dat na glavnom pretresu 24.03.2010. godine, pročitao ekspertizu saobraćajne nezgode C. za saobraćajno-mašinska vještačenja M. f. iz P. br.2307 od 16.11.2010. godine te pročitao iskaz predstavnika C. za saobraćajno-mašinska vještačenja M. f. iz P.A. M. dat  na glavnom pretresu 10.03.2011. godine, pročitao zapisnik o glavnom pretresu od 10.03.2011. godine tj dio zapisnika koji se odnosi na   pokušaj usaglašavanja nalaza vještaka saobraćajne struke Dj.V. i predstavnika C.za saobraćajno-mašinska vještačenja M. f.iz P. M.A.,  te izvršio uvid u izvod iz kaznene evidencije na ime okrivljenog izdat od  Uprave policije – PJ Podgorica od 27.05.2009. godine. Tokom postupka ODT iz Kolašina je odustao od predloga da se u dokaznom postupku u svojstvu svjedoka sasluša V. S., dok je sud odbio predlog branioca okrivljenog  da se u dokaznom postupku sasluša predstavnik M. f. – U. CG na okolnosti utvrdjenja dužine zaustavnog puta vozila “P.” a sa razloga što je po ocjeni suda činjenično stanje u predmetu dovoljno razjašnjeno.  
      Ovlašćeni predstavnik oštećene porodice B. pridružio se krivičnom gonjenju protiv okrivljenog i istakao imovinsko-pravni zahtjev, dok je njihov punomoćnik adv. S. I. iz P. u završnoj riječi istakao da je zahvaljući sinu poč. B. M. tj. njegovoj upornosti i ubjedjenju umnogome došlo da se u predmetu utvrdi stvarno činjenično stanje. Da je u predmetu od odlučnog značaja brzina kretanja vozila okrivljenog u vrijeme kada je uočio opasnost na putu u vidu pješaka i da se u bitnom nalazi vještaka najviše u tome i razlikuju. Da je vještak Dj. V. napravio grešku kod izrade nalaza u primjeni koeficijenta “B” uključujući isti prilikom izrade svog nalaza, dok je vještak M. A. potvrdio da taj koeficijent – parametar ne treba koristiti kada se radi tehnički pregled vozila kao u konkretnom slučaju. Da je upravo taj koeficijenat doveo do značajne razlike u utvrdjenim brzinama kretanja od strane angažovanih vještaka, te da nakon pojašnjenja svojih nalaza je evidentno da postoje svi elementi osnova krivično-pravne odgovornosti okrivljenog V. D. a kako je to pravno kvalifikovano u optužnici ODT-a. U konačnom je istakao da se u ime oštećene porodice pridružuje krivičnom gonjenju protiv okrivljenog a da će imovinsko pravni zahtjev ostvariti u posebnom postupku.  
      Svjedok D. M. u svom iskazu  je naveo da je dana 11.01.2009. godine u jutarnjim časovima bio u blizini Ekonomskog fakulteta i da je imao namjeru da predje pješački prelaz a na kojem je oboren i pješak. Istakao je da je u momentu kada je čuo škripu guma i udar bio na nekih petnestak metara od pješačkog prelaza i da je u tom trenutku kucao SMS poruku na svom mobilnom telefonu , tako da ne zna koje je svijetlo bilo upaljeno na semaforu. Da čim je čuo udar i škripu kočnica znao je da se nešto desilo na pješačkom prelazu i odmah je tamo požurio kada je vidio da se jedno lice nalazilo na kolovozu i to na nekih metar udaljenosti od prednjeg desnog dijela vozila marke “P.”. Naveo je da su iz vozila izašla dva lica koja su pokušala da ukažu pomoć, i da je on u tom trenutku pokušao da zove policiju ali da nije uspio u tome, te da je  pješak obilno krvario.  
      Iz zapisnika o uvidjaju Uprave policije – PJ Podgorica Ku.br.25/2009 od 13.01.2009. godine sa skicom lica mjesta i foto-dokumentacijom, utvrdjeno je da se predmetna saobraćajna nezgoda dogodila 11.01.2009. godine u 9,45 časova, da su učesnici predmetne saobraćajne nezgode putničko motorno vozilo marke “P.” reg.br. .. kojim vozilom je u trenutku nezgode upravljao V. D. iz P. i pješak B.M. jmbg…. sa prebivalištem u P.. Da se saobraćajna nezgoda dogodila na raskrsnici gledano od pravca Ul. Svetozara Markovića u pravcu Bulevara S. Dragojevića, da su od materijalnih tragova zatečeni tragovi kočenja vozila …, tragovi krvi kao i obris kontakta sa pješakom na poklopcu motora i prednjem desnom stubu vozila ….. Da je svjedok predmetne saobraćajne nezgode lice D.M. iz P.. Da je u nezgodi smrtno stradao pješak B.M., da je putničko vozilo “…” reg.br. … upućeno na vanredni tehnički pregled, te da su uvidjaj izvršili ovlašćeni službenici Uprave policije – PJ Podgorica Š. E., M. B. i Ž. D.  
      Iz zapisnika o uvidjaju  Osnovnog suda u Podgorici Kri.br.3/09 od 11.01.2009. godine, utvrdjeno je da se predmetna saobraćajna nezgoda dogodila dana 11.01.2009. godine na raskrsnici Ul. Bulevara 13 jula, Ul. Jovana Tomaševića i mosta “Milenijum”. Da su učesnici predmetne saobraćajne nezgode putničko motorno vozilo “… 1,6” proizvedeno 1990. godine, reg.br. PG …kojim vozilom je u momentu nezgode upravljao V. D. iz P. dok se sa njim u vozilu nalazila njegova supruga V. S.i njegov sin V. M.; te pješak B. M.rodjen … godine u P.. U vrijeme uvidjaja je bio dan a kolovoz suv pokriven asvaltnim zastorom. Da je uvidjajnoj ekipi Uprave policije – PJ Podgorica naloženo da sačini detaljnu skicu lica mjesta sa foto-elaboratom, i da je prilikom vršenja uvidjaja bio prisutan i vještak saobraćajne struke Dj. V.. Nadalje je utvrdjeno da je u predmetnoj nezgodi smrtno stradao B.M. i da je vještaku medicinske struke dr. Š. M.naloženo da izvršio obdukciju.     
      Iz obdukcionog zapisnika KC CG – Odeljenja za sudsku medicinu Podgorica Su.br.3/2009 od 15.01.2009. godine, utvrdjeno je da je kod lica B. M. dana 11.01.2009. godine nastupila smrt i to oko 10,00 časova u saobraćajnoj nezgodi, te da je smrt nasilna i da je nastupila usled oštećenja po život važnih moždanih centara zbog preloma kostiju lobanje, te da su opisane povrede nanesene tupim teškim i jako zamahnutim mehaničkim orudjem. U obdukcionom zapisniku je konstatovana i alkoholisanost kod B. M. a koja činjenica je razjašnjena dopusnkim izjašnjenjem dr. M.Š. od 9.03.2009. godine i njegovim iskazom datim na glavnom pretresu 24.03.2010. godine  a kojim dokazima je utvrdjeno da je naknadnom provjerom analize uzoraka uzetih za vrijeme obdukcije poč. B. M. ustanovljeno da imenovani nema alkohola u krvi.  
      Iz zapisnika o tehničkom pregledu vozila “….” reg.br. PG … utvrdjeno je  da je isti pregled obavilo P.  AD “A. r. O.” iz P., da je obavljen vanredni tehnički pregled kojim je utvrdjeno da je vozilo “…” reg.br. PG … proizvedeno 1990. godine u Njemačkoj, da mu je snaga motora 59 kw a radna zapremina 1589 cm3, dok je težina vozila 1215 kg. Vanrednim tehničkim pregledom je utvrdjeno da je vozilo tehnički neispravno a da je ostvarena sila kočenja radne kočnice na prednjem lijevom točku 282 daN, na prednjem desnom točku 294 daN, na zadnjem lijevom točku 293 daN i na zadnjem desnom točku 124 daN. Da je kočioni koeficijent predmetnog vozila iznosio 82 %.  
      U nalazu i mišljenju vještaka saobraćajne struke V. Dj.Ki.br.09/9 od 26.01.2009. godine konstatuje se da se predmetna saobraćajna nezgoda dogodila na način što je pješak B. M.prelazio  kolovoz na obilježenom pješačkom prelazu ali u vrijeme kada mu je na semaforu bilo upaljeno crveno svijetlo ne obraćajući pažnju na vozilo koje mu je dolazilo sa lijeve strane kojim propustom je direktno ušao u putanju kretanja vozila kome je semafor bio otvoren, pa takav način prelaska pješaka preko kolovoza prestavlja osnovni i jedini uzrok nastanka saobraćajne nezgode. U nalazu se nadalje konstatuje da na strani vozača vozila “…” nema elemenata koji su u uzročnoj vezi sa nastankom predmetne saobraćajne nezgode  i da neznatno uvećana brzina nije u uzročnoj vezi sa nastankom nezgode. U nalazu se nadalje konstatuje da se vozilo “…” na početku tragova kočenja kretalo brzinom od oko 49,88 km/h a u trenutku reakcije da se to vozilo kretalo brzinom od 52,00 km/h. Da je zaustavni put vozila “…” bio 28,14 metara. Da je pješak otpočeo kretanje iznenada i neočekivano za vozača vozila “…”, a da je pješak imao uslova da izbjegne nezgodu da je sačekao promjenu svijetla sa crvenog na zeleno.  
      U  dopuni nalaza i mišljenja vještka Dj. V. od 4.02.2009 godine konstatuje se  na strani tri dopune da je vještak imao u vidu i alkoholisanost pješaka pri izradi svog nalaza i mišljenja a sa razloga što alkohol utiče po vještaku na sve psihičke funkcije, pogrešno ocjenjivanje realnosti, da tada motorna koordinacija slabi, a što se sve moralo imati u vidu jer je to dio saobraćajne psihologije koja se morala poznavati. Nadalje se konstatuje da je vještak V. isključio postojanje koeficijenta “K” i naveo da ako isti i postoji ne može se izračunavati na način kako je to uradio pun. oštećene porodice B.. U zaključku predmetnog vještaka se konstatuje da ni pri brzini od 50 km/h, a koliko je ograničenje za Podgoricu, kontakt nebi bio izbjegnut.

U  dopuni nalaza i mišljenja vještaka Dj. V. od 25.03.2009. godine, konstatuje
se da  nesporno utvrdjena činjenica da kod pješaka B. nije bilo alkohola u
krvi ni u čemu ne mijenja mišljenje o uzroku i toku predmetne saobraćajne
nezgode jer prisustvo alkohola nije tretirano.
          Vještak V. Dj. u svom iskazu na glavnom pretresu održanom 27.04.2010. godine u bitnom je istakao da je iz krivične prijave Uprave policije – PJ Podgorica  uzeo  podatak da je iz pravca kretanja vozila “…” tj. iz pravca mosta “Milenijum” u pravcu Ul. 13 jula  bilo upaljeno zeleno svijetno na semaforu za vozila. Da je svaka manja brzina od 45 km/h bila brzina izbjegavanja nezgode a što znači da vozilo “…” ne bi izbjeglo nezgodu ni pri brzini od 50 km/h i ako vozač nije bio dužan da se kreće brzinom ispod one koja mu je dozvoljena a semafor mu bio otvoren.  Vještak je nadalje naveo da nije računao sudarnu brzinu vozila i pješaka ali da je ona morala biti izmedju 35 i 50 km/h. Nadalje je naveo da se tragovi kočenja i matematički i analitički u potpunosti poklapaju i da  iznose 17,05 metara a koji tragovi evidentni i nepromenjivi tj. bez mogućnosti korekcije, te da ne postoje razlike u tragovima kočenja ako bi se uzeli u obzir tragovi prednjih u odnosu na zadnje pneumatike. Nadalje je vještak u svom iskazu naveo da u svom nalazu nije tretirao alkoholisanost pješaka i da je taj dio izostavio iz nalaza u pismenoj dopuni, te da je moguća alkoholisanost pješaka manje bitna u odnosu na svijetla na semaforu. Nadalje je naveo da ne postoji koeficijent “K” u odnosu na koeficijent “B” jer koeficijent “K” predstavlja efikasnost kočenja radne kočnice mjeren po valjcima a koeficijent “B” predstavlja usporenje u konkretnom slučaju uzimajući u obzir podlogu po kojoj je vršeno kočenje.
          Iz ekspertize saobraćajne nezgode C.za saobraćajno-mašinska vještačenja M. f. iz P. br.2307 od 16.11.2010. godine, konstatuje se da se kritične prilike vozač putničkog vozila marke “…” kretao vozilom većom brzinom od dozvoljene usled čega je propustio da zaustavi vozilo do mjesta kontakta i ako je reagovao kad je pješak stupio na kolovoz, te da je vozač reagovao na istom mjestu i na isti način kao kritične prilike a da se kretao dozvoljenom brzinom ne bi došlo do kontakta sa pješakom. Da bi propust na strani pješaka bio u slučaju da je započeo prelazak kolovoza u momentu kada bi bio upaljen crveni signal na semaforu za njegov smjer kretanja, ali da tehničkim putem nije moguće dovesti u vremensko-prostornu zavisnost rad semafora i kretanja putničkog vozila “…” i pješaka. Nadalje se konstatuje da su tragovi intezivnog kočenja vozila “…” u dužini od 19,85 metara, a da je kočioni koeficijent vozila iznosio 82 % imajući u vidu izmjerene sile kočenja i utvrdjenu masu vozila vanrednim tehničkim pregledom, te da je vozilo kritične prilike usporavalo sa prosječnim usporenjem od 8,0 m/s2. Nadalje se konstatuje da je brzina kretanja putničkog vozila marke “…” u momentu reakcije i neposredno prije toga iznosila 67 km/h a da je brzina ovog vozila u momentu kontakta sa pješakom iznosila 48,9 km/h. Da iz prednjih pokazatelja vozač putničkog vozila marke “…” reagovao složenom reakcijom na prostornoj udaljenosti ispred mjesta kontakta na 28,8 metara, a što znači da je vozač putničkog vozila reagovao u momentu stupanja pješaka na kolovoz – pješački prelaz. Nadalje je konstatovano da bi dužina zaustavnog puta za brzinu kretanja vozila od 50 km/h i usporenje od 8,0 m/s2 i sa složenom reakcijom u prostornom smislu iznosila 26 metara. Na osnovu prednjeg se konstatuje i ukazuje da bi vozač vozila marke “.”, da se u momentu reakcije kretao dozvoljenom brzinom od 50 km/h i da je reagovao na istom mjestu i na isti način, uspio da zaustavi vozilo do mjesta kontakta. Na kraju ekspertize se konstatuje da na osnovu materijalnih elemenata nije moguće tehničkim putem  dovesti u vezu rad svjetlosno sigralnog uredjaja – semafora sa kretanjem učesnika u nezgodi, jer raspoloživi materijalni elementi ne omogućavaju da se utvrdi ko od učesnika u nezgodi nije poštovao svjetlosnu saobraćajnu signalizaciju.
          Predstavnik C. za saobraćajno-mašinska vještačenja M.f.A.M. na glavnom pretresu održanom 10.03.2011 godine dao je pojašnjenje predmetne ekspertize navodeći  da je tragove kočenja vozila “…” odredio na osnovu skice lica mjesta i priložene foto-dokumentacije, a da je koeficijent usporenja od 8,0 m/s2 izračunat na osnovu izmjerenih sila kočenja predmetnog vozila utvrdjenim tehničkim pregledom vozila a kada je utvrdjeno da je kočioni koeficijent istog iznosio 82% te da je na osnovu tih podataka utvrdjena i brzina kretanja putničkog vozila u momentu djelovanja na kočioni sistem i to u veličini od 67 km/h. Nadalje je pojasnio da predmetno vozilo “…” naprijed posjeduje disk kočnice a nazad doboš kočnice i da se kod takvog stanja kočionog mehanizma, koji je na zadnjoj osovini tehnički neispravan, ukupna dužina traga intezivnog kočenja uzima kao realizacija prednjih točkova pa do zatečenog putničkog vozila a sa kojih razloga je dužina traga kočenja 19,85 m. Nadalje je pojašnjeno da kočioni koeficijent “K”, koji predstavlja odnos izmedju izmjerenih sila kočenja kroz ukupnu masu vozila pomnoženo sa 100 a koja je data i vanrednim tehničkim pregledom, iznosi 82 %. Nadalje je pojašnjeno da vrijeme složene psihotehničke reakcije vozača vozila “…” podrazumjeva dvije radnje i to radnju intezivnog kočenja i radnju skretanja u lijevu stranu, te to vrijeme složene psihotehničke reakcije iznosi 1,1 sekundu. Nadalje je vještak pojasnio da je na mikrolokalitetu nastanka predmetne saobraćajne nezgode važilo opšte ograničenje brzine od 50 km/h, pri čemu vozač nije morao da se pripremi na brzinu kretanja od 40 km/h jer iz saobraćajnog prekršaja ne mora da proistekne saobraćajna nezgoda.
          Na glavnom pretresu održanom dana 10.03.2011. godine pokušano je usaglašavanje nalaza i mišljenja vještaka V. Dj. i predstavnika C. za saobraćajno-mašinska vještačenja M. f. A. M., a nakon obavljenog razgovora izmedju istih vještak V.Dj. je istakao da nije došlo do usaglašavanja njihovih nalaza i mišljenja stim što je  on prihvatio dužinu tragova kočenja vozila “…” od 19,85 metara a koji tragovi ujedno utiču i na povećanje brzine kretanja vozila za 3 km/h što znači  da se vozilo kretalo brzinom od 55 km/h i da po njemu ista brzina nema uticaja na nastanak nezgode. Nadalje je vještak V.naveo da se nijesu usaglasili oko primjene formule za izračunavanje koeficijenta usporenja jer po njemu kao koeficijent usporenja se mora uzeti koeficijent prijanjanja u postojećim uslovima a što se bitno razlikuje od pristupa C.za saobraćajno-mašinska vještačenja. Po vještaku V.maksimalni koeficijent usporenja za suv i istrošen asvalt iznosi 7,5 m/s2, a da je on uzeo vrijednost od 7,0 m/s2 sa razloga što se radilo o neispranom ali suvom asvaltu, dok je koeficijent usporenja od strane Centra za saobraćajno-mašinska vještačenja uzet u veličini od 8,0 m/s2. Vještak V. je nadalje naveo da po njemu i ako brzina kretanja vozila “…” prelazi dozvoljeno ograničenje za gradske uslove saobraćaja za oko 5 km/h ista nije dominantni uticajni faktor za nastanak nezgode.  Nasuprot vještaku V. predstavnik  C. za saobraćajno-mašinska vještačenja M. f.A. M.naveo je da je koeficijent usporenja uzeo iz tabele priručnika za saobraćajno-tehnička vještačenja gdje je na strani 1. prikazano utvrdjivanje veličine usporenja na osnovu proračuna brzine kretanja vozila i tragova kočenja. Nadalje je naveo da u istom priručniku na strani 20 konstatovana je vrijednost kočionog koeficijenta iz kojeg se utvrdjuje usporenje bez uticaja bilo kakvih spoljnih elemenata, te je pojasnio da se sila kočenja na vanrednom tehničkom pregledu izračunava automatski uz pomoć aparata koji u sebi ima i formulu za izračunavanje kočionog koeficijenta.  Nadalje je naveo da vrijednost usporenja za asvalt iznosi do 8,8 m/s2 a o čemu se govori na strani 18 priručnika za saobraćajno-tehnička vještačenja.
          Uvidom u izvod iz kaznene evidencije na ime okrivljenog V.D.izdat od Uprave policije – PJ Podgorica od 27.05.2009. godine, utvrdjeno je da imenovani do sada nije osudjivan.
          Nakon sprovedenog dokaznog postupka cijeneći navode javne optužbe, odbranu okrivljenog i izvedene dokaze, sud je našao da su činjenice iz opisa izreke presude u svemu dokazane te da je okrivljeni V.D.počinio krivično djelo teško djelo protiv bezbjednosti javnog saobraćaja iz čl.384.st.4. u vezi čl.339.st.3. u vezi st.1. Krivičnog zakonika, pa ga je sud za to krivično djelo oglasio krivim i krivično-pravno odgovornim. Na nesumnjiv način je utvrdjeno da je okrivljeni kritičnog dana na raskrsnici Ul. 13 jula, Ul. Jovana Tomaševića i Mosta “Milenijum” ne pridržavajući se saobraćajnih propisa tako ugrozio saobraćaj da je doveo u opasnost život ljudi na način što je vozilom “…” upravljao protivno čl. 32.st.2. ZOBS-a na putevima, brzinom od 67 km/h koja brzina je bila veća od brzine dozvoljene opštim ograničenjem za naseljeno mjesto Podgoricu a koja iznosi 50 km/  zbog čega nije uspio zaustaviti svoje vozilo ispred obilježenog pješačkog prelaza koji je prelazio oštećeni B. M. sa desne na lijevu stranu iz smjera kretanja vozila okrivljenog, usled čega je ostvaren kontakt sa pješakom B.  i to prednjim desnim bočnim dijelom vozila, kojom prilikom su pješaku nanešene teške i po život opasne tjelesne povrede u vidu preloma kostiju lobanje a usled kojih povreda je kod istog nastupila smrt.
          Ovakav zaključak sud je temeljio prvenstveno na zapisniku o uvidjaju  Uprave policije – PJ Podgorica sa skicom lica mjesta i foto-dokumentacijom, na zapisniku o uvidjaju Osnovnog suda u Podgorici, na zapisniku o tehničkom pregledu vozila “…” reg.br. PG …., na ekspertizi saobraćajne nezgode C. za saobraćajno-mašinska vještačenja M.f. iz P. i iskazu njihovog predstavnika na glavnom pretresu A.M., obdukcionom zapisniku KC CG – Odeljenje za sudsku medicinu – Podgorica sa dopunskim izjašnjenjem dr. M. Š. i njegovom saslušanju na glavnom pretresu.
          Naime, iz zapisnika o uvidjaju Uprave policije – PJ Podgorica, zapisniku o uvidjaju Osnovnog suda Podgorica, zapisniku o tehničkom pregledu vozila “.”, ekspertizi saobraćajne nezgode C.za saobraćajno-mašinska vještačenja M. f. iz P. i iskazima njihovog predstavnika A.M.na glavnom pretresu, utvrdjeno je da se predmetna saobraćajna nezgoda dogodila dana 11.01.2009. godine na raskrsnici Ul. 13 jula, Ul. Ivana Tomaševića i Mosta “Milenijum”. Da je opšte ograničenje brzine za grad Podgoricu, a samim tim i na lokalitetu gdje se dogodila predmetna saobraćajna nezgoda, 50 km/h. Da je okrivljeni V. D. kritične prilike svojim vozilom “.” upravljao brzinom od 67 km/h i to neposredno prije i u momentu uočavanja pješaka B. M. a da je brzina ovog vozila u momentu kontakta sa pješakom iznosila 48,9 km/h. Da je vozilo “…” bilo tehnički neispravno jer je sila kočenja radnih kočnica bila različita na prednjim i zadnjim točkovima dok je kočioni koeficijent vozila iznosio 82 % a imaući u vidu izmjerene sile kočenja i utvrdjenu masu vozila vanrednim tehničkim pregledom, dok je vozilo “…” kritične prilike usporavalo sa prosječnim usporenjem od 8,0 m/s2. Utvrdjeno je da su tragovi intezivnog kočenja vozila “.” u dužini od 19,85 metara. Iz prednjih pokazatelja utvrdjeno je da je okrivljeni V.D.sa vozilom “.” reagovao složenom reakcijom  na prostornoj udaljenosti ispred mjesta kontakta na 28,8 metara a njegova reakcija se poklapa sa momentom stupanja pješaka na kolovoz – pješački prelaz. Utvrdjeno je  da bi dužina zaustavnog puta za brzinu kretanja vozila od 50 km/h i usporenja od 8,0 m/s2 i sa složenom reakcijom u prostornom smislu iznosila 26 metara, što sve ukazuje da bi okrivljeni da se u momentu reakcije kretao dozvoljenom brzinom od 50 km/h i da je reagovao na istom mjestu i na isti način uspio da zaustavi vozilo do mjesta kontakta. Nadalje je utvrdjeno da na osnovu materijalnih elemenata nije moguće tehničkim putem dovesti u vezu rad svjetlosno-signalnog uredjaja – semafora sa kretanjem učesnika u nezgodi a sa razloga što raspoloživi dokazi nijesu omogućili  da se utvrdi ko od učesnika u nezgodi nije poštovao svjetlosno-saobraćajnu signalizaciju. Na kraju je utvrdjeno da se vozač putničkog vozila “…” V. D.kretao sa vozilom većom brzinom od dozvoljene a pri opštem ograničenju za naseljeno mjesto Podgoricu koja iznosi 50 km/h,  usled čega nije uspio da zaustavi svoje vozilo ispred obilježenog pješačkog prelaza koji je prelazio oštećeni B. M., pa je na taj način okrivljeni V. D.postupao protivno  čl. 32.st.2. ZOBS-a na putevima kojom odredbom je predvidjena  obaveza da se vozač u naselju ne smije kretati brzinom većom od 50 km/h odnosno  brzinom većom od brzine dozvoljene  za to naselje ili njegov dio.
          Posledice predmetne saobraćajne nezgode potvrdjene su obdukcionim zapisnikom KC CG – Odeljenja za sudsku medicinu Podgorica i dopunskim izjašnjenjem obducenta dr. M. Š., a ogledaju se u nanošenju teških i po život opasnih tjelesnih povreda B. M. manifestovanih u vidu preloma kostiju lobanje, usled kojih povreda je kod istog nastupila smrt.
Sud je cijenio i iskaz svjedoka D.M., čiji iskaz nije mogao uticati na
donošenje drugačije odluke u predmetnoj krivično-pravnoj stvari a sa razloga
što svjedok nije primjetio trenutak kontakta vozila “….” i pješaka B.M. i nije
primjetio  koje svijetlo je bilo upaljeno na semaforu u trenutku nezgode.
          Sud je cijenio nalaz i mišljenje vještaka saobraćajne struke V.Dj.od 26.01.2009. godine sa dopunama od 4.02. i 25.03.2009. godine kao i njegov iskaz dat na glavnom pretresu, i iste nije prihvatio jer po ocjeni suda vještak Dj.V. nije objektivno prikazao konkretnu saobraćajnu situaciju u pogledu predmetne saobraćajne nezgode, a njegov nalaz je i u suprotnosti sa svim ostalim provedenim dokazima. Naime, vještak Dj. V. svoj zaključak o uzroku predmetne saobraćajne nezgode bazirao je na činjenici da je pješak B. M.prelazio kolovoz na obilježenom pješačkom prelazu ali u vrijeme kada je na semaforu bilo upaljeno crveno svijetlo ne obraćajući pažnju na vozilo koje mu je dolazilo sa lijeve strane a kojem vozilu je semafor bio otvoren, pa je po vještaku V. Dj. takav način prelaska pješaka preko kolovoza bio osnovni i jedini uzrok nastanka saobraćajne nezgode. Podatak da je semafor bio otvoren za kretanje vozila “….” vještak Dj. V. uzima iz navoda krivične prijave Uprave policije – PJ Podgorica i ako ta krivična prijava nije bila dokaz u postupku a i pri činjenici da je tu krivičnu prijavu sastavilo službeno lice Uprave policije – PJ Podgorica koje nije bilo prisutno prilikom vršenja uvidjaja niti je pak to lice učestvovalo u sastavljanju zapisnika o uvidjaju Uprave policije – PJ Podgorica od 13.01.2009. godine, pa je za  sud neprihvatljivo prihvatanje konstatacije od strane vještaka Dj. V.navedene u krivičnoj prijavi Uprave policije – PJ Podgorica o postojanju otvorenog semafora za vozilo “…” neposredno pred nezgodu  a koje konstatacije nema niti u jednom provedenom dokazu u ovom postupku tj. te konstatacije nema u zapisnicima o uvidjaju Uprave policije – PJ Podgorica i Osnovnog suda u Podgorici.  Nadalje, vještak Dj.V. koji je prisustvovao uvidjaju predmetne saobraćajne nezgode u svom nalazu i dopuni istog konstatovao je  dužinu tragova kočenja vozila “…” od 17,05 metara koji tragovi se po vještaku matematički i analitički u potpunosti poklapaju a koja dužina traga kočenja je bila po vještaku evidentna i sa istih razloga nepromenljiva, medjutim nakon pokušaja usaglašavanja  nalaza vještaka Dj. V. sa predstavnikom C.za saobraćajno-mašinska vještačenja  vještak Dj. V.je na glavnom pretresu 10.03.2011. godine korigovao svoje podatke o dužini tragova kočenja vozila “…” prihvatajući da su ti tragovi iznosili 19,85 metara da bi nakon toga korigovao i brzinu kretanja vozila “…” navodeći da se vozilo kretalo brzinom od 55 km/h i da po njemu ni ta brzina nije uticala na nastanak nezgode, a za sud ostaje neprihvatljivo da je vještak Dj. V. tokom izrade svojih nalaza i mišljenja svaki put korigovao brzinu kretanja vozila “Pasat” počevši  od brzine manje od 50 km/h i došavši do brzine od 55 km/h. Nadalje, vještak Dj.V. je prilikom izrade svog nalaza i mišljenja i utvrdjivanja brzine kretanja vozila “…” koristio  koeficijent “B” a koji se odnosi na usporenje vozila kada se u obzir uzme podloga po kojoj je vršeno kočenje i ako je u konkretnom predmetu vršen tehnički pregled vozila a kojim tehničkim pregledom  je izmjeren kočioni koeficijent “K” koji predstavlja odnos izmedju izmjerenih sila kočenja i ukupne mase vozila pomnožene sa 100 i iznosio je 82 % što izračunava automatski aparat koji u sebi ima formulu za izračunavanje kočionog koeficijenta,  a taj podatak iz zapisnika o tehničkom pregledu je trebao koristiti i vještak V.D.prilikom utvrdjivanja brzine kretanja putničkog vozila u momentu djelovanja na kočioni sistem, pa je po ocjeni suda isto dovelo do mijenjanja utvrdjenih brzina kretanja vozila “…” od strane vještaka V. istaknutih u njegovom nalazu, dopunama istih i njegovim iskazom datim na glavnom pretresu što za sud nije bilo prihvatljivo. Nadalje, vještak Dj. V. nije mjerio ni sudarnu brzinu u trenutku kontakta vozila “…” i pješaka B. M.već je istu sudarnu brzinu okvirno dao u svom iskazu na glavnom pretresu navodeći da je ista u rasponu od 35 - 50 km/h, što je po ocjeni suda takodje neprihvatljivo jer je utvrdjenje sudarne brzine bilo bitno kako bi se odredila i brzina vozila “…” u trenutku i neposredno  prije reakcije kočenja. Sa navedenog sud nije prihvatio nalaz i mišljenje vještaka Dj. V. jer isti u svom nalazu nije objektivno prikazao kompletnu saobraćajnu situaciju u pogledu predmetne saobraćajne nezgode, a koji nalaz je kako je i naprijed navedeno u suprotnosti i sa svim ostalim provedenim dokazima.
          Sud je cijenio i odbranu okrivljenog V. D. i istu nije prihvatio zato što je usmjerena na izbjegavanje krivično-pravne odgovornosti i u suprotnosti je  sa provedenim dokazima.
          Prilikom izbora vrste i visine krivične sankcije i njenog odmjeravanja sud je cijenio sve okolnosti predvidjene čl. 42 Krivičnog zakonika a koje se tiču okrivljenog i krivičnog djela koje mu je stavljeno na teret, pa je od olakšavajućih okolnosti na strani okrivljenog uzeo činjenicu da isti do sada nije osudjivan što ukazuje na njegovo pozitivno vladanje u društvu, da je porodičan čovjek  i otac četvoro djece. Sud je prilikom odmjeravanja kazne cijenio i stepen povrijedjenog dobra tj.u konkretnom slučaju da je nastupila smrt B.M..
          Imajući u vidu navedeno, težinu krivičnog djela za koje je oglašen krivim i stepen krivične odgovornosti okrivljenog Vujadinović Dejana, sud je prema okrivljenom primjenio odredbe o ublažavanju kazne shodno čl. 45 i 46 Krivičnog zakonika smatrajući da su olakšavajuće okolnosti takve prirode da će se i sa ublaženom kaznom postići svrha kažnjavanja. Sa navedenih razloga sud je okrivljenog osudio na kaznu zatvora u trajanju od osam mjeseci cijeneći da je ovako odmjerena kazna zatvora neophodna i dovoljna za ostvarivanje svrhe kažnjavanja kako sa gledišta generalne tako i sa gledišta specijalne prevencije, kojom kaznom će se uticati na okrivljenog da ubuduće ne vrši krivična djela, te uticati na druge da ne vrše krivična djela.
          Shodno čl. 51 Krivičnog zakonika sud je okrivljenom V. D. u izrečenu kaznu zatvora uračunao vrijeme koje je proveo u pritvoru u trajanju od 11.01.2009. godine do 21.01.2009. godine.
          Na osnovu čl.229.st.4. ZKP-a sud je  u cjelosti oslobodio okrivljenog V. D. obaveze plaćanja troškova krivičnog postupka u iznosu od 2.776,50 € (koji troškovi se odnose na naknadu i nagradu vještaku obducentu za uradjeni obdukcioni zapisnik, za naknadu vještaku saobraćajne struke Dj.V. za dati nalaz i mišljenje i dopunu istog nalaza te njegovo prisustvo glavnom pretresu, za naknadu C.za saobraćajno-mašinska vještačenja M. f.iz P. za obavljenu ekspertizu saobraćajne nezgode, te za naknadu braniocu po službenoj dužnosti angažovanog u predkrivičnom postupku pred Upravom policije – PJ Podgorica) i sudskog paušala u iznosu od 50,00 €, a koji troškovi su  predvidjeni čl.226.st.2.t.1 do 6 i tačka 9 ZKP-a. Naime, branilac okrivljenog adv. P.D.   ovom sudu je dostavio dokaze dana 11.04.2012. godine iz kojih proizilazi da se okrivljeni V. D. vodi kao nezaposleno lice kod Zavoda za zapošljavanje – Biro rada Podgorica još od 2006. godine, da se supruga okrivljenog V.S. vodi kod Zavoda za zapošljavanje – Biro rada Podgorica vodi kao nezaposleno lice od 2004 godine, te da isti imaju četvoro mldb. djece a što se utvrdjuje iz dostavljenih izvoda iz matičnog registra rodjenih.  Iz priloženog, sud je bio u mogućnosti da odluči na naprijed navedeni način a sa razloga što bi plaćanjem troškova krivičnog postupka okrivljeni objektivno bio u opasnosti da ne može izdržavati samog sebe niti lica koja po zakonu mora da izdržava, a što bi ujedno bilo suprotno i načelu pravičnog vodjenja krivičnog postupka iz čl.1. ZKP-a.  
          Shodno čl. 239 ZKP-a oštećena porodica B. upućena je da svoj imovinsko-pravni zahtjev ostvari u parničnom postupku, a sa razloga što isti zahtjev nije opredjeljen tokom trajanja krivičnog postupka.
          Na osnovu navedenog, a u smislu citiranih zakonskih odredbi, odlučeno je kao u izreci presude.  
OSNOVNI SUD U KOLAŠINU,
Dana,   04.04.2012. godine 
Zapisničar,                                                  PRESJEDNIK
SUDA,
Mrdak Ljiljana                                              Arsen Popović  