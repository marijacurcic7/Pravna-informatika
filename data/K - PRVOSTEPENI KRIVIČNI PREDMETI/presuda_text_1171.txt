
Posl.br. K. 39/11 
                                                       U    I M E   N A R O
D A 
OSNOVNI SUD U CETINJU , kao pvostepeni krivični, u vijeću sastavljenom od
sudije Vuković Vojislavke, kao predsjednika vijeća i sudija porotnika Lekić
Dimitrija i Petričević Zorana, kao članova vijeća, uz sudjelovanje
namještenika Borozan Jelice, kao zapisničara, u krivičnom predmetu optuženih
R. F. iz C., zbog krivičnog djela laka tjelesna povreda iz čl. 152 st. 2. u
vezi st. 1 KZ-a, V. M., V.M. i V. R., svi  iz C., zbog krivičnog djela
nasilničko ponašanje iz člana 399. KZ, a po Optužnici Osnovnog državnog
tužioca u Cetinju Kt. br. 256/10 od 24.02.2011. godine, nakon održanog glavnog
i javnog pretresa u prisustvu Zamjenika ODT-a u Cetinju Padalica Katarine,
optuženih R.F., V.M., V.M. i V. R., dana 20.06.2011. godine donio je i javno
objavio,  
                                                         P   R   E   S   U
D   U 
Optuženi: 
R. F., od oca I. i majke M.   rođ. Š., rođen  ...... godine u C., gdje je
i nastanjen ul. ........ državljanin Crne Gore, student, neoženjen, pismen, sa
završenom Srednjom školom, srednjeg imovnog stanja, neosuđivan.  
V. M. , od oca M. i majke R. rođ. J.,  rođen .......... godine, u C., gdje
je i nastanjen ul. ................, državljanin Crne Gore, nezaposlen,
oženjen, pismen, sa završenom Srednjom školom, srednjeg imovnog stanja,
neosuđivan  
V. M., od oca I. i majke J. rođene Š., rođen ........... godine, u C.,
gdje je i nastanjen ul. .............., državljanin Crne Gore, penzioner,
oženjen, pismen sa završenom Srednjom školom, lošeg imovnog stanja, neosuđivan  
V. R. , od oca R. i majke K. rođene M., rođena ...........godine, u C.,
gdje je i nastanjena ul. .............. državljanka Crne Gore, po zanimanju
trgovac, udata, pismena, sa završenom Srednjom školom, lošeg imovnog stanja,
neosuđivana  
                                                                  K r i v i
s u  
Što su: 
1. Optuženi R.F. dana 10. oktobra 2010. godine oko 10,15 časova ispred
ugostiteljskog objekta zv. "Vinoteka" u Njegoševoj ulici u Cetinju pri tuči sa
optuženim V.M. istog lako tjelesno povrijedio, na način što je nožem dužine
sječiva oko 10 cm, kao oružjem podobnim da tijelo teško povrijedi, optuženom
V. M. zadao jedan udarac u predjelu lijeve butine, kojom prilikom je nanio
laku tjelesnu povredu u vidu posjekotine,  
- čime je izvršio krivično djelo laka tjelesna povreda iz čl. 152. stav 2. u
vezi stava 1.KZ-a.  
      **2\. Optuženi V. M., V.M. i V. R.** neposredno nakon događaja opisanog pod tačkom 1. izreke presude u ugostiteljskom objektu zv. "Vinoteka" u Njegoševoj ulici u Cetinju, postupajući u grupi, vršenjem nasilja, drskim i bezobzirnim ponašanjem, a V.M. i V. M. još i izazivanjem tuče, ugrozili spokojstvo građana i remetili javni red i mir, na način što su ušli u navedeni ugostiteljski objekat u kojem su optuženi V. M.i V. M. fizički napali optuženog R. F., zadajući mu rukama više udaraca u predjelu glave i tijela, nanoseći mu pritom laku tjelesnu povredu, dok je za to vrijeme optužena V. R. staklenom pepeljarom polomila staklo na ulaznim vratima ugostiteljskog objekta,

- čime su kao saizvršioci izvršili krivično djelo nasilničko ponašanje iz
člana 399. u vezi čl. 23. KZ-a.  
      Pa im Sud za navedena krivična djela primjenom  čl. 3., 4., 5., 13., 15., 42., 52., 53. i 54. Krivičnog zakonika i čl.199, 202 i 364 Zakonika o krivičnom postupku, izriče

                                                 USLOVNU OSUDU 
      Kojom optuženima predhodno utvrđuje kaznu zatvora i to:

R. F. u trajanju od 3 (tri) mjeseca i istovremeno određuje da se ista neće
izvršiti, ako optuženi u roku od 1 (jedne) godine po pravosnažnosti presude ne
izvrši novo krivično djelo.  
V. M. u trajanju od 3 (tri) mjeseca i istovremeno određuje da se ista neće
izvršiti, ako optuženi u roku od 1 (jedne) godine po pravosnažnosti presude ne
izvrši novo krivično djelo.  
V. M. u trajanju od 3 (tri) mjeseca i istovremeno određuje da se ista neće
izvršiti, ako optuženi u roku od 1 (jedne) godine po pravosnažnosti presude ne
izvrši novo krivično djelo.  
V. R. u trajanju od 3 (tri) mjeseca i istovremeno određuje da se ista neće
izvršiti, ako optuženi u roku od 1 (jedne) godine po pravosnažnosti presude ne
izvrši novo krivično djelo.  
      Obavezuju se optuženi da plate,  na ime troškova krivičnog postupka, iznos od po 13,75€, svaki od optuženih pojedinačno, kao i po 30,00 € na ime sudskog paušala  a sve predje u roku od 15 dana po pravosnažnosti presude, pod prijetnjom prinudnog izvršenja.

     Prema optuženom R. F. izriče se mjera bezbjednosti oduzimanje predmeta – noža, shodno čl. 75. stav 1. KZ-a.

                                                     O b r a z l o ž e nj e
 
Osnovni državni tužilac u Cetinju, optužnicom Kt.br. 256/10 od 24.02.2011
godine, stavio je na teret optuženom R. F.iz C. krivično djelo laka tjelesna
povreda iz čl. 152. st. 2. u vezi st. 1 KZ-a, a optuženima V. M., V. M. i V.
R., svi iz C., krivično djelo nasilničko ponašanje iz čl. 399. KZ-a. U
završnoj riječi na glavnom pretresu ZODT-a je precizirao izreku optužnice tako
što u tački 2. izreke u 13 redu umjesto riječi » metalnom kantom za kišobrane«
treba da stoje riječi » staklenom pepeljarom«. Ostao je pri optužnici i
predložio sudu da optužene oglasi krivim za predmetna krivična djela, i osudi
po zakonu, kao i da optuženom Rolović Filipu izrekne mjeru bezbjednosti
oduzimanjem predmeta – nioža, a shodno čl. 75. stav 1. KZ-a.  
Optuženi R.F. je na glavnom pretresu izjavio da u potpunosti ostaje pri
svojoj odbrani datoj u prethodnom postupku pred istražnim sudijom na zapisniku
Ki.br.80/10 od 22.12.2010 godine, a gdje navodi da se dana 10.10.2010 godine
oko 10,00 časova nalazio u lokalu svog oca zv. "Vinoteka". Radio je kao
konobar, i u portunu između dva dijela lokala sreo se sa V. M. kada je došlo
je do kontakta ramenom. Ističe da ga je V. M. namjerno zakačio ramenom, nakon
čega se on okrenuo i pogledao ga pitajući ga "što se guraš", a on ga je tada
udario stisnuom pesnicom u predjelu potiljka, a nakon toga mu zadao još jedan
udarac stisnutom pesnicom u predjelu glave. R.dalje navodi da je pokušao da se
isčupa, ali da ga je V. M. uhvatio u " grif", spustivši mu glavu prema
podlozi. Držao ga je u tom položaju, kada je primijetio da na prozoru stoji
jedan kuhinjski nož, manji, reckavi, i isti je dohvatio desnom rukom, koja mu
je bila slobodna, a nakon toga M. zaprijetio. Ističe da ga M. nije puštao, pa
ga je onako iz čupanja i pokušaja da se oslobodi od zahvata jednom ili dva
puta "bocnuo". Nije ga uboo, jer da je htio mogao je. Misli da ga je bocnuo u
predjelu lijeve butine, i nije vidio da li je optuženi M. krvario. Optuženi F.
dalje navodi da, dok je pokušavao da se otrgne, za pasom V. M. napipao je neki
metalni predmet, i siguran je da se radilo o pištolju. Razdvojili su ih
komšije J. S. i V. B. V. se udaljio, i nakon nepuna 3 minuta vratio se sa ocem
i majkom. Rolović dalje navodi da se nalazio u unutrašnjem dijelu objekta, i
nije stigao ni ruke da podigne, kada ga je V. M. sa roditeljima, tj. V.M. i V.
R. napao. Tom prilikom je zadobio sugurno deset udaraca u predjelu cijelog
tijela, a od kojih udaraca je pao na pod. Pokušao je da pobjegne u kupatilo
lokala, i nije uspio, jer ga je V. M. gađao metalnom kantom za držanje
kišobrana, koja ga je pogodila u predjelu usta, od kojih povreda je imao 4
konca na gornjoj usni. V. R. ga je takođe gađala staklenom pepeljarom i
pogodila ga u predjelu lijeve strane potiljka. Nakon što su ih razdvojile
pomenute komšije prvi je pobjegao V. M., nakon toga njegov sin V. M., dok je
V. R. poslednju uspio nekako da izbaci iz lokala, kao i da zatvori vrata. Dok
je ista izlazila iz lokala pokušala je ponovo da uđe u isti, i tom prilikom
slomila staklo sa rukom u kojoj je držala pepeljaru kojom prilikom se i
posjekla. Tokom cijelog tog događaja, V. su mu prijetili i psovali ga.
Napiminje, da taj sukob traje skoro dva mjeseca, i za cijelo to vrijeme
doživljava stalno maltretiranje, i ne samo on već i njegova porodica. Zbog
svega toga ih je 5 ili 6 puta prijavio policiji, zbog maltretiranja. Ne osjeća
se krivim, naprotiv osjeća se  ugroženim, i traži od suda da to što hitnije
riješi i na taj način zaštiti njega i njegovu porodicu od stalnih
maltretiranja, kako od strane V. M., tako i od cijele njegove porodice. U
završnoj riječi je kazao da se ne osjeća  krivim za krivično djelo koje mu se
stavlja na teret, i ukoliko sud ne riješi ovaj predmet, njegova porodica će
uzeti stvar u svoje ruke.  
Optuženi V. M. je na glavnom pretresu izjavio da u potpunosti ostaje pri
svojoj odbrani datoj u prethodnom postupku pred istražnim sudijom na zapisniku
Ki.br.80/10 od 22.12.2010 godine, a gdje navodi da  je dana 10.10.2010 godine
oko 10,00 časova dok se kretao iz pravca Medovine u pravcu Njegoševe ulice
prolazeći pored lokala "Vinoteka", iz istog objekta izašao R. F. i krenuo da
ulazi u objekat preko puta. Kako je vidio M. držao se za kvaku od lokala, i
uporno gledao u njega. U trenutku prolaska pored njega isti ga je zakačio
ramenom u predjelu njegovog lijevog ramena, a imao je vremena prije toga da
uđe u lokal preko puta. V. M. dalje navodi da je produžio  kretanje nekih 2 -
3 metra i bio je iziritiran njegovim postupkom, okrenuo se i pogledao ga. R.
mu je rekao "što je bilo". Nakon čega je R.  prišao i odgurnuo ga desnom rukom
u predjelu glave. Došlo je do međusobne razmjene udaraca, u jednom trenutku je
vidio da isti drži nož u rukama, sa kojim nožem je zamahnuo u predjelu gornjeg
dijela njegovih nogu, nakon čega ga  je uhvatio za ruku i onemogućio ga da ga
ubode. Prišli su im J. S. i V. B. i razdvojili ih. Nakon toga je otišao u
trafiku u kojoj radi njegova majka V. R., i pitao nju i oca da li je zadobio
ubod nožem od strane R., nakon čega mu majka prva izlećela i otišla u
"Vinoteku", otac za njom, a on za njima. Optuženi M. navodi da je unutar
objekta "Vinoteka" došlo je do fizičkog obračuna između njega i F., a njegov
otac ih je razdvajao. Ramjenjivali su međusobne udarce. Prilikom izlaska iz
vinoteke njegova majka je zakačila staklo rukom  i isto slomila, ali ne
namjerno, već iz razloga što je R. istu pokušao izgurati iz lokala.  U
završnoj riječi je kazao da se ne osjeća krivim i  ističe da su on i njegova
porodica u više navrata obraćali načelniku Ispostave Cetinje, kako bi se spor
koji postoji između njegove porodice i optuženog R. F. riješio. Nakon izjave
optuženog R. da ukoliko sud ne riješi ovaj predmet, da će njegova porodica
uzeti stvar u svoje ruke, navedeno shvata kao ličnu prijetnju, osjeća se
ugroženim i on i njegova porodica. Što se tiče njega i njegove porodice ističe
ovo se danas ovdje završava.  
Optuženi V.M. je na glavnom pretresu izjavio da u potpunosti ostaje pri
svojoj odbrani datoj u prethodnom postupku pred istražnim sudijom na zapisniku
Ki.br.80/10 od 22.12.2010 godine, gdje navodi da se dana 10.10.2010 godine oko
10,00 časova nalazio sa svojom suprugom na njenom radnom mjesu u trafici koja
se nalazi blizu objekta "Vinoteka". U jednom trenutku je njihov  sin M. ušao
na vrata trafike govoreći im "ubode me ovaj mali R. nožem", nakon čega je
zavrnuo gornji dio garderobe, ali optuženi M. nije vidio ubod na njegovom
tijelu. Nakon toga u pravcu Vinoteke otišla je njegova supruga R. i sin M.
Nakon toga je i on otišao za njima. Čuo je kako R. izgovara riječi "dosta je
vas R. više, još ste počeli i nož da dižete na nas". Kada je ulazio u pomenuti
lokal R. ga je gađao limenom korpom za kišobrane, nakon čega je uzeo istu, i
gađao ga u predjelu glave, koja ga je i tom prilikom pogodila. Nakon toga
dolazi do razmjene udaraca između R.i njegovog sina M.. On i njegova žena su
ih nekako razdvojili, i zajedno sa M. napustili lokal. Nije vidio da je R.
polomila staklo na ulaznim vratima objekta "Vinoteka".  U završnoj riječi je
kazao da nema što da izjavi.  
Optužena V. R. je na glavnom pretresu izjavila da u potpunosti ostaje pri
svojoj odbrani datoj u prethodnom postupku pred istražnim sudijom na zapisniku
Ki.br.80/10 od 22.12.2010 godine, gdje navodi da se dana 10.10.2010 godine oko
10,00 časova nalazila u trafici gdje i radi, u ul. "Njegoševoj" u blizini
lokala "Vinoteka". U jednom trenutku na vrata trafike pojavio se njen sin V.
M. i obratio joj se riječima "Ubode li me ovaj mali R.", nakon čega je zavrnuo
gornji dio garderobe, kako bi ista pogledala da li njen sin ima uboda. Bila je
šokirana. Istrčala je iz trafike i uputila se prema vratima lokala "Vinoteke",
ušla u objekat gdje se nalazio R. F., uzela pepeljaru sa stola sa namjerom da
ga gađa, ali ga nije gađala, već mu je uputila riječi "što nijesi veći da te
slomim". Isti joj je prišao i lagano je gurao prema izlazu lokala, sa namjerom
da je iz istog izbaci. Ističe da se ne može sjetiti, koje mu je riječi
uputila. Kada je izlazila iz lokala R. joj je gurnuo vrata u nos, i ona je
tako i slomila staklo na vratima. Nakon toga je otišla u trafiku kako bi je
zatvorila, pa u policiju da prijavi događaj. Napominje da se sve to nije
dogodilo iz čista mira, već je tome prethodio događaj koji se dogodio možda
nekih mjesec ili dva ispred toga a koji događaj se odnosio na verbalni duel
između R. i njene djece. Negira  da je u rukama išta imala sem pepeljare, koju
je bacila dok je bila u objektu, pa ni  korpu za kišobrane.  U završnoj riječi
je kazala da nema što da izjavi.  
Sud je u dokaznom postupku radi utvrđivanja činjenjičnog stanja i
rasvjetljenja ove krivično pravne stvari  proveo sledeće dokaze: saslušao
svjedoka V. B.; saslušao svjedoka V.S.; saslušao svjedoka V. V.; pročitao
nalaz i mišljenje vještaka medicinske struke  Dr. Rajković Sretena od
28.12.2010 godine; pročitao izvode iz kaznene evidencije na ime optuženih R.
F., V. M., V. M. i V. R.; izvršio uvid u dokumentaciju UP – Ispostave Cetinje
br. 126/10 od 10.10.2010 godine i pročitao potvrdu o privremeno oduzetim
predmetima od optuženog R. F. od UP – Ispostave Cetinje od 10.10.2010 godine  
Svjedok V.B. je na glavnom pretresu izjavio da u potpunosti ostaje pri
svojoj izjavi koju je   dao u prethodnom postupku pred istražnim sudijom na
zapisniku  Ki.br.80/10 od 27.01.2011 godine, a iz koje izjave se utvrđuje da
je kritičnog dana šetao Njegoševom ulicom kada je i primijetio da se ispred
ugostiteljskog objekta Vinoteka tuku R. F. i V. M.. R.je držao nož u ruci,
koliko je mogao primijetiti tamne drške sa sječivom oko 10 cm. Odmah je prišao
i razdvoio ih. M. je odvukao prema Njegoševoj ulici, a V. S. je F. uvela u
kafanu. Vidio je da je M. otišao kod svoje majke R. u trafiku, koja se nalazi
pored objekta Vinoteka, i svjedok je nakon toga otišao niz Njegoševu ulicu, i
nezna što se dalje dešavalo.  
Svjedok V.S. je na glavnom pretresu izjavila da u potpunosti ostaje pri
svojoj izjavi koju je dala u prethodnom postupku pred istražnim sudijom na
zapisniku   Ki.br.80/10 od 27.01.2011 godine, a iz koje izjave se utvrđuje da
je dana 10.10.2010 godine izašla ispred svoje kuće a u  kojoj kući se nalazi
lokal "Vinoteka". Kada je izašla prema Vladinom domu gdje se nalazi bašta
pomenutog lokala srela se sa V. M. i sa istim se pozdravila. U jednom momentu
kada se savila da nahrani mačku, vidjela je da se V.M. i R. F. rvaju. M. je F.
držao za ruku jer je F. imao nož u ruci. Naišao je V. B. i razdvojio ih.
Svjedokinja je F. odgurnula u njegov lokal, a B. je odvukao M. na drugu
stranu. Nakon toga su došli M.otac i majka, a svjedokinja je otišla do kuće
kako bi pozvala policiju. Kada se vratila F. je bio krvav oko usta, a V. nije
bilo u blizini. Vidjela je i to da je staklo na ulaznim vratima lokala
polomljeno. Što se tiče svađe koja se desila unutar lokala o tome se ne može
izjasniti jer nezna što je bilo, jer je u tom momentu bila da pozove policiju.  
   Svjedok **V. V.** je na glavnom pretresu izjavila da u potpunosti ostaje pri svojoj izjavi koju je dala u prethodnom postupku pred istražnim sudijom na zapisniku   Ki.br.80/10 od 27.01.2011 godine, a iz koje izjave se utvrđuje da se kritičnog dana nalazila na svom radnom mjestu u kuhinji Ugostiteljskog objekta "Vinoteka". U jednom momentu je začula graju i viku, ali nije znala o čemu se radi. Nedugo zatim za šank je prišao R.F. a za njim V. tj., V. Mirko, V. R.i V.M.. Vikali su na F., i upućivali mu ružne riječi, a pošto je bila stravljena iste nije uspjela zapamtiti. V.M. i M. su počeli rukama udarati F., dok je V. R. uzela jednu metalnu kantu i polomila staklo na ulaznim vratima. To je sve trajalo nekoliko minuta i nakon toga je porodica V.izašla iz lokala, i tad je primijetila da je F. krvav ispod nosa. Nije vidjela da je R. F. nekoga udarao od njijh, misli da nije imao ni vremena, jer su V. M. i M. njega udarali. Na glavnom pretresu pojašnjava da nije sigurna da je optužena V. R. polomila staklo metalnom kantom, obzirom da je bila u šoku od događaja koji se desio u samom lokalu između optuženih V. i R. F. Nije ni izlazila iz kuhinje, tako da nije ni mogla da vidi čime je V. R. polomila staklo, samo je čula da je staklo puklo. Pojašnjava da je pred istražnim sudijom izjavila da je staklo polomljeno metalnom kantom za kišobrane, pod pretpostavkom, a ne sa sigurnošću, i zbog toga što je na sredini lokala vidjela metalnu kantu, iz kog razloga je pretpostavila da je staklo polomljeno tom kantom. Nije vidjela da je V. R., dok se  nalazila u lokalu,  imala pepeljaru u rukama.

Iz nalaza i mišljenja vještaka medicinske struke  Dr. Rajković Sretena od
28.12.2010 godine, utvđeno je da su mu na uvid stavljeni izvještaji ljekara
specijaliste od 11.10.2010 godine na ime V. M. i izvještaj ljekara
specijaliste br. 7248 od 10.10..2010 godine na ime R. Fi. Iz izvještaja
ljekara specijaliste od 11.10.2010 godine na ime V. M. vidi se da je isti
pregledan dana 11.10.2010 godine pod dg: vulnus scissum, te da je kod istog
uočena posjekotina veličine 5 mm, u predjelu lijevog boka. Vještak je
izvještačio da je povreda nanešena dejstvom oštrog metalnog predmeta ( nož),
koju povredu je Dr. Rajković okvalifikovao kao laku tjelesnu povredu. Iz
izvješaja ljekara specijaliste br. 7248 od 10.10.2010 godine na ime R. F.,
utvrđeno je da je isti pregledan dana 10.10.2010 godine pod dg: contusio
capitis ritroauricularis sim. Contusio auriciluae sim.( kontuzija –
nagnječenje predjela iza lijevog uha na glavi). Kontuzija – nagnječenje
lijevog uha. Vještak je izvještačio da su povrede nanešene zamahnutom tupom
silom ( stisnuta pesnica) koje povrede je Dr. Rajković okvalifikovao kao laku
tjelesnu povredu.  
Iz izvoda iz kaznene evidencije UP – Ispostave Cetinje na ime optuženog R. F.
utvrđeno je da isti do sada nije osuđivan.  
Iz izvoda iz kaznene evidencije UP – Ispostave Cetinje na ime optuženog V.M.
utvrđeno je da isti do sada nije osuđivan.  
Iz izvoda iz kaznene evidencije UP – Ispostave Cetinje na ime optuženog V. M.
utvrđeno je da isti do sada nije osuđivan.  
Iz izvoda iz kaznene evidencije UP – Ispostave Cetinje na ime optužene V.R.
utvrđeno je da ista do sada nije osuđivana.  
Uvidom u dokumentaciju UP – Ispostave Cetinje br. 126/10 od 10.10.2010 godine,
utvrđen je spoljašnji i unutrašnji izgled kafe bara „Vinoteka“, tj. na sl. 1
se vidi spoljni izgled kafe bara „Vinoteka“, na sl. 2. se vide ulazna vrata
kafe bara „Vinoteka“, na sl. 3 se vidi polomljeno gornje lijevo staklo gledano
spolja na ulaznim vratima, na sl. 4 se vidi polomljena stakla po podu u
unutrašnjosti objekta, na sl. 5 se vidi trag krvi na prvoj i drugoj stepenici
koje vode na sprat lokala, na sl. 6 se vidi bliži izgled trga označenog na sl.
br. 5.,   na sl. 5. se vidi prevrnuta stolica i ženski sat, na sl. 6 se vidi
bliži izgled sata, na sl. 5. se vide pomjerene stolice i sitni invetar na pod,
na sl. 6 se vide pepeljare na pod, šal i stolnjak, na sl. 7 se visi šank, na
sl. 8 se vide dva noža kod limuna iza šanka, na sl. 9 se vidi ženski šal, na
sl. 10 se vidi bliži izgled šala, na sl. 11 se vidi korpa od smeća u podnožju
stepenica.  
Iz potvrde o privremeno oduzetim predmetima od optuženog R. F. od UP –
Ispostave Cetinje od 10.10.2010 godine, utvrđeno je da je dana 10.10.2010
godine od R. F. oduzet nož drvene drške, dužine sječiva oko 10 cm.  
Cijneći provedene dokaze pojedinačno i sve skupa sud je našao da su optuženi
R. F., V. M., V. M. i V. R. izvršili krivična djela na način, vrijeme i mjesto
kako je to i predstavljeno izrekom presude.  
Naime, iz provedenih dokaza proizilazi da je optuženi R.F. kritičnog dana
ispred ugostiteljskog objekta zv. "Vinoteka" u Njegoševoj ulici u Cetinju pri
tuči sa optuženim V. M. istog lako tjelesno povrijedio, na način što je nožem
dužine sječiva oko 10 cm, kao oružjem podobnim da tijelo teško povrijedi,
optuženom V.M. zadao jedan udarac u predjelu lijeve butine, kojom prilikom mu
je nanio laku tjelesnu povredu, a što ne spori ni sam optuženi R. F., optuženi
V. M., svjedoci V. S., V. B., potvrda o privremeno oduzetim predmetima od
optuženog R. F. kao i nepobitna medicinska dokumentacija iz koje se vidi da je
V. M. pregledan dana 11.10.2010 godine pod dg: vulnus scissum, te da je kod
istog uočena posjekotina veličine 5 mm, u predjelu lijevog boka. Vještak je
izvještačio da je povreda nanešena dejstvom oštrog metalnog predmeta( nož),
koju povredu je Dr. Rajković okvalifikovao kao laku tjelesnu povredu, čime je
optuženi R. F. izvršio krivično djelo laka tjelesna povreda iz čl. 152. st. 2.
u vezi st. 1 KZ-a.  
Krivično djelo laka tjelesna povreda iz čl. 152. st. 2 u vezi st. 1 KZ-a čini
onaj ko drugog lako tjelesno povrijedi ili mu zdravlje teško naruši, te ako je
takva povreda nanesena oružjem, opasnim oruđem ili drugim sredstvom da tijelo
teško povrijedi ili zdravlje teško naruši.  U konkretnom slučaju optuženi R.
nožem dužine sječiva oko 10 cm, kao oružjem podobnim da tijelo teško
povrijedi, optuženom V.M. zadaje jedan udarac u predjelu lijeve butine, kojom
prilikom mu je nanio laku tjelesnu povredu u vidu posjekotine.  
Nadalje iz svih provedenih dokaza je utvrđeno da su optuženi V. M., V. M. i V.
R.  kritičnog dana, u ugostiteljskom objektu zv. „Vinoteka“, zbog prethodne
tuče između R. F. i V. M., optuženog R. F. fizički napali tako što su mu
optuženi V. M. i M. zadali više udaraca u predjelu glave i tijela , kojom
prilikom su mu nanijeli laku tjelesnu povredu u vidu nagnječenja lijevog uha,
za koje vrijeme je optužena R. pepeljarom polomila staklo na ulaznim vratima
pomenutog objekta. Sve prednje potvrđuju izjave svjedoka V. B., V. S. i V. V.
kao i nepobitna medicinska dokumentacija koja potvrđuje povrede koje su
optuženi V. nanijeli optuženom R. F., koje povrede je Dr. Rajković Sreten
okvalifikovao kao lake tjelesne povrede, a koje povrede su konstitutivan
elemenat krivičnog djela nasilničko ponašanje iz čl. 399 KZ-a.  
Krivično djelo nasilničko ponašanje iz čl. 399 KZ-a čini onaj ko grubim
vrijeđenjem ili zlostavljanjem drugog, vršenjem nasilja prema drugom,
izazivanjem tuče ili drskim ili bezobzirnim ponašanjem ugrozi spokojstvo
građana ili remeti javni red i mir, ukoliko je to izvršeno u grupi ili je
nekom licu nanešena laka tjelesna povreda ili je došlo do teškog ponižavanja
građana. Optuženi postupaju svjesno. V. M. i M. su svjestni da izazivaju tuču
sa optuženim R., a R. je svjesna da vrši nasilje gađajući pepeljarom i lomeći
staklo. Takođe se optuženi u trenutku izvršenja djela nalaze na javnom mjestu,
pa sud zaključuje da kod njih postoji svijest da izazivanjem tuče remete javni
red i mir. Iz svih naprijed navedenih razloga sud cijeni da su optuženi
V.postupali sa umišljajem.  
Optuženi V. postupaju kao saizvršioci, jer zajednički učestvuju u radnji
izvršenja. Svako od njih, svojom konkretnom radnjom doprinosi izvršenju
krivičnog djela, i to optuženi M. i M. udaranjem, a optužena R. lomljenjem
stakla i gađanjem pepeljarom. Pri tome i prethodno svo troje drsko nastupaju.
Kod njih postoji svijest o zajedničkom djelovanju i to se vidi iz jedne jedine
i očigledne činjenice, a to je da su zajednički došli u ugostiteljski objekat
u koji se nalazio optuženi R.F.  
Odbranama optuženih sud nije poklonio vjeru, jer su u suprotnosti sa ostalim
provedenim dokazima, pa ih je kao takve cijenio kao sračunato date na
izbjegavanje krivice, i krivično pravne odgovornosti. Odbranu V. opovrgavaju
povrede R.F., koje su nesporne i pokazuju da je bio žrtva fizičkog napada-
tuče. Svjedokinja V.V. iz kuhinje sluša i posmatra događaj, i svjedoči da su
M. i M. udarali F., da je R. polomila staklo, a da su svo troje predhodno
došli vrijeđali i nasrnuli na F.. U ovom dijelu je saglasan sa predhodnim
dokazima i iskaz R. F.. Dakle, odbrana je opovrgnuta predhodnim dokazima.  
Prilikom utvrđivanja vrste i odmjeravanja visine sankcije  koju je sud izrekao
optuženima u smislu čl. 42 KZ-a, cijenjene su okolnosti koje utiču da kazna
bude manja ili veća pa je od olakšavajućih okolnosti na strani optuženih našao
da do sada nijesu osuđivani, dok otežavajućih okolnosti van elemenata djela
sud nije našao.  
Sud je cijeneći tako utvrđene okolnosti optuženima utvrdio kaznu zatvora u
trajanju od po 3 mjeseca, svakom optuženom pojedinačno, i nadalje našao da su
ispunjeni uslovi za izricanje uslovne osude iz čl. 54 KZ-a, pa je odredio da
se navedene kazne neće izvršiti ukoliko optuženi u vremenskom periodu od po 1
godine, za svakog pojedinačno, po pravosnažnosti presude, ne počine novo
krivično djelo. Da je uslovna osuda adekvatna sankcija sud uvjeravaju
dosadašnji neporočni životi optuženih, pa sud cijeni da će se i samom
prijetnjom kazne na optužene u dovoljnoj mjeri uticati da u budućnosti više ne
vrše krivična djela. Optuženom R. je cijenjeno da je neosuđivan, jer se
maloljetnička mjera, koja je upisana u njegovu kaznenu evidenciju ne može
smatrati osudom.  
U smislu čl. 109-202 ZKP-a optuženi su obavezani na plaćanje troškova
krivičnog postupka u iznosu od od 55,00€, a koji troškovi se odnose za
vještačenje sudskog vještaka medicinske struke dr. Rajković Sretena kao i po
30,00 € na ime sudskog paušala, koji paušal je sud odredio imajući u vidu
složenost, dužinu i trajanje postupka te imovne prilike optuženih.  
Sa izloženog odlučeno je kao u izreci presude.  
OSNOVNI SUD U CETINJU
dana 20.06.2011 godine 
Zapisničar,                                          PREDSJEDNIK VIJEĆA –
SUDIJA
Jelica Borozan                                                    Vojislavka
Vuković 
PRAVNA POUKA :
Protiv ove presude se može izjaviti žalba, Višem sudu u Podgorici, u roku od
15 dana od dana prijema pisanog otpravka, a preko ovog suda.  