K.br. 5/12-11
U IME CRNE GORE
OSNOVNI SUD U KOLAŠINU, kao prvostepeni krivični, po sudiji Mirjani Čepić, u
krivičnom predmetu protiv okrivljenog S.B.iz D.a, zbog krivičnog djela
ugržavanje javnog soabraćaja iz čl. 339 st. 3 u vezi st. 1 Krivičnog Zakonika,
postupajući po optućžnom predlogu ODT iz Kolašina Kt.br. 62/11 od 26.12.2011.
godine, nakon održanog glavnog javnog pretresa, u prisustvu zastupnika
optužnog akta zamjenika ODT Šćepanović Maje, okrivljenog I oštećenog, donio je
I javno objavio dana 5.03.2012. godine –
P R E S U D U
OKRIVLJENI:
S. B., jmbg ., od oca V. I majke Z.rodjene K., rodjen .1952. godine u
I.nastanjen u B. Ul. G. P. bb – BiH, sa prijavljenim boravištem u D.u Gl. bb,
državljanin BiH, oženjen, otac jednog djeteta, po zanimanju vozač, srednjeg
imovnog stanja ,
K r I v j e
Zato što je:
Dana 22.07.2011. godine u Ul. M.– O. K. nepridržavajući se saobraćajnih
propisa ugrozio saobraćaj I doveo u opasnost život ljudi na način što je
upravljao teretnim motornim vozilom marke ,,Mercedes,, reg. br. D. AB .,
vlasništvo DOO K. iz D. protivno čl. 36 ZOBS-a na putevima, I to tako što na
raskrsnici ili u susretu sa drugim vozilom nije propustio vozilo koje se
nalazi sa njegove desne strane I dolaskom na kritično mjesto – raskrnicu Ul.
M. I R. M. , izvršio radnju skretanja iz Ulice M. u Ul. R. M. I tom prilikom
ostvario fizički kontakt bočnom desnom prednjom stranom svog vozila sa čeonom
bočnom desnom stranom putničkog vozila marke ,,VW Golf III,, reg. br. KL AA
808, kojim je upravljao oštećeni B. S.koji je tom prilikom zadobio lake
tjelesne povrede u vidu oguljotine kože čeonog predjela ličnog dijela glave I
oguljotine kože tjemenog dijela glave,
-​ čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog Zakonika.
Pa mu sud primjenom citirane zakonske odredbe I čl. 2, 4 st. 2, 32, 52, 53 I
54 Krivičnog Zakonika, I čl. 229 I 374 ZKP-a,  I z r I č e
USLOVNU OSUDU
Kojom okrivljenom UTVRDJUJE kaznu zatvora u trajanju od 4 /četiri/ mjeseca I
istovremeno odredjuje da se ista neće izvršiti ukoliko okrivljeni u roku od 1
/jedne/ godine ne počini novo krivično djelo.
OBAVEZUJE SE okrivljeni da na ime troškova krivičnog postupka uplati iznos od
219,50 €ura , te da na ime sudskog paušala uplati iznos od 30,00 €ura, prednje
u roku od 15 dana od dana pravosnažnosti presude, pod prijetnjom prinudnog
izvršenja na žiro račun br. 832-196-94 koji se vodi na ime Osnovnog suda u
Kolašinu.
O b r a z l o ž e nj e
ODT iz Kolašina svojim optužnim aktom Kt.br. 62/11 od 26.12.2011. godine
stavio je na teret okrivljenom S. B.da je počinio krivično djelo ugrožavanje
javnog saobraćaja iz čl. 339 st. 3 u vezi st. 1 Krivičnog Zakonika, na način,
mjesto I vrijeme činjenično I pravno opisano izrekom presude. Pri podnijetom
optužnom predlogu zamjenik ODT Šćepanović Maja ostala je do okončanja glavnog
pretresa, predlažući u završnoj riječi da sud okrivljenog oglasi krivim I
osudi po Zakonu.
Okrivljeni je prisustvovao glavnom pretresu I u svojoj odbrani u bitnom
istakao da ostaje pri navodima datim na zapisnik pred istražnim sudijom od
10.08.2011. godine gdje je naveo da je dana 22.07.2011. godine upravljao
teretnim vozilom marke ,,Mercedes,, vlasništvo Preduzeća ,,K.,, iz D. I istim
vozilom je došao u K.. Neposredno prije nezgode kretao se ulicom R. M. a koji
put je odredjen za teretna vozila. Dolazeći do raskrsnice koja se nalazi u
blizini Hotela ,,L.,, svojim vozilom dao je svjetlosno upozorenje, upalio
lijevi žmigavac kako bi skrenuo u Ul. R. M., dok je u tom trenutku iz pravca
grada ka raskrsnici nailazilo putničko vozilo ,,Golf III,,. Dok je već ušao u
skretanje ,,Golf III, koji je po njegovom mišljenju dosta brzo išao naglo je
počeo da koči, što je uslovilo još brže njegovo kretanje jer je u tom trenutku
padala kiša I kolovoz je bio mokar tako da to vozilo nije moglo izbjeći
nezgodu, I svojom prednjom čeonom stranom udara u desni dio njegovog vozila,
tj. u prednji desni pneumatik, nakon čega se vozilo odbija I rotira po
kolovozu. U predmetnoj nezgodi okrivljeni nije imao tjelesnih povreda dok je
vozač putničkog vozila zadobio tjelesne povrede. Istakao je da je ova nezgoda
nehatna prouzrokovana bržom vožnjom putničkog vozila ,,Golf,, kao I vlažnim
kolovozom.
U dokaznom postupku sud je saslušao oštećenog B. S., pročitao izvještaj
ljekara HMP na ime oštećenog, pročitao zapisnik o uvidjaju U. p. – I. K. br.
231/11-21/130 od 29.07.2011. godine sa fotoelaboratom, pročitao nalaz I
mišljenje vještaka saobraćajne struke Č. M. od 9.11.2011. godine, pročitao
nalaz I mišljenje vještaka medicinske struke B. dr B. od 14.12.2011. godine.
Iz iskaza oštećenog B. S. utvrdjuje se da je kritičnom prilikom isti upravljao
vozilom Golf krećući se iz pravca Trga u pravcu Hotela ,,L.,,. Na mjestu gdje
se nalazi raskrsnica nema nikakvog saobraćajnog znaka koji bi ukazivao da je
Ul. R.M. tranzit, odnosno put sa pravom prvenstva prolaza, jer bi u toj
situaciji oštećenom bilo obavezno zaustavljanje I propuštanje svih vozila koja
se kreću tim putnim pravcem. Obzirom da takav saobraćajni znak nije postojao,
okrivljeni se uključivao na put I u toj situaciji važi pravilo desne strane,
dakle da je vozač teretnog vozila bio dužan da propusti oštećenog a ne on
njega. U takvoj situaciji da je postojala mogućnost da izbjegne nezgodu
okrivljeni bi je svakako bi izbjegao jer je preduzeo intezivno kočenje, ali
obzirom na činjenicu da je padala kiša, došlo je do kontakta izmedju njihovih
vozila. Nije se pridružio krivičnom gonjenju protiv okrivljenog, niti je prema
istom istakao imovinsko pravni zahtjev. U završnoj riječi ostao je pri
navodima datim u toku postupka.
Iz izvještaja ljekara jedinice za HMP u K. utvrdjuje se da se B. S.obratio za
ukazivanje pomoći ovoj službi dana 22.07.2011. godine oko 12,10 časova, usled
povreda zadobijenih u saobraćajnoj nezgodi gdje su konstatovane povrede na
latinskom jeziku bliže opisane kroz nalaz I mišljenje vještaka medicinske
struke.
Iz nalaza I mišljenja vještaka medicinske struke B.dr B.od 14.12.2011. godine,
utvrdjuje se da je kod oštećenog nastupila povreda glave u vidu oguljotine
kože čeonog predjela ličnog dijela glave I oguljotina kože tjemenog dijela
glave, koja je nastala udarom glavom njenim prednje gornjim dijelom o tvrdu I
ravnu podlogu kao što je dio unutrašnjosti motornog vozila u kom se
povrijedjeni nalazio u momentu saobraćajnog udesa, slabijim intezitetom
djelovanja sile u jednom navratu, dovodeći do oštećenja površinskog sloja kože
pomenutog dijela glave, dok su dublje strukture glave ostale nepovrijedjene.
Ovakva povreda okarakterisana je kao laka tjelesna povreda.
Iz zapisnika o uvidjaju UP – I. K.br. 231/11-21/130 od 29.07.2011. godine
utvrdjuje se da se saobraćajna nezgoda dogodila 22.07.2011.godine, oko 11,50
časova u Ul. M. – O. K.. U ovoj nezgodi učestvovala su dva vozila I to PMV
marke ,,Golf III,, kojim je upravljao B. S. I teretno vozilo marke
,,Mercedes,, kojim je upravljao Sušić Boro vlasništvo P. DOO ,,K.,, iz D..
Izlaskom na lice mjesta putničko vozilo je zatečeno u Ul. Mo. svojim prednjim
krajem okrenuto u pravcu lijeve ivice kolovoza pomenute ulice, dok je teretno
vozilo zatečeno na suprotnoj saobraćajnoj traci u Ul. M.uz lijevu ivicu
kolovoza, svojim prednjim krajem okrenuto u pravcu kretanja tj. u pravcu Ulice
R. M.Lice mjesta ove nezgode je pravi potez puta Ulice M.gdje je kolovoz
izradjen od asfaltnog zastora, bez oštećenja, podijeljen u dvije saobraćajne
trake neisprekidanom uzdužnom linijom. U momentu nezgode kolovoz je klizav
usled padanja kiše, vidljivost dobra – dan, brzina kretanja ograničena
postavljenim saobraćajnim znakom na 40 km/čas u oba smjera.
Iz nalaza I mišljenja vještaka saobraćajne struke Č. M. utvrdjeno je da je
brzina kretanja teretnog vozila neposredno pred sudar iznosila 27 km/čas što
su podaci sa izuzete tahografske trake, brzina kretanja putničkog vozila
neutralisana je deformacionim radom u sudaru I iznosila je oko 36 km/čas, a u
momentu sudara brzina vozila bila je 39 km/čas. Vještak u konačnom zaključku
ističe da u uslovima dobre vidljivosti I mokrog I klizavog kolovoza usled
kiše, na tzv Y raskrsnici, koju formiraju gradske ulice M. I R.a M.a, gdje je
u središtu raskrsnice izgradjeno kružno razdjelno ostrvo, u uslovima
nepostojanja saobraćajne signalizacije kojom se reguliše pravo prvenstva
prolaza vozila kroz raskrsnicu, u situaciji kada je u raskrsnicu stupalo
putničko vozilo M. ulicom, dolazeći teretnom vozilu sa desne strane, vozač
teretnog vozila prolazio je vozilom kroz raskrsnicu putanjom lijevog skretanja
iz M. ulice u Ul. R. M.a, bez zaustavljanja vozila, presijecajući putanju
kojom je prolazilo putničko vozilo, dolazeći sa desne strane zbog čega je
došlodo kosog bočnog sudara bočnom desnom prednjom stranom teretnog vozila I
čeonom – čeono bočnom desnom stranom putničkog vozila. Neustupanjem prvenstva
prolaza kroz raskrnicu putničkom vozilu, koje je dolazilo sa desne strane,
vozač teretnog vozila učinio je propust koji se smatra razlogom za nastanak
ove nezgode. Vožnjom putničkog vozila brzinom većom od prilagodjene koja je po
nalazu vještaka morala biti manja od 33,2 km/čas vozač putničkog vozila
doprimio je težini posledica ove nezgode.
Cijeneći sve izvedene dokaze kako pojedičano tako I u njihovom medjusobnom
odnosu sud je našao da su se u radnjama okrivljenog Sušić Bora stekli svi
elementi bića krivičnog djela ugrožavanje javnog saobraćaja iz čl. 339 st. 3 u
vezi st. 1 Krivičnog Zakonika, naime nesporno je utvrdjeno da je dana
22.07.2011. godine u Ul. M. – O. Kolašin nepridržavajući se saobraćajnih
propisa ugrozio saobraćaj I doveo u opasnost život ljudi na način što je
upravljao teretnim motornim vozilom marke ,,Mercedes,, reg. br. DG AB 270,
vlasništvo DOO K. iz D. protivno čl. 36 ZOBS-a na putevima, I to tako što na
raskrsnici ili u susretu sa drugim vozilom nije propustio vozilo koje se
nalazi sa njegove desne strane I dolaskom na kritično mjesto – raskrnicu Ul.
M. I R.M. , izvršio radnju skretanja iz Ulice M. u Ul. R. M. I tom prilikom
ostvario fizički kontakt bočnom desnom prednjom stranom svog vozila sa čeonom
bočnom desnom stranom putničkog vozila marke ,,VW Golf III,, reg. br. KL .
808, kojim je upravljao oštećeni B.S. koji je tom prilikom zadobio lake
tjelesne povrede u vidu oguljotine kože čeonog predjela ličnog dijela glave I
oguljotine kože tjemenog dijela glave.
Ovakav zaključak suda proizilazi kako iz pisanih dokaza – zapisnika o uvidjaju
čiji sastavni dio čine skica lica mjesta I fotoelaborat, tako I iz nalaza I
mišljenja vještaka saobraćajne struke koji se decidno izjasnio da je propust u
vožnji okrivljenog osnovni razlog za nastanak nezgode, dok je brzina veća od
neprilagodjene za date uslove saobraćaja na strani oštećenog doprinijela
težini posledice. U prilog ovakvog zaključivanja suda ide I iskaz oštećenog
koji je saglasno nalazu I mišljenju vještaka, te zapisniku o uvidjaju opisao
kako je došlo do nezgode. Pri ovako utvrdjenim činjenicama odbrana okrivljenog
koji navodi da je smatrao da je Ulica R. M.a tranzitna ulica sa pravom
prvenstva prolaza nije potkrijepljena odgovarajućim dokazima sa razloga što ni
zapisnikom o uvidjaju ni nalazom vještaka nije kontatovana ova činjenica, jer
na pomenutoj raskrnici nema odgovarajuće saobraćajne signalizacije koja bi
ukazivala na tvrdnje okrivljenog, te u tom slučaju važi pravilo desne ruke I
obaveza okrivljenog da propusti vozača putničkog vozila odnosno oštećenog. Sa
iznijetog odbrana okrivljenog je odbačena kao sračunata na umanjenje krivično
pravne odgovornosti.
Opredjeljujući se za krivičnu sankciju za okrivljenog sud je cijenio sve
okolnosti od značaja za individualizaciju iste, a tiču se ličnosti okrivljenog
I djela stavljenog mu na teret, pa je od olakšavajućih okolnosti na strani
okrivljenog našao da je riječ o porodičnom čovjeku, ocu jednog djeteta, kao I
činjenicu da se oštećeni nije pridružio krivičnom gonjenju, dok otežavajućih
okolnosti nije bilo. Kako je za ovo krivično djelo predvidjena novčana kazna
ili kazna zatvora do jedne godine sud je mišljenja da će se I prijetnjom
kaznom dovoljno uticati na okrivljenog da ubuduće ne vrši krivična djela, te
da je uslovljeni period od jedne godine dovoljno dug u cilju provjere
ponašanja okrivljenog, te je mišljenja da će se uslovom osudom postići svrha
kažnjavanja predvjidjena čl. 32 ZKP-a.
Kako je okrivljeni oglašen krivim to ga je sud obavezao na plaćanje troškova
krivičnog postupka u ukupnom iznosu od 219,50 €ura, koji se odnose na naknadu
za dati nalaz I mišljenje vještaku saobraćajne struke Č. M. iznos od 159,50
€ura, te vještaku Borovinić dr B. za dati nalaz I mišljenje iznos od 60,00
€ura, te obavezao na plaćanje sudskog paušala u iznosu od 30,00 €ura, koji je
srazmjeran dužini trajanja postupka I imovinskim prilikama okrivljenog,
prednje shodno čl. 229 u vezi čl. 226 ZKP-a.
Sa svega naprijed iznijetog odlučeno je kao u izreci presude shodno čl. 374
ZKP-a.
OSNOVNI SUD U KOLAŠINU,
Dana, 05.03.2012. godine.
Zapisničar, S U D I J A,
Vrhovac Nada sr. Mirjana Čepić sr.
Pravna pouka:Protiv ove presude dozvoljena je žalba u roku od 8 dana od dana
prijema iste V. s. u Bi. P.a preko ovog suda