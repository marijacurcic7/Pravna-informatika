      ![](file:///C:\\Users\\LIDIJA~1.JOV\\AppData\\Local\\Temp\\msohtml1\\01\\clip_image001.png)             
                                                                                            **K.br.69/12                                   **

U IME CRNE GORE
      Osnovni sud u Kolašinu kao prvostepeni krivični po predsjedniku suda Arsenu Popoviću kao osudiji pojedincu uz učešće zapisničara Mrdak Ljiljane u krivičnom predmetu protiv optuženog B.M. iz P. zbog krivičnog djela nedozvoljeno držanje oružja i eksplozivnih materija iz čl.403.st.2. Krivičnog zakonika, po optužnom predlogu ODT iz Kolašina Kt.br.38/12 od 05.07.2012. godine, nakon održanog glavnog javnog pretresa održanog dana 28.11.2012. godine u prisustvu ODT Kolašin Grujić Vojislava i optuženog B. M., donio je i javno objavio,-

P R E S U D U
      **Optuženi:**

           B. M. od oca Z. i majke P. rodj. Dj., rodjen …. godine u G.M.
sa prebivalištem u P. – M. – Ul. …, Crnogorac, državljanin CG, govori
crnogorskim jezikom, penzioner, oženjen, otac 4 djece, završio osnovnu školu,
lošeg imovnog stanja, neosudjivan.  
K r i v   j e: 
      **Zato što je:**

      Dana 11.06.2012. godine u porodičnoj kući u naselju Javorje – Opština Kolašin neovlašćeno držao eksplozivno oružje čije držanje je gradjanima zabranjeno na način što je protivno čl.10a.st.1. u vezi čl.10.st.2.t.7. Zakona o  izmjenama i dopunama Zakona o oružju (“Sl.list CG” br.20 od 15.04.2011. godine) neovlašćeno držao ručnu bombu “M 75” fabričkog broja 8312,


čime je izvršio krivično djelo nedozvoljeno držanje oružja i eksplozivnih materija iz čl.403.st.2. Krivičnog zakonika.  Pa mu sud primjenom citirane zakonske odredbe te čl. 52, 53 i 54 Krivičnog zakonika i čl.229 i 374 ZKP-a, i z r i č e,-



USLOVNU OSUDU
      Kojom okrivljenom B. M. utvrdjuje kaznu zatvora u trajanju od 8 (osam) mjeseci i istovremeno odredjuje da se ista neće izvršiti ukoliko okrivljeni u roku od 2 (dvije) godine ne počini novo krivično djelo.  
      Obavezuje se okrivljeni da na ime sudskog paušala plati iznos od 30,00 € uplatom na žiro-račun br.832-196-94 koji se vodi na ime Osnovnog suda Kolašin, u roku od 15 dana od dana pravosnažnosti ove presude pod prijetnjom prinudnog izvršenja

O b r a z l o ž e nj e
      Optužnim predlogom Kt.br.38/12 od 05.07.2012. godine ODT iz Kolašina je stavio na teret B. M. da je počinio krivično djelo nedozvoljeno držanje oružja i eksplozivnih materija iz čl. 403.st.2. Krivičnog zakonika. ODT iz Kolašina Grujić Vojislav do okončanja glavnog pretresa ostao je pri podnijetom optužnom aktu, u završnoj riječi predlažući da sud optuženog oglasi krivim i osudi po zakonu.  
      Iznoseći svoju odbranu na glavnom pretresu održanom 28.11.2012. godine okrivljeni je u cjelosti priznao izvršenje krivičnog djela koje mu je stavljeno na teret, navodeći da je tačno da su mu službenici Ispostave Kolašin dana 11.06.2012. godine prilikom pretresa kuće njegovog brata u mjestu Javorje – Opština Kolašin pronašli ručnu bombu “M 75” koja mu se nalazila u torbi, a koju bombu je nabavio prije dvadesetak godina, navodeći da nezna razlog zašto mu je ta bomba trebala. Naveo je da se kaje za počinjeno krivično djelo uz obećanje da se isto više neće ponoviti. U završnoj riječi je još jednom ponovio da priznaje izvršenje krivičnog djela koje mu se stavlja na teret.  
      Obzirom na činjenicu da je okrivljeni u potpunosti priznao izvršenje krivičnog djela za koje se tereti optužnim aktom iz Kolašina, a kako nije bilo razloga da sud posumnja u istinitost njegovog priznanja, to je sud shodno čl.458.st.2. ZKP-a donio rešenje da se ne provode dokazi predloženi od strane ODT Kolašin sem onih od kojih zavisi vrsta i mjera krivične sankcije za krivično djelo u pitanju. Tako je sud izvršio uvid u izvod iz kaznene evidencije na ime okrivljenog izdat od Ispostave Kolašin od 09.10.2012. godine iz kojeg je utvrdio da okrivljeni do sada nije osudjivan.  
      Na osnovu naprijed navedenog sud je stanovišta da je okrivljeni B.M.dana 11.06.2012. godine u porodičnoj kući u naselju Javorje – Opština Kolašin neovlašćeno držao eksplozivno oružje – ručnu bombu “M 75” fabričkog broja 8312, a čije držanje je gradjanima zabranjeno i to čl. 10a.st.1. u vezi čl.10.st.2.t.7. Zakona o izmjenama i dopunu Zakona o oružju (“Sl.list Crne Gore” br. 20 od 15.04.2011. godine. Na opisani način evidentno je da je okrivljeni krtične prilike postupao umišljajno te da je na opisani način ostvario sve bitne elemente bića krivičnog djela za koje se tereti, pa ga je sud za isto oglasio krivim i krivično pravno odgovornim.  
      Odlučujući o krivičnoj sankciji za okrivljenog sud je cijenio sve okolnosti koje utiču na njeno pravilno odmjeravanje shodno čl.42 Krivičnog zakonika, pa je od olakšavajućih okolnosti na strani okrivljenog našao da je isti porodična osoba i otac četvoro djece, da do sada nije osudjivan što ukazuje na njegovo pozitivno vladanje u društvu i da je priznao izvršenje krivičnog djela, dok otežavajućih okolnosti nije bilo.  
      Cijeneći navedene okolnosti sud je našao da postoje uslovi za izricanje uslovne osude smatrajući da će se sa zaprijećenom kaznom zatvora u trajanju od osam mjeseci dovoljno uticati na okrivljenog da ubuduće ne vrši krivična djela, a da je uslovljeni period od dvije godine dovoljno dug u cilju provjere okrivljenog.

Po mišljenju suda sa izrečenom uslovnom osudom postićiće se svrha
propisivanja i izricanja krivičnih sankcija, dok je ista srazmjerna težini
počinjenog krivičnog djela.
          Shodno čl.229 ZKP-a sud je obavezao okrivljenog na plaćanje sudskog paušala u iznosu od 30,00 € a koji iznos je srazmjeran dužini postupka i imovinskim prilikama okrivljenog,  a koje je okrivljeni izazvao izvršenjem predmetnog krivičnog djela.
          Na osnovu naprijed navedenog, a primjenom čl.374 ZKP-a,  odlučeno je kao u izreci presude.  
OSNOVNI SUD U KOLAŠINU,
Dana, 28.11.2012. godine 
Zapisničar,
PREDSJEDNIK SUDA,
Mrdak Ljiljana     s.r.
Arsen Popović s.r. 
PRAVNA POUKA: Protiv ove presude dozvoljena je žalba u roku od 8 dana od dana
prijema iste, Višem sudu u Bijelom Polju a preko ovog suda.  