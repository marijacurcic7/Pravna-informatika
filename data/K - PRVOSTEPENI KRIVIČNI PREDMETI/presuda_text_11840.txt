


K.br.40/12 
U IME   CRNE  GORE 
                    Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković, u krivičnom  predmetu protiv optuženog D. M. iz P., koga brani  N. Z. advokat iz P., zbog krivičnog djela  ugrožavanje sigurnosti iz čl.168 st.1 Krivičnog Zakonika i krivičnog djela  izazivanje opšte opasnosti  iz čl.327 st.1Krivičnog zakonika a po optužnom predlogu ODT Pljevlja Kt.br.355/10  od 04.02.2011. godine,  nakon održanog glavnog i javnog pretresa u prisustvu  zamjenika ODT Pljevlja Djurović Veljka, oštećenog M.N., optuženog  D.M. i njegovog branioca  advokata N. Z.,  dana 08.05.2012.godine, donio je i javno objavio

P R E S U D U 
                    Optuženi **   D. M.,  JMBG ......., ** zvani  M.,  od oca M. i majke S. rodjene R.,  rodjen u P. dana ......godine, sa prebivalištem u P.Ul.S. K., državljanin CG,  razveden , otac dvoje djece, pismen, završio srednju saobraćajnu školu, vojsku služio 1991.godine  u Z., srednjeg imovnog stanja, osudjivan presudom Osnovnog suda u Pljevljima K.br.280/94 od 26.06.1995. godine  zbog krivičnog djela kradje iz čl.144 st.1 KZ RCG kažnjen 3 (tri) mjeseca zatvora, presudom Osnovnog suda u Pljevljima K.br.114/96 od 04.03.1997. godine zbog  krivičnog djela laka tjelesna povreda iz čl.37 st.2 KZ RCG kažnjen  2(dva) mjeseca zatvora uslovno  godinu i presudom Osnovnog suda u Pljevljima K.br.65/09 od 21.04.2009.godine  zbog krivičnog djela ugrožavanje sigurnosti  iz čl.168 st.1 KZ CG kažnjen 600 (šestotina) eura.

K R I V     J E 
        **              Što je :**

                    **I.)**   Dana  04.11.2010.godine  oko  20,35 časova  u  Ul.A. u P. ugrozio sigurnost  oštećenom  M. N. prijetnjom da će napasti na život i tijelo oštećenog  na način što se sa PMV  marke "M."  reg.br ...... naglo zaustavio iza oštećenog koji se kretao  uz  Ul.A. gurajući pored sebe biskl, izašao iz vozila  i držeći u ruci pajser pošao  put  oštećenog,  istim zamahnuo put glave   oštećenog M. prijeteći mu " ubiću te majku ti jebem",  te se oštećeni M. bacio u stranu  da bi izbjegao udarac  a zatim pobjegao u obljišnju baštu,

                    **čime je izvršio krivično djelo ugrožavanje sigurnosti   iz čl.168 st.1  Krivičnog Zakonika,**

                    **II.)**   Dana 04.11.2010.godine  oko 20,40 časova  u Ul.A. u P.,  motornom silom - PMV marke "M."  izazvao opasnost za život i tijelo  oštećenih M. N. i S.A. na način što  je krećući se  PMV  "M." reg.br. ...... niz Ul.A. u pravcu  T. P.V., vidjevši da na trotoaru sa desne strane  stoje oštećeni  vozilom skrenuo u desno, prešao na  trotoar i vozilom krenuo na oštećene  M. i S.  pri čemu su se oštećeni bacili na stranu u  zelenu ogradu a okrivljeni je vozilom  prešao preko  M. bicikla  koje se nalazilo na trotoaru a  potom se vozilom udaljio sa lica mjesta,-

                         čime je izvršio krivično djelo izazivanje opšte
opasnosti iz čl.327 st.1 Krivičnog zakonika, 
                    pa mu sud  na osnovu već citiranog zakonskog propisa te primjenom čl.4,513,15,32,33,36  i 42 Krivičnog Zakonika a za  krivično djelo  izazivanje opšte opasnosti  iz čl.327 st.1 Krivičnog zakonika  i primjenom čl.45 i 46 Krivičnog zakaonika   **u t v r dj u j e**

                    **  A)** Za krivično djelo ugrožavanje sigurnosti iz čl.168  st.1 Krivičnog zakonika  bliže opisano pod  I.)  izreke ove presude  kaznu zatvora u trajanju od 30(trideset) dana

                    **  B)** Za krivično djelo  izazivanje opšte  opasnosti iz čl.327  st.1 Krivičnog zakonika bliže opisano  pod II.) izreke ove presude   kaznu zatvora u trajanju od  2(dva) mjeseca

                      Pa  sud optuženog na osnovu čl.48 Krivičnog zakonika  te čl.226,229,239 i 374 ZKP-a

O S U DJ U J E 
                     Na  jedinstvenu kaznu  zatvora  u trajanju  od 2(dva) mjeseca i 15(petnest) dana.

                    Optuženi je dužan platiti ovom sudu  na ime troškova krivičnog postupka iznos od 88,00 € kao i na ime paušala  iznos od 50,00 €,

                    a ovo u roku od 15.dana po pravosnažnosti presude pod  prijetnjom prinudnog izvršenja.

                      Oštećeni M.N. i S.A. radi ostvarivanja  imovinsko pravnog zahtjeva  upućuju se na parnicu.

O b r a z l o ž e nj e 
                     Osnovno državno tužilaštvo u Pljevljima,  optužnicom Kt.br.355/10 od 04.02.2011. godine,optužilo je  D.M. iz Pljevalja, da je izvršio krivično djelo ugrožavanje sigurnosti iz čl.168 st.1 Krivičnog Zakonika i krivično djelo  izazivanje  opšte opasnosti iz čl.327 st.1 Krivičnog zakonika, a na  način, mjesto i vrijeme bliže opisano izrekom ove presude  i u završnoj riječi zamjenik ODT Pljevlja nakon što je  podignutu optužnicu  izmnijenio u optužni predlog  predložio  je da ga sud oglasi krivim i  osudi po zakonu.

                     Oštećeni M.N. se  pridružio krivičnom gonjenju ističući da postavlja  imovinsko pravni zahtjev u iznosu od 7.000,00 €.

                     Oštećeni S.A.iako uredno pozvan nije pristupio na glavni pretres  a  u istražnom postupku  je  istakao da se pridružuje krivičnom gonjenju protiv optuženog  a imovinsko pravni zahtjev  je postavio na glavnom pretresu  dana 23.04.2012. godine  u iznosu od  5.000,00 €.

                    Optuženi  D. M. u odbrani datoj u  istražnom  postupku navodi  da je dana 04.11.2010. godine  došao u  kafe bar "4 S." i  prilikom ulaska u taj bar  sreo  je K. R. iz Pljevalja koji mu je rekao da sjede  i popije piće pa je sjeo  za sto gdje je sjedio R. i tada   primijetio  da se na stolu  nalazi nečija kafa  i čim je vidio tu kafu  pitao je R. čija je to kafa  i ko sjedi za tim stolom  a R. odgovorio  da za tim stolom sjedi M.N. i da je  to njegova kafa. M. je bio najvjerovatnije   izašao u WC  i čim je to R. rekao ustao je iza stola i prešao za drugi  sto i sjeo.Dalje je kazao  da kada je htio da sjedne za drugi sto pored njega je već stajao M.N. koji mu se obratio riječima "neće ti ni policija pomoći". Optuženi je dalje naveo da je u tom trenutku izašao ispred lokala " 4 S."  kako nebi dolazio u konflikt sa M. N.i iz lokala "4 S."  odlazi kod  prijatelja u naselje Z. u  tamo se zadržao  deset minuta a onda se  niz A. ulicu kretao svojim  PMV marke "M."  jer je bio pošao kući i  prilikom prolaska "F.B." primijetio je M.N. na biciklu  koji je  kada ga je vidio u vozilu  bacio  biciklo pred  njegovo vozilo "M."  reg.br. .....  i on je u tom  trenutku   zakočio - zaustavio vozilo. Nemože se sjetiti  da li je  te prilike udario u biciklo ali zna da je nešto puklo i u tom momentu M. je nekim predmetom gadjao  u lijevi retrovizor od vozila i isti polomio ali  nezna  koji je to predmet  bio, bilo je nešto poveliko,  dali  jedan cigla  blok ili jedna drvena kladica nezna tačno.  Optuženi  dalje u svoju  odbranu navodi  da je odmah  izletio iz vozila i potrčao  u pravcu M. a M. pobjegao u dvorište  neke kuće u Ul.A. i kako nije bio zakočio svoje vozilo  vozilo  je krenulo u pravcu C. pa je nekako uspio da udje u vozilo i zaustavi ga. Odatle je otišao u kafe "D." kako bi  napunio telefon pošto mu je bio prazan i pozvao policiju.  Kazao je   da nije tačna činjenica da je on uzimao pajser u ruke  niti je pokušavao da udari M. sa kojim je i ranije imao konflikata, M. ga često provocira  i od njega traži neki novac  o kome on nema pojma.Jedne prilike  dok je bio sa  majkom  M. ga je zaustavio i tražio mu nekakav novac  o kome on nema pojma  i to se desilo 29.10.2010.godine  oko 09,00 časova ujutru i taj  slučaj je tada prijavio policiji, posjeduje zapisnik  o svojoj prijavi  a obratio se i unutrašnjoj kontroli UP PJ Pljevlja da ispita slučaj  jer je bio mišljenja da službenik koji je trebao da postupi po ovom slučaju nije preduzeo ni jednu službenu radnju  kako bi došlo  do smirivanja  strasti kod M..Kritični  dogadjaj  je uslijedio  odmah nakon ovog slučaja  i da su tada  državni organi - policija reagovali na adekvatan način  siguran je da se ovaj dogadjaj nebi dogodio. Kritične prilike  nije kretao u desnu stranu niti da udari M. vozilom  niti da ga uplaši  a te prilike  nigdje nije primijetio S. A. niti je on  bio tu negdje u blizini  te da je S.A. izmišljen svjedok a inače je brat od tetke  M.N.. Na glavnom pretresu   ne priznajući izvršenje krivičnih djela ni svoju krivicu i ostajući pri odbrani  datoj  istražnom sudiji  pojasnio je  da je u zapisniku o njegovom saslušanju u istrazi  vjerovatno greškom unijeto da se kretao niz  A. ulicu  jer  se kritične  prilike kretao uz  Ul.A. .Riječi koje mu je M. uputio u lokalu  " 4 S."  "ni policija  ti neće pomoći" je shvatio kao prijetnju  i odmah izašao iz lokala  ali to nije prijavio policiji, zašto bi svaki dan prijavljivao,  jednom je prijavio  i policija nije preduzela ništa.  Kada mu je  oštećeni  nečim udario u auto i polomio lijevi rektrovizor nije ostao  na licu mjesta i pozvao policiju  da vidi  oštećenja  jer nije imao baterije u telefonu a kasnije te noći policija je kod njegove kuće  fotografisala njegovo auto ali on nezna gdje su  te fotografije.Što se tiče krhotina  od retrovizora  one su morale biti nadjene,  policija  je sve fotografisala a zašto nije dostavila fotografije nezna.

                     U završnoj riječi branilac  optuženog  nakon analize izvedenih dokaza ostajući pri završnoj riječi datoj na glavnom rpetresu dana 04.11.2011.godine istakao je da je u ponovljenom postupku a pogotovo na osnovu nalaza i mišljenja vještaka utvrdjeno pravo stanje odnosno da optuženi nije počinio krivična djela  koja su mu stavljena na teret i predložio je  da sud optuženog  oslobodi od optužbe  za  oba krivična djela te da mu naknadi troškove  krivičnog postupka.

                    Optuženi D.M. u završnoj riječi  je usvojio odbranu svog branioca dodao je  da u konkretnom slučaju  nije oštećeno ni biciklo niti oštećeni imaju  neki ljekarski nalaz  da su  oni povrijedjeni  te da  znači nikakvog ugrožavanja bezbjednosti nije bilo i predložio je da ga sud oslobodi od optužbe.

                    U dokaznom postupku sud je saslušao svjedoke – oštećene S.A. i M. N., saslušao svjedoke T.R.,K.R.,S.M.,G.V., K.S.,D. S., saslušao vještaka  saobraćajne struke R. M., izvršio uvid u fotoelaborate UP PJ Pljevlja br.637/2010 i broj 638/2010 oba od 04.11.2010.godine,  pročitao izvještaj UP PJ Pljevlja  broj 638/2010 od 04.11.2010.godine o kriminalističko tehničkom pregledu lica mjesta  koji je sastavni dio fotoelaborata br.638/2010 od 04.11.2010.godine i pročitao  izvod  iz KE za optuženog.

                    Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti a pri tom cijeneći odbranu optuženog D.M. ovaj sud je utvrdio  činjenično stanje bliže opisano izrekom ove presude.                                                                                                  
                    Naime,  javna optužba  stavlja na teret  optuženom D.M. da je izvršio  krivično djelo ugrožavanje sigurnosti iz čl.168 st.1 Krivičnog Zakonika na način što je dana  04.11.2010. godine  oko 20,35 časova  u  Ul.A. u P.ugrozio sigurnost  oštećenog M. N. prijetnjom da će napasti na život i tijelo oštećenog  tako što  se  sa svojim vozilom marke "M." reg.br. ..... naglo zaustavio iza oštećenog M. koji se kretao uz ul.A. gurajući pored sebe  bicikl pa je izašao iz vozila i sa pajserom u ruci pošao put oštećenog  i zamahnuo  put glave oštećenog  prijeteći mu  riječima "ubiću te majku ti jebem" pa je oštećeni M. bacio se u stranu kako bi izbjegao udarac  a zatim pobjegao  u obližnju  baštu. Dalje javna optužba stavlja na teret optuženom D. M. da je izvršio krivično djelo  izazivanje opšte opasnosti iz čl.327 st.1 Kz tako što je istog dana  oko 20,40 časova  u  Ul.A. motornom silom  svojim vozilom marke "M."  izazvao opasnost za život i tijelo  oštećenih  M. N. i S.A. tako što je krećući se sa vozilom niz  Ul.A. i vidjevši na trotoaru sa  desne strane  oštećene koji stoje  vozilom  skrenuo u desno i prešaoa na trotoar  pa vozilom krenuo na oštećene  koji su se bacili u stranu  a optuženi vozilom prešao preko  bicikla  oštećenog M. a potom se udaljio  sa lica mjesta. Optuženi D.M. negira izvršenje krivičnog djela navodeći  da je kritične prilike krećući se Ul.A.vidio  oštećenog  M. na biciklu  pa kad je M. vidio njega  bacio je   svoje biciklo pred njegovo vozilo  "M." reg.br. .... pa je on  zakočio - zaustavio vozilo  ali se ne može sjetiti  da li je  te prilike udario  u biciklo.Nešto je zatim puklo  a M.  nekim predmetom gadjao u njegov lijevi rektrovizor i polomio ga. Izletio je iz vozila i potrčao za M.  koji je pobjegao u dvorište neke  kuće u Ul.A..Oštećeni S.nije bio sa M.već je S. kao brat od tetke M.izmišljeni svjedok. Odatle je otišao  u lokal "D."  kako bi napunio telefon pošto mu je bio  prazan i pozvao  policiju. Tvrdio je da nije uzimao pajser u ruke   niti pokušavao da udari M..


                     Radi utvrdjivanja činjenica za donošenje odluke te radi provjere odbrane optuženog D. sud je izveo   naprijed navedene dokaze  pa je tako svjedok - oštećeni M. N.izjavio da je dana 04.11.2010.godine  nalazio se u lokalu  "4 S." gdje je sjedio sa prijateljem  a u jednom  momentu u lokal je ušao D.M. koji se prolazeći pored njegovog stola  smijao  provokativno.Poslije 3  do 4 minuta   on i prijatelj su krenuli iz  lokala  pa je on stao pored izlaznih vrata da sačeka prijatelja koji je ostao da plati račun  i tada iz lokala  izlazi i D.. Oštećeni dalje navodi  da je sa prijateljem izašao iz lokala i krenuo prema glavnoj ulici  gdje je trebao da se nadje sa majkom  koja je trebala da mu iznese večeru  pa kada je majka iznijela večeru  on je krenuo u pravcu lokala " 4 S."  gdje mu je bio bicikl  i tada je optuženi D. prošao pored njih.  Krenuo je  biciklom  ka Ul.A. gdje živi  razgovarajući uz  put mobilnim telefonom sa prijateljicom  i na  10 metara   prije  kapije  od kuće u kojoj živi  uz škripu guma  zaustavio se "M." teget boje iz koga je izletio optuženi  sa crnim  pajserom u ruci govoreći "ubiću te majku ti jebem" i zamahnuo  sa pajserom  u namjeri da ga udari u predjelu glave  pa je reagovao instiktivno  i bacio se u stranu  a  optuženi  i dalje nastavlja da mu prijeti  govoreći mu  da će ga ubiti. Oštećeni dalje navodi  da je tada potrčao uz  ulicu  a biciklo kao i hrana ostali na trotoaru dok mu je telefon ostao pored bicikla i optuženi trči za njim dvadesetak metara pa je uletio   u dvorište jedne kuće  koja je  jedno  tridesetak metara iznad kuće u kojoj živi.Nakon dva minuta  D.se vraća u svoje vozilo  i odlazi   uz  ulicu A.  a on se vraća do mjesta gdje mu je ostalo biciklo, na kapiji vidi svog brata od tetke S. A. sa kojim  razgovara o dogadjaju i  govori mu da zove policiju  i tada  niz ulicu A. nailazi  vozilo optuženog  kojim upravlja optuženi  i vozilom skereće  udesno prema njemu i A. a oni se sklanjaju uz ogradu  kako  ih optuženi  nebi  pregazio. Pošto su se on i S. izmakli  optuženi svojim vozilom gazi njegovo  biciklo i hranu, čuje  neku lomljavu i buku  i da je nešto oskočilo i zazvečalo po cesti.  Ponovo  govori A. da pozove policiju  i tada  okrivljeni svojim vozilom se kreće niz ulicu  A.  ali sada  sa malom brzinom i sa otvorenim prozorom na vratima suvozača  i prijeti mu da će ga ubiti, čuje  da nešto  u vozilu oštećenog škljoca  i misli da je to bio pištolj ali   pištolj nije vidio  i on  i  S. se povlače u dvorište  kuće njihove babe  u kojoj on živi a  posle   deset minuta  stiže policija. Prije ovog dogadjaja  nastupio je poremećaj odnosa izmedju njega i optuženog  iz razloga što je optuženi  njegovom bratu od  tetke S. M. dužan  500,00 eura  a on je  više puta  tražio  od optuženog da M. vrati taj dug jer ga je M. ovlastio  da traži taj novac od optuženog. Kazao je da i ako ga je stid da to kaže jeste se prepao  kada je optuženi pošao  put njega pajserom, sve mu je ispalo iz ruku, hrana, telefon sve je bilo baška, baška riba, baška hljeb i baška biciklo.


                    Oštećeni S.A.navodi  da je dana 04.11.2010.godine došao kod babe u Ul.A.  gdje se zadržao jedan sat  i izašao ispred kuće  i tada  je začuo  neku buku i galamu  pa kada je izašao ispred kapije  vidio je  da njegov  brat od tetke M. N. trči  uz Ul.A. a za njim  trči  sa crnim pajserom u ruci  optuženi  koji  govori N. "ubiću te, jebaću ti majku, daću ja tebi"  i N. ulijeće u jednu avliju  a optuženi D. se vraća niz   ulicu,   sjeda u vozilo "M."  N. tabli  i odlazi uz  Ul.A..  Oštećeni  S. je dalje kazao da on stoji na kapiji i da dolazi oštećeni M. i prilazeći mu govori da zove policiju, on i M. stoje na trotoaru a  M. biciklo je na nekih  3 m  od njih.  Dok on pokušava da dobije policiju  niz   ulicu A. se pojavljuje optuženi sa vozilom, kreće se velikom brzinom i kad nailazi  blizu njega i M. skreće vozilom  desno prema njima na trotoar  pokušavajući da ih  udari pa se on  i N.bacaju  u živu ogradu  a  optuženi vozilom  gazi biciklo i hranu koja je bila pored bicikla  i nastavlja prema gradu.Dok je prolazio pored njih kroz otvoren prozor  na vratima suvozača  optuženi im prijeti  da će ih ubiti  i vrijedja  ih.Nakon toga,  po treći put  optuženi nailazi   vozilom  i  prolazeći pored njih  nastavlja  da ih psuje, naglo koči  i tada je čuo  da je nešto škljocnulo u  autu  optuženog  koji govori " jebaću  vam mamu"  i odlazi u pravcu grada.  Oštećeni S. tvrdi   da je to što je škljocnulo u autu  optućenog   bio pištolj  ali   on nije  vidio pištolj  ali je čuo  da je optuženi dva puta repetirao   pištolj.  Dodao je  da optuženi D. i oštećeni M. su u lošim odnosima  zbog duga od 500,00 eura  koji optuženi ima prema njegovom bratu M.koji je ovlastio N.  da traži taj novac od optuženog.

                    Oštećeni  M. N. i S.A. su  jasno  i detaljno  opisali  dogadjaj  i u svom kazivanju su bili ubjedljivi. Njihovi iskazi  se u potpunosti slažu i bez obzira na  činjenicu da su  oštećeni u srodstvu - braća od tetaka  sud  je mišljenja  da su bili istiniti u svom kazivanju  pa njihove iskaze  kao takve   u cjelosti i prihvata.  Da je bicikl oštećenog M. kao i hrana  koju je kritične prilike nosio  pregaženi  te  da je oštećenom ispao  telefon  na ulicu dok je bježao potvrdjuje  fotoelaborat UP PJ Pljevlja broj 637/10 od 04.11.2010.godine.  Da su navodi oštećenih   da  je kritične prilike  optuženi   svojim vozilom pregacio bicikl i hranu oštećenog  M. potvrdjuje  fotoelabrat UP PJ Pljevlja broj 638/10   takodje od 04.11.2010.godine  iz koga se jasno vidi  da su  na kolovozu   ulice  pronadjeni  otpali  plastični dijelovi vozila  pa kad su ti dijelovi uporedjeni sa oštećenjima na vozilu  optuženog  otpali dijelovi su se poklopili sa oštećenjima  što je potvrdio  svjedok T.R.koji je kao krim.tehničar UP PJ Pljevlja prisustvovao uvidjaju  u Ul.A. kao i fotogrfisao vozilo optuženog  u dvorištu  kuće optuženog.Svjedok T. je kazao  da je prilikom uvidjaja  u Ul.A. koliko se sjeća fotogrfisao jedno biciklo  koje je bilo oboreno  uz lijevu ivicu  kolovoza  gledano u pravcu Ul. 37 D., da je na kolovozu   bio jedan mobilni telefon kao i šerpa sa hranom te komadi plastike po kolovozu. Komadi plastike  koji su pronadjeni na kolovozu u Ul.A. te večeri  su se poklopili sa oštećenjima  prednjeg branika  vozila "M.". Svjedok G. V. je kazao  da je zaposlen  kao   inspektor  u UP PJ Pljevlja  i kao dežurnog inspektora   pozvali su ga iz  dežurne službe  zbog prijave  da je  u Ul.A. došlo do gaženja bicikla  pa je zajedno sa krim.tehničarom izašao na lice mjesta gdje je zatekao interventnu jedinicu koja je obezbedjivala lice mjesta. Kazao je da ne može da se sjeti koji je to datum bio  ali zna da su na lice mjesta našli oboreno biciklo i krim.tehničar je sačinio fotoelaborat  i sa njim su u policiju pošli M. N. i S.A. od kojih je uzeo izjavu. Nezna da li su oštećeni imali  kakvih vidnih povreda ali zna da je biciklo bilo oboreno na kolovoz, fotografisano je  i ako su bila oštećenja na biciklu ona su prikazana  u fotoelaboratu a on nemože  tačno da se sjeti zbog velikog vremenskog perioda od dogadjaja. Što se tiče oštećenja na vozilu "M."nemože da se izjasni od čega su ta oštećenja nastala i objasnio da postoji mehanoskopsko  uklapanje tragova  koje se radi  kada je jedan od učesnika dogadjaja nepoznat  i policija tada izuzima tragove sa lica mjesta, nosi ih u stanicu policije i kad se posumnja da je neko vozilo učestvovalo u nezgodi onda se tragovi nadjeni na licu mjesta uklapaju odnosno uporedjuju sa tim vozilom odnosno oštećenjima na tom vozilu. Svjedok T. je dalje kazao da u konkretnom slučaju tragovi nadjeni na licu mjesta u Ul.A. uporedjeni sa vozilom "M." koje je pronadjeno  na travnatnoj površini kuće D. u Ul.V. J. su se poklapali  sa oštećenim prednjim branikom vozila "M." i to su se poklapali  i bojom i oblikom i prilikom uporedjivanja tih plastičnih komada pronadjenih u Ul.A. sa prednjim branikom ništa nije  štrčalo i to je sve prikazano  fotoelaboratom. Ne može da se sjeti da li je bilo oštećenja na felmi  bicikla kao i da su sva vidna oštećenja na vozilu optuženog  fotografisana ali da on  nezna o načinu nastanka oštećenja  od čega su  i kad nastala a svi predmeti nadjeni na licu mjesta detaljno su opisani i unešeni  u skicu lica mjesta i fotoelaborat. Svjedok  G. je kazao da je iste  večeri, poslije  dva do tri sata  uzeo  izjavu  i od D.M.. Na licu mjesta  M. je rekao  da  je biciklo pregazio D. pa je interventna išla kući da traži D. i nije ga našla  ali je našla  njegovo vozilo parkirano ispred kuće.Poslije 2 do 3 sata D. je došao kod njega u kancelariju. Dodao je da kada su izašli  na uvidjaj u Ul.A. biciklo  su zatekli oboreno ali se ne može sjetiti  jeli bilo oštećeno,ako je bilo oštećenja to postoji u fotoelaboratu  pošto je krim.tehničar fotografisao biciklo. Koliko se sjeća  mobilni telefon je bio rasklopljen, baterija je bila ispala iz telefona i nije primijetio  ali misli da oštećeni nijesu imali vidnih povreda. On nije alkotestirao optuženog.


                     Cijeneći  iskaze svjedoka T. R. i G.V. sud je mišljenja da su ova dva svjedoka  jasno i nepristrasno  posvjedočili  samo one  činjenice  koje su im poznate  u okviru vršenja  njihovih  redovnih  radnih zadataka.  Njihove iskaze  potvrdjuju fotoelaborati broj  637 i 638 oba od 04.11.2010.godine.Iskaz svjedoka T. a naime da su se plastični dijelovi  pronadjeni kritične prilike u Ul.A. u P. poklopili sa  oštećenjima na vozilu  marke "M." vlasništvo optuženog  potvrdio je i vještak saobraćajne struke R. M. u svom pisanom nalazu i mišljenju kao i u riječi na glavnom pretresu. Ovaj vještak je na osnovu fotodokumentacije UP PJ Pljevlja  koja je uradjena kritične prilike  u svom  nalazu i mišljenju kazao  da su  na vozilu "M." bila oštećenja  prednje desne  rotkapne točka, oštećenje lijevog rektrovizora vozila,  oštećenje na zadnjem lijevom blatobranu, oštećenje stuba-vrata  ispred retrovizora, izmedju prednjeg vjetrobranskog stakla  i prednjih lijevih vrata vozila  kao  i na prednjoj stani vozila oštećenje plastičnog branika  na desnoj strani. Fotografijom  policije  bicikla  nijesu prikazana  oštećenja na biciklu  niti su  posebno snimljena  niti navedena. Na licu mjesta   u Ul.A. nadjeni su dijelovi plastike i  analizom materijalnih tragova, izgleda,  dimenzija i izvršenog mehanoskopskog uklapanja vještak je mišljenja  da  komadi plastike pronadjeni u Ul.A.potiču od prednjeg branika vozila "M.".Za oštećenje lijevog retrovizora vozila, oštećenje stuba- vrata  ispred retrovizora odnosno izmedju  prednjeg vjetrobranskog stakla i prednjih lijevih  vrata vozila se nemože izjasniti  o vremenu  i načinu  oštećenja  a za oštećenja prednje desne rotkapne točka kao i oštećenja na zadnjem lijevom blatobranu su nastala  u kontaktu  sa odredjenom bočnom površinom  a na osnovu dostavljene dokumentacije  ne može  se utvrditi  da li su ova oštećenja nastala kontaktom vozila "M." sa drugim vozilom ili nekom drugom površinom a ne može se izjasniti  ni o starosti ovih oštećenja. O oštećenju bicikla nemože se izjasniti  pošto oštećenja nisu  prikazana u dokumetnaciji.Vještak R. je istakao  da djelovi plastike nadjeni na licu mjesta u Ul.A. prilikom uvidjaja se poklapaju  sa oštećenjima  na vozilu optuženog te da je analizom izgleda, dimenzija odnosno izvršenog mehanoskopskog uklapanja  mišljenja  da komadi plastike nadjeni prilikom uvidjaja potiči o prednjeg branika vozila optuženog, desne strane branika vozila optuženog. Djelovi koji se polome  a ne ostanu  na mjestu oštećenog dijela ostanu na licu mjesta  a na licu mjestga nijesu nadjeni dijelovi retrovizora.

                    Cijeneći nalaz i mišljenje vještaka R.M. sud je isti prihvatio  kao objektivan  i dat po pravilima struke a na osnovu  raspoložive  dokumentacije  naime fotoelaborata UP PJ Pljevlja sa skicom lica mjesta broj 637/2010 i 638/2010 oba  od 04.11.2010. godine  te izvještaja o kriminalističko tehničkom pregledu lica mjesta UP PJ Pljevlja broj 638/2010 od 04.11.2010. godine.

                      Svjedok  D. S., majka optuženog, je  izjavila da oštećenog S.ne poznaje  a da je oštećenog M. prvi put vidjela kada je pred A.b. napao  nju i njenog sina M.  da bi opet  poslije nekoliko dana napao  M.. Nemože da se sjeti tačno kad je bilo, bila je pošla na posao  i sin je povezao  ali je prije posla  svratila u A. b. da podigne izvode. Kada je izlazila iz sinovog vozila i pokušala da otvori vrata vidjela je momka  koji je bio na biciklu  i sa nekom kesom  i taj momak je rekao " kad će te mi dati pare"  a ona  nije znala ni ko je momak  ni o kakvim parama se radi ali  je momak stavio nogu  na prag  vrata suvozača  gdje je ona sjedjela  i nije joj dao da izadje a ona nije  dala sinu da izadje iz vozila  jer se bojala  i sinu i sebi.To je trajalo  oko pola  sata  i njen sin  je ovaj  dogadjaj prijavio istog momenta  ali  nju nikad  niko nije pozvao da da izjavu povodom toga. Tvrdila je da im je tada M. prijetio sve dok njen sin nije rekao "dodji danas  oko  17,00 ili 19,00 časova  da  ti dam pare  samo  neka majka ide" M. je tada rekao da će doći kad se vrati sa treninga.  Nekoliko dana poslije ovog dogadjaja  zna da je bio još jedan dogadjaj izmedju njenog sina i M. ali ona tom dogadjaju nije prisustvovala i sin bi joj se svaki dan kad dodje sa posla žalio da mu  M. prijeti  i govorila mu je da to prijavi policiji  a da li je on to prijavljivao nezna. M. je tada prijetio riječima " srešćemo se ja i ti, kad ćeš mi  dati pari" i može da se zakune u djecu i unučad da je sve tako bilo.Oštećeni M.je tada kod banke stajao više nego 10 minuta i zadržavao ih. Sud je mišljenja da je svjedokinja D. i ako joj je optuženi sin bila i istinita i nepristrasna u svom kazivanju, medjutim,ova svjedokinja je  opisala dogadjaj koji se desio prije kritičnog dogadjaja, znači ne radi se o očevidcu  kritičnog dogadjaja. I svjedok K. S.,  službenik UP PJ Pljevlja  je  izjavio  da je  oktobra  ili početkom novembra mjeseca 2010.godine bio dežurni  kada je u UP PJ Pljevlja došao optuženi D.koji je prvo dežurnoj službi a onda i njemu  prijavio da dok je bio ispred A.b. sa majkom  prišao im je sa  biciklom  M. N. i tražio  da vrati neke pare. Uzeo  izjavu od D. pa je onda tražio M. da i od njega uzme izjavu  ali do 20,00 časova do kad mu je bilo radno vrijeme  nije pronašao M. stim što je posle  njegovog isteka radnog vremena M. došao i dao izjavu kolegi Č.. O dogadjaju je upoznat tužilac koji je rekao da nema elemenata krivičnog djela o čemu je on upoznao D. i kazao mu da nema elemenata krivičnog  djela koje se goni po službenoj dužnosti već da može  privatno preduzeti gonjenje ali on nezna da li je to D. i učinio. Povodom ovog dogadjaja nije uzimana  izjava od  majke D.. Iskaz svjedoka  K. koji je sud prihvatio kao  istinit  se poklapa  sa iskazom svjedokinje D.S. a naime da je dogadjaj kod A. b. prijavljen policiji  i da ona nije saslušavana  povodom ovog dogadjaja  što sve upućuje na zaključak da se dogadjaj pred A.b. zaista i dogodio.

                     Svjedok K.R. je posvjedočio da poznaje i optuženog i oštećene izvidjenja, da  ih kao i ostale  P. zna odavno, ponekad se u toku dana  i po više puta sretnu   te da se ne može sjetiti koji je datum bio kada je u popodnevnim časovima  bio u lokalu " 4 S.", možda je bio pao i mrak  i sjeća se da je za njegov sto prišao M. i sjeo pa su poručili piće  a onda M.otišao  do WC-a   i nakon toga njegovom stolu prišao  D. M. pa  ga je pozvao  da sjedne za sto a D. kad je vidio još jedno piće na stolu pitao čije je to piće, on mu rekao da je M.N. a D. samo odmahnuo rukom i nije sjeo za njegov sto. N. se vratio za sto. Svjedok dalje navodi da nije vidio da je bilo nekog konflikta tada u lokalu izmedju M. i  D. i nakon toga je bio odsutan iz P. pa kad se vratio čuo priču u gradu  da je jednu noć bio neki konflikt izmedju D. i M. ali on nezna da li je to bilo ove ili druge noći. Kad se M. vratio za  njegov sto  nije pominjao D. niti ga je on pominjao  niti mu je bilo poznato da izmedju njih dvojice postoji neki konflikt jer da mu je to bilo poznato nebi zvao D. da sjedne za sto. Nije čuo da je oštećeni M.pjevao" policija, policija  neće ti pomoći",  lokal je bio pun  i bilo je preko 30 ljudi  a on i M. su istovremeno išali iz lokala  gdje su malo stali a onda zajedno došli  do NLB  b. i razišli se. Nezna da li je D.  bio ispred lokala  kad su on i M.izašli  jer nije pratio ničije kretanje. Dok je M. bio sa njim  uopšte nije pjevao  pa nije pjevao ni " policija, policija neće ti pomoći" jer bi bilo smiješno da je to pjevao  u njegovom društvu  jer bi se ta  pjesma  onda odnosila na njega a ne na D.. Svjedok K. je bio  ubjedljiv u svom kazivanju  i po mišljenju suda  istinito je posvjedočio  sve što je kritične večeri u lokalu "4 S."  vidio  i čuo  i bez namjere  da se stavlja   bilo na stranu  optuženog bilo na stranu oštećenog  pa njegov  iskaz sud u cjelosti prihvata.


                    Svjedok S.M. je kazao da poznaje optuženog sa kojim je do nazad pola godine prije dogadjaja bio u dobrim odnosima te da više nijesu u dobrim odnosima jer je on optuženom pozajmio 500,00 eura a optuženi mu ni do sada nije vratio taj novac.Više puta je tražio od optuženog  da mu vrati taj novac  a nikome nije govorio da u njegovo ime  traži od optuženog da taj novac vrati.Nikada nije  rekao svom bratu od tetke M.N. da u njegovo ime traži  novac od optuženog, nije  to rekao ni svom bratu A. a  N. mu je kazao  da je jedne prilike u njegovo ime tražio od D. da vrati taj novac i to je njemu bilo krivo pa je upozorio N. da to više ne radi. Nije mu poznato da je A. tražio od D. da vrati  dug. I N. i A. su znali da mu optuženi  duguje  500,00 eura  i da je u više navrata  tražio od optuženog da mu vrati taj novac. Optuženi  mu je prije jedno mjesec  dana prijetio   ali on to nije prijavio policiji.


                    Svjedok S. M.je rodjeni brat  oštećenog A. i brat od tetke  oštećenog  N.. Svojim kazivanjem negirao je  navode  oštećenih  da je ovlastio  oštećenog N.da  traži  od optuženog  novac  koji  mu optuženi duguje i  zaključak suda  je  da je svjedok S.M. bio  i istinit i nepristrasan  u svom kazivanju  pa njegove navode  sud kao takve i prihvata.


                       Dakle, iskazom oštećenih M. N.i S.A.koje iskaze je sud  u potpunosti prihvatio kao istinite  na nesumnjiv način je  utvrdjeno  da je optuženi D. M. dana 04.11.2010.godine oko 20,35 časova u Ul.A. ugrozio sigurnost oštećenom M. N. prijetnjom  da će napasti na njegov život i tijelo  tako što je  dok se  oštećeni sa  biciklom pored sebe kretao Ul.A. izašao iz svog vozila  držeći u ruci pajser i  pošao put oštećenog  zamahujući tim pajserom put glave oštećenog M. prijeteći oštećenom riječima" ubiću te majku ti jebem" a oštećeni se prepao i bacio u stranu  kako bi izbjegao udarac  optuženog  nakon čega je pobjegao i u ovim radnjama optuženog D. M. stoje svi bitni elementi bića  krivičnog djela ugrožavanje sigurnosti iz čl.168 st.1 Krivičnog zakonika pa ga je sud kao umišljajnog učinioca, obzirom da je bio svjestan da na ovaj način ugrožava sigurnost oštećenom M. oglasio krivim  i osudio po zakonu. Dalje je sud  na osnovu  iskaza oštećenih M. i S. te ostalih dokaza izvedenih u postupku utvrdio da je optuženi D.M. iste večeri, dakle 04.11.2010. godine oko 20,40 časova  u Ul.A. u P. na štetu oštećenih M. N. i S.A. izvršio i krivično djelo izazivanje opšte opasnosti iz čl.327 st.1 Krivičnog zakonika  tako što je svojim vozilom marke "M."  dakle motornom silom izazvao opasnost za život i tijelo oštećenih  na način što je krećući se sa svojim vozilom "M."  reg.br. .....  niz ulicu A. i vidjevši   da na trotoaru sa desne strane stoje oštećeni  svojim vozilom skrenuo u desno i prešao na trotoar  te vozilom krenuo na oštećene  pri čemu su se oštećeni M. i S. bacili u stranu - zelenu ogradu a  optuženi sa svojim vozilom nakon što  je prešao preko bicikla oštećenog M. koje je bilo na trotoaru  udaljio se sa vozilom sa lica mjesta. U ovim radnjama  okrivljenog D. stoje bitni elementi bića krivičnog djela izazivanje opšte opasnosti iz čl.327st.1 Krivičnog zakonika  jer je  svojim vozilom  koji predstavlja motornu silu  izazvao opasnost  za život i tijelo  oštećenih  a pri tom je bio svjestan da  skretanjem vozila sa kolovoza  na trotoar  gdje se nalaze oštećeni dovodi u opasnost život i tijelo oštećenih ali uprkos tome skrenuo je sa kolovoza na trotoar put oštećenih  koji su morali  da bi se zaštitili baciti se u stranu  dakle, optuženi D. je djelovao sa direktnim umišljajem  pa ga je sud i za ovo krivično djelo  oglasio krivim  i osudio po zakonu. Pri tom  sud je cijenio i navode optuženog D.M. da kritične večeri nije prijetio  oštećenom  M. N. niti  ga jurio sa pajserom u ruci  kao i da nije  sa svojim vozilom skretao na trotoar put oštećenog M. te da nigdje nije vidio te večeri oštećenog  S.  te da nezna da li je  pregazio biciklo oštećenog M. ali  je  sud mišljenja da su ovi navodi optuženog D. smišljeni u cilju izbjegavanja krivice i odgovornosti za počinjena krivična djela  pa ih  nije mogao prihvatiti ovo posebno imajući u vidu da su plastični dijelovi nadjeni u Ul.A. prilikom uvidjaja koji je radjen iste večeri kad se i desio dogadjaj upravo dijelovi sa vozila oštećenog marke "M." te da je to utvrdjeno mehanoskopskim uporedjivanjem a što je sud utvrdio kako iz iskaza svjedoka T. R. koji je i vršio to  mehanoskopsko uporedjivanje tako i iz  objektivnog  nalaza i mišljenja vještaka saobraćajne struke R.. Oštećeni su bili kategorični u svojim navodima  da je optuženi svojim vozilom  prešao preko bicikla oštećenog M. i oštetio felmu bicikla.Vještak saobraćajne struke R. je kazao da se na osnovu fotografije bicikla u fotoelaboratu nemože izjasniti o vrsti i stepenu oštećenja bicikla pošto  fotografijom nije prikazano oštećenje (oštećenja) niti su posebno snimljena  ni navedena  a svjedoci T. i G. koji su kao ovlašćeni policijski službenici bili na licu mjesta u Ul.A. su kazali da je biciklo fotografisano ali se ne mogu izjasniti o oštećenjima kao i da ako su postojala oštećenja bicikla fotografisana su. Obzirom na ove navode vještaka R. i svjedoka T. i G. sud nije  prihvatio iskaze oštećenih M. i S. da je optuženi kritične prilike kada je prešao preko bicikla oštećenog M. oštetio biciklo jer da je biciklo oštećeno ta oštećenja bi bila vidljiva na fotoelaboratu i bila konstatovana kao što su konstatovana i oštećenja na vozilu optuženog. Da je optuženi kritične prilike prešao preko bicikla oštećenog M. upućuju i navodi optuženog koji je kazao da se ne može sjetiti da li je kritične prilike udario u biciklo oštećenog M. ali da zna da je nešto puklo stim što optuženi navodi da je oštećeni M. svoje biciklo bacio pred njegovo auto medjutim, sud je mišljenja da i ovi navodi odbrane optuženog  a naime da je oštećeni M. bacio svoje biciklo pred njegovo auto koje je bilo u pokretu su  navodi dati  u cilju olakšanja svog položaja pred sudom pa ih sud nije ni prihvatio već je utvrdio činjenično stanje bliže opisano  izrekom ove presude.


                     Kako je dakle  sud utvrdio  u postupku da je optuženi  izvršio oba krivična djela  stavljena mu na teret  to ga je oglasio krivim  i osudio po zakonu a prilikom  odlučivanja o vrsti i visini kazne, sud je cijenio sve okolnosti koje utiču kako na vrstu tako i na  visinu kazne.  Optuženi je razveden, otac dvoje djece.Oštećeni M. ga je uznemiravao tražeći da vrati  dug bratu od tetke  oštećenog odnosno  bratu  oštećenog S. i ako  S. M. nije na to ovlastio  ni svoga brata A. ni svoga brata od tetke oštećenog M..Ove okolnosti sud je uzeo kao osobito olakšavajuće okolnosti  na strani optuženog  pa mu je  za krivično djelo  izazivanje opšte opasnosti iz čl.327 st.1 Kz ublažio kaznu  ispod zakonom predvidjenog minimuma i utvrdio mu kaznu zatvora u trajanju od 2 (dva) mjeseca dok mu je za krivično djelo ugrožavanje sigurnosti   iz čl.168 st.1 Kz  utvrdio minimalnu  kaznu zatvora u trajanju od 30 (trideset) dana i  primjenom čl.48 Kz  sud je optuženom D.M. izrekao jedinstvenu kaznu zatvora  u trajanju od 2(dva) mjeseca i 15 (petnest) dana smatrajući da će se jedino kaznom zatvora i u ovom vremenskom trajanju  obzirom na dosadašnju osudjivanost optuženog što je utvrdjeno iz izvoda iz KE postići svrha kažnjavanja  i dovoljno uticati  da više ne vrši krivična djela.


                    Shodno čl.226 i 229 ZKP-a  sud je  obavezao optuženog  da na ime troškova krivičnog postupka plati iznos od  88,00 € koji čini naknadu i nagradu za obavljeno vještačenje kao i da na ime paušala  plati  iznos od 50,00 € koji iznos je odmjeren obzirom na dužinu trajanja  i složenost krivičnog postupka  te imovno stanje  optuženog .


                     Shodno čl.239 ZKP-a  sud je  oštećene  M. N. i S. A.koji su postavili imovinsko pravni zahtjev i to oštećeni M. u iznosu od 7.000,00 € a oštećeni S. u  iznosu od 5.000,00 € uputio na parnicu jer u krivičnom postupku sud nije utvrdjivao visinu imovinsko pravnog zahtjeva.

OSNOVNI SUD U PLJEVLJIMA ,
Dana 08.05.2012.godine. 
Zapisničar,
S u d i j a, 
Zora Leković
Ljiljana Popović  
PRAVNA POUKA :
                            Protiv ove presude  dozvoljena je žalba u roku od 8.dana po
                            prijemu iste Višem sudu B. Polje, a preko ovog suda.  
DOSTAVITI:
1 x ODT Pljevlja
1 x Optuženom
1 x Braniocu optuženog 