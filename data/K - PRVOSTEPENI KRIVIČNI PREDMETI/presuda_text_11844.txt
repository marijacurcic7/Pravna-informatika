
K.br.269/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog B. G. iz P. koga brani advokat G. M. iz P. zbog krivičnog djela falsifikovanje isprave iz čl. 412. st.1. Krivičnog zakonika, po preciziranom optužnom predlogu ODT Pljevlja Kt.br.219/09 od 22.03.2010. godine, nakon održanog lgavnog i javnog pretresa u prisustvu zamjenika ODT Pljevlja Gačević Božidarke, okrivljenog i njegovog branioca, dana 16.02.2012. godine donio je i javno objavio

P R E S U D U 
        Okrivljeni **B. G.,** jmbg ... od oca M. i majke B. rodjena T. rodjen dana ... godine u selu K. opština P., živi u P., naselje K., oženjen, otac troje djece, pismen, završio   8 razreda osnovne škole, ne zaposlen, boravi u R. gdje ima privatnu firmu, jugosloven, maternji jezik jugoslovenski, razumije crnogrski jezik, lošeg imovnog stanja, ranije ne osudjivan

K r i v    j e 
        Što je:  
        tokom jula mjeseca 2008. godine u P. nabavio lažne isprave - izjave žiranta i admistrativne zabrane koje su potpisane sa A. N. i A. R. i iste ovjerio sa lažnim pečatom. štabiljem i potpisom odgovonog lica Rudnika uglja AD P., i ako A. R. nije radnik Rudnika uglja AD P. i tako lažne isprave upotrebio kao prave u "M. i. c." P., koja banka mu je odobrila na osnovu takve lažne dokumentacije i isplatila kredit u iznosu od 2.000,00 eura, oštetivši na taj način "M. i. c." DOO P. za naznačeni iznos,  
        čime je izvršio krivično djelo falsifikovanje isprave iz čl. 412. st.1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42. i 51. Krivičnog zakonika te članova 226. 229. ZKP CG

O S U D J U J E 
        Na kaznu zatvora u trajanju od 3 mjeseca (tri mjeseca) u koju kaznu mu se ima uračunati vrijeme provedeno u pritvoru počev od dana 16.11.2011. gdine pa do dana 16.02.2012. godine.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 37,50 eura, a na ime paušala iznos od 55,00 eura.  
        Troškove krivičnog postupka i paušal okrivljeni će platiti ovom sudu u roku 15 dana po pravnosnažnosti presude pdo prijetnjom prinudnog izvršenja.  
        Oštećeni "M. i. c." DOO P. radi ostvarivanja svog imovinsko-pravnog zahtjeva upućuje se na parnicu.

O b r a z l o ž e n j e 
        Osnovno državno tužilaštvo u Pljevljima preciziranim optužnim predlogom Kt.br.219/09 od 22.03.2010. godine optužilo je okrivljenog B. G. iz P. zbog krivičnog djela falsifikovanje isprave iz čl.412. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je precizirao optužni predlog, ostao pri istom i na kraju predložio da sud okrivljenog oglasi krivim i osudi po zakonu, pošto je na osnovu izvedenih dokaza utvrdjeno da je okrivljeni izvršio krivično djelo koje mu se stavlja na teret.  
        Okrivljeni B. G. u svoju odbranu na glavnom pretresu od dana 16.02.2012. godine je istakao da je on lično uzeo kredit kod "M. i. c." DOO P. i potpisao ugovor Kr.2008/959 lično, medjutim, ističe da je njemu Z. A. iz P. našao ove ljude koji su navodni žiranti i sredio mu papire, a on je bio naivan i povjerovao da su ti ljudi stvarno pristali da budu žiranti. Dalje ističe da nijednog od ovih žiranata ne poznaje niti A. N. ni A. R.a niti uopšte zna da li su oni potpisali izjave za žirante i administrativne zabrane niti zna da to oni nisu učinili. Još jedanput ponalja da je on lično taj kredit uzeo te da je on lično sa bankom potpisao taj ugovor. Napomenuo je da je ukupno uzeo 2.000,00 eura kredita te da je odmah po uzimanju ovog kredita mu Z. A. rekao da je on počeo da otplaćuje ovaj kredit pa mu je Z. pokazao nekoliko uplatnica i rekao mu da je uplatio 4 rate i pokazao mu uplatnice, ali okrivljeni nezna da li su to upravo uplatnice za ovaj kredit niti je siguran u to, mada je njemu Z. rekao da je uplatio 4 rate za ovaj kredit. Odmah nakon toga u novmebru mjesecu 2008. godine, a misli da je bio 14. novembar bio je pošao na put u S. pa ga je policija uhapsila po potjernici Interpola iz R. i sproveli su ga u R. u zatvor gdje je bio sve do 16. novembra 2011. godine kada je po potjernici Republike C. G. uhapšen na graničnom prelazu R.  gdje je sproveden u pritvor Zatvora  Bijelo Polje.  
        U završnoj riječi branilac okrivljenog je istakao da je okrivljeni nesmotreno prihvatio dokumentaciju koju mu je pribavilo drugo lice jer mu je to lice reklo da je validna dokumentacija i za to mu garantovalo, pa je na kraju predložio da sud okrivljenom ublaži kaznu te da svaka uslovna osuda prema okrivljenom može postići svrhu kažnjavanja. Okrivljeni je u cjelosti prihvatio odbranu svog branioca.  
        U dokaznom postupku sud je saslušao svjedoka A. R. iz P., pročitao iskaz svjedoka A. N. sa zapisnika predmeta istražnih radnji, pročitao iskaz punomoćnika MFI "M. i. c." A. Z., pročitao ugovor o kreditu Kr.br.2008/959 od 02.07.2008. godine, izvršio uvid u rješenje o dministrativnoj zabrani za žiranta A. R., izvršio uvid u rješenje o administrativnoj zabrani za žiranta A. N., izvršio uvid u izjavu žiranta na ime A. R. kao i u izjavu za žiranta A. N., pročitao nalaz i mišljenje Forenzičkog centra D. br. 244/09-13578 od 21.06l.2009. godine, pročitao dopis Rudnika uglja AD P. br. 01-2004/1 od 13.02.2009. godine, pročitao rješenje Ministarstva pravde Republike S. od 16.09.2009. godine, izvršio uvid u dopis MFI "M. i. c." i pročitao izvještaj iz KE za okrivljenog.

        Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima kao i na djelimičnom priznanju okrivljenog. Sud je samo djelimično prihvatio odbranu okrivljenog i sud nije povjerovao u odbranu okrivljenog dje okrivljeni ističe danije znao da su dokumenta - admistrativna zabrana i izjava za žiranta na ime žiranata A. N. i A. ramiza falsifikovana, jer je sud mišljenja da je to okrivljeni morao znati, pa je pristao da uzme kredit na takav način, a ističe da žirante nikada ranije nije ni vidio niti poznavao.  
        Svjedok  A. R. na glavnom pretresu je istakao kao i u predmetu istražnih radnji da okrivljenog ne poznaje i nikada okrivljenom nije bio žirant za kredit i tvrdi da nije potpisao rješenje o admistrativnoj zabrani za žiranta niti ovjeru za žiranta kod MFI "M. i. c." DOO P. Napomenuo je da se od 2005. godine nalazi na birou za zapošljavanje i prima mjesečninovčani iznos od 33,00 eura i nikome nebi ni mogao biti žirant niti bi htio. Posebno ističe da nikada nije bio zaposlen u Rudniku uglja AD P. Takodje napominje da se njegov otac zove A., a ne S. kako je to navedeno u dokumentaciji pomenute banke niti mu je isti broj mobilnog telefona kako je to napisano u dokumentaciji. Obzirom da okrivljenog nepoznaje on uopšte nezna odakle okrivljenom njegovi podaci i na osnovu čega je njega stavio za žiranta za kredit.  
        Svjedok A. N. u svom iskazu pred Istražnim sudijom je istakao da ne poznaje okrivljenog niti mu je kada bio žirant za kredit niti je svojeručno potpisao rješenje o admistrativnoj zabrani za žiranta niti izjavu žiranta, a na osnovu kojih je okrivljeni podigao kredit kod MFI "M. i. c." DOO P. Dodaje da je istina da je zaposlen u Rudnik uglja AD P., ali nikada nije ovjeravao ni izjavu žiranta ni rješenje o administrativnoj zabrani za žiranta u Rudniku uglja. Na kraju ističe da odgovorno tvrdi da nije bio žirant okrivljenom niti je potpisao dokumentaciju za kredic niti istu ovjeravao u Rudniku uglja P.  
        Sud je u cjelosti prihvatio iskaz ovih svjedoka smatrajući da su svjedoci objektivno svjedočili, a i sama činjenica da se iz nalaza i mišljenja Florenzičkog centra jasno vidi da su kod oba žiranta stavljeni na dokumentaciju lažni pečat i štambilj Rudnika uglja AD P. kao i potpis ovlašćenog lica što ukazuje na činjenici da su svjedoci objektivno svjedočili.  
        Uvidom u ugovor o kreditu Kr.br.2008/959 od 02.07.2008. godine se zaključuje da je taj uglovr lično potpisao okrivljeni jer je to i priznao na pretresu te da je na osnovu tog ugovora okrivljeni lično podigao iznos od 2.000,00 eura kredita. Uvidom u administrativne zabrane kao i izjave za žirante A. R. i A. N. se zaključuje da su ta dokuemnta ovjerena pečatom i štambilju AD Rudnika uglja P. kao i potpisom odgovornog lica.  
        Iz nalaza i mišljenja Forenzičkog centrar D. br. 244/09-13578 od 21.06.2009. godine se zaključuje da su i štambilj i pečat Rudnika uglja AD P. kao i potpis odgovornog lica falsifikovani i da nisu autentični. Sud je u cjelosti prihvatio nalaz i mišljenje tog centra smatrajući da su vještaci objektivno i stručno vještačili u skladu sa strukom i naukom.  
        Iz dopisa Rudnik uglja AD P. od 13.02.2009. godine se zaključuje da admistrativne zabrane i izjave za žirante nisu zavedene pod naznačenim brojevima u djelovodniku Rudnik uglja AD P .  
        Iz rješenja Ministarstva pravde Republike S. od 16.09.2009. godine se vidi da je dozvoljeno izdavanje Republici S. okrivljenog koji se nalazi u pritvoru Okružnog suda u U., a radi predaje pravosudnim organima R.  
        Iz izvještaja iz KE za okrivljenog br. 03-245/09-12203/2 od 11.12.2009. godine se zaključuje da okrivljeni ranije nije osudjivan.  
        Kod ovakvog činjeničnog stanja na osnovu svih izvedenih dokaza kao i na osnovu djelimičnog priznanja okrivljenog sud je utvrdio da je okrivljeni izvršio krivično djelo koje mu se

stavlja na teret tj. da je okrivljeni tokom jula mjeseca 2008. godine u P.
nabavio lažne javne isprave i to izjave žiranta i admistrativne zabrane na ime
A. N. i A. R., iste ovjerio lažnim pečatom, štambiljom i potpisom odgovornog
lica Rudnika uglja AD P. iako A. R. nikada nije radio u AD Rudnik uglja P., i
tako lažne javne isprave upotrebio kao prave u MFI "M. i.c." DOO P. koja banku
mu je na osnovu tako lažne dokumentacije odobrila kredit i isplatila iznos od
2.000,00 eura. Dakle, u radnjma okrivljenog stiču se svi bitni elementi bića
krivičnog djela falsifikovanje isprave iz čl.412. st.1. Krivičnog zakonika.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je jedino u konkretnom slučaju radi krivično - pravne zašitite  prema okrivljenom neophodno izreći kaznu zatvora što je sud učinio iz izrekao mu kaznu zatvora u trajanju od 3 mjeseca u koju mu je shodno članu 51. Krivičnog zakonika uračunao vrijeme provedeno u pritvoru počev od 16.11.2011. godine pa do 16.02.2012. godine. Pri tome sud mje mišljenja da je izrečena krivična sankcija okrivljenom adekvatna i primjerena stepenu društvene opasnosti konkretno učinjenog djela, samog učinioca kao i nastalim posledicama te da će se istom kaznom prema okrivljenom u cjelosti ostvariti svrha kažnjavanja predvidjena u članu 32. Krivičnog zakonika. Na kraju sud je mišljenja da izrečena krivična sankcija okrivljenom predstavlja onu mjeru koja je neophodna da bi se prema njemu ostvarila svrha kažnjavanja. Kao otežavajuće okolnosti sud je okrivljenom uzeo u obzir činjenicu da okrivljeni nije priznao izvršenje krivičnog djela te da se oštećena MFI "M. i. c." pridružila krivičnom gonjenju protiv okrivljenog i istakla imovinsko-pravni zahtjev.
            Sud je oštećenu MFI "M. i. c." uputio na parnicu radi ostvarivanja imovinsko-pravno zahtjeva iz razloga što okrivljeni tvrdi da su uplaćene 4 rate po osnovu tog kredita te da ima priznanice za to dok zastupnik oštećenog koji nije pristupio na glavni pretres tvrdi da okrivljeni nije platio nijednu ratu kredita, pa je sud mišljenja da se ta dilema jedino može otkloniti u parnici.
            Shodno članu 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 37,50 eura, a isti iznos predstavlja naknadu i nagradu braniocu za odbranu po službenoj dužnosti okrivljenog na pretresu od dana 22.11.2010. godine, a iznos paušala od 55,00 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 16.02.2012. godine
Zapisničar,
S u d i j a,
Djondović Milenka
Branko Pejović  
PRAVNA POUKA : Protiv ove presude dozvoljena je žalba u roku od 8 dana po
prijemu iste
                                 Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
1x braniocu okrivljenog
6x u predmet  