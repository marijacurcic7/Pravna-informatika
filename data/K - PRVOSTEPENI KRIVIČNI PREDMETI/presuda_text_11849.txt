
K.br.192/11  
U IME CRNE GORE 
        Osnovni sud u Pljevljima kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog T. D. iz sela B.a opština P. zbog krivičnog djela uništenje i oštećenje tudje stvari iz čl. 253. st.1. Krivičnog zakonika, po privatnoj tužbi privatnog tužioca T. M. iz sela B. opština P., od dana 10.10.2011. godine, nakon održanog glavnog i javnog pretresa u prisustvu privatnog tužioca i okrivljenog dana 14.12.2011. godine, donio je i javno objavio

P R E S U D U 
        Okrivljeni **T. D.** , JMBG  ... od oca D. i majke Z. rodjena P., rodjen .... godine u P., živi u selu B. opština P.,  RTV mehaničar, bez zaposlenja, oženjen, otac dvoje djece, vojsku služio u P. 1975/76. godine, lošeg imovnog stanja, živi od poljoprivrede, ranije osudjivan deset puta za razna krivična djela.

K r i v     j e 
        Što je:  
        dana 11.07.2011. godine oko 07,40 časova u selu B. opština P., uništio i oštetio ogradu vlasništvo privatnog tužioca koja je izgradjena od drvenih kolaca i dva reda čelične sajle dužine 4,80m+14,70 m, dakle ukupne dužine 19,50 m na način što je polomio jedan klekov kolac na ogradi, a 10 kolaca povadio - izvalio zajedno sa žicom, a sporna ograda se nalazi na kat.parceli br. 836 upisana kao dvorište u površini od 500 m2, livada V kl. površine 5945 m2, porodična stambena zgrada površine 16 m2 i pomoćna zgrada površine 44 m2 sve upisano u listu nepokretnosti br. 162 KO B. na ime T. D. D. - svojina 1/1, pa je na taj način oštetio privatnog tužioca T. M. iz sela B. opština P. za iznos od 35,00 eura,  
        čime je izvršio krivično djelo  uništenje i oštećenje tudje stvari iz čl. 253. st.1. Krivičnog zakonika,  
        pa ga sud na osnovu već citgiranog zakonskog propisa, a primjenom članova 4, 5, 13, 15, 32, 33, 39. i 42. Krivičnog zakonika te članova 226. i 229. ZKP CG

O S U D J U J E 
        Na novčanu kaznu u iznosu od 400,00 eura (četiristotine eura) koju će okrivljeni platiti ovom sudu u roku od 6 mjeseci po pravnosnažnosti presude u pest jednakih mjesečnih rata.  
        Ako okrivljeni u odredjenom roku ne plati novčanu kaznu sud će istu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 132,00 eura, a na ime paušala iznos od 27,50 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.  
        Privatni tužilac T. M. radi ostvarivanja naknade štete upućuje se na parnicu kod ovog suda.

O b r a z l o ž e n j e 
        Privatni tužilac T. M. iz sela B. opština P., privatnom tužbom od dana 10.10.2011. godine optužioje okrivljenog T. D. iz sela B. opština P. zbog krivičnog djela uništenje i oštećenje tudje stvari iz čl.253. st.1. Krivičnog zakonika naovdeći da je okrivljeni izvršio krivično djelo kako je to bliže opisano u izreci ove presude.  
        U završnoj riječi privatni tužilac je u cjelosti ostao pri podnijetoj privatnoj tužbi i predložiod a sud okrivljenog oglasi krivim i osudi po zakonu.  
        Okrivljeni T. D. iz sela B. opština P. u svoju odbranu od dana 17.11.2011. godine je istakao da živi u selu B. te da je njemu privatni tužilac brat  od strica, te da već duži niz godina nisu u dobrim odnosima jer njemu privatni tužilac na sve načine želi da ga optuži pa izmišlja razne prijave protiv njega. Dalje ističe da nije tačno da je on njemu lomio ogradu već on lomi ogradu okrivljenom i često lomi svoju ogradu da bi ispalo da mu je on polomio. Konkretno ističe da nije tačno da je on kritičnog dana njemu polomio ogradu jer to nije uradio, a sigurno ne može ni jedan svjedok potvrditi da je to tačno. Takodje, privatni tužilac nagovara i mještane njihovog sela da ga šikaniraju, da mu lome stvari i da ga progone. Dalje ističe da uopšte ne zna da li je njegova ograda na kom mjestu polomljena, ali ističe da je vidio da mu je iza stare kuće dijelom ograda polomljena, a on nezna koje to uradio, a najvjerovatnije da je to uradio sam privatni tužilac jer se više puta dešavalo da sam polomi stvari pa onda okrivi njega za to.  
        U završnoj riječi je istakao da se ne osjeća krivim, da ne priznaje krivicu pa traži od suda da ga oslobodi od krivične odgovornosti.  
        U dokaznom postupku sud je saslušao privatnog tužioca u svojstvu svjedoka, izvršio uvidjaj lica mjesta, saslušao vještake i to vještaka geometra K. D. i vještaka Gradjevinske struke Š. D., izvršio uvid u skicu lica mjesta, sačinjenu od strane vještaka geometra K. D., pročitao službenu zabilješku UP PJ P. br. 02-224/1-9677od 12.07.2011. godine, izvršio uvid u fotoelaborat br. 334/2011 od 11.07.2011. godine i pročitao izvještaj iz KE za okrivljenog izdat od strane UP PJ P .  
        Nakon provedenog dokaznog postupka i nakon ocjene svkuh izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni T. D. iz sela B. opština P. izvršio krivično djelokoje mu je privatnom tužbom privatnog tužioca T. M. stavljeno na teret, a na način mjesto i vrijeme kako je to bliže opisano u izreci ove presude.

Ovakvu svoju odluku sud je zasnovao na činjenicama koje slijede iz dokaza
izvedenih na glavnom pretresu.
            Naime, privatni tužilac T. M. je na glavnom pretresu istakao da se dana 11.07.2011. godine nalazio u svojoj kući u selu B. i negdje oko 07,40 časova izašao je iz kuće i vidio okrivljenog kako lomi njegovu ogradu - njegovo kolje od ograde, a ograda je udaljena od kuće privatnog tužioca nekih 20 m. Ograda se nalazila uz njegovu staru kuću i uz njegovo imanje. Kolje je lomio rukama, a ono što nije mogao da polomi isto je povadio i bacio u njegovu livadu. Odlučio je da se ništa ne raspravlja sa okrivljenim već da slučaj prijavi policiji pa je i otišao u policiju i prijavio slučaj. Policija je izašla na lice mjesta fotografisali su lice mjesta, sačinili fotoelaborat i zapisnik. Napominje da je do sada imao više nesporazuma, tako da ga je okrivljeni na razne načine sačekivao, pratio prijetio više puta, činio mu štetu i više puta su zbog tih slučajeva bili na sudu, a takodje više puta ga je i prijavljivao policiji. Tada kada je policija došla na lice mjesta i kada je vršila uvidjaj tražili su okrivljenog da obave sa njim informativni razgovor, medjutim on se bio zaključao u kuću i nisu uspjeli da sa njim obave razgovor, medjutim kada je policija pošla da ide on je tada izletio iz kuće i pobjegao put šume, tako da polcija nije sa njim mogla obaviti razgovor. Dalje ističe da nezna da li je kasnije policija pozivala okrivljenog radi davanja izjave. Dalje ističe da ogradu nije obnovio koju mu je okrivljeni polomio već stoji na licu mjesta kako jeto i učinio. Dalje ističe da su svi žitelji sela vidjeli da je ova ograda polomljena, a vide i sada, a privatni tužilac ističe da nema nijednog svjedoka koji bi potvrdio da bi vidio kako okrivljeni lomi ogradu jer se svi plaše okrivljenog i znaju da su okrivljeni i privatni tužilac dugi niz godina u nesporazumu i u negovoru, pa iz rodbinskih odnosa medju njima dvojicom niko treći neće da se miješa. Predlaže da sud izadje na licu mjesta da izvrši uvidjaj, ali ističe da nema novca da plati izlazak suda na lice mjesta, ali ističe da mora imati zaštitu od suda pa predlaže da sud iz budžetskih sredstava snosi troškove izlaska na lice mjesta.
            Sud je u cjelosti privhatio iskaz privatnog tužioca kao svjedoka smatrajući da je privatni tužilac objektivno svjedočio.
            Uvidjajem na licu mjesta sud je konstatovao da su primjetni ostaci ograde na licu mjesta ista se nalazila sa zapdne strane stare kuće vlasništvo okrivljenog i privatnog tužioca. Sud na licu mjesta primjećuje da je ograda sagradjena od drvenog kolja i dva reda čelične sajle. Dio ograde u dužini od 4,80 m od ćoška kuće ide prema zapadu u pomenutoj dužini, a zatim ide u pravcu sjevera u dužini od 14,70 m što znači da je ograda ukupne dužine 19,50 m. Sud konstatuje da je sporna ograda sagradjena od ukupno 11 drvenih kolaca od kojih su 8 bjelorastovi a 3 kolca su klekova. Deset kolaca je izvadjeno iz zemlje i položeno zajedno sa sajlom u parcelu prema staroj kući, a jedan klekov kolac je zalomljen čiji je jedan dio ostao u zemlji, a drugi dio je oboren na zemlju. Prečnik bjelorastovih kolaca (ukupno 8) iznosi 8 cm, dok je prečnik klekovih kolaca (ukupno 3) prečnika 4 cm. Dužina svih kolaca je oko 1,5 m. Na licu mjesta su vidne u većem dijelu rupe od povadjenih kolaca, a na kolcima se i dalje nalazi čelična sajla koja nije pokidana niti zamršena. Po kazivanju privatnog tužioca spornu ogradu je on postavio najprije unazad 3-4 godine, a zatim je u medjuvremenu istu popravljao. Sud je takodje konstatovao da je svo kolje starijeg datuma i da je dugo godina korišćeno tako da ima većina kolaca koja su praktično ne upotrebljiva, jer su na pojedinim mjestima istrulili zbog starosti. Na licu mjesta medju strankama nije sporno da je spornu ogoradu postavio privatni tužilac te da se radi o njegovoj ogradi. Takodje medju strankama nije sporno da se radi o ukupno 11 kolaca od kojih su 3 klekova i 8 bjelorastovih i nije sporno da su dimenzije kolaca onakve kako je sud napisao u zapisniku. Takodje, nije sporno da čelična sajla nije pokidana niti zamršena, te da ista postoji na licu mjest prikovana za kolje. Jedan klekov kolac je samo polomljen dok sve ostalo je izvadjeno iz zemlje i u neposrednoj blizini oboreno prema staroj kući.
            Sud je na osnovu uvidjaja na licu mjesta utvrdio da je sporna ograda u ukupnoj dužini od 19,50 m sagradjena od drvenog kolja i to 8 bjelorastovih kolaca i 3 klekova koca i dva reda deblje
čelične sajle. Na licu mjeta vidno je da je samo jedan klekov kolac prelomljen
dok su svi ostali kolci samo izvadjeni iz zemlje i ograda je ukompletu oborena
prema staroj kući.
            Vještak geometar K. D. je u svom pismenom nalazu imišljenju kao i riječi na glavnom pretresu istakao da je u prisustvu suda i stranaka bio na licu mjesta gdje je premjerio spornu ogradu te da je utvrdio katastarske podatke za parcelu gdje se ograda nalazila. Dalje vještak ističe da je ograda bila postavljena od ćoška porodične stambene zgrade (kat. parcela br. 835) u pravcu zapada u dužini od 4,80 m, a zatim se lomila - skretala u pravcu sjevera u dužini od 14,70 m, pružajući se čitavom dužinom kroz kat. parcelu br. 836 i ostaci pomenute ograde se nalaze na toj parceli. Katastarska parcela br. 835 na kojoj se nalazi porodična stambena zgrada površine 16 m2 upisana je u LN br. 167 KO B. na ime privatnog tužioca T. M. svojina 1/1. Katastarska parcela br. 836 (prekokoje se pružala sporna ograda) upisana je kao dvorište površien 500 m2, livada V kl. površine 5945 m2, porodična stambena zgrada površine 16 m2 i pomoćna zgrada 44 m2 u LN br. 162 KO B. na ime okrivljenog T. D. svojina 1/1.
            Sud je u cjelosti prihvatio stručni nalaz i mišljenje ovog vještaka smatajući da je vještak veoma objektivno i stručno vještačio.
            Vještak gradjevinske struke Š. D. je istakao na galvnom pretresu da je po naredbi suda iz spisa predmeta vidio o čemu se radi i o kakvoj šteti, a sud mu je dao zadatak da izračuna vrijednost porušene ograde pa ističe sledeće:
            u spisima predmeta jasno je opisano o kakvoj se ogradi radi, o kakvim elemntima te ograde, o starosti ograde i o obimu pričinjene štete. Jasnoje da se radi o ogradi od kolja sa dva reda žice (sajle) i ograda je porušena na način što je kolje povadjeno osim jednog kolca koji je polomljen. Takodje u opisu stoji da je kolje od bijelog hrasta (8 kolaca) i od klekovine (3 kolca). Polomljen je jedan kolac od klekovine.
            Vještak ističe da smatra da se ograda može povratiti u prvobitno stanje uz nabavku nedostajućeg jednog kolca zašto je potrebno angažovati ne kvalifikovanog radnika i njegov prevoz do lica mjeta od P. Uključujući u sve ovo smatra da je vrijednost radova da bi se ograda povratila u stanje slično prvobitnom zaključujući i prevoz od P. ukupno 35,00 eura, uključujući i taj jedan kolac koji treba nabaviti.
            Sud je takodje u cjelosti prihvatio stručninalaz i mišljenje vještaka gradjevinske struke Š. D.
            Iz skice lica mjesta sud je zaključio da je vještak geometar K. D. na skici lica mjesta definisao pravac pružanja ograde, njenu dužinu kao i položaj, a posebno je utvrdio vlasništvo parcele na kojoj se sporna ograda nalazi.
            Iz službene zabilješke UP PJ P. br. 02-224/1-9677/1 od 12.07.2011. godine se zaključuje da je dana 11.07.2011. godine u 09,10 časova privatni tužilac prijavio okrivljenog da mu je polomio ogradu u jutarnjim časovima te da ga je on lično vidio, ali nije htio sa njim da ima ikakvog kontakta već je odlučio da slučaj prijavi policiji. Dalje se ističe da je OSL P. M. zajedno sa krim. tehničarom T. R. izašao na lice mjesta izvršio uvidjaj sačinio službenu zabilješku, a krim. tehničar je fotoaparatom snimio lice mjesta, a kasnije sačinio fotoelaborat. Iz fotoelaborata se vide ostaci ograde kolje i sajla kao i širi izgled lica mjesta sa starom kućom.
            Iz izvještaja iz KE za okrivljengo sud je zaključio da je okrivljeni T. D. ranije osudjivan 10 puta za razna krivična djela, od toga 4 puta na kaznu zatvora kao i na novčane kazne i uslovne osude, a poslednji put okrivljeni je osudjen krajem 2010. godine gdje mu je izrečena novčana kazna.
            Kod ovakvog činjeničnog stanja na osnovu svih izvedenih dokaza sud je utvrdio da je okrivljeni T. D. izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude.
            Naime, odbranu okrivljenog sud je samo djelimično prihvatio i to u dijelu u kojem okrivljeni priznaje da je sporna ograda vlasništvo privatnog tužioca te da je vidio da je ista
 polomljena, a u djelu u kojem kaže da on to nije uradio sud je njegovu
odbranu odbacio. Sud je na osnovu iskaza privatnog tužioca koju je prihvatio u
cjelosti utvrdio da je upravo orkivljeni tu ogradu porušio jer ga je privatni
tužilac u toj radnji zatekao i odmah nakon toga otišao u P. i prijavio ga
policiji. Sud takodje smatra da niko drugi iz sela nije imao interesa da to
uradi jer je poznata svima činjenica u selu da privatni tužilac i okrivljeni
već duži niz godina imaju stalne razmirice i da se stalno nalaze na sudu i da
su u stalnoj svadji. Dakle, sud je apsolutno siguran da je upravo osoba koja
je izvršila ovo krivično djelo okrivljeni. Na to ukazuje i izvod iz KE za
okrivljenog koji je do sada 10 puta pravnosnažno osudjivan, a početkom 2010.
godine za isto ovo krivično djelo. Nadalje, sud je uz pomoć vještaka
gradjevinske struke utvrdio da je za popravku sporne ograde potrebno platiti
35,00 eura, a u tom smislu vještak je mislio na prevoz jednog NK radnika od P.
do sela B., nabavku jednog klekovog kolca kao i postavljanje ponovo svih
kolaca koji su izvadjeni iz zemlje kao i zatezanje žice - sajle.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je sud mišljenja da nije neophodno radi krivično-pravne zaštite protiv okrivljenog izricati drugu vrstu krivične sankcije osim novčane kazne jer je sud mišljenja da će se upravo sa nočanom kaznom prema okrivljenom u potpunosti ostvariti svrha kažnjavanja predvidjena u čl. 32. Krivičnog zakonika te da je ista kazna prema okrivljenom adekvatna i primjerena stepenu društvene opasnosti, konkretno učinjenog djela, samog učinioca kao i nastalim posledicama.
            U smislu čl. 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 132,00 eura, a isti iznos predstavlja naknadu inagradu vještaku geometru za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLEJVLJIMA
dana 14.12.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od  8 dana po
prijemu
                                 iste Višem sudu u Bijelom Polju, a preko ovog suda.  
DOSTAVLJENO:
1x privatnom tužiocu
1x okrivljenom
4x u predmet  