


                                                           K.br.55/12 
U IME CRNE GORE 
      **OSNOVNI SUD U KOLAŠINU** , kao prvostepeni krivični po sudiji Mirjani Čepić, kao sudiji pojedincu uz učešće zapisničara Vrhovac Nade, u krivičnom predmetu protiv optuženog Š. N. iz Kolašina, zbog krivičnog djela ugrožavanje sigurnosti iz čl.168 st.2 u vezi st.1 Krivičnog zakonika CG , a postupajući po optužnom predlogu ODT iz Kolašina Kt.br.20/12 od 14.05.2012.godine, nakon održanog glavnog i javnog pretresa , u prisustvu zastupnika optužnog akta zamjenika ODT Šćepanović Maje i optuženog Š. N., dana 21.06.2012.godine donio je i javno objavio  -

PRESUDU 
OPTUŽENI: 
Š. N. JMBG ..., od oca M. i majke R., rođene M., rođen ....godine u P., sa
prebivalištem u K.- naselje B. V.,   državljanin Crne Gore, Crnogorac, govori
srpskim jezikom, razumije crnogorski, nezaposlen, neoženjen, završio osnovnu
školu,  lošeg imovnog stanja, neosuđivan.  
Kriv je 
Zato što je: 
Dana 30.12.2011 godine, u naselju B. V. u Kolašinu, ugrozio sigurnost više
lica, prijetnjom da će napasti na njihov život i tijelo, na način što je  dok
su se oštećeni Č. S., Č. D.a, Č. B. i L. K.  nalazili u svojoj kući, došao do
iste kuće, gađao drvetom i nožem u pravcu kuće, pri tom upućujući riječi
prijetnje "sve ću vas pobiti i poklati", ugrozivši tako sigurnost oštećenima
-čime je izvršio krivično djelo ugrožavanje sigurnosti iz čl.168 st.2 u vezi st.1 Krivičnog zakonika  
      Pa sud okrivljenom na osnovu čl.2,4 st 2 ,32, 52, 53, 54 Krivičnog zakonika i čl.229 i 374 ZKP-a   I z r i č e,-

USLOVNU OSUDU 
      Kojom okrivljenom utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.


      Obavezuje se okrivljeni na plaćanje sudskog paušala u iznosu od 50,00€ koje će uplatiti na žiro račun Osnovnog suda Kolašin br. 832-196-94, a u roku od 15 dana od dana pravosnažnosti ove presude pod prijetnjom prinudnog izvršenja.

                                  **O b r a z l o ž e nj e**

      ODT iz Kolašina je svojim optužnim predlogom Kt.br.20/12 od  14.05.2012. godine stavio na teret okrivljenom Š. N. iz K. da je počinio krivično djelo ugrožavanje sigurnosti iz čl. 168 st.2 u vezi st.1 Krivičnog zakonika, na način mjesto i vrijeme činjenično i pravno opisano izrekom ove presude. Pri podnijetom optužnom predlogu zamjenik ODT – Kolašin Maja Šćepanović ostala je do okončanja glavnog pretresa i u završnoj riječi predložila da sud okrivljenog oglasi krivim i osudi po zakonu.  
      Okrivljeni Š. N. u svojoj odbrani datoj na glavnom pretresu održanom dana 21.06.2012. godine priznao je izvršenje krivičnog djela stavljenog mu na teret i prihvatio krivicu za isto , izražavajući kajanje zbog toga  što je učinio i dajući obećanje da ovakva ili slična krivična djela neće ponoviti. Naveo je da ostaje pri odbrani datoj pred ODT -om dana 04.05.2012 godine u kojoj je takođe naveo da priznaje navode iz optužnog predloga i pojasnio da je dana 30.12.2011godine ispred porodične kuće Č. B. koja je locirana u naselju B. V. u K. vrijeđao Č. S., Č. D., Č. B. i L. K., kojom prilikom im je upućivao riječi "kurve, drolje" , a zatim da je ugrozio njihovu bezbjednost, na način što im je prijetio da će ih "pobiti i poklati" gađajući u njihovom pravcu drvenim cjepanicama i nožem dužine sječiva oko 15cm. Istakao je da je sve ovo radio pod dejstvom alkohola, a da su povod za takvo njegovo ponašanje porodični odnosi, jer su u pitanju njegova tetka, tetak i sestra od tetke. U svojoj završnoj riječi je izjavio da ostaje pri priznanju datom tokom postupka i još jednom izrazio kajanje zbog djela koje je počinio, a naročito imajući u vidu rodbinske odnose sa oštećenima.   
      Obzirom na činjenicu da je okrivljeni u potpunosti priznao izvršenje krivičnog djela koje mu se stavlja na teret, a kako nije bilo razloga da se posumnja u istinitost njegovog iskaza – priznanja , a obzirom da su stranke u postupku dale saglasnost da se ne izvode predloženi dokazi to je sud shodno čl. 340- ZKP-a  donio rešenje da se ne izvode svi dokazi koji su optužnim aktom predloženi od strane ODT-a već samo oni od kojih zavisi vrsta i mjera krivične sankcije za krivično djelo koje je u pitanju. Tako je sud u dokaznom postupku saslušao oštećene Č. S., Č. D., Č. B. i L. K., te izvršio uvid u izvod iz KE izdat na ime okrivljenog od strane Uprave policije PJ P. br. 29/245/12-15111/2-2518 od 12.06.2012. godine.  
      Oštećena Č.D. u svom iskazu datom na glavnom pretresu navela je da se ne pridružuje krivičnom gonjenju prema okrivljenom, niti  ističe imovinsko pravni zahtjev.  
      Oštećena L. K. u svom iskazu datom na glavnom pretresu navela je da se ne pridružuje krivičnom gonjenju prema okrivljenom, niti  ističe imovinsko pravni zahtjev.  
      Oštećeni Č. B. u svom iskazu datom na glavnom pretresu naveo je da se ne pridružuje krivičnom gonjenju prema okrivljenom, niti  ističe imovinsko pravni zahtjev.  
      Oštećena Č. S. u svom iskazu datom na glavnom pretresu navela je da se ne pridružuje krivičnom gonjenju prema okrivljenom, niti  ističe imovinsko pravni zahtjev.  
      Iz izvoda iz KE izdatog na ime okrivljenog Š. N. od strane Uprave policije PJ P., utvrđuje se da isti do sada nije osuđivan.  
      Na osnovu naprijed navedenog sud je uvjerenja da je Š. N. dana 30.12.2011 godine, u naselju B. V. u K., ugrozio sigurnost više lica, prijetnjom da će napasti na njihov život i tijelo, na način što je  dok su se oštećeni Č. S., Č.D., Č.B. i L. K.  nalazili u svojoj kući, došao do iste kuće, gađao drvetom i nožem u pravcu kuće, pri tom upućujući riječi prijetnje "sve ću vas pobiti i poklati", ugrozivši tako sigurnost oštećenima, čime je izvršio krivično djelo ugrožavanje sigurnosti iz čl.168 st.2 u vezi st.1 Krivičnog zakonika,te da je na opisani način postupao sa umišljajem  jer je bio svjestan da preduzimanjem radnji gađanjem drvetom i nožem u pravcu kuće oštećenih i upućivanjem prijetnji oštećnima ugrožava njihovu sigurnost, ostvarujući na taj način  sve elemente bića krivičnog djela stavljenog mu na teret. Ovakav zaključak sud temelji na priznanju okrivljenog koji je u potpunoj saglasnosti sa navodima iz optužnog predloga, dok nije bilo razloga da se posumnja u istinitost njegovog priznanja.  
      Odlučujući o krivičnoj sankciji sud je cijenio sve okolnosti koje utiču na njeno pravilno odmjeravanje, a odnose se na okrivljenog i krivično djelo stavljeno mu na teret, pa je na strani okrivljenog od olakšavajućih okolnosti cijenio činjenicu da je isti priznao izvršenje krivičnog djela stavljenog mu na teret, činjenicu da se radi o mladom čovjeku kao i njegovu dosadašnju neosuđivanost. Dok otežavajućih okolnosti na strani okrivljenog nije bilo.  
      Na osnovu prednjeg, a obzirom da je za ovo krivično djelo predvidjena kazna zatvora  od tri mjeseca do tri godine, sud je  okrivljenom utvrdio kaznu zatvora u trajanju od tri mjeseca i istu istovremeno uslovio na period od jedne godine, jer  je mišljenja da se i prijetnjom  kaznom može dovoljno uticati na okrivljenog da ubuduće ne vrši krivična djela, te da je period od jedne godine dovoljno dug za provjeru okrivljenog i da je ovakva krivična sankcija adekvatna za postizanje svrhe kako specijalne tako i generalne prevencije predvidjenih čl. 32 Krivičnog zakonika.    
      Shodno čl.229 u vezi čl.226 ZKP-a okrivljeni je obavezan na plaćanje sudskog paušala u iznosu od 50,00 € , koji iznos je srazmjeran dužini trajanja postupka i imovinskim prilikama okrivljenog.

      Na osnovu naprijed navedenog a primjenom citiranih zakonskih odredbi odlučeno je kao u izreci presude shodno čl. 374 ZKP-a.

OSNOVNI SUD KOLAŠIN
Dana 21.06.2012 godine 
Zapisničar
S U D I J A
Vrhovac Nada    s.r.
Mirjana Čepić s.r. 
  PRAVNA POUKA: protiv ove presude može se izjaviti žalba Višem sudu u
Bijelom Polju u roku od 8 dana od dana prijema iste a preko ovog suda. 