

Posl.br.K. 110/11  
U IME CRNE GORE !  
OSNOVNI SUD U HERCEG NOVOM, po Predsjedniku suda Dabetić Zorici, kao sudiji
pojedincu, uz učestvovanje zapisničara Bosanac Vjere, u krivičnom predmetu
protiv okrivljenog K.M., zbog krivičnog djela iz čl.220. st.1. KZ CG, povodom
optužnog predloga ODT H.Novi Kt.br. 318/2010 i Kt.br.105/2011 od 27.05.2011.
godine, nakon održanog usmenog i javnog glavnog pretresa, u prisustvu
zamjenika ODT H.Novi Pavlović Nade, okrivljenog i oštećene K.S., dana
10.10.2011. godine,  donio je i javno objavio  
    P R E S U D U

OKRIVLJENI: K.M, od oca D. i majke I. rođene V., rođen ... godine u C., stalno
nastanjen u HN., , državljanin CG, rastavljen, otac dvoje djece, sa završenom
SSS, zaposlen u obućarskoj radnji D., lošeg imovnog stanja,  neosuđivan,
protiv kojeg se ne vodi drugi krivični postupak.  
K r i v   j e:  
Što je:  
- u periodu od 24.12.2010. godine do 20.04.2011. godine u HN. u više navrata,
primjenom grubog nasilja narušio tjelesni i duševni integritet člana svoje
porodice, supruge K.S., koja se sa djecom odselila iz porodične kuće, tako što
je, u više navrata oštećenu presretao kada odlazi ili dolazi sa posla
upućujući joj prijetnje i uvrede u smislu, "kurvo, droljo, jebalo te pola I.,
živim za dan da sahraniš brata, sve ću vas pobiti", dok je dana 24.12.2010.
godine u  pijanom stanju sačekao oštećenu u blizini njenog radnog mjesta,
zahtjevajući da se sa djecom vrati kući, pa kada je ona odbila da to učini
objema rukama je stisnuo u predjelu ramena upućujući joj prijetnje da će svi
završiti na groblju i da će napraviti haos ako se ne vrate kući, a nakon toga
10.01.2011. godine došao ispred ulaznih vrata oštećene kada je takođe u
alkoholisanom stanju dugo i uporno lupao zahtjevajući da mu oštećena i
maloljetna kćerka D. otvore vrata, odbijajući da ih ostavi na miru do dolaska
policije, da bi dana 20.04.2011. godine, nakon što je okončan prekršajni
postupak vođen protiv njega a po prijavi oštećene, napao brata oštećene kao i
oštećenu, vukući je za majicu i pokušavajući da je nasilno izvuče iz autobusa,
pri čemu je oštećena zadobila lake tjelesne povrede".  
- čime je počinio krivično djelo nasilje u porodici ili u porodičnoj
zajednici iz čl.220 st.1. KZ, pa mu sud primjenom istog zakonskog propisa, te
odredaba iz čl.32, 36, 42, 52, 53 i 54 KZ,  izriče  
USLOVNU OSUDU  
    kojom mu utvrdjuje kaznu zatvora u trajanju od 6 (šest) mjeseci, s tim da se ista neće izvršiti ukoliko okrivljeni za vrijeme od 2 (dvije) godine ne počini novo krivično djelo.

Na osnovu čl.66., 67 i 72. st.1. i 4. KZ, okrivljenom K.M. izriče se mjera
bezbjednosti - obaveznog liječenja alkoholičara, koja će se izvršavati na
slobodi i ne može trajati duže od dvije godine.  
    Na osnovu čl.229.st.4. ZKP-a okrivljeni se oslobađa dužnosti naknade troškova krivičnog postupka, pa isti padaju na teret budžetskih sredstava suda.

O b r a z l o ž e nj e :  
Obrazloženje je izostalo na osnovu čl.458.st.7. ZKP-a, jer su se stranke
odrekle prava na žalbu i niko od njih nije zahtijevao dostavu presude.  
OSNOVNI SUD U HERCEG NOVOM
Dana, 10.10.2011.godine  
Zapisničar:
S u d i j a:
Bosanac Vjera
Dabetić Zorica  
DNA:
- ODT H.Novi
- u spise  