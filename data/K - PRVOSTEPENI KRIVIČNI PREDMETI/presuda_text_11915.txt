posl.br.K 212/12
U I M E CRNE GORE
OSNOVNI SUD U CETINJU, kao prvostepeni krivični, po sudiji Ćupić Mariji, kao
sudiji pojedincu, uz sudjelovanje sudskog namještenika Martinović Aleksandre,
kao zapisničara, u krivičnom predmetu okr. M. D. iz Bara, zbog krivičnog djela
ugrožavanje sigurnosti iz čl. 168. st.1. Krivičnog zakonika, po Optužnom
predlogu ODT-a u Cetinju Kt.br.29/12 od 19.04.2012.godine, nakon održanog
glavnog i javnog pretresa dana 10.12.2012. godine, u prisustvu zamjenika
Osnovnog državnog tužioca R. S. okrivljenog M. D. sa braniocem P. G. adv. iz
Bara, ošt. L. A.l donio je , a dana 11.12.2012.godine javno objavio
P R E S U D U
Okr. M. D. jmbg: ....... od oca D. i majke J. rodjene V. rodjen ...... godine
u Cetinju, sa prebivalištem u Baru ,nas ..... državljanin Crne Gore, po
zanimanju trgovac, oženjen, otac jednog mldb. djeteta, pismen sa završenom
Srednjom školom, lošeg imovnog stanja, neosuđivan
Na osnovu čl. 373. tačka 2. ZKP-a se
OSLOBADJA OD OPTUŽBE
Da je:
Dana 19.februara 2012.godine, u 19,15 časova, u Cetinju, prijetnjom da će
napasti na život i tijelo ošt. L. A. iz Cetinja, ugrozio njegovu sigurnost, na
način što je , nakon kraće prepirke izmedju ošt. L. A. i Lj. M. sa svog
mobilnog telefona SIM kartice br. 067 ..... pozvao oštećenog na njegov mobilni
telefon SIM kartice br.069/..... i tom prilikom mu uputio prijetnju sadržine
"Što ti sereš, kad te vidim na uslicu glavu ću ti slomiti, jebaću ti oca kad
dodjem u Cetinje, iseliću tebe i M. M. iz Cetinja",
- čime bi izvršio krivično djelo ugrožavanje sigurnosti iz čl. 168. st.1,
Krivičnog zakonika,
Troškova krivičnog postupka nije bilo.
O b r a z l o ž e nj e
ODT u Cetinju podnijelo je ovom sudu optužni predlog Kt.br.29/12 od
19.04.2012.godine protiv okr. M. D. iz Bara, zbog krivičnog djela ugrožavanje
sigurnosti iz čl. 168. st. 1. Krivičnog zakonika.
Prvostepena presuda je ukinuta rješenjem Višeg suda u Podgorici Kž.br.1322/12
od 24.09.2012.godine i predmet je vraćen na ponovni postupak i odlučivanje.
Shodno ukidnim razlozima sadržanim u odluci Višeg suda zakazan je glavni
pretres na kojem je u završnoj riječi zastupnik optužbe istakao da ostaje pri
podnijetom optužnom predlogu i predložio sudu da okrivljenog oglasi krivim i
osudi po zakonu.
Okr.M. D. u svojoj odbrani je istakao da ima kuću koja se nalazi u ul. ... u
Cetinju koju je ustupio na korišćenje Lj. M. i njenom suprugu Lj. M. sa
minimalnom naknadom, a sve u cilju da mu isti održavaju kuću, jer on najviše
vremena provodi u Baru. Kuća se nalazi odmah pored kuće M. M. i kada je u
februaru mjesecu pao veliki snijeg njega su stanari obavijestili da je snijeg
sa kuće M. M. pao u dvorište njegove kuće, zbog čega isti nijesu mogli
otvoriti vrata i on nije mogao ni ući u kuću. Konkretno dana
18.02.2012.godine, njega je pozvala stanarka Lj. M. i predočila mu taj problem
vezano za snijeg, u što se i on uvjerio, ali je sjutradan morao da ide u Bar.
Odmah po dolasku u Bar dana 19.02.2012.godine, njega je zvala Lj.. M. i
saopštila mu preko telefona kako je dolazio L. A. kod njih i lupao im na vrata
, zbog čega je sa svog mobilnog tlefona br. 067/..... pozvao L. A. na njegov
mobilni telefon br. 069/..... i tom prilikom mu rekao da je to njegovo
dvorište i da sve probleme oko snijega koji je pao sa kuće M. M. trebao njemu
reći i o istom sa njim da razgovara, te da nije bilo potrebe da se tako ponaša
prema njegovim stanarima. Decidan je da u navedenom telefonskom razgovoru nije
prijetio L. A. kako je to ovaj naveo, a tačno je da su i toga dana kao i
prethodnog dana imali telefonsku komunikaciju vezanu za nastali problem, a sa
L. je komunicirao jer isti radi kod M. M. tako da mu je on bio veza sa M. M.
Branilac okrivljenog je u završnoj riječi istakao da za razliku od stava
tužioca mišljenje njega kao branioca okr. M. D. ,a povodom i nakon svih
izvedenih dokaza na glavnom pretresu je u potpunosti suprotno jer smatra da
nema dokaza da je M. D. izvršio krivično djelo ugrožavanje sigurnosti iz čl.
168. KZ-a, niti bilo koje drugo krivično djelo za koje se gonjenje preduzima
po službenoj dužnosti. Dakle, tužilac nije dao nijedan dokaz svojoj tvrdnji da
je okrivljeni kritične večeri telefonom iz Bara uputio konkretne riječi ošt.
L. A. koji se nalazio na Cetinju, a niti je dao i jedan dokaz za koji sud može
ustvrditi da je na bilo koji način bila ugrožena sigurnost oštećenog, niti da
je okrivljeni atakovao na tijelo, a pogotovo na život oštećenog. Dakle,
konkretna komunikacija je poznata samo oštećenom i samo okrivljenom ,drugih
dokaza koji bi mogli ustvrditi istinitost te izgovorene komunikacije nema, a
raniji život okrivljenog,njegovo ponašanja u toku ovog krivičnog postupka, i
nakon izvršenog krivičnog djela zaista ukazuje da se radi o osobi koja nije
sklona takvoj vrsti ponašanja, koja na bilo koji način nije ni asocijalna, o
čemu je i u toku ovog postupka govorio i sam oštećeni, a što se utvrdjuje iz
samog izvoda iz KE, odnosno podataka koji su dostavljeni sudu za
okrivljenog,da nikada nije osudjivan za bilo koje krivično djelo, niti je
prekršajno kažnjavan. Napomenuo je činjenicu da je sam oštećeni u ovom
postupku izjavio da se ne priduržuje krivičnom gonjenju, niti postavlja
imovinskopravni zahtjev ,a želja je okrivljenog iako je možda došlo do nekog
nepsorazuma konkretnom prilikom ,što je razlog posebna specifična situacija
kao što je ošt. rekao specifična situacija u Cetinju, i prethoni razgovor koji
je okrivljeni imao sa svjedokom Lj. M. Dakle, želja i stav okrivljenog je da
on ne želi imati nikave konflikte sa oštećenim, niti bilo kojom drugom osobom
tim povodom, što je pokazao i tokom postupka. Stoga je molio sud da uzme u
obzir sve činjenice i okolnosti u konkretnom slučaju , kao i iskaz okr.M. D.
dat ovim povodom, te kod stava oštećenog da se ne pridužuje krivičnom gonjenju
i ne postavlja imovinsko pravni zahtjev doprinese da ovaj postupak ne inicira
bilo kakve sukobe koji su mogli nastati u ovoj situaciji sa bilo koje strane i
donese presudu da okrivljenog oslobadja od optužbe. Što se tiče okr. M. D. za
njega je i samo pokretanje i vodjenje ovog krivičnog postupka, u situaciji da
se inače osjeća nevinim u svakom smislu uticalo da sa L. A. zadrži od ranije
korektne komšijske odnose i da takve odnose i dalje nastave.Ponovio je da
izvedenim dokazima prije svega saslušanjem oštećenog, proizilazi da on nije
bio ugrožen ni jednom radnjom, to jeste riječima izgovorenim putem telefona od
strane okrivljenog M. D. koji se u tom trenutku nalazio u Baru, a poznato je
da je u isto vrijeme put između Bara i Cetinja bio i blokiran usled vremenskih
nepogoda i padavina i da taj razgovor između njih dvojice nije bio upravljen
od strane okrivljenog radi ugrožavanja sigurnosti oštećenog. Okrivljenom to
nikada nije bila namjera, već se osjetio pozvanim da reaguje u smislu
razjašnjenja stvari i eventualnih nesporazuma koje je oštećeni imao sa
oštećenom Lj. M.. Na tome se sve i završilo, okrivljeni više nije nikada ni
pozvao oštećenog, a da on nije imao namjeru da čak ni izazove strah ili da
uvrijedi oštećenog, govori i njegovo ponašanje nakon tog događaja. Činjenica
je da se ovdje oštećeni i okrivljeni prilikom dolazaka u sudnicu i
pozdravljaju i rukuju. Smatra da je jedina odluka u ovoj krivičnopravoj stvari
oslobađajuća presuda protiv okrivljenog M. D.
Sud je radi razjašnjenja ove krivičnopravne stvari u dokaznom postupku na
glavnom pretresu proveo sledeće dokaze: saslušao ošt. L. A. na saglasan
predlog stranaka umjesto neposrednog saslušanaj pročitao iskaz svjedoka Lj.
M.. te pročitao izvještaj UP Ispostave Cetinje br.02-245/1215 od
10.04.2012.godine iz kaznene evidencije za okrivljenog M. D.
Ošt. L. A.. u svom iskazu je istakao da je radnik Crvenog krsta u Cetinju i
kada je u februaru mjesecu ove godine pala velika količina snijega njega su
rasporedili u sektoru za vanredne situacije, Prijestonice Cetinje, a imao je
obavezu da na području ul. .... P.P. i Š. naselja nadgleda krovove kuća, jer
je prijetila opasnost od obrušavanja. Konkretno, dana 19.02.2012.godine,
prolazio je pored kuće M. M. koja je inače njegov veliki prijatelj, a koja
kuća se nalazi u ul. ..... U jednom trenutku primijetio je Lj. M. koja stanuje
u kući koja se nalazi odmah pored kuće M. M. a inače je podstanar u toj kući
koja je vlasništvo M. D. kako čisti snijeg i prebaca ga preko ograde u
dvorište kuće M. M.. Došao je ispred kuće Lj. M. pokucao na vrata i ona mu je
otvorila i tom prilikom je upitao zbog čega opet prebacuje snijeg u dvorište
M. M.. na šta mu je ona odgovorila da nema gdje sa snijegom i da je to u
stvari snijeg M. M.. Pitao je što priča, da li je to naučio gazda M. D. i
nakon toga se uputio u dvorište kuće M. M. kako bi očistio snijeg što je Lj.
M. prebacila. Nakon nekih 15 minuta na njegov mobilni telefon broja 069/.....
pozvao ga je M. D. sa svog broja 067/....i tom prilikom mu uputio prijetnju
sledeće sadržine "Što ti sereš, kad te vidim na ulicu glavu ću ti slomiti,
jebaću ti oca kad dodjem u Cetinje, iseliću tebe i M. M. iz Cetinja". Naglasio
je da ranije on I M. nijesu bili u bilo kakvom sukobu, da okrivljenog zna kao
mirnog momka, a nije ga nikada čuo da je bio tako uznemiren. Znao je da je
okrivljeni bio u Baru kada ga je pozvao ,a znao je i da put Cetinje - Budva
nije bio prohodan zbog padavina, na pojedinim dionicama.Ostao je pri tvrdnji
da je od upućenih prijetnji u tom trenutku osjetio strah , a nakon toga više
nije.
Odmah je podnio krivičnu prijavu policiji, a prvenstveno radi uvrede, a potom
i straha, i to prije zbog uvrede nego zbog straha.
Nije se pridružio krivičnom gonjenju protiv okrivljenog i nije postavio
imovinskopravni zahtjev.
Svjedok Lj. M.u svom iskazu je istakla da se dana 19.02.2012.godine, oko 19,15
časova nalazila u kući ,vlasništvo M. D. zajedno sa svojim suprugom Lj. M. a
koja kuća se nalazi u ul. ..... Naime, ovu kuću im je M. ustupio na korišćenje
bez naknade, obzirom da su on i njegova porodica stalno nastanjeni u Baru.
Istog dana u njihovu kuću je dolazio L. A., koji je po njenom mišljenju bio u
pripitom stanju i tom prilikom prigovarao nešto vezano za snijeg, koji je pao
sa krova susjedne kuće. Tom prilikom rekla je L. A. da oni nijesu vlasnici ,
već da je vlasnik M. D. u kojem trenutku joj se L. počeo izvinjavati i odmah
nakon toga napustio dvorište. Pojasnila je da je istog dana odmah nakon
odlaska L. A. pozvala M. D. na njegov mobilni telefon i predočila mu da je
dolazio kod njih L. A, da bi joj tada M. D. rekao da ne brine i da će on sa
njim porazgovarati. To je sve što ona zna, a da li je M. poslije zvao L. na
mobilni telefon i o čemu su pričali nije joj poznato.
Iz izvještaja UP Ispostave Cetinje br.02-245-1215 od 10.04.2012.godine, iz
kaznene evidencije za okr.M. D. proizilazi da nije osuđivan.
Cijeneći rezultate cjelokupnog postupka, ovaj sud nalazi da u postupku nije
dokazano da je okrivljeni M. D. izvršio krivično djelo ugrožavanje sigurnosti
iz čl. 168. stav 1. Krivičnog zakonika.
Naime, optužnim predlogom Kt. br.29/12 od 19.04.2012. godine, stavljeno je na
teret okrivljenom M. D. da je dana 19.februara 2012.godine, u 19,15 časova, u
Cetinju, prijetnjom da će napasti na život i tijelo ošt. L. A. iz Cetinja,
ugrozio njegovu sigurnost, na način što je , nakon kraće prepirke izmedju ošt.
L. A. i Lj. M. sa svog mobilnog telefona SIM kartice br. 067/.... pozvao
oštećenog na njegov mobilni telefon SIM kartice br.069.... i tom prilikom mu
uputio prijetnju sadržine "Što ti sereš, kad te vidim na ulicu glavu ću ti
slomiti, jebaću ti oca kad dodjem u Cetinje, iseliću tebe i M. M. iz Cetinja".
Okrivljeni u svojoj odbrani tokom čitavog postupka je izrazio mišljenje da
nije izvršio krivično djelo koje mu je stavljeno na teret,te samim tim negirao
svoju krivicu za isto.
Isti je objašnjavajući konkretni dogadjaj naveo da je zaista navedenog dana u
naznačenom vremenskom intervalu sa svog mobilnog telefona SIM kartice br.
067/.... pozvao ošt. L. A. ,kojom prilikom mu nije prijetio ,već mu se obratio
kako bi ga upoznao da sve probleme nastale u vezi sa snijegom treba da rješava
sa njim ,a ne sa njegovim stanarima .
Isto tako ni svjedok Lj. M. sem činjenice sa kojom je upoznao okrivljeni nakon
što ga je pozvala da bi ga obavijestila da joj je dolazio L. A. da ne brine i
da će on razgovarati sa L. nije imala saznanja da li je M. kasnije zvao ili
pak ne L.
Sud je imao u vidu i iskaz oštećenog da je od upucenih prijetnji osjetio
strah,odnosno ugrozenost,i to u trenutku kada su izgovorene,a kasnije ne ,te
da je krivičnu prijavu podnio više zbog uvreda nego zbog osjećaja straha i
ugroženosti.
Naime,nesporno je da se krivično djelo ugrožavanje sigurnosti sastoji u
upotrebi prijetnje da će se napasti na život ili tijelo nekog lica ili njemu
bliskog lica čime se ugrožava sigurnost tog lica ,odn.da je posledica
krivičnog djela ugrožena sigurnost pasivnog subjekta koja se manifestuje u
njegovom osjećaju nesigurnosti,to jeste da se posledica odredjuje subjektivno
i nije potrebno da je sigurnost i objektivno ugrožena .
Takodje je nesporno da ako pasivni subjekt prijetnju nije shvatio ozbiljno ovo
krivično djelo neće postojati ,kao i da krivično djelo se može učiniti samo sa
umišljajem koji mora biti upravljen na ugrožavanje sigurnosti pasivnog
subjekta.
Medjutim,u konkretnom slučaju sem tvrdnji oštećenog da mu je okrivljeni uputio
navedene prijetnje od kojih je osjetio strah i ugroženost drugih dokaza koji
bi potvrdili tezu optužbe da je okrivljeni počinio krivično djelo nema .
Dokazni postupak je samo dokazao da je obavljen razgovor izmedju oštećenog i
okrivljenog.Ali sud nije na osnovu provedenog mogao zaključiti što je bio
sadržaj tog razgovora,jer nasuprot tvrdnji oštećenog,okrivljeni sa druge
strane decidno negira da je konkretnom prilikom uputio bilo kakve prijetnje
okrivljenom ,jer njegov poziv nije bio usmjeren na bilo kakvo ugrožavanje
sigurnosti oštećenog,kako je to isti tvrdio.
Dakle,kod ovakvog činjeničnog stanja sud nije mogao izvesti zaključak da je do
izvršenja djela zaista došlo,odn. da je prilikom obavljenog razgovora
okrivljeni zaista uputio predmetnu prijetnju oštećenom ,tj.da je razgovor
obavio sa namjerom da prijeti ,niti sa ciljem izazivaja straha,te ugrožavanja
sigurnosti oštećenog ,sa umišljajem, pa samim tim ni da je sigurnost istog
zaista ugrožena .
Sud je našao da ostali provedeni dokazi nijesu od uticaja na drugačije
presuđenje ,te ih nije posebno analizirao.
Kod ovako utvrdjenog činjeničnog stanja ,tj.imajući u vidu da u konkretnom
slučaju ni jednim dokazom na pouzdan način nije utvrđeno da je okrivljeni M.
D. počinio krivično djelo ugrožavanje sigurnosti iz čl.168.st.1.Krivičnog
zakonika u vrijeme ,mjesto i na način kako je istom bilo stavljeno na teret
optužbom ODT-a, tj.smatrajući da nije dokazano da je okr.počinio krivično
djelo koje mu je stavljeno na teret optužbom,odn.da ne postoje dokazi čije bi
provođenje rezultiralo donošenjem drugačije odluke o krivici okrivljenog,te
posebno imajući u vidu odredbu iz čl.3.st.3.Zakonika o krivičnom postupku da
sumnja o postojanju činjenica koja čine obilježje krivičnog djela sud rješava
na način koji je povoljniji za okrivljenog (in dubio pro reo), tj. uzimajući u
obzir pravno relevantne činjenice i okolnosti na koje je sud naprijed ukazao
savjesnom i brižljivom ocjenom svih provedenih dokaza pojedinačno i u svojoj
ukupnosti sud je našao da u konačnom nije dokazana krivica okrivljenog, pa je
izveo jasan pravni zaključak da istog valja osloboditi optužbe shodno čl. 373.
tač.2. ZKP-a.
Troškova krivičnog postupka nije bilo.
Na temelju izloženog shodno citiranim zakonskim odredbama valjalo je odlučiti
kao u izreci.
OSNOVNI SUD U CETINJU
Dana 11.12.2012.godine
Zapisničar, S u d i j a
Martinović Aleksandra Marija Ćupić s.r.
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici a preko ovog Suda.