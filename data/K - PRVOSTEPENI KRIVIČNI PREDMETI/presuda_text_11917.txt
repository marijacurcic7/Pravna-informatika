Posl.br.K. 148/12
 
U    I M E   C R N E   G O R E
OSNOVNI SUD U CETINJU , kao prvostepeni,krivični po sudiji pojedincu M.
Ć., uz sudjelovanje namještenika suda M. A., kao zapisničara, u krivičnom
predmetu okr. M. M. iz C., zbog krivičnog djela nedavanje izdržavanja iz čl.
221. st. 1. KZ-a, u produženom trajanju iz čl.49.Krivičnog zakonika, po
Optužnom predlogu O. D. T. u Cetinju, Kt.br. 71/12 od 22. 06. 2012.godine,
nakon održanog glavnog i javnog pretresa dana 02.11. 2012.godine  u prisustvu
zamjenika ODT-a R. S., branioca okrivljenog R. B. adv. iz Cetinja, zakonskog
zastupnika mldb.oštećenog ,M. N.,M. D., donio je dana 06. 11. 2012. godine i
javno objavio,  
P R E S U D U
        Okrivljeni M. M., JMB:1111957250017, LK.broj 632846044, od oca B. i majke D., rodjene R., rodjen 11.11.1957.godine, u P., iz C., naselje Gipos 2/8-10, zaposlen, oženjen, otac troje mldb. djece, neosudjivan

K r i v   j e:
Zato što :  
        U periodu od 05. januara 2009. godine do 05. maja 2012. godine svjesno i voljno i to za mjesece: januar, februar, jul, i novembar 2009. godine u iznosima od po 150,00 eura, za decembar mjesec 2009. godine u iznosu od 300,00 eura, za mjesece: januar, mart, april, maj, jun i novembar 2010. godine u iznosima od po 300,00 eura, za mjesece februar, jul, avgust, septembar, oktobar i decembar 2010. godine, u iznosima od po 150,00 eura; za mjesece mart, jun, avgust, septembar, oktobar, novembar i decembar 2011. godine u iznosima od po 150,00 eura, za mjesece januar, februar, april, maj i jun 2011. godine u iznosima od po 300,00 eura, kao i za mjesece januar, februar, mart, april i maj 2012. godine u iznosima od po 150,00 eura, u Cetinju, nije davao izdržavanje za lice koje je po zakonu dužan da izdržava i to: za svog maloljetnog sina M.N., rođenog 10. 09. 2001. godine, iako je bio dužan da na ime doprinosa za izdržavanje imenovanog, uplaćuje iznos od 300,00 eura svakomjesečno i to podijeljeno u dva dijela od 01-og do 05-og u mjesecu iznos od 150,00 eura i od 15-tog do 20-tog u mjesecu iznos od 150,00 eura za tekući mjesec, na račun broj 908-20501-70, devizne štedne knjižice broj 12-49-43845-2 vlasništvo M. D. kao zakonskog zastupnika maloljetnog M. N., koja se vodi kod Komercijalne banke AD Beograd, a ta dužnost je utvrđena pravosnažnom i izvršnom presudom D. O. suda u B. XXV P 1215/06 od 02. 10. 2006. godine, čime je maloljetnom M. N. uskratio izdržavanje za ukupan iznos od 6.900,00 eura.

        -čime je izvršio krivično djelo nedavanje izdržavanja iz čl. 221. st. 1. KZ-a, Krivičnog zakonika.

- pa mu primjenom citiranih zakonskih propisa i primjenom čl. 4, 5, 13,15,
42, 52, 53, 54, Krivičnog zakonika i čl. 226- 229, 239, 374, ZKP-a izriče  
                                              USLOVNU OSUDU

Kojom okrivljenom utvrdjuje kaznu zatvora u trajanju od 30 dana i istovremeno
odredjuje da se navedena kazna neće izvršiti ukoliko okrivljeni u vremenskom
periodu od jedne godine od dana pravosnažnosti presude ne počini novo krivično
djelo.  
Oštećenom mldb.M. N.i,kojeg zastupa majka M. D. kao zakonski zastupnik, se
dosudjuje  imovinskopravni zahtjev u cjelosti –u iznosu od 6.900,00 eura,koji
iznos je okrivljeni dužan platiti u roku od 15 dana po pravosnažnosti presude
pod prijetnjom pinudnog izvršenja.  
   Troškova krivičnog postupka nije bilo, a okrivljeni se obavezuje da na blagajni ovog Suda na ime paušala uplati iznos od 30,00 eura, u roku od 15 dana po pravosnažnosti presude pod prijetnjom prinudnog izvršenja.

O b r a z l o ž e nj e
Osnovno Državno Tužilaštvo u Cetinju podnijelo je Sudu Optužni predlog
Kt.br.71/12 od 22.06.2012.godine protiv okr. M. M. iz Cetinja, zbog krivičnog
djela nedavanje izdržavanja iz čl. 221. st. 1. KZ-a, u produženom trajanju iz
člana 49.  Krivičnog zakonika. Zastupnik optužbe je u završnoj riječi cijenio
da su izvedenim dokazima na glavnom pretresu u svemu potvrđeni navodi optužnog
akta , te da su se u radnjama okr. M. M. stekla sva bitna obilježja bića
krivičnog djela stavljenog mu na teret, kao i da su njegova svijest i volja
bili upravljeni na izvršenje naznačenog krivičnog djela, te je stoga ostala
pri podnijetom optužnom predlogu i predložila sudu da okrivljenog oglasi
krivim i osudi po zakonu.  
Glavni pretres u datoj krivičnopravnoj stvari je održan u odsustvu okrivljenog
M. M. ,kojem se poziv nije mogao uručiti jer nije obavijestio sud o promjeni
boravišta,a prethodno je saslušan.  
Okrivljeni M. M. je u svojoj odbrani naveo da je tačno  da u navedenom
vremenskom intervalu nije uplaćivao novčani iznos od 300,00 eura, na ime
izdržavanja svog mldb. sina M. N., iz razloga što to nije bio u mogućnosti da
čini jer nije bio zaposlen, a ponovo je oženjen i ima dvoje maloljetne djece,
i smatram da je iznos od 300,00 eura previsoko odmjeren sa kojih razloga je i
pokrenuo postupak pred nadležnim sudom u B. za promjenu odluke o visini
dosudjenog iznosa. Napomenuo je  da tokom 2009. i 2010.godine, nije plaćao
dugovani iznos iz razloga kako je to već naveo jer nije bio u mogućnosti ,
nije imao novčanih primanja, dok već godinu i po dana redovno uplaćuje iznos
od 150,00 eura. Inače parnicu je pokrenuo prije nešto više od pola godine.  
Branilac okrivljenog, R. B. adv. iz Cetinja je u završnoj riječi istakao i
predložio da okrivljeni bude oslobođen krivične odgovornosti jer tokom
postupka nije dokazano da  on svojim radom ostvaruje materijalna sredstva, a
da u većoj mjeri nego što je radio doprinosi izdržavanju svog maloljetnog
sina. U trenutku kada je 2006. godine donijeta odluka da doprinosi sa iznosom
od 300,00 eura je svakako nadilazilo njegove mogućnosti i obaveze koje po tom
osnovu plaćaju razvedeni roditelji, djeci u Srbiji koji su bili obavezani da
doprinose izdržavanju svog djeteta. Takva okolnost i nedostatak posla, ubrzo
su izazvali potpuni prekid davanja izdržavanja, da bi poslije nekog vremena
okrivljeni smogao snage da djelimično izvršava svoje obaveze. Očevidci smo
različitih vrsti nemogućnosti ,zašto ne priznati nemogućnost ocu koji je u
međuvremenu stekao drugi brak i drugu djecu da ne može u većoj mjeri da
doprinosi izdržavanju svog djeteta ,a kako priznajemo njegovoj majci koja nije
u mogućnosti od dana razvoda braka da pronađe posao, pa makar na crno. Ukoliko
sud nađe da je njegov branjenik kriv predlaže da mu se da maksimalno mogući
zakonski rok za isplaćivanje obaveze zaostalog izdržavanja koje on nikako ne
spori ,a činjenica da održava lične odnose sa djetetom na način kako je
oštećena rekla to je proizvod neusaglašenosti bivših supruga. Okrivljeni se
nada da će se i to ispraviti, a sve u interesu maloljetnog djeteta.  
Radi razjašnjenja ove krivičnopravne stvari, Sud je u dokaznom postupku na
glavnom pretresu proveo dokaze: saslušao zakonskog zastupnika ošt.mldb.M. N.,
majku M. D., pročitao presudu D. O. suda u B. XXV P 1215/06 od 02. 10. 2006.
godine, pročitao izvještaj Uprave policije Ispostave Cetinje iz KE broj
02-245/2035 od 14. 06. 2012. godine za okrivljenog M. M..  
Zakonski zastupnik ošt.mldb.M. N., majka M. D.a je u svom iskazu navela  da ni
do danas njenom maloljetnom djetetu nije isplaćen naznačeni novčani iznos od
6.900,00 €,za navedeni period, na koji iznos i postavlja imovinskopravni
zahtjev. Pridružila se krivičnom gonjenju protiv okrivljenog i  istakla da
isti bez obzira  da li je u nemogućnosti da uplaćuje ili ne to mu je naznačeno
sudskom odlukom ,a u saznanju je da  isti radi i ostvaruje prihode što
prikriva radi izbjegavanja svoje obaveze ,kao da nema mogućnosti da postupa po
odluci suda.  
Iz presude D. O. suda u B. XXV P 1215/06 od 02. 10. 2006. godine, proizilazi
da je donijeta  presuda kojom je obavezan tuženi M. M. da na ime doprinosa za
izdržavanje svog maloljetnog sina N. M. plaća na ime zakonskog zastupnika
maloljetnog N., majci M. D.i 300, 00 eura mjesečno za tekući mjesec i to
podijeljeno u dva dijela od oktobra mjeseca 2006. godine, pa nadalje od 01- do
05-tog u mjesecu 150,00 eura i od 15-tog do 20-tog u mjesecu 150,00 eura za
tekući mjesec, na račun devizne štedne knjižice M. D. koja se vodi kod
Komercijalne banke AD B., dok ova zakonska obaveze bude trajalai ili ne bude
nekom drugom sudskom odlukom izmijenjena.  
Iz izvještaja Uprave policije Ispostave Cetinje iz KE broj 02-245/2035 od 14.
06. 2012. godine za okrivljenog M. M. proizilazi  da isti nije osuđivan.  
        Analizirajući rezultate provedenog dokaznog postupka,te na osnovu savjesne i brižljive ocjene svih provedenih dokaza pojedinačno i u svojoj ukupnosti, Sud je utvrdio da su rezultati dokaznog postupka u potpunosti potkrijepili navode optužnog predloga da je okrivljeni M. M. počinio krivično djelo nedavanje izdržavanja iz. čl. 221. st. 1. Krivičnog zakonika činjenično i pravno opisano dispozitivom ove presude, a ovo sa sledećih razloga:

Naime,utvrđujući činjenice radi pravilnog utvrđenja materijalno pravnog odnosa
u predmetnoj krivičnopravnoj stvari,  Sud je nesumnjivo utvrdio da okrivljeni
svjesno i voljno u periodu od 05. januara 2009. godine do 05. maja 2012.
godine i to za mjesece: januar, februar, jul, i novembar 2009. godine u
iznosima od po 150,00 eura, za decembar mjesec 2009. godine u iznosu od
300,00; za mjesece: januar, mart, april, maj, jun i i novembar 2010. godine u
iznosima od po 300,00 eura, za mejsece februar, jul, avgust, septembar,
oktobar i decembar 2010. godine, u iznosima od po 150,00 eura; za mjesece
mart, jun, avgust, septembar, oktobar, novembar i decembar 2011. godine u
iznosima od po 150,00 eura, za mjesece januar, februar, april, maj i jun 2011.
godine u iznosima od po 300,00 eura, kao i za mjesece januar, februar, mart,
april i maj 2012. godine u iznosima od po 150,00 eura, u C., nije davao
izdržavanje za lice koje je po zakonu dužan da izdržava i to: za svog
maloljetnog sina M. N., rođenog 10. 09. 2001. godine, iako je bio dužan da na
ime doprinosa za izdržavanje imenovanog, uplaćuje iznos od 300,00 eura
svakomjesečno i to podijeljeno u dva dijela od 01-og do 05-og u mjesecu iznos
od 150,00 eura i od 15-tog do 20-tog u mjesecu iznos od 150,00 eura za tekući
mjesec, na račun broj 908-20501-70, devizne štedne knjižice broj 12-49-43845-2
vlasništvo M. D. kao zakonskog zastupnika maloljetnog M. N., koja se vodi kod
Komercijalne banke AD B., a ta dužnost je utvrđena pravosnažnom i izvršnom
presudom D. O. suda u B.XXV P 1215/06 od 02. 10. 2006. godine, čime je
maloljetnom M. N. uskratio izdržavanje za ukupan iznos od 6.900,00 eura.  
U ovakvim se radnjama okrivljenog koje se sastoje u nedavanju izdržavanja svom
mldb.sinu ,a koje lice je po zakonu dužan da izdržava, te kojem je ta dužnost
utvrdjena pravosnažnom i izvršnom sudskom odlukom – Presudom D. O. suda u B.
XXV P 1215/06 od 02. 10. 2006. godine,  u iznosu i na način kako je to istom
odredjeno, te kroz izraženu posledicu- nemogućnost ostvarivanja korisnika
izdržavanja – mldb. djeteta tog svog prava , stiču sva zakonska obilježja bića
predmetnog krivičnog djela nedavanje izdržavanja iz. čl. 221. st. 1. Krivičnog
zakonika , pri čemu je Sud odredjujući subjektivni odnos učinioca prema djelu
utvrdio umišljaj, obzirom da je okrivljeni bio svjestan da njegovom radnjom-
nedavanjem izdržavanja licu koje je po zakonu dužan da izdržava,a koja dužnost
mu je utvrđena sudskom odlukom, čini krivično djelo i htio je njegovo
izvršenje.  
Sud nije prihvatio stav tužilaštva da se radi o konstrukciji produženog
krivičnog djela,obzirom da krivično djelo koje je stavljeno na teret
okrivljenom ima karakter trajnog krivičnog djela,tako da se ne može raditi o
produženom krivičnom djelu.  
        Sud je poklonio punu vjeru iskazu zakonskog zastupnika oštećenog mldb. M. N., pa ga je dovodeći u vezu sa pravosnažnom i izvršnom presudom D. O. suda u B. XXV P 1215/06 od 02. 10. 2006. godine, cjenio kao dokaze od presudne važnosti za razjašnjenje date krivičnopravne stvari.

Ni sam okrivljeni ne negira da nije postupio na način kako mu je to naloženo
odlukom suda ,odn.potvrdio je da nije uplatio predmetni novčani iznos što je u
saglasnosti sa činjeničnim stanjem u spisima predmeta .Sud je navode njegove
odbrane da nije isplatio iznose na koje je bio obavezan iz razloga što je nije
radio cijenio kao usmjerene ne izbjegavanje njegove krivičnopravne
odgovornosti za počinjeno krivično djelo .Na isti način sud je cjenio i navode
branioca.  
Naime,provedeni dokazni postupak je potvrdio tezu optužbe da je nijesu
postojali opravdani razlozi na strani okrivljenog za nedavanje izdržavanja
svom maloljetnom sinu.  
Dakle, u nedostatku elemenata koji bi umanjili ili isključili sposobnost
okrivljenog da shvati značaj svojih postupaka i da njima upravlja, Sud ga
nalazi krivično odgovornim i oglašava krivim.  
Prilikom utvrdjivanja vrste i visine krivične sankcije koju će sud izreći
okrivljenom cijenjene su okolnosti predviđene članom 42. Krivičnog zakonika,pa
je Sud od olakšavajućih okolnosti na strani okrivljenog našao da se radi o ocu
troje mldb.djece, ranije neporočnog načina života-neosuđivan, dok otežavajućih
okolnosti van bitnih obilježja bića krivičnog djela u pitanju nije bilo.Sud je
istovremeno našao da su ispunjeni uslovi iz čl. 53 i 54 KZ-a, za izricanje
uslovne osude , pa je istom izrekao uslovnu osudu kao posebnu vrstu krivične
sankcije odmjerivši je kao u izreci, uz uvjerenje suda da će se u konkretnom
slučaju,  postići svrha njenog izricanja predvidjena čl. 52.Krivičnog
zakonika.  
    Sud  je prilikom odlučivanja o uslovnoj osudi posebno imao u vidu da se u konkretnom slučaju radi  o sinu i ocu ,tako da bi da bi kazna zatvora u efektivnom trajanju negativno uticala na dalje uspostavljanje porodičnih odnosa.

Troškova krivičnog postupka nije bilo,a okrivljeni je shodno članu 226.st.3.
ZKP-a obavezan da na ime paušala uplati iznos od 30,00 eura koji iznos je Sud
u konkretnom slučaju odredio imajući u vidu trajanje postupka i imovne prilike
okrivljenog.  
Shodno čl.239.ZKP-a sud je oštećenom dosudio imovinskopravni zahtjev u
cjelosti – 6.900,00 eura koji iznos je okrivljeni dužan platiti u roku od 15
dana po pravosnažnosti presude,pod prijetnjom prinudnog izvršenja.  
Na temelju izloženog u smislu čl. 374. ZKP-a valjalo je odlučiti kao u izreci.  
OSNOVNI SUD U CETINJU,
Dana 06.11.2012. godine.  
Zapisničar,
SUDIJA,
A. M.
M. Ć.  s.r.  
PRAVNA POUKA:
Protiv ove presude dozvoljena je žalba,
u roku od 8. dana od dana prijema iste,
Višem  sudu u Podgorici, a preko ovog Suda  