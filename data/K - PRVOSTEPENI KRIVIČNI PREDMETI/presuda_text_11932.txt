K. br. 911/11 
U IME CRNE GORE 
OSNOVNI SUD U PODGORICI , po sudiji Đuković Goranu,uz učešće namještenika
suda Dabanović Milene,kao zapisničara u krivičnom predmetu protiv okrivljenog
R. Ž., iz Podgorice, zbog krivičnog djela teška tjelesna povreda iz čl. 151.
st.1. Krivičnog zakonika, odlučujući po Optužnici ODT-a Podgorica Kt. br.
561/09 od 21.09.2009. godine (izmijenjenoj na glavnom pretresu),koju je
zastupala savjetnik Osnovnog državnog tužioca Kažić Marija,nakon
glavnog,javnog pretresa održanog dana 19.06.2012. godine u prisustvu
stranaka,branioca okrivljenog R. Ž. advokata P. R. i punomoćnika oštećenog D.
V. advokata B. Ž.,izrekao je i istog dana javno objavio  
P R E S U D U 
O k r i v lj e n i: 
R. Ž. , zvani "Ć", od oca B. i majke S., rođene P., rođenog 17.06.1971.
godine u P., sa prebivalištem u mjestu rođenja ul. V. i K. br.6, nezaposlen,
oženjen, otac dvoje djece, pismen, sa završenom srednjom školom, osuđivan i
to: presudom Osnovnog suda u Podgorici K. br. 96/4770 od 21.08.1997. godine
zbog krivičnog djela iz čl. 49/2 KZ RCG na tri mjeseca zatvora uslovno jedna
godina; presudom Osnovnog suda u Podgorici K. br. 96/3804 od 19.04.2000.
godine zbog krivičnog djela iz čl. 144., čl. 149., čl. 207. KZ CG na tri
mjeseca zatvora; presudom Osnovnog suda u Podgorici K. br. 97/4967 od
18.05.200. godine zbog krivičnog djela iz čl. 36. st.1. KZ RCG na tri mjeseca
zatvora uslovno jedna godina; presudom Osnovnog suda u Podgorici K. br.
98/11998 od 28.06.2001. godine zbog krivičnog djela iz čl. 144. st.1. KZRCG na
četiri mjeseca zatvora uslovno 3 mjeseca; presudom Osnovnog suda u Kotoru K.
br. 02/2702 od 16.05.2002. godine zbog krivičnog djela krađa na 2 mjeseca i 16
dana zatvora; presudom Osnovnog suda u Podgorici K. br. 02/4126 od 11.03.2005.
godine zbog krivičnog djela iz čl. 144/1 KZ RCG u produženom trajanju na kaznu
zatvora u trajanju od pet mjeseci;  presudom Osnovnog suda u Podgorici K. br.
05/444 od 02.03.2006. godine zbog krivičnog djela iz čl.239. sz.1. KZ RCG na
kaznu zatvora u trajanju od tri mjeseca; presudom Osnovnog suda u Podgorici K.
br. 01/4940 od 12.03.2007. godine zbog krivičnog djela iz čl. 239/1 u vezi čl.
49. KZCG na kaznu zatvora u trajanju od 42 dana i presudom Osnovnog suda u
Podgorici K. br. 06/1504 od 16.05.2007. godine zbog krivičnog djela iz čl.
239/1 KZ RCG na kaznu zatvora u trajanju od 75 dana.  
Na osnovu čl. 373.tač.2 Zakonika o krivičnom postupku  
OSLOBAĐA SE OD OPTUŽBE 
Da je: 
Dana 4.04.2009. godime, oko 24 časa ispred UO "P" u naselju Z., u P., teško
tjelesno povrijedio oštećenog D. V., na način što je bez povoda oštećenom
zadao više udaraca pesnicom u glavu, nanoseći mu tako tešku tjelesnu povredu u
vidu preloma desne jagodične i gornjovilične kosti, sa prelomom spoljašnjeg i
unutrašnjeg zida desnog gornjoviličnog sinusa i poda desne očne duplje sa
vazduhom u desnoj očnoj duplji i sa otokom i vazduhom u predjelu kapaka desnog
oka, krvnog podliva oko desnog oka i oguljotine u predjelu lica sa desne
strane,  
- čime bi izvršio krivično djelo teška tjelesna povreda iz čl. 151. st.1.
Krivičnog zakonika.  
Troškovi postupka u iznosu od 220,00€ padaju na teret budžetskih sredstava
suda.  
O b r a z l o ž e nj e
Optužnicom ODT Podgorica Kt. br. 561/09 od 21.09.2009. godine optuženom R. Ž.
stavljeno je na teret izvršenje krivičnog djela teška tjelesna povreda iz čl.
151. st.1. Krivičnog zakonika. Zastupnik optužbe je prije davanja završne
riječi izmijenio činjenični opis dispozitiva optužnice na način kako je to
predstavljeno izrekom presude. U končanom zastupnik optužbe je ostao pri
izmjenjenoj optužnici,pa je predložio sudu da okrivljenog oglasi krivim i
osudi po zakonu.  
Punomoćnik oštećenog D. V. advokat B. Ž. u završnoj riječi pridružio se
krivičnom gonjenju,dok nije istakao imovinsko pravni zahtjev.  
Okrivljeni R. Ž. iznoseći svoju odbranu na glavnom pretresu,kao I tokom
čitavog postupka branio se da je dana 04.04.2009. godine oko 21,00h došao u
lokal "P." u naselju Z. i tamo je sjedio sa konobaricom R. N . U jednom
trenutku je ostao bez cigareta, okrenuo se ka grupi momaka koji su sjedjeli
iza njega, koje od ranije ne poznaje.Pojasnio je da je te momke pitao da mu
pozajme dvije cigarete,što su učinili. Oko 22,00-23,00h u lokal je došao
oštećeni D. V., koga od ranije nije poznavo. Oko ponoći  R. N. je zamolila
goste da napuste lokal zbog isteka radnog vremena, kada je izašao iz lokala i
uputio se   kući, koja se nalazi u blizini lokala. U kuću je ušao oko 00,30h i
legao je da spava. Sjutra dan oko 13,30h pošao je u lokal "P", kada je došla
policija, i kada je slučajno  preko radio stanice čuo da ga potražuje dežurna
služba. Nedugo zatim sam se javio u prostorije PJ Podgorica. Nadalje je
izjavio da kritične večeri nije udario oštećenog D. V.  
Branilac okrivljenog advokat P. R. u završnoj riječi u bitnom je izjavio da u
toku sprovedenog postupka nije dokazno izvršenje krivičnog djela koje se
okrivljenom stavlja na teret. Zatražio je od suda da okrivljenog oslobodi od
optužbe, i  nadoknadi troškove krivičnog postupka nastale angažovanjem
branioca. Nadalje, ukoliko sud bude drugačijeg stanovišta predložio je da
optuženom izrekne kaznu shodno odredbama čl. 45 i 46 Krivičnog
zakonika,odnosno ispod granice propisane zakonskim minimumom,jer će se na taj
način postići svrha kažnjavanja.  
Sud je u dokaznom postupku proveo sledeće dokaze: na saglasan predlog stranaka
pročitao je iskaze svjedoka oštećenog D. V. sa zapisnika o glavnom pretresu
K.br.09/1232 od 24.11.2009. godine,svjedoka P. M. sa zapisnika o glavnom
pretresu od 04.11.2009. godine,svjedoka B. P. sa zapisnika o glavnom pretresu
od 24.11.2009. godine, svjedoka R. N. sa zapisnika u prethodnom postupku Ki.
Br. 09/180 od 07.09.2009. godine,izjašnjenje sudskog vještaka medicinske
struke dr. Č. D. sa zapisnika o glavnom pretresu od 10.09.2009. godine,
pročitao nalaz i mišljenje sudskog vještaka medicinske struke dr Č. D. Ki. Br.
09/180 od 16.09.2009. godine, pročitao je zapisnik o prepoznavanju lica Uprave
policije PJ Podgorica Ku. br. 546/09 od 04.04.2009. godine i pročitao je izvod
iz KE za optuženog izdat od Uprave policije PJ Podgorica br.
11-245/09-21268/2-2707 od 13.10.2009. godine.  
Ocjenom navoda optužbe i odbrane,sprovedenim dokazima na glavnom pretresu,kako
pojedinačno,tako u međusobnoj povezanosti,u postupku nije dokazno da je
okrivljeni izvršio krivično djelo koje mu je stavljeno na teret izmjenjenim
aktom tužioca ,na način,mjesto i vrijeme kao u izreci presude,pa je sud
okrivljenog primjenom odredbe čl. 373.tač.2 Zakonika o krivičnom postupku
oslobodio od optužbe,iz sledećih razloga:  
Saslušan u prethodnom postupku na zapisniku Ki. br. 09/180 od 29.05.2009.
godine,svjedok-oštećeni D. V. posvjedočio je da je   kritične večeri izašao iz
kuće negdje oko 21,00h i pošao kod komšija B. da izjavi saučešće.Tu   je
sjedio neko vrijeme, popio kafu i “šljivu”, a zatim je pošao u lokal “P”. Kada
je ušao u navedeni lokal, tri momaka koji su sjedjeli za stolom su ga pozvali
da sjedne sa njima, što je i učinio. Jedan od tih momaka je kazao da je
policajac . Pored njih u lokalu sa konobaricom je sjedio jedan momak, koji se
iz nekog razloga posvađao sa jednim od momaka sa kojima je sjedio. Sve se
završilo na verbalnoj prepirci, i kada je konobarica rekla da je "fajront" svi
su izašli iz kafane. Momak koji je prethodno u lokalu sjedio sa konobaricom je
ostao ispred lokala. Nadalje, uputio se ka “pasareli”,kada se taj momak
"zaletio" u njegovom pravcu i udario stisnutom pesnicom u predjelu čela i
nosa. Od siline udarca  pao je na zemlju, na kratko izgubio svijest, a kada je
ustao vidio je pored sebe novčanik u kojem je nedostajalo 70,00€. U predjelu
glave je osjetio jak bol, i ponovo je pao,ali se ne može se izjasniti koliko
dugo je ležao bez svijesti. Kada je došao  sebi, ustao je i krenuo prema
naselju M., jer je bio u toliko lošem stanju da nije mogao da se orjentiše u
kom  djelu se nalazi njegova kuća. Do ranih jutarnjih časova je lutao po
naselju, jer nije uspijevao da pronađe svoju kuću.Pojasnio je da je pronađen
od strane policije i povezen do bolnice.  
Saslušan na glavnom pretresu svjedok-oštećeni D. V. je izjavio da je dana
04.04.2009. godine slučajno došao u lokal "P" na Z.Prije dolaska u lokal bio
je na saučešću kod komšija B., gdje je konzumirao alkohol- jednu čašu
"šljive". Kada je ušao u lokal  primijetio je tri čovjeka, koje od ranije nije
poznavao, i koji su mu ponudili da sjedne sa njima ,što je i učinio. Nakon što
je sjeo sa tim momcima, sebi je naručio pivo.  Za drugim stolom  primijetio je
mladića koji je sjedio sa konobaricom. Jedan od momaka koji je sjedio sa njim
se verbalno prepirao sa momkom koji je sjedio sa konobaricom. Oko ponoći,
konobarica je kazala da je "fajront", pa se uputio ka kući. Za vrijeme
boravka u kafani, konzumirao je jedno do dva piva. Pojasnio je da je put kojim
je išao ka kući osvjetljen. U jednom trenutku momak koji je sjedio u kafani sa
konobaricom tj. R. Ž. se stvorio ispred njega, i bez riječi udario više puta
stisnutim pesnicama u predjelu oka, nosa, zuba i lijevog oka. Od tih udaraca
pao je na zemljanu podlogu, izgubio svijest, bio u konfuznom stanju, i kada je
došao do nadvožnjaka u naselju M. pitao je slučajnu prolaznicu da li se nalazi
u blizini OŠ "D. I", na što je ista pitala da li ga je udario automobile.
Ogovorio je da nije, već da je zadobio povrede ispred jedne kafane kod
“pasarele”. Navedenu ženu je sreo u jutarnjim časovima, jer je vidio da djeca
idu u školu, a ista je vjerovatno pozvala i policiju koja je došla nakon pet
minuta . Ne sjeća se kako je uspio da stigne od “pasarele” na Z. do
podvožnjaka u naselju M., ali zna da je cijele večeri pokušavao da pronađe
svoju kuću.  
Upitan da pojasni razlike u kazivanju na glavnom pretresu i u prethodnom
postupku,svjedok oštećeni je izjavio da je tačan njegov iskaz kako na glavnom
pretresu, tako u prethodnom postupku.  
Saslušan na glavnom pretresu svjedok B. P. je posvjedočio da je dana
04.04.2009. godine sa drugovima P. M. i N.N., u kasnim večernjim satima došao
u lokal "P". U jednom trenutku u kafanu je ušao stariji čovjek, koga do tada
nije poznavao. Zatim su pozvali istog da sjede za njihov sto,što je ovaj i
učinio. Tom prilikom D. V. je popio 2-3 piva. U kafani "P" je vidio još jednog
momka koji je sjedio sa konobaricom i koga na glavnom pretresu prepoznaje kao
R. Ž.Kada je konobarica rekla da je vrijeme za zatvaranje kafane, zajedno sa
P. M. izašao je na vrata koja se nalaze sa zadnje strane kafane. Sa njima je
izašao i D. V., dok je N. N. ostao da prebaci konobaricu kući. Nije vidio gdje
je D. otišao, niti se može sjetiti na koji izlaz je izašao R. Ž.  
Saslušan na glavnom pretresu svjedok P. M. je posvjedočio da je dana
04.04.2009. godine sa drugovima B. P. i N. N. pošao u kafanu "P". U kafani
pored njihovog stola  sjedio je momak u društvu konobarice.  Istog do tada
nije poznavao, dok ga na glavnom pretresu prepoznaje kao okrivljenog R. Ž.
Kasnije  u kafanu je došao jedan stariji čovjek, koga konobarica nije htjela
da pusti da uđe, zbog čega se  pobunio, pa je taj čovjek ipak ušao . Zatim su
tog čovjeka pozvali da sjedne za njihov sto i naručili pivo. Zatim je došlo do
verbalne rasprave između njega i konobarice, jer mu nije bilo jasno zašto se
konobarica tako ponaša prema tom čovjeku. U tu raspravu se uključio i R. Ž. D
je za sve to vrijeme mirno sjedio za njihovim stolom, i nijednog  trenutka se
nije uključivao u raspravu. N. je naručio po još jednu turu pića, i nakon što
su i to popili, krenuli su da se razilaze. Ne zna gdje je D. nakon toga pošao
tj. da li je uopšte izašao iz lokala. Zatim se  sa drugovima sa kojima je
došao u kafanu "P" uputio kući.  
Saslušana u prethodnom postupku na zapisniku Ki. br. 09/180 od 07.09.2009.
godine svjedok R. N. je posvjedočila da je kritične večeri radila kao
konobarica u kafani “P”.Negdje oko 01,00 spremala se da zatvori kafanu. Od
gostiju u kafani je bio čovjek koga zna po nadimku “Ć”, a isti je inače stalni
gost kafane, dok su za drugom stolom sjedjela tri čovjeka među kojima je
poznavala  N. N., koji je inače njen komšija. Za  sto N. N.  prišao je
nepoznat čovjek i sjeo. Nakon toga, taj čovjek se sebi naručio pivo, kada je
N. poručio piće za svo društvo za svojim stolom. Nakon što su popili piće,
rekla je gostima da je vrijeme za zatvaranje kafane. Zatim je taj čovjek koji
je  poslednji došao u kafanu uzeo sa sobom pivo i izašao iz lokala. Pojasnila
je da je taj čovjek imao oko 60 godina, srednje visine i prosijede kose. Nakon
što su gosti izašli iz lokala,   sa šanka je uzela svoje stvari i zaključala
kafanu. Na  parkingu je vidjela  komšiju N. N.,   i istog je zamolila da je
odveze do kuće, što je učinio. Ne zna šta se nakon toga dešavalo.  
Iz zapisnika o prepoznavanju lica Uprave policije PJ Podgorica Ku. br. 546/09
od 04.04.2009. godine proizilazi da je oštećeni D. V. opisao lice koja ga je
04.04.2009. godine poslije ponoći napalo i zadalo mu teške tjelesne povrede u
predjelu glave, kao: lice visine oko 180cm, krupnije građe, crne kose, široke
glave i tamnijeg tena. Oštećenom D. su radi prepoznavanja pokazana sledeća
lica: Đ. M., R. I., J. S., R. Ž. i P. D., a nakon pokazivanja oštećeni D. V.
je označio R. Ž. kao lice koje ga je dana 04.04.2009. godine u poslije-ponoćim
časovima udarilo i nanijelo teške tjelesne povrede.  
Iz nalaza i mišljenja sudskog vještaka medicinske struke dr Č. D. Ki. Br.
09/180 od 16.09.2009. godine proizilazi da je D. V. u predmetnom događaju
zadobio sledeće povrede: krvni podliv oko desnog oka, oguljotine u predjelu
lica sa desne strane, prelom desne jagodične i gornjovilične kosti kosti, sa
prelomom spoljašnjeg i unutrašnjeg zida desnog gornjoviličnog sinusa i poda
desne očne duplje sa vazduhom u desnoj očnoj duplji i sa otokom i vazduhom u
predjelu kapaka desnog oka. Navedene povrede se kvalifikuju kao teška tjelesna
povreda a iste su nastale djelovanjem tupine mahaničkog oruđa, moguće
jednokratno, a u tupa sredstsva spada šaka stisnuta u pesnicu i dr.  
Saslušana na glavnom pretresu vještak dr Č. D. pojašnjava da su navedene
povrede mogle nastati jednokratnim djelovanjem tupine mahaničkog oruđa i to
prije svega zbog lokalizacije povreda koje se nalaze blizu jedna drugoj, ali
se ne može isključiti ni da je sila djelovala više puta. Navedene povrede nisu
nastale mehanizmom pada na tvrdu podlogu već mehanizmom udarca, i to  na
osnovu lokalizacije konstatovanoh povreda kod oštećenog D. V.  
Iz izvoda iz KE za optuženog R. Ž. izdat od Uprave policije PJ Podgorica br.
11-245/09-21268/2-2707 od 13.10.2009. godine proizilazi da je isti ranije
osuđivan i to: presudom Osnovnog suda u Podgorici K. br. 96/4770 od
21.08.1997. godine zbog krivičnog djela iz čl. 49/2 KZ RCG na tri mjeseca
zatvora uslovno jedna godina; presudom Osnovnog suda u Podgorici K. br.
96/3804 od 19.04.2000. godine zbog krivičnog djela iz čl. 144., čl. 149., čl.
207. KZ CG na tri mjeseca zatvora; presudom Osnovnog suda u Podgorici K. br.
97/4967 od 18.05.200. godine zbog krivičnog djela iz čl. 36. st.1. KZ RCG na
tri mjeseca zatvora uslovno jedna godina; presudom Osnovnog suda u Podgorici
K. br. 98/11998 od 28.06.2001. godine zbog krivičnog djela iz čl. 144. st.1.
KZRCG na četiri mjeseca zatvora uslovno 3 mjeseca; presudom Osnovnog suda u
Kotoru K. br. 02/2702 od 16.05.2002. godine zbog krivičnog djela krađa na 2
mjeseca i 16 dana zatvora; presudom Osnovnog suda u Podgorici K. br. 02/4126
od 11.03.2005. godine zbog krivičnog djela iz čl. 144/1 KZ RCG u produženom
trajanju na kaznu zatvora u trajanju od pet mjeseci;  presudom Osnovnog suda u
Podgorici K. br. 05/444 od 02.03.2006. godine zbog krivičnog djela iz čl.239.
sz.1. KZ RCG na kaznu zatvora u trajanju od tri mjeseca; presudom Osnovnog
suda u Podgorici K. br. 01/4940 od 12.03.2007. godine zbog krivičnog djela iz
čl. 239/1 u vezi čl. 49. KZCG na kaznu zatvora u trajanju od 42 dana i
presudom Osnovnog suda u Podgorici K. br. 06/1504 od 16.05.2007. godine zbog
krivičnog djela iz čl. 239/1 KZ RCG na kaznu zatvora u trajanju od 75 dana.  
Naime, izmjenjenim optužnim aktom tužioca okrivljenom R. Ž. stavljeno je na
teret da je dana 4.04.2009. godine,  ispred UO "P" u naselju Z, u P., teško
tjelesno povrijedio oštećenog D. V., na način što je bez povoda oštećenom
zadao više udaraca pesnicom u predjelu glave,nanoseći mu tešku tjelesnu
povredu u vidu preloma desne jagodične gornjovilične kosti,sa prelomom
spoljašnjeg i unutrašnjeg zida desnog gornjoviličnog sinusa i poda desne očne
duplje sa vazduhom u desnoj očnoj duplji i sa otokom i vazduhom u predjelu
kapka desnog oka ,krvnog podliva oko desnog oka i oguljotine u predjelu lica
sa desne strane. Okrivljeni R. Ž. iznoseći svoju odbranu tokom čitavog
postupka negirao je izvršenje predmetnog krivičnog djela, ne sporeći da je
kritične večeri sjedio u lokalu "P" sa konobaricom R. N.l te da je oko
22,00-23,00h u navedeni lokal došao i oštećeni D. V. koga od ranije nije
poznavao. Oko ponoći  R. N. je zamolila goste da napuste lokal zbog
"fajronta", nakon čega je  izašao iz lokala i uputio se ka svojoj kući, a ista
se nalazi u blizini lokala "P". Kući je stigao oko 00,30h i legao je da spava
da bi sjutradan ponovo došao u kafanu "P", kada je došla policija i slučajno
je čuo preko radio stanice da ga potražuje dežurna služba. Policajcu u kafani
je kazao je da je on taj koga traže, a zatim je otišao u prostorije PJ
Podgorica. Ovakvu odbranu okrivljenog sud je prihvatio jer je ista istinita,
određena i po stanovištu suda objektivno data, pri čemu je sud posebno imao u
vidu da odbrana okrivljenog nije obesnažena nijednim provedenim dokazom, a
posebno ne iskazom svjedoka oštećenog D. V. koji u prethodnom postupku i na
glavnom pretresu različito svjedoči u odnosu na odlučne činjenice. Oštećeni D.
V. u svom iskazu pred istražnim sudijom navodi da je kritične večeri došao u
lokal "P". Po ulasku u navedeni lokal trojica momaka koji su  već sjedjeli za
jednim stolom su ga pozvali da sjedne sa njima, na šta je pristao. Jedan od
tih momaka  je rekao da je policajac i oni su mu naručili piće. Pored njih u
lokalu je sjedio sa konobaricom još jedan momak, a isti se iz nekog razloga
posvađao sa jednim od momaka koji su sjedjeli sa njim. Sve se završilo na
verbalnoj prepirci, i kada je konobarica rekla da je "fajront" svi su izašli
iz kafane. Momak koji je prethodno u lokalu sjedio sa konobaricom je ostao
ispred lokala i kada se on uputio ka pasareli, taj momak se "zaletio" u
njegovom pravcu i udario ga stisnutom pesnicom u predjelu čela i nosa. Od
siline udara je pao na zemlju, na kratko izgubio svijest, a kada je ustao
vidio je pored sebe novčanik u kojem je nedostajalo 70,00€. U predjelu glave
je osjetio jak bol, i ponovo je pao, a ne može se izjasniti koliko je dugo
ležao bez svijesti. Kada je došao k sebi, ustao je i krenuo ka M. jer je bio u
toliko lošem stanju da nije mogao da se orjentiše u kojem  pravcu se nalazi
njegova kuća. Do ranih jutarnjih časova je lutao po naselju, jer nije
uspijevao da pronađe svoju kuću,  kada ga je zatekla policija i prevezla  do
bolnice . Saslušan na glavnom pretresu, oštećeni D. V. bitno drugačije
kazuje, navodeći da je kritične večeri bio u lokalu "P." a oko ponoći,  kada
je konobarica rekla da je "fajront",   krenuo je ka svojoj kući. Za vrijeme
svog boravka u kafani, konzumirao je 1-2 piva. U jednom trenutku momak koji je
prethodno sjedio u kafani sa konobaricom tj. Radojević Željko se stvorio
ispred njega, i bez ijedne riječi  udario više puta stisnutim pesnicama u
predjelu oka, nosa i zuba . Od tih udaraca je pao na zemljanu podlogu, izgubio
svijest, bio u konfuznom stanju, i kada je došao do nadvožnjaka u naselju M.,
u jutarnjim časovima, pitao je slučajnu prolaznicu da li se nalazi u blizini
OŠ "D. I", na šta ga je ista pitala da li ga je udario automobil. Odgovorio je
da nije, već da je zadobio povrede ispred jedne kafane kod “pasarele”. Ne
sjeća se kako je uspio da stigne od “pasarele” na Z. do podvožnjaka u naselju
M., ali zna da je cijele večeri pokušavao da pronađe svoju kuću, i bio je u
vrlo konfuznom stanju, a to kao posledica udaraca koje je zadobio. Dakle,iskaz
svjedoka oštećenog D. V. je međusobno protivurječan u odnosu na odlučne
činjenice  koje se odnose na povrede koje je konkretne večeri zadobio i način
zadobijanja tih povreda,pa iz tog razloga sud iskaz oštećenog cijeni kao
neistinit,jer se i sam oštećeni upitan da pojasni razlike u kazivanaju u
odnosu na odlučne činjenice nije  mogao izjasniti, već je izjavio da je tačan
njegov iskaz, kako na glavnom pretresu,tako  u prethodnom postupku. Imajući u
vidu ovakav iskaz svjedoka oštećenog, sud je cijenio citirani zapisnik Uprave
policije PJ Podgorica o prepoznavanju lica  kao irelevantan dokaz , pogotovo
imajući u vidu nespornu činjenicu da su okrivljeni i oštećeni kritične večeri
sjedjeli u predmetnoj kafani,tako da je oštećeni nesporno mogao zapamtiti lik
okrivljenog R.,koga je pred Upravom policije označio kao lice koje mu je
kritične zgode nanijelo tešku tjelesnu povredu,ali imajući u vidu navedeno i
iskaz svjedoka oštećenog kome sud nije mogao pokloniti vjeru,to navedeni
zapisnik o prepoznavanju lica ne utiče na drugačiji zaključak suda.  
Sud je u skopu ocjene dokaza cijenio i iskaze svjedoka R. N., P. M. i B.,
P.. Svjedok R. N., saslušana u prethodnom postupku navodi da je kritične
večeri radila u kafani "P", a od gostiju u kafani je bio čovjek kojeg zna po
nadimku “Ć”, dok su za drugom stolom sjedjela tri čovjeka od kojih je
poznavala  N. N. Zatim je došao jedan čovjek koga do tada nije poznavala i
koji je sjeo za sto N.. Oko 01,00h, rekla je gostima da je vrijeme za
zatvaranje kafane, nakon čega je taj čovjek koji je poslednji došao uzeo sa
sobom pivo koje prethodno nije platio i izašao iz lokala.  Nakon što su svi
gosti izašli iz lokala,  sa šanka je uzela svoje stvari, zaključala kafanu, i
na parkingu je vidjela  komšiju N. N.   koga je zamolila da je odveze do kuće,
što je on prihvatio. Ne zna šta se nakon toga dešavali ispred kafane, niti oko
kafane.  Svjedoci P. M. i B. P. u svojim saglasnim svjedočkim iskazima navode
da su kritične večeri sjedjeli zajedno sa N. N. u lokalu "P", te da je u
jednom trenutku u lokal ušao stariji čovjek kojeg su oni pozvali da sjedne sa
njima, što je isti i učinio. Zajedno su svi popili po 2-3 pića, a nakon što je
konobarica objavila "fajront", krenuli su da izlaze iz kafane i idu svojim
kućama, s tim da se ne mogu izjasniti gdje je nakon toga otišao D. V.. Sud je
cijenio ovakve iskaze ovih svjedoka kao istinite. Međutim,sud smatra das u
iskazi ovih svjedoka bez značaja za presuđenje predmetne krivično pravne
stvari, jer nijedan od svjedoka nije bio očevidac predmetnog događaja.  Vrstu
i kvalifikaciju tjelesnih povrede koje je kritične večeri zadobio oštećeni D.
V., sud je utvrdio iz nalaza i mišljenja sudskog vještaka medicinske struke
dr.Č. D., te izjašnjenja vještaka na glavnom pretresu, iz kojeg proizilazi da
je oštećeni D. kritične večeri zadobio tešku tjelesne povredu bliže
predstavljenu izrekom presude. Ovakav nalaz i mišljenje vještaka medicinske
struke sud je cijenio kao jasan, stručan i objektivan, ali i pored činjenice
da je u postupku nesumnjivo utvrđeno da je oštećeni D. V. kritične večeri
zadobio teške tjelesne povrede predstavljene izrekom presude,posebno imajući u
vidu međusobno protivurječan iskaz svjedoka oštećenog kome sud nije mogao
pokloniti vjeru,to je nahaođenje suda da u postupku nije dokazno da je
okrivljeni oštećenom D. V. nanio tešku tjelesnu povredu bliže predstavljenu
izrekom presude.  
Valja istaći da je sud izmjenio činjenični opis krivičnog djela  na način što
je u prvom redu poslije riječi”Dana 04.04.2009. godine”, dodao riječi “oko
24,00 časa”,pa je na navedeni način precizirao vrijeme izvršenja krivičnog
djela na osnovu dokaza provedenih na glavnom pretresu.Ovakvom izmjenom
činjeničnog opisa po nahođenju suda nije povrijeđen objektivni identitet
optužbe i presude.  
Nadalje,kako u postupku nije dokazano da je okrivljeni izvršio krvično djelo
stavljeno mu na teret, to je sud primjenom odredbi čl. 3.st.3 i 373.tač.2
Zakonika o krivičnom postupku istog oslobodio od optužbe.  
Sud je odluku o troškovima postupka temeljio na odredbi čl. 230.st.1 Zakonika
o krivičnom postupku. Troškovi postupka iznose 220,00 eura,isti se odnose na
ime nagrade vještaku medicinske struke,i  padaju na teret budžetskih sredstava
suda.  
Imajući u vidu navedeno,primjenom citiranih Zakonskih propisa,odlučeno je kao
u izreci presude.  
OSNOVNI SUD U PODGORICI
Dana 19.06.2012 godine

 
               S U D I J A
  Đuković Goran  