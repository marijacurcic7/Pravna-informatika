K.br.11/435  
U IME CRNE GORE  
OSNOVNI SUD U PODGORICI,po sudiji Đ. G.,uz učešće namještenika suda M. A.,kao
zapisničara,u krivičnom predmetu protiv okrivljenih T. Š.,T. J. i T. I. iz P.
zbog krivičnog djela teška tjelesna povreda iz čl. 151.st.1 u vezi čl. 23
Krivičnog zakonika,odlučujući optužnici Osnovnog državnog tužilaštva
Kt.br.1682/10 od 17.05.2011. godine, koju je zastupao zamjenik Osnovnog
državnog tužioca Č. S.,nakon glavnog,javnog pretresa održanog dana 18.07.2012.
godine u prisustvu stranaka,izrekao je i istog dana javno objavio
P R E S U D U  
Okrivljeni:
       1\. T. Š.,od oca J. i majke Z.,rođene M.,rođen .......... godine u Z.-R. S. ,sa prebivalištem u P.,V.R. bb,nezaposlen, oženjen, otac petoro djece, lošeg imovnog  stanja, neosuđivan,


       2\. T. J.,od oca Š. i majke N.,rođene A.,rođen .......... godine u P.,sa prebivalištem u P.,V. R. bb,zaposlen u DOO“Tržnice i pijace“,oženjen,otac petoro maloljetne djece,lošeg imovnog stanja,neosuđivan,

        3\. T. I.,od oca Š. i majke N.,rođene A.,rođen ........... godine u P.,sa prebivalištem u P.,V. R. bb,zaposlen u JP“Čistoća“,oženjen,otac troje maloljetne djece,lošeg imovnog stanja,neosuđivan

K r i v i   s u  
Zato što su:
Dana 27.11.2010. godine,oko 19,00 časova,u P.,u naselju V. R.,ispred porodične
kuće T. Š.,teško tjelesno povrijedili oštećenog Z.H.,na način što su ga više
puta udarali pesnicama i nogama u predjelu glave i tijela,nanoseći mu tom
prilikom tešku tjelesnu povredu u vidu preloma nosnih kostiju sa pomakom
koštanih odlomaka sa posledičnim krvarenjem iz nosa,nagnječenja u predjelu
nosa i rane razderine lijeve ušne školjke
-čime su kao saizvršioci izvršili krivično djelo teška tjelesna povreda iz čl. 151.st.1 u vezi čl. 23.st.2 Krivičnog zakonika  
Pa sud optuženim primjenom citiranih Zakonskih propisa i čl.
3,4,5,13,15,32,42,52,53 i 54 Krivičnog zakonika,čl. 226,229,239 i 374 Zakonika
o krivičnom postupku
Izriče:  
USLOVNU OSUDU
Kojom im prethodno utvrđuje kaznu zatvora u trajanju od po 6(šest)mjeseci,i
istovremeno određuje da se utvrđene kazne  neće izvršiti ukoliko okrivljeni u
roku od 2(dvije)godine po pravosnažnosti presude ne izvrše nova krivična
djela.
Oštećeni Z. H. radi ostvarenja imovinsko pravnog zahtjeva upućuje se na
parnični postupak.  
Obavezuju se okrivljeni da ovom sudu na ime troškova postupa uplate novčani
iznos od po 119,90 eura, kao i po 30,00 eura na ime paušala,u roku od 15 dana
po pravosnažnosti presude pod prijetnjom prinudnog izvršenja.  
O b r a z l o ž e nj e
Optužnicom Osnovnog državnog tužilaštva Kt.br.1682/10 od 17.05.2011. godine
stavljeno je na teret okrivljenim T.Š.,T. J. i T. I. izvršenje krivičnog djela
teška tjelesna povreda u saizvršilačkom odnosu iz čl. 151.st.1 u vezi čl. 23
Krivičnog zakonika.U konačnom zastupnk optužbe ostao je pri podignutoj
optužnici i predložio je sudu da okrivljene oglasi krivim i osudi po Zakonu.  
Iznoseći odbranu na glavnom pretresu okrivljeni T. Š. branio se da se
kritičnog dana nalazio u porodičnoj kući sa sinovima J. i I.,snahama i
unucima.U jednom trenutku čuo je automobil koji se parkirao ispred kuće.Sinovi
J. i I. su izašli ispred kuće da vide o čemu se radi.Ostao je u sobi,a zatim
je nakon izvjesnog vremena izašao iz kuće.Ispred kuće je vidio dvojicu momaka
koji su podigli ruke u vis,u smislu da se svađaju sa njegovim sinovima,a zatim
su ti momci rukama udarali njegove sinove J. i I. u predjelu glave.Nakon toga
njegovi sinovi su uzvratili udarce, pa su te momke udarali pesnicama u
predjelu glave.Kada je primjetio da je oštećeni udario njegovog sina J. prišao
je istom i udario ga jedan put stisnutom pesnicom u predjelu glave.Pojasnio je
da je kritične prilike branio svoje sinove J. i I. koji su od strane oštećenog
i njegovog brata napadnuti ispred kuće.  
Iznoseći odbranu u prethodnom postupku okrivljeni T.Š. branio se da se
kritičnog dana sa suprugom ,sinovima,snahama i unučadima nalazio u svojoj
porodičnoj kući u naselju V. R.. U kritično vrijeme čuo je da je neko došao
ispred kuće, i snaha E. je izašla da vidi.Kada se vratila u kuću kazala je da
neko traži njegovog sina J.Zatim su izašli prvo sin J.,a zatim drugi sin I.
.Vidio je da je J. razgovrao sa momcima za koje je znao da su iz U.Jedan od
tih momaka iz U. je podigao ruke,i njegov sin I. je tog momka udario pesnicom
u predjelu glave.Kada je izašao iz kuće vidio je da se njegovi sinovi J. i I.
biju sa ovom dvojicom momaka.Primjetio je da je I. pao na makadam.Zatim je
pritrčao i jednog od te dvojice momaka udario pesnicom.Nadalje,stvorila se
velika gužva.  
Upitan da pojasni razlike u kazivanju na glavnom pretresu i prethodnom
postupku ovaj okrivljeni je izjavio  da se prvi put pojavljuje pred sudom
,tako da ne može pojasniti razlike u kazivanju.  
Saslušan na glavnom pretresu okrivljeni T. J. branio se da od ranije poznaje
Z. H. i njegovog brata Z. H.Prije kritičnog događaja Z. H.  je bio žirant za
podizanje kredita kod „O. banke“.Dio duga od 1.000,00 eura,Z. je dao na ruke,a
zatim su se dogovorili da preostali dio duga vraća na rate.Taj dug je vratio i
Z. H. je ostao dužan 100,00 eura. Kritičnog dana sa porodicom je sjedio kući u
naselju V. R. U jednom trenutku ispred kuće je čuo glasove.Ispred kuće je
izašla njegova supruga J.koja se vratila u kuću i rekla da ga traže neki
momci. Izašo je ispred kuće i vidio Z. H. i Z. H.Tu su razgovarali u vezi
kredita,pa je Z. H. kazao da je ratu od 30,00 eura dao B. R.Tom prilikom Z.H.
je kazao da B. R.nije predao navedenu ratu za kredit,te je rekao“da je došla
voda do poda“.Zatim ga je Z. H.odugrnuo rukama na ogradu i opalio šamar. U
tom trenutku iz kuće su izašli njegovi ukućani.Pojasnio je da se branio. Nakon
toga došlo je do tuče između njega,njegovog brata i oca sa jedne strane i Z.
H. i H. sa druge strane.Udarao je pesnicama oštećenog i njegovog brata, i oni
su udarali njega.  
Saslušan u prethodnom postupku okrivljeni T. J. je izjavio da je kritičnog
dana oko 19,00 sa porodicom bio u porodičnoj kući u naselju V. R. U jednom
trenutku ispred kuće su došli Z. H. i A.Z. su rođena braća iz U. i tačno je da
im duguje neki novac za kredit za koji je jedan od njih bio žirant.Dok je
razgovorao sa njima ispred kuće, jedan od njih misli A. ga je odgurnuo rukama
na ogradu.Kada je to vidio njegov brat I. je istrčao iz kuće i pesnicom je
udario jednog od braće Z.Zatim je iz kuće izašao i njegov otac Š. koji je
takođe učestvovao u tuči ,i udario jednog od braće Z.Zatim je istakao da je
tačno da je   jednog od braće Z. udarao pesnicama,ali da iste nije obarao na
zemlju,udarao nogama,niti je koristio metalnu šipku.Zatim su došle komšije i
stvorila se velika gužva.  
Upitan da pojasni razlike u kazivanju okrivljeni T. J. je izjavio da je tačno
to što je kazivao na glavnom pretresu,te da je pred istražnim sudijom u
prethodnom postupku dao identičan iskaz.  
Iznoseći odbranu na glavnom pretresu okrivljeni T. I. je izjavio da je
kritičnog dana bio sa porodicom u porodičnoj kući u naselju V. R..Oko 9,00
časova pošao je do prodavnice i vidio je oštećnog Z. H. i njegovog brata koji
su se nalazili ispred njegove kuće i mahali rukama u pravcu njegovog
brata.Odmah je skočio i došlo je do tuče između njega ,oca i brata J. sa jedne
strane i Z. H. i H. sa druge strane.Tom prilikom naizmjenično su se udarali
pesnicama.Pojasnio je da u predmetnom događaju nije zadobio bilo kakve
povrede. Nadalje,morao je da brani svoju porodicu.Negirao je izvršenje
krivičnog djela navodeći da je u konkretnom slučaju postupao u nužnoj odbrani.  
Okrivljeni T. Š. je u završnoj riječi ostao pri navodima svoje odbrane na
glavnom pretresu.  
Okrivljeni T. J. u završnoj riječi ostao je pri navodima svoje odbrane na
glavnom pretresu.  
Okrivljeni T. I. u završnoj riječi ostao je pri navodima svoje odbrane na
glavnom pretresu.  
Sud je u dokaznom postupku saslušao svjedoka oštećenog Z. H.,saslušao je
svjedoke Z. A.,A. J.,T. J.,B. R.,na saglasan predlog stranaka pročitao je
iskaz svjedoka A. I. sa zapisnika o glavnom pretresu do 12.12.2011.
godine,pročitao je izvod iz KE za okrivljenog T. J. izdat od Uprave policije
PJ P. br. 11-245/11-14923/2-2390 od 08.06.2011. godine,pročitao je izvod iz KE
za okrivljenog T. I. izdat od Uprave policije PJ Podgorica br.
11-245/11-14927/2-2391 od 08.06.2011. godine,pročitao je izvještaj ljekara
specijaliste KCCG Urgentnog centra na ime Z. H. broj protokola 16932 od
27.11.2010. godine i pročitao je nalaz i mišljenje vještaka medicinske struke
dr.Š.M. od 20.04.2011. godine  
Ocjenom navoda optužbe i odbrane,provedenim dokazima na glavnom pretresu,kako
pojedinačno ,tako i u međusobnoj povezanosti, sud je utvrdio da su okrivljeni
kao saizvršioci izvršili krivično djelo stavljeno im na teret,na način,mjesto
i vrijeme kao u izreci presude,pa je sud okrivljene: T. Š.,T. J. i T. I.
oglasio krivim i izrekao im krivične sankcije kao u izreci presude sve iz
sledećih razloga:  
Saslušan na glavnom pretresu svjedok oštećeni Z. H. je posvjedočio da od
ranije poznaje T. J. kome je njegov brat A. bio žirant za kredit. T. J.je
njegovom bratu na ime predmetnog kredita vratio dio novca, dok je dio ostao
dužan.Kritičnog dana sa bratom H.oko 19,00 časova došao je u P. kako bi sa T.
J. razgovarali u vezi duga po osnovu kredita.Ispred kuće T. došli su
automobilom marke „Citroen“ kojim je upravljao.Kada su došli ispred kuće
pozvali su T.J. koji je izašao ,i sa kojim je njegov brat H. razgovarao u vezi
predmetnog kredita.Tom prilikom H.je kazo T. da mu vrati dug po osnovu
kredita, jer nema od čega da živi,našto je J. odgovorio da je rate sa kredit
davao izvjesnom licu koje je te rate trebalo da isplaćuje na ruke Z.A..Zatim
je iz kuće izašao T. I. koji se odmah zatrčao i udario ga stisnutom pesnicom u
predjelu glave,od kog udarca je pao na makadam.Dok je ležao na zemlji svorila
se velika gužva i tom prilikom zadobijao je udarce u predjelu glave i
tijela.Dok je ležao na zemlji ne može se izjasniti ko ga je od optuženih
udarao, i ne zna da li su ga kritičnom prilikom udarali optuženi.Nadalje,dok
je ležao na zemlji a poslije udarca T. I. udarali su ga sva trojica optuženih
i to stisnutim pesnicama,nogama i rukama.Zatim se javio u KCCG ,a nakon toga u
policiju. Nadalje je izjavio da prije nego što je zadobio udarac od T. I.,on
kao i njegov brat H. nijesu gurali, niti udarali optužene. Upitan da pojasni
razlike u odnosu na činjenicu od koga je zadobijao udarce nakon što je pao na
zemljanu podlogu, svjedok oštećeni je izjavio da nakon što je pao,
pretpostavlja da su ga  udarali sva trojica okrivljenih, jer ga niko od
prisutnih komšija T. ne bi udarao. Pridružio se krivičnom gonjenu i postavio
je imovinsko pravni zahtjev koji nije precizirao.  
Saslušan na glavnom pretresu svjedok Z. H.je posvjedočio da je sa bratom H.
kritičnog dana iz U. došao u P.Pošli su kod T. J.da traže dug po osnovu
kredita za koji je bio žirant.Ispred kuće T. J. došli su oko 19,00h i bio je
mrak.Kada su došli ispred kuće pozvali su T. J. da se dogovore u vezi duga po
osnovu kredita.Pričao je sa T. kome je tražio dug po osnovu kredita,našto je
isti odgovorio da nema novca i da će vidjeti da vrati novac za par dana.Nakon
toga iz kuće je izašao Jusufov brat Ivan koji je prišao njegovom bratu H. i
udario ga stisnutom pesnicom ili šamarom u predjelu glave.Pojasnio je da je od
tog udarca njegov brat pao. Zatim ga je T.J. uhvatio za grlo, kada su na njega
kao i na njegovog brata skočili J. otac Š.i majka. Pojasnio je  da je kao i
njegov brat zadobijao udarce od sve trojice optuženih i to dok su se nalazili
na zemljanoj podlozi. Nadalje,kritičnom prilikom on, kao i njegov brat nikoga
nijesu gurali,niti prvi udarali,već su ispred kuće T. došli da razgovaraju
ljudski u vezi duga po predmetnom kreditu.  
Saslušan na glavnom pretresu svjedok A. I. je posvjedočio da je komšija sa T..
Kritičnog dana u večernjim časovima nalazio se u porodičnoj kući sa ocem J. .U
jednom trenutku začuo je galamu izašao je ispred kuće i vidio T.Š.,J. i I. kao
i Z. H. i H.. Takođe je vidio da se T. Š., J. i I. sa jedne strane i Z. H. i
H. sa druge strane guraju.Nije vidio da su razmjenjivali udarce bilo čim.Zatim
je zajedno sa ocem i drugim komšijama iste razdvojio. Nije primjetio bilo
kakve povrede na tijelu braće Z.  
Saslušana na glavnom pretresu svjedok T. J. je povjedočila da se kritičnog
dana nalazila ispred porodične kuće u naselju K,kada je primjetila jedan
automobil iz koga su izašla dva lica koja od ranije nije poznavala.Pitali su
da li je tu njen suprug J.,i nakon što je kazala da jeste,pošla je u kuću i
pozvala supruga koji je izašao ispred. Zatim je vidjela kako njen suprug
razgovara sa ova dva čovjeka koji su u jednom trenutku počeli da guraju J.,a
zatim udarali stisnutim pesnicama. U tom trenutku izgubila je svijest.  
Saslušan na glavnom pretresu svjedok A.J. je posvjedočio  da je kritičnog dana
u popodnevnim časovima spavao u svojoj porodičnoj kući. Čuo je galamu,ustao i
izašao ispred kuće.Bio je mrak i vidio je veliku gužvu.Tu je čuo T. Š.,J. i I.
koji su se verbalno svađali sa dva momka.Nakon toga gužva se razišla i to je
sve što je vidio od predmetnog događaja.  
Saslušan na glavnom pretresu svjedok B. R. je posvjedočio da okrivljene
poznaje iz viđenja. Sjeća se da je T. J. na ime rata za kredit oštećenima
davao svakog mjeseca ili svakog drugog mjeseca po 30,00 ili 25,00 eura,ali se
nije mogao izjasniti o kojoj godini se radi. Taj novac je davao Z.H. koji je
po isti dolazio iz U. u P.  
Iz citiranog izvještaja JZU KCCG Urgentnog centra proizilazi da je dana
27.11.2010. godine od strane dežurnog ljekara KCCG Urgentnog centra pregledan
Z. H. i da je konstatovana dijagnoza na latinskom jeziku: Contusio cappitis.
Contusio nasi. VLC auriculae sin.  
Iz citiranog nalaza i mišljenja vještaka medicinske struke dr. Š. M.od
20.04.2011. godine proizilazi da je u predmetnom događaju Z. H. zadobio
sledeće povrede: prelom nosnih kostiju sa pomakom koštanih odlomaka,sa
posljedičnim krvarenjem iz nosa.Nagnječenje u predjelu nosa.Ranu razderinu
lijeve ušne školjke. Navedene povrede posledica su namjanje dvostrukog
dejstva(dva udarca),tupog,teškog i jako zamahnutog mehaničkog oruđa(moguća i
pesnica)na odgovrajući predio tijela (glave). Navedena nagnječina i rana
predstavljaju ,i pojedinačno i u svom zbiru laku tjelesnu povredu,a navedeni
prelom predstavlja tešku tjelesnu povredu. Dakle,u vrijeme odigravanja
predmetnog događaja Z. H. je zadobio tešku tjelesnu povredu.  
Iz citiranog izvoda iz KE  Uprave policije PJ Podgorica za okrivljenog T. J.
proizilazi da isti nije evidentiran u KE navedene Područne jedinice.  
Iz citiranog izvoda iz KE Uprave policije PJ Podgorica za okrivljenog T. I.
proizilazi da ovaj okrivljeni nije evidentiran u KE navedene Područne
jedinice.  
Okrivljeni su tokom čitavog postupka negirali izvršenje krivičnog djela,
navodeći da su kritičnom prilikom postupali u nužnoj odbrani.Naime, okrivljeni
T.J. na glavnom pretresu u bitnom se branio da od ranije poznaje oštećenog Z.
H. i njegovog brata H. koji mu je bio žirant po osnovu jednog kredita,i da je
istom vratio veći dio duga ,s tim što nije sporio da je istom po  osnovu
navedenog kredita ostao dužan 100,00 eura. Kritične večeri oko 19,00h oštećni
i njegov brat su došli ispred njegove kuće gdje su razgovarali u vezi
predmetnog duga po osnovu kredita, kada ga je oštećeni odurnuo na ogradu i
opalio šamar,dok je u prethodnom postupku pred istražnim sudijom različito
kazivao u odnosu na ovu odlučnu činjenicu pojašnjavajući da ga je oštećeni
kritične zgode odgurnuo ne pominjući „šamar“.Zatim je pojasnio da je zajedno
sa ocem i bratom razmjenjivao udarce sa oštećenim Z. H. i njegovim bratom H..I
okrivljeni T. Š. u toku čitavog postupka nije sporio da je kritičnom prilikom
udario oštećenog stisnutom pesnicom u predjelu glave.Međutim navodi da je
odbijao istovremeni protivpravni napad na svog sina J. ,ali u odnosu na
odvijanje predmetnog događaja i to na odlučne činjenice različito kazuje. Tako
na glavnom pretresu se branio da je kada je izašao iz kuće vidio oštećenog i
njegovog brata koji su u pravcu njegovih sinova J. i I. podizali ruke i
udarali stisnutim pesnicama,dok u prethodnom postupku ističe da je ispred
kuće, a kada je ugledao oštećenog i njegovog brata koji su stajali sa njegovim
sinovima,oštećeni podigao ruke,ne navodeći da su oštećeni i njegov brat
kritične zgode udarali njegove sinove J. i I..I ovaj okrivljeni nije sporio da
je reagovao kako bi odbranio sinove, pa je oštećenog udario stisnutom pesnicom
u predjelu glave. Okrivljeni T. I. se takođe tokom čitavog postupka branio da
je kritične zgode odbijao istovremeni protivprvni napad oštećenog i njegovog
brata,od svog brata J. i nije sporio da kada je izašao iz kuće i ugledo brata
J. oštećenog i njegovog brata koji su kako kaže mahali rukama u pravcu
njegovog brata J, oštećenog udario stisnutom pesnicom u predjelu glave.
Odbrane okrivljenih u onom djelu u kojem su negirali izvršenje krivičnog djela
u smislu da su postupali u nužnoj odbrani sud je cijenio kao
neistinite,neobjektivne i sračunate na izbjegavanje krivično pravne
odgovornosti. Naime, odredbom čl. 10.st.1 Krivičnog zakonika je propisano da
nije krivično djelo ono koje je učinjeno u nužnoj odbrani.Nadalje, st.2 čl.10
Krivičnog zakonika je propisano: Nužna je ona odbrana koja je neophodno
potrebna da učinilac od svog dobra ili od dobra drugog odbije istovremeni ili
neposredno predstojeći protivpravni napad. Da bi postojala nužna odbrana
moraju biti ostvareni svi elementi kako na strani napada,tako i na strani
odbrane kao konstitutivnih elemenata ovog pravnog instituta.U konkretnom
slučaju stanovište je suda da nije postojao  napad od strane oštećenog i
njegovog brata na optužene,o čemu su se saglasno i određeno izjašnjavali
saslušani na glavnom pretresu kako oštećeni Z. H.,tako i svjedok Z. H. kojima
sud pokanja vjeru i čijim iskazima su obesnažene odbrane okrivljenih, i koji
su u skladu sa citiranom medicinskom dokumentacijom i nalazom i mišljenjem
vještaka medicinske struke dr. Š. M. koji sud cijeni kao jasan, stručan i
objektivan. Naime, saslušan na glavnom pretresu svjedok oštećeni Z. H. je
posvjedočio da je kritičnog dana sa bratom H. došao u P. isped kuće optuženih,
kako bi njegov brat razgovarao sa okrivljenim T.J.u vezi duga po kreditu za
koje je bio žirant, i koji dug od 100,00 i sam optuženi T. J. nije sporio. Dok
su razgovarali  iz kuće je izašao okrivljeni T. I. koji ga je udario pesnicom
u predjelu glave,kada je pao na zemljanu podlugu,i zadobijao udace u predjelu
tijela o strane svih okrivljenih u čemu se izjašnjavao i svjedok Z. H.,koji je
kao i oštećeni pojasnio da kritične zgode nijesu nikoga gurali i udarali,pa se
događaj upravo odvijao kako su to objektivno predstavili kako oštećeni tako i
svjedok Z. H.,kojim iskazima je opovrgnut iskaz svjedoka T. J. supruge
okrivljenog T. J. koja je izjavila da je isped kuće primjetila kako oštećeni i
njegov brat podižu ruke na njenog supruga i njegovog brata I. koje su udarali
pesnicama u predjelu glave. Iskaz ovog svjedoka sud cijeni kao upravljen na
pomaganje okrivljenim kako bi izbjegli krivicu. Osim toga da se događaj nije
odvijao na način kako to žele predstaviti okrivljeni proizlazi iz djela
odbrane okrivljenog T. I. koji je naveo da on, njegov brat i otac kritičnom
prilikom nijesu zadobili bilo kakve tjelesne povrede,a da se događaj odvijao
na način kako se brane optuženi T. Š. i T. J, i da su oštećeni i njegov brat
okrivljenim zadavali udarce neminovno bi okrivljeni T. J. i T. I. morali imati
tjelesne povrede,koje je naprotiv zadobio oštećeni Z. H. , i to onako kako su
navedene u izreci presude,i koje se kvalifikuju kao teška tjelesna povreda,
jer prelom nosnih kostiju sa pomakom koštanih odlomaka i sa posledičnim
krvarenjem iz nosa predstavlja tešku tjelesnu povredu, koju činjenicu je sud
utvrdio na osnovu nalaza i mišljenja vještaka medicinske struke dr. Š. M. koji
sud  cijenio kao jasan,stručan i objektivan. Sud je u sklopu ocjene dokaza
cijenio iskaze svjedoka A. J. i A. I.,te svjedoka B. R..Naime, svjedok A. I.
je posvjedočio da je komšija sa optuženim i da je u kritično vrijeme bio u
svojoj kući kada je čuo galamu i izašao napolje,kojom prilikom je vidio
okrivljene i oštećene kako se guraju,dok je svjedok A. J. posvjedočio da je
vidio da se okrivljeni i oštećeni verbalno prepucavaju,navodeći da nije
primjetio tjelesne povrede kod oštećenog. Iskazi ovih svjedoka obesnaženi su
iskazom oštećenog kao i njegovog brata svjedoka Z. H.,i upravljeni su na
pomaganje okrivljenim u smislu izbjegavanja krivice.Iskaz svjedoka B. R.,s
obzirom da nije bio očevidac predmetnog događaja nije od značaja za presuđenje
predmetne krivično pravne stvari.  
Postupajući na način kao u izreci presude okrivljeni su kao saizvršioci
izvršili krivično djelo teške tjelesne povrede iz čl. 151.st.1 u vezi čl.
23.st.2 Krivičnog zakonika.  
Okrivljeni su zajednički učestvovali u radnji izvršenja,svjesni su krivičnog
djela koje su htjeli kao svoje i kao zajedničko,pa su postupali kao
saizvršioci u smislu čl. 23.st.2 Krivičnog zakonika.  
Cjeneći subjektivni odnos okrivljenih prema izvršenom krivičnom djelu, sud je
utvrdio da su bili svjesni krivičnog djela i htjeli su njegovo izvršenje ,pa
su postupali sa oblikom vinosti koji se definiše kao direktan umišljaj, koji
je sud utvrdio na osnovu dokaza provedenih na glavnom pretresu kojima je
poklonio vjeru.  
Prilikom izbora vrste i visine krivične sankcije sud je cijenio sve okolnosti
iz čl. 42 Krivičnog zakonika koje utiču da kazna bude manja ili veća,pa je u
odsustvu otežavajućih okolnosti kao olakšavajuće u okviru ranijeg života
okrivljenih cijenio činjenice ranije neosuđivanosti i to: za okrivljenog T. Š.
pretpostavljenu,a za okrivljene T. J. i I. ove činjenice sud je utvrdio na
osnovu izvoda iz KE ,i to: za okrivljenog T. J. izdatog od Uprave policije PJ
P. br.11-245/11-14923/2-2390 od 08.06.2011,a za okrivljenog T. I. izdatog od
Uprave policije PJ P. br.11-245711-14927/2-2391 od 08.06.2011. godine;godine
života optuženog T. Š. koji je u vrijeme izvršenja krivičnog djela imao
navršenih šedeset godina života,porodične prilike  optuženih T. J. koji je
otac petoro maloljetne djece, i T. I. koji je otac troje maloljetne djece, a u
odnosu na sve okrivljene loše imovno stanje,pa imajući u vidu sve navedene
okolnosti sud  optuženim izrekao uslovnu osudu kojom im je prethodno utvrdio
kaznu zatvora u trajanju od po šest mjeseci,sa rokom probacije od dvije
godine,u uvjerenju suda da imajući u vidu ličnosti okrivljenih nije nužno da
utvrđene kazne zatvora i efektivno izdržavaju,već da se i samim upozorenjem uz
prijetnju kaznom, uz dovoljno dug rok provjeravanja može ostvariti svrha
uslovne osude iz čl. 52.st.2 Krivičnog zakonika, u okviru opšte svrhe
propisivanja i izricanja krivičnih sankcija iz čl. 4.st.2 Krivičnog zakonika.  
Odluku o imovinsko pravnom zahtjevu sud je temeljio na odredbi čl. 239.st.2
ZKP-a,pa je oštećenog Z. H. uputio da imovinsko pravni zahtjev ostvari u
parničnom postupku,budući da činjenice u ovom krivičnom postupku ne pružaju
pouzdan osnov za dosuđenje imovinsko pravnog zahtjeva,a njihovo pribavljanje
vodilo bi odugovlačenju  krivičnog postupka.  
Sud je odluku o troškovima postupka temeljio na odredbi čl. 229.st.1 Zakonika
o krivičnom postupku,pa je obavezao okrivljene da ovom sudu uplate novčane
iznose od po 119,90 eura u roku od 15 dana po pravosnažnosti presude. Troškovi
postupka se odnose i to: 250,00 eura na ime nagrade braniocu okrivljenih po
službenoj dužnosti u pretkrivičnom postupku, kao i 83,30 eura na ime nagrade
vještaku medicinske struke. Visinu paušala sud je odmjerio shodno imovnom
stanju okrivljenih,dužini trajanja i složenosti krivičnog postupka.  
Imajući u vidu navedeno,primjenom citiranih Zakonskih propisa,odlučeno je kao
u izreci presude.  
OSNOVNI SUD U PODGORICI
Dana 18.07.2012. godine
SUDIJA
Đuković Goran  