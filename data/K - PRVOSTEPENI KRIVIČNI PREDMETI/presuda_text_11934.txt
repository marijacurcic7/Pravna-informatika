                                                                                                                               K.br.715/12

![](http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/180px-
Coat_of_arms_of_Montenegro.svg.png)
U IME CRNE GORE  
OSNOVNI SUD U PODGORICI, prvostepeni, krivični, po sudiji Jeleni Perović
Kovačević kao sudiji pojedincu, uz učešće Slađane Vlahović kao zapisničara, u
krivičnom predmetu protiv okrivljenog A.M., zbog krivičnog djela laka tjelesna
povreda iz čl.152 st.2 u vezi st.1 Krivičnog zakonika, odlučujući o optužnom
predlogu ODT-a Podgorica Kt.br. 478/12 od 14.06.2012. godine, koji je na
glavnom pretresu zastupala Julija Jaganjac savjetnik kod ODT-a Podgorica,
nakon glavnog i javnog pretresa održanog dana 07.11.2012. godine u prisustvu
zastupnika optužbe, okrivljenog i svjedoka oštećenog M.E., istog dana donio je
i javno objavio
PRESUDU  
Okrivljeni:  
A.M., od oca R. i majke K., rođen ....... godine u P., Republika Kosovo, sa
prebivalištem u Podgorici – Vrela Ribnička, po zanimanju fizički radnik,
oženjen, otac dvoje djece, pismen, lošeg imovnog stanja, ranije neosuđivan  
KRIV JE
Zato što je:  
Dana 07.03.2012. godine u ulici Š.B., u naselju Vrela Ribnička, u Podgorici,
svjestan svog djela čije izvršenje je htio, lako tjelesno povrijedio oštećenog
M.E., na način što ga je udario metalnom šipkom, kao sredstvom podobnim da
tijelo teško povrijedi ili zdravlje teško naruši u predjelu glave, nanoseči mu
laku tjelesnu povredu u vidu tri rane razderine u predjelu desne usne školjke,  

čime je izvršio krivično djelo laka tjelesna povreda iz čl. 152 st.2 u vezi st.1 Krivičnog zakonika

Pa ga sud primjenom citiranog zakonskog propisa te čl. 3,4,5,15,36,42,52,53 i
54 Krivičnog zakonika, te čl. 226, 229 i 374 Zakonika o krivičnom postupku
Crne Gore izriče  
USLOVNU OSUDU  
Kojom mu predhodno utvrđuje kaznu zatvora od 3 (tri) mjeseca i istovremeno
određuje da se ista neće izvršiti, ako okrivljeni u roku od 1 (jedne) godine
po pravosnažnosti presude ne izvrši novo krivično djelo.  
Obavezuje se okrivljeni da na ime troškova krivičnog postupka uplati ODT-u
iznos od 60,50 eura, kao i iznos od 50,00 eura na ime sudskog paušala, sve u
roku od 15 dana po pravosnažnosti presude, pod prijetnjom prinudne naplate.
Obrazloženje
Optužnicom ODT-a Podgorica Kt.br. 478/12 od 14.06.2012. godine stavljeno je na
teret okrivljenom da je izvršio krivično djelo laka tjelesna povreda iz čl.
152 st.2 u vezi st.1 Krivičnog zakonika. Zastupnik optužbe je prije završnih
riječi precizirao dispozitiv optužnog akta kao u izreci presude, pa je u
završnoj riječi ostao u potunosti pri preciziranom optužnom predlogu i
predložio sudu da okrivljenog oglasi krivim i osudi u granicama propisanim
zakonom.  
Okrivljeni je u svojoj odbrani izjavio da se dana 07.03.2012. godine nalazio u
ulici Š.B. na Koniku, u blizini kafane koji je držao I.G. kada je prišao
oštećeni M.E. i počeo da ga psuje vrijeđa jer mu nije platio mobilni telefon
koji mu je on prodao za 20,00 eura. Okrivljeni je dalje naveo da oštećeni nije
fizički nasrtao na njega, ali da ga je strašno iznervirao jer mu je psovao
rodbinu, pa je jednim željeznim parčetom mesinga udrio oštećenog u predjelu
glave i otišao kući. U završnoj riječi okrivljeni je izjavio da mu je strašno
žao što je udario oštećenog i što mu je nanio povrede pa moli sud da ga što
blaže kazni.  
Sud je u dokaznom postupku proveo sledeće dokaze: saslušao svjedoka oštećenog
M.E., pročitao medicinsku dokumentaciju na ime M.E., pročitao nalaz i
mišljenje sudskog vještaka medicinske struke od 14.05.2012. godine.  
Svjedok oštećeni M.E. je u svom iskazu naveo da se dana 07.03.2012. godine
nalazio u blizini otpada Elvisa Kajtazija sa svojim drugom I.G.. U jednom
trenutku prišao mu je okrivljeni A.M. i bez ikakvog razloga ga udario metalnom
šipkom u predjelu glave, tačnije u predjelu desnoh uha, pa je okrivljeni odmah
nakon toga pobjegao. Oštećeni je dalje naveo da je pošao u Urgentni blok radi
ukazivanja medicinske pomoći, a nakon toga prijavio policiji. Ne pridružuje se
krivičnom gonjenju protiv okrivljenog i ne postavlja imovinskopravni zahtjev.
Iz nalaza i mišljenja sudskog vještaka medicinske struke Miodraga Šoć od
14.05.2012. godine koji je upotpunjen medicinskom dokumentacijom na ime M.E.,
utvrđuje se, da je u predmetno događaju, M.E. zadobio tri rane razderine u
predjelu desne usne školjke dužine 1cm; 0,8cm i 0,5cm koje su nastale dejstvom
tupog, teškog i zamahnutog mehaničkog oruđa (moguće i metalna šipka), na
odgovarajući predio tijela (glava), moguće i u jednom – istom aktu (jedan
udarac) pa navedene povrede predstavljaju, i pojedinačno i u svom zbiru, laku
tjelesnu povredu.  
Ocjenom navoda optužbe, te provedenim dokazima, a cijeneći ih pojedinačno i u
njihovoj međusobnoj povezanosti nesumljivo je utvrđeno da je okrivljeni A.M.
izvršio krivično djelo koje mu je optužnim predlogom stavljeno na teret.  
Naime, sud je na nesumljiv način utvrdio da je okrivljeni A.M., dana ....
godine u ulici Š.B., u naselju V.R., u P., svjestan svog djela čije izvršenje
je htio, lako tjelesno povrijedio oštećenog M.E., na način što ga je udario
metalnom  šipkom, kao sredstvom podobnim da tijelo teško povrijedi ili
zdravlje teško naruši u predjelu glave, nanoseči mu laku tjelesnu povredu u
vidu tri rane razderine u predjelu desne usne školjke. Prednje je sud utvrdio
iz odbrane okrivljenog koji nije sporio da je kritičnog dana udrio oštećenog u
predjelu glave, iskazom oštećenog, kome je sud poklonio punu vjeru, koji je
takođe naveo da ga je okrivljeni udario metalnom šipkom u predjelu glave,
tačnije u predjelu desnoh uha, a koji su u potpunosti u skladu sa nalazom i
mišljenjem sudskog vještaka medicinske struke Miodraga Šoć od 14.05.2012.
godine koji je upotpunjen medicinskom dokumentacijom, iz kojih je utvrđeno da
je u predmetno događaju, M.E. zadobio tri rane razderine u predjelu desne usne
školjke dužine 1cm; 0,8cm i 0,5cm koje su nastale dejstvom tupog, teškog i
zamahnutog mehaničkog oruđa (moguće i metalna šipka), na odgovarajući predio
tijela (glava), moguće i u jednom – istom aktu (jedan udarac) pa navedene
povrede predstavljaju laku tjelesnu povredu, koji nalaz je sud cijenio kao
jasan, stručan i u svemu izrađene po pravilima struke.  
Na osnovu prednje utvrđenog činjeničnog stanja, sud je nesumljivo utvrdio da
su se u radnjama okrivljenog A.M. stekli svi bitni elementi bića krivičnog
djela laka tjelesna povreda iz čl.152 st.2 u vezi st.1 Krivičnog zakonika,
obzirom da je postupajući na gore opisan način, zadao udarac metalnom šipkom u
predjelu glave, nanoseći mu na taj način laku tjelesnu povredu. Cijeneći
psihički odnos okrivljenog prema izvršenom krivičnom djelu, a imajući u vidu
činjenično stanje, sud je mišljenja da je okrivljeni bio svjestan svog djela
pa je to htio, postupajući sa direktnim umišljajem kao oblikom krivice, čime
su se pored objektivnih stekli svi subjektivni elementi bića krivičnog djela
stavljenog mu na teret.  
Prilikom izbora vrste i visine krivične sankcije sud je, u smislu čl.42
Krivičnog zakonika, cijenio sve okolnosti koje utiču da kazna bude manja ili
veća (olakšavajuće i otežavajuće), dok je kao olakšavajuću okolnost za
okrivljenog, a primjenom načela in dubio pro reo, uzeo da do sada nije
osuđivan, a ovo s obzirom da sud nije bio u mogućnosti da pribavi izvod iz KE
jer je okrivljeni rođen u P. - R. K., okolnost da se oštećeni nije pridružio
krivičnom gonjenju, dok otežavajućih okolnosti nije bilo, pa je cijeneći
stepen krivice za izvršeno krivično djelo, okrivljenom izrekao kaznu zatvora u
trajanju od 1 (jedne) godine, nalazeći da će izrečenom kaznom u dovoljnoj
mjeri uticati na okrivljenog da ubuduće ne vrši krivična djela, čime bi u
potpunosti bila ostvarena svrha kažnjavanja iz čl.52 Krivičnog Zakonika, a u
okviru opšte svrhe izricanja krivičnih sankcija iz čl.4 st.2 Krivičnog
zakonika.  
Odluka o troškovima donijeta je na osnovu čl.226 i 229 Zakona o krivičnom
postupku, pa je obavezan okrivljeni da na ime troškova krivičnog postupka
uplati ODT-u iznos od 60,50 eura na ime izrade nalaza i mišljenja vještaka
medicinske struke dr Miodraga Šoć, kao i ovom sude na ime sudskog paušala
iznos od 50,00 eura određen shodno složenosti predmeta, trajanju postupka i
imovinskim prilikama okrivljenog.  
Na osnovu svega izloženog, sud je odlučio kao u izreci presude.  
OSNOVNI SUD U PODGORICI
Dana 07.11.2012. godine  
ZAPISNIČAR
SUDIJA
Slađana Vlahović  s.r.
Jelena Perović Kovačević s.r.  