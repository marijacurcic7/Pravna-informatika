        **K.br. 63/11**


                         **U IME CRNE GORE**

           OSNOVNI SUD U KOLAŠINU,  kao prvostepeni krivični, po sudiji
Mirjani Čepić, kao sudiji pojedincu, uz učešće zapisničara Vrhovac Nade, u
krivičnom predmetu protiv okrivljenog S. Ž. iz P., zbog krivičnog djela teško
djelo protiv bezbijednosti javnog saobraćaja iz čl. 348 st. 3  u vezi čl. 339
st. 3 u vezi st. 1 Krivičnog Zakonika, postupajući po optužnom aktu ODT –
Kolašin Kt.br. 46/11 od 10.10.2011. godine, nakon održanog glavnog javnog
pretresa, u prisustvu zastupnika optužnog akta ODT – Kolašin Vojislava Grujića
i okrivljenog, donio je i javno objavio dana 10.02.2012. godine –  
                                  **P R E S U D U**

           OKRIVLJENI: 
           S. Ž., od oca B.   i majke D.    rodjene L. , rodjen  .... godine
u P.,     nastanjen  u R. Cr.selo R., Crnogorac, državljanin Crne Gore, govori
srpskim jezikom, oženjen, otac dvoje djece, završio srednju školu, nezaposlen,
do sada neosudjivan,  
                                  **K r i v      j e**

      Zato što je:  
      Dana 03.06.2011.god., na regionalnom putu M. – A. u mjestu B.Kr., Opština K. ne pridržavajući se saobraćajnih propisa tako ugrozio saobraćaj i doveo u opasnost život ljudi na način što je upravljao putničkim-motornim vozilom marke “O.-A.” reg.br. PG BZ ..., protivno čl. 42. ZOOBS-a na putevima, i to tako što prilikom mimoilaženja nije ostavio dovoljno rastojanja između svog vozila i vozila sa kojim se mimoilazi i svoje vozilo nije pomjerio ka desnoj ivici kolovoza, pa je krećući se iz pravca A., na dijelu puta gdje je kolovoz širine 3,80 m, u nepreglednoj krivini ne uspijeva da vozilo blagovremeno zaustavi, već dolazi da fizičkog kontakta sa teretnim-motornim vozilom marke “S.” reg.br. KŠ ... kojim je u momentu nezgode upravljao oštećeni P. D., koji je zadobio teške tjelesne povrede manifestovane u vidu preloma donjeg okrajka nadlaktične kosti i nagnječine kože kosmatog dijela glave i nagnječine prednje strane grudnog koša,


čime je izvršio krivično djelo teško djelo protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika.  Pa mu Sud primjenom citirane zakonske odredbe i čl. 2., 4. st. 2., 32., 42., 52., 53. i 54. Krivičnog zakonika i čl. 229. i 374. ZKP-a,  **i z r i č e**



USLOVNU OSUDU 
      Kojom okrivljenom utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti u koliko okrivljeni u roku od 1 (jedne) godine ne počini novo krivično djelo.

      **OBAVEZUJE SE** okrivljeni da na ime troškova krivičnog postupka  uplati iznos od 236,50 €, te da na ime sudskog paušala uplati iznosod 30,00 €, prednje u roku od 15 dana od dana pravosnažnosti presude pod prijetnjom prinudnog sudskog izvrđenja na žr.br. 832-196-94 koji se vodi na ime Osnovnog suda u Kolašinu.

      Oštećeni P. D. radi ostvarivanja imovinsko-pravnog zahtjeva upućuje se na parnicu.

                                                 O b r a z l o ž e nj e
 
      ODT iz Kolašina svojim optužnim aktom  Kt.br. 46/11 od 10.10.2011. godine stavio je na teret okrivljenom S. Ž. da je počinio krivično djelo teško djelo protiv bezbijednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog Zakonika, na način, mjesto i vrijeme činjenično i pravno opisano izrekom presude. Pri podnijetom optužnom predlogu ODT – Kolašin ostao je do okončanja glavnog pretresa, predlažući u završnoj riječi da sud okrivljenog oglasi krivim I osudi po Zakonu.

      Okrivljeni je prisustvovao glavnom pretresu i u svojoj odbrani u bitnom istakao  da ne priznaje izvršenje krivičnog djela niti prihvata krivicu za isto, da prilikom dolaska na kritični potez puta okrivljeni je nailazio na desnu krivinu, dok je oštećenom to bila lijeva krivina. Vozilo je držao što bliže desnoj ivici kolovoza, ali se sa teretnim vozilom kojim je upravljao oštećeni nije mogao mimoići, obzirom da je na ovom dijelu put uzak.  Oštećeni je svojim prednjim lijevim točkom udario u prednji lijevi far vozila okrivljenog, te se od siline udara zadnji dio njegovog vozila zanio malo ulijevo. Na osnovu sopstvenog vozačkog iskustva okrivljeni smatra da je oštećeni vozio dosta brzo za date uslove i stanje kolovoza, a po njegovom mišljenju ruku je slomio, jer je labavo držao volan, odnosno pretpostavlja da je umetnuo ruke u volan. Naveo je da se on kretao iz pravca A. u pravcu M.. U završnoj riječi ocjenu svoje krivično pravne odgovornosti prepustio je na odluku sudu.

      U dokaznom postupku sud je pročitao zapisnik o uvidjaju UP – Ispostave K.br. 231/11-21/95 od 17.06.2011. godine, pročitao nalaz i mišljenje vještaka saobraćajne struke Č. M. od 6.07.2011. godine, pročitao nalaz i mišljenje vještaka medicinske struke B. dr B. od 19.09.2011.godine, pročitao izvod iz KE izdat na ime okrivljenog od strane UP -  PJ P., br. 245/11-27769/2-4416 od 1.11.2011. godine.

      Iz zapisnika o uvidjaju utvrdjeno je da se saobraćajna nezgoda dogodila na regionalnom putu M. – A. u mjestu B. K. 3.06.2011.godine, da su učesnici nezgode PMV ,,O. A.,, PG reg. oznaka kojim je upravljao S. Ž. I TMV marke ,,S.,, reg.br. KŠ kojim je upravljao P. D.o. Lice mjesta je oštra nepregledna krivina puta gledano iz pravca A. u pravcu M., kolovoz je u uzdužnom nagibu gledano iz pravca M.. Isti je bez oštećenja, ne postoji horizontalna niti vertikalna signalizacija. U momentu nezgode kolovoz je suv, vidljivost dobra – dan. Dolaskom na lice mjesta vozila su zatečena u sledećem položaju: PMV marke ,,O.,, koje se kretalo iz pravca A. zatečeno je prednjim desnim dijelom uz desnu ivicu kolovoza, u smjeru svog kretanja. Teretno motorno vozilo koje se kretalo iz pravca M., zatečeno je na središnem dijelu kolvoza okrenuto u pravcu A.. U ovoj saobraćajnoj nezgodi tjelesne povrede zadobio je vozač teretnog vozila, oštećenja na vozilu su konstatovana zapisnički, te će šteta biti procijenjena od odgovarajućeg osiguravajućeg Društva. Od vozača teretnog vozila izuzeta je tahografska traka.

      Iz nalaza i  mišljenja vještaka saobraćajne struke Č. M.utvrdjuje se da se teretno vozilo kretalo brzinom od 28 km/čas neposredno pred saobraćajnu nezgodu, dok se putničko motorno vozilo kretalo brzinom od 36,5 km/čas. Vještak je našao da je danju pri dobroj vidljivosti pri suvom kolovozu na regionalnom putu izvan naselja, u zasjeku gdje je put u horizontalnoj desnoj oštroj nepreglednoj krivini sa podužnim usponom, sa asfaltnim zastorom namijenjenim za dvosmjerni saobraćaj, širina kolovoza 3,80 metara, po kome nije bila obilježena uzdužna središna linija, i gdje nije regulisano prvenstvo prolaza vozila po smjerovima kretanja i ograničenje brzine kretanja vozila, u saobraćajnoj situaciji kada je predstojalo mimoilaženje vozila oba vozača upravljali su vozilima nebezbijednim putanjama, zonom sredine kolovoza, nebezbijednim brzinama za uslove preglednosti puta, zbog čega nije bilo prostornih ni vremenskih mogućnosti da od uočavanja predstojećeg mimoilaženja vozila, vozači zaustave vozila prije njihovog susreta, tako da je došlo do čeonog sudara čeonim lijevim stranama putničkih vozila I vučnog vozila skupa vozila. Pri širini kolovoza od 3,80 metara nije bilo prostornih mogućnosti za mimoilaženje putničkog i skupa vozila, te se isto nije moglo realizovati pri kretanju ovih vozila na kolovozu. Mimoilaženje se moglo izvršiti samo korišćenjem površina uz asfaltni kolovoz za kojim korišćenjem su postojale mogućnosti i sa jedne i  sa druge strane kolovoza po potrebi uz manevrisanje vozilima. Propust vozača putničkog vozila i propust vozača skupa vozila smatraju se razlogom za nastanak ove  nezgode.

      Iz nalaza i mišljenja vještaka medicinske struke B. dr B. od 23.09.2011. godine utvrdjuje se da je P. D. zadobio povredu nadlaktice lijeve ruke u vidu preloma donjeg okrajka nadlaktične kosti koja je nastala udarom donjom trećinom nadlaktice ruke o tvrdu i ravnu podlogu kao što je dio unutrašnjosti motornog vozila u kom se povrijedjeni nalazio u momentu saobraćajnog udesa, te nakon zadobijanja ove povrede dolazi do oštećenja koštanog tkiva nadlaktice i krvnih sudova kako same povrijedjene kosti tako i okolnog tkiva u području preloma kosti i bolne pokretljivosti nadlaktice lijeve ruke dovodeći do ograničene pokretljivosti lijeve ruke u području nadlaktice.  Povreda u vidu nagnječine kože kosmatog dijela glave i povreda u vidu nagnječine prednje strane grudnog koša u predjelu grudne kosti nastala je udarom pomenutim predjelima glave I tijela o tvrdu i ravnu podlogu, dio unutrašnjosti motornog vozila u kom se povrijedjeni nalazio u momentu nezgode. Ove povrede nastale su kratko vrijeme jedna za drugom, a povreda u vidu preloma nadlaktične kosti kvalifikuje se kao obična teška tjelesna povreda, te u zbiru sa ostalim povredama ostaje i dalje obična teška tjelesna povreda.

      Iz izvoda iz kaznene evidencije izdatog na ime okrivljenog od strane UP – PJ P. br. 245/11-27769/2-4416, utvrdjuje se da okrivljeni do sada nije osudjivan.

      Cijeneći sve izvedene dokaze kako pojedičano tako u njihovom medjusobnom odnosu sud je našao da su se u radnjama okrivljenog S.Ž. stekli svi elementi bića krivičnog djela teško djelo protiv bezbijednosti javnog saobraćaja  iz čl. 348 st. 3 u vezi čl. 339 st. 3 u vezi st. 1 Krivičnog Zakonika. Naime nesporno je utvrdjeno da je okrivljeni dana 03.06.2011.god., na regionalnom putu M. – A. u mjestu B. K., Opština K. ne pridržavajući se saobraćajnih propisa tako ugrozio saobraćaj i doveo u opasnost život ljudi na način što je upravljao putničkim-motornim vozilom marke “O.-A.” reg.br. PG ..., protivno čl. 42. ZOOBS-a na putevima, i to tako što prilikom mimoilaženja nije ostavio dovoljno rastojanja između svog vozila i vozila sa kojim se mimoilazi i svoje vozilo nije pomjerio ka desnoj ivici kolovoza, pa je krećući se iz pravca A., na dijelu puta gdje je kolovoz širine 3,80 m, u nepreglednoj krivini ne uspijeva da vozilo blagovremeno zaustavi, već dolazi da fizičkog kontakta sa teretnim-motornim vozilom marke “Skania” reg.br. KŠ ... kojim je u momentu nezgode upravljao oštećeni P. D., koji je zadobio teške tjelesne povrede manifestovane u vidu preloma donjeg okrajka nadlaktične kosti i nagnječine kože kosmatog dijela glave i nagnječine prednje strane grudnog koša. Ovakav zaključak suda proizilazi kako iz zapisnika o uvidjaju čiji sastavni dio čini fotoelaborat i skica lica mjesta, tako i nalaz i mišljenje vještaka saobraćajne struke koji se decidno izjasnio da se propust vozača ogleda u činjenici da nijesu prilikom mimoilaženja ostavili dovoljno rastojanja izmedju vozila i isto držali što bliže desnoj ivici kolovoza, te da je i brzina kojom su se kretali neadekvatna za konkretne uslove saobraćaja, jer je na ovom dijelu puta isti širine 3,80 metara, te da mimoilaženje nije moglo biti izvršeno dok se vozila nalaze u kretanju. Kroz nalaz vještaka medicinske struke utvrdjen je mehanizam nastanka tjelesnih povreda kod oštećenog P. kao i njihova težina. Kroz stručni nalaz vještaka Č., kao i kroz zapisnik o uvidjaju obezvrijedjena je odbrana okrivljenog koji tvrdi da je on praktično vozilo zaustavio prije nezgode, te da na njegovoj strani ne stoji propust za samu nezgodu, pa je ovakva odbrana okrivljenog stračunata kao usmjerena na izbjegavanje odnosno umanjenje krivično pravne odgovornosti.

      Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste, a tiču se ličnosti okrivljenog i djela stavljenog mu na teret, pa je od olakšavajućih okolnosti na strani okrivljenog našao da je riječ o porodičnom čovjeku, ocu dvoje djece, te da je isti do sada neosudjivan, dok otežavajućih okolnosti nije bilo. Pri činjenici da je za ovo krivično djelo predvidjena kazna zatvora do četiri godine sud je mišljenja da će se u konkretnom slučaju izricanjem uslovne osude  postići svrha kažnjavanja predvidjena čl. 32 Krivičnog Zakonika, te da je uslovna osuda adekvatna sankcija ličnosti okrivljenog i težini djela koje mu se stavlja na teret.

      Kako je okrivljeni oglašen krivim to ga je sud obavezao na plaćanje troškova krivičnog postupka u ukupnom iznosu od 236,50  €ura, koji se odnose na naknadu za dati nalaz i mišljenje vještaku saob. struke Č.M.iznos od 159,50 €ura, te vještaku medicinske struke B. dr B. iznos od 77,00    €ura, te obavezao okrivljenog na plaćanje sudskog paušala u iznosu od 30,00 €ura, koji je srazmjeran dužini trajanja postupka i imovinskim prilikama okrivljenog, prednje shodno čl. 229 u vezi čl. 226 ZKP-a.

      Kako je okrivljeni oglašen krivim, a oštećeni se nije izjasnio u pogledu isticanja imovinsko-pravnog zahtjeva sud je shodno čl. 239 st. 2 u vezi st. 1 ZKP-a oštećenog P. D., radi ostvarivanja imovinsko-pravnog zahtjeva uputio na parnicu.

      Sa svega naprijed iznijetog odlučeno je kao u izreci presude shodno čl. 374 ZKP-a.


                                  **OSNOVNI SUD U KOLAŠINU,**

                                          Dana, 10.02.2012. godine. 
Zapisničar,                                                           S U D
I J A,
Vrhovac Nada s.r.                                         Mirjana Čepić
s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje i to u roku od 8 dana, od dana prijema iste. Žalba se podnosi preko Ovog
suda. 