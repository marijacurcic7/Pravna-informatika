Posl.br.P.44/12
OSNOVNI SUD U KOLAŠINU, kao prvostepeni parnični po sudiji Jadranki Pavlović
sa zapisničarom Vlahović Nadom u pravnoj stvari predlagača D. D., iz K., i D.
V., iz K., radi razvoda braka, nakon ročišta za glavnu raspravu održanog i
zaključenog dana 27.09.2012. godine, dana 26.10.2012. godine donio je
P R E S U D U
Brak predlagača D. D. i D. V. , oboje iz K. zaključen dana .. godine u D. P.i
u matičnoj knjizi vjenčanih koja se vodi za mjesto D. P. upisan pod tekućim
brojem .za .. godinu RAZVODI SE na osnovu čl.57 Porodičnog zakona Crne Gore.
Djeca stranaka mldb. D. I., rodjen .. godine i mldb. D. D., rodjena .. godine
povjeravaju se na dalju brigu, čuvanje, vaspitanje i izdržavanje majci D. D..
Obavezuje se predlagač D. V. da na ime doprinosa za izdržavanje mldb. djece D.
I. i D. D., svakomjesečno zakonskom zastupniku majci D. D. isplaćuje 50%
zarade koju ostvaruje kod JP za k. d. iz .K. i to do 10. u mjesecu za tekući
mjesec.
Kontakt djece sa ocem D.V. odvijaće se neometano.
Svaka stranka snosi svoje troškove postupka.
O b r a z l o ž e n j e
Tužiteljica D. D. je ustala sa tužbom radi razvoda braka i u istoj navela da
je brak zaključen .. godine u D. P. . Da je u braku rodjeno troje djece i to
sin D. , rodjen .., sin I. rodjen .. i kćer D. rodjena . godine. Da su bračni
odnosi stranaka u početku bili skladni, medjutim da su se nakon izvjesnog
vremena ozbiljno poremetili, tako da je zajednički život postao nemoguć. Da se
radi o različitim naravima, vaspitanju, pogledima na brak, porodicu i život
što je veoma četo izazivalo nesuglasice, česte prepirke i svajde, sa čega
bračna zajednica ne funkcioniše. Da je tužilja pokušala da uskladi bračne
odnose u čemu nije uspjela, tako da su isti ozbiljno i trajno poremećeni sa
čega je zajednički život postao nemoguć. Predlaže da sud donese presudu kojom
će razvesti brak parničnih stranaka , mldb. djecu povjeriti na čuvanje,
vaspitanje i izdržavanje majci D.D. uz obavezu tuženog da na ime izdržavanja
svakomjesečno plaća izbnos od 200,00 €.
Tuženi D. V. je na ročištu za glavnu raspravu shodno čl.322 Porodičnog zakona
CG izričito izjavio da ne osporava osnovanost tužbenog zahtjeva, pa se smatra
da su bračni drugovi podnijeli predlog za sporazumni razvod braka.
Na ročištu za glavnu raspravu predlagači su saglasno izjavili da su odnosi u
bračnoj zajednici ozbiljno i trajno poremećeni, da za njihovo uspostavljanje
nema realnih mogućnosti. Da u braku imaju troje djece, od kojih je sin
D.D.punoljetan ali se ne nalazi na redovnom školovanju dok su sin D. I. i kćer
D. D. maloljetni. Stranke su postigle sporazum prema kojem se djeca
povjeravaju na dalju brigu, čuvanje, vaspitanje i izdržavanje majci D. D. uz
doprinos drugog roditelja oca D. V. u visini 50% zarade koju predlagač D. V.
ostavaruje kod JP za k.d. K.. Stranke su se saglasile da se kontakt djece sa
drugim roditeljem odvija neometano, uvijek kada to dozvoljavaju mogućnosti
roditelja i djece.
Sud je u dokaznom postupku proveo sledeće dokaze: izvršio uvid u izvod iz
matične knjige vjenčanih za parnične stranke, u izvode iz matičnog registra
rodjenih za D. D. i mldb. D. I. i D. D., saslušao predlagače u svojstvu
parnične stranke.
Ocjenom provedenih dokaza cijenjenih u smislu čl.9 ZPP sud nalazi da su
predlagači zaključili brak u D. P. .. godine. Da je u braku rodjeno troje
djece sin D. D. rodjen .. godine , mldb. sin D. I. rodjen .. i kćer mldb. D.
D.rodjena .. godine.
Iz navoda predlagača proizilazi da su bračni odnosi trajno narušeni, da za
uspostavljanje bračnih odnosa ne postoje realne mogućnosti, jer predlagač D.
V. ne negira da je sklon uživanju alkohola, da to predlagaču D. D. smeta, a
što dovodi do čestih prepirki i svadja u porodici. Da je predlagač D.V.
zaposlen u JP za k.d. K. gdje mjesečno zaradjuje oko 400,00 €. Da predlagač
D.D. nije zaposlena, da je posvećena djeci, da imaju nužni smještaj stan
površine 38 m2 tako da ima uslove da se brine o djeci i otac ima uvid u
potrebe djece te smatra da je za njihov psihički i fizički razvoj neophodno da
žive sa majkom, koja ne osporava kontakt djece sa ocem, čak šta više smatra ga
neophodnim, te da kontakt djece sa ocem treba popraviti.
Kako je postupak pokrenut predlogom bračnih drugova za sporazumni razvod braka
sud je ne ispitujući činjenice na kojima je predlog zasnovan a budući da su
predlagači postigli sporazum u pogledu povjeravanja djece na dalju brigu,
čuvanje, vaspitanje i izdržavanje majci uz doprinos oca njihovom izdržavanju,
te da su stranke postigle sporazum o nesmetanom kontaktu djece sa drugim
roditeljem, našao da ovaj sporazum pruža dovoljno garancije da će interes
mldb. djece u dovoljnoj mjeri biti zaštićen pa ga je sud kao takvog prihvatio.
Sa iznijetih razloga shodno čl.57, 272 i 340 Porodičnog zakona Crne Gore
odlučeno je kao u dispozitivu.
Kako nijedna od parničnih stranaka nije tražila troškove postupka to je sud
odlučio da svaka stranka snosi svoje troškove postupka.
OSNOVNI SUD U KOLAŠINU,
Dana, 26.10.2012. godine
Zapisničar,  S U D I J A,
Nada Vlahović, Jadranka Pavlović,
.