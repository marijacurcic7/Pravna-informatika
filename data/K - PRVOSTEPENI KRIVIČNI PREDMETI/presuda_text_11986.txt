P.br. 43/12
OSNOVNI SUD U KOLAŠINU kao prvostepeni parnični, po sudiji Mirjani Čepić, sa
zapisničarem Marijanom Mašković, u pravnoj stvari predlagača J. B. koju
zastupa punom. adv. S. L. I J. M. iz K. koga zastupa punom. adv. . V.radi
razvoda braka, nakon ročišta za glavnu raspravu održanog I zaključenog dana
17.10.2012.godine, dana 18.10.2012.godine donio je
P R E S U D U
Brak predlagača J. B. I J. M., oboje iz K., zaključen dana 25.10.2009.godine u
K. u matičnoj knjizi vjenčanih koja se vodi za mjesto K. pod tekućim br. 15 za
2009.godinu RAZVODI SE na osnovu čl. 57 Porodičnog zakona Crne Gore.
Malodobna kćerka J. K. rodjena 23.02.2011.godine povjerava se na dalju brigu,
čuvanje, vaspitanje I izdržavanje majci J. B. .
OBAVEZUJE SE predlagač J.M. da na ime doprinosa za izdržavanje djeteta
svakomjesečno zakonskom zastupniku majci J. B.uplaćuje iznos od 100,00 € na
žiro račun br. 04-050000242.9 koji se vodi kod P. banke (br. banke
90755001-17).
Kontakt djeteta sa predlagačem ocem J. M. odvijaće se nesmetano svake subote I
to od 11,00 h., do nedjelje do 16,00 h, svaki državni I vjerski praznik, svaki
drugi rodjendan I krsna slava oca.
Svaka stranka snosi svoje troškove postupka.
Ova presuda pravosnažna je danom donošenja.
O b r a z l o ž e nj e
Tužiteljica J. B. ustala je sa tužbom kod ovog suda radi razvoda braka, protiv
tuženog J. M. sa kojima je po navodima tužbe sklopila brak 25.10.2009.godine,
da je u braku rodjena kćerka J. K. 23.02.2011.godine, dalje je istakla da su
već duže vrijeme odnosi stranaka ozbiljno I trajno narušeni, da su se
poremećeni bračni odnosi javili odmah nakon zaključenja braka, da tuženi nije
bračnu zajednicu shvatio na ozbiljan način te da je bračna zajednica faktički
prestala da postoji 05.03.2012.godine kada je tužilja bila prinudjena da
napusti kuću I da se vrati svojim roditeljima.
Tuženi je dostvio odgovor na tužbu, u kojem ne spori da su odnosi ozbiljno I
trajno poremećeni, da ne žive više u bračnoj zajednici tako da je saglasan sa
razvodom braka, ne protivi se da se mldb. kćerka J. K.dodijeli na čuvanje,
vaspitanje I izdržavanje tužilji – majci J. B. te da se utvrdi fiksni iznos za
izdržavanje obzirom da nije u radnom odnosu.
Na ročištu od 17.10.2012.godine, a obzirom na činjenicu da tuženi J. M.
izričito izjavljuje da neosporava osnovanost tužbenog zahtjeva, sud je donio
shodno čl. 322 Porodičnog zakona Crne Gore rješenje da se smatra da su bračni
drugovi podnijeli predlog za sporazumni razvod braka.
Sud je u dokaznom postupku izvršio uvid u izvod iz matične knjige vjenčanih za
parnične stranke, izvod iz matičnog registra rodjenih za mldb. Janković
Kseniju.
Ocjenom provedenih dokaza u smislu čl. 9 ZPP-a sud nalazi da su predlagači
zaključili brak u K. dana 25.10.2009.godine, da je u bračnoj zajednici rodjeno
jedno dijete mldb. J. K. rodjena 23.02.2011.godine, a iz navoda tužbe I
odgovora na tužbu proizilazi da su bračni trajno narušeni, da je bračna
zajednica faktički prestala da postoji, te da za uspostavljanje bračnih odnosa
ne postoje realne mogućnosti. Predlagači ne spore da otac ima nesmetan kontakt
sa djetetom, a da je majka stalno zaposlena I da ima uslove da se brine o
djetetu.
Kako je postupak pokrenut predlogom bračnih drugova za sporazumni razvod braka
sud je neispitujući činjenice na kojima je predlog zasnovan, a budući da su
predlagači postigli sporazum u pogledu povjeravanja djeteta na dalju brigu,
čuvanje, vaspitanje I izdržavanje majci, uz doprinos oca njenom izdržavanju,
te da su stranke postigle sporazum o nesmetanom kontaktu djeteta sa drugim
roditeljem, našao da ovaj sporazum pruža dovoljno garancije da će interes
mldb. djeteta u dovoljnoj mjeri biti zaštićen, pa ga je sud kao takvog I
prihvatio.
Sa iznijetih razlog shodno čl. 57 I 340 Porodičnog zakona Crne Gore odlučeno
je kao u dispozitivu presude.
Kako nijedna od parničnih stranaka nije tražila troškove postupka, to je sud
odlučio da svaka stranka snosi svoje troškove.
Stranke su se saglasno odrekle prava žalbe na presudu, pa je ista pravosnažna
danom donošenja.
OSNOVNI SUD U KOLAŠINU
Dana, 18.10.2012.godine
Zapisničar, S u d i j a ,
Marijana Mašković s.r. Mirjana Čepić s.r.