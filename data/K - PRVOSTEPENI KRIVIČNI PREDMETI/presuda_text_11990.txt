K.br.21/12-11
U IME CRNE GORE
OSNOVNI SUD U KOLAŠINU, kao prvostepeni krivični po sudiji Mirjani Čepić, kao
sudiji pojedincu uz učešće zapisničara Vrhovac Nade, u krivičnom predmetu
protiv optuženog B. D. iz K. - S., zbog krivičnog djela šumska krađa iz čl.324
st.2 u vezi sa st.1 Krivičnog zakonika CG , a postupajući po optužnom predlogu
ODT iz Kolašina Kt.br.60/11 od 11.01.2012.godine nakon održanog glavnog i
javnog pretresa , u prisustvu zastupnika optužnog akta zamjenika ODT
Šćepanović Maje i optuženog B. D., dana 12.04.2012.godine donio je i javno
objavio
P R E S U D U
Optuženi:
B. D. jmbg.., od oca M.i majke R., rođene R., rođen 08.03.1978.godine u K.,
gdje je i nastanjen – S., državljanin CG, Crnogorac, nezaposlen, neoženjen,
pismen, završio srednju školu, govori crnogorskim jezikom, lošeg imovnog
stanja, neosuđivan.
K r i v j e:
Zato što je:
Dana 23.10.2010.godine u mjestu V.- S., O. K., na katastarskoj parceli broj
1086, knjiženoj u listu nepokretnosti br.49 KO M.T., u šumi vlasništvo Crne
Gore kojom gazduje U. za š. – PJ K. radi krađe oborio 14 stabala bukve ukupne
drvne mase 17,69 m3
-čime je izvršio krivično djelo šumska krađa iz čl. 324 st.2 u vezi sa st.1 Krivičnog zakonika.
Pa ga sud primjenom citirane zakonske odredbe, te čl.2, 4 st.2, 32 i 39 st.2
Krivičnog zakonoka a u vezi sa čl. 229 i 374 ZKP-a,-
O S U Đ U J E
Na novčanu kaznu u iznosu od 200 (dvije stotine) €, koju okrivljeni ima
platiti u roku od 3 (tri) mjeseca po pravosnažnosti presude. Ukoliko
okrivljeni ne plati naznačeni iznos novčane kazne u ostavljenom roku ista će
biti zamijenjena kaznom zatvora, tako što će se za svakih započetih 25,00€
novčane kazne odrediti jedan dan zatvora.
Sud okrivljenom na osnovu čl. 52, 53 i 54 Krivičnog zakonika i čl.374 ZKP-a
izriče,-
USLOVNU OSUDU
Kojom okrivljenom utvrđuje kaznu zatvora u trajanju od 4 (četiri) mjeseca i
istovremeno određuje da se ista neće izvršiti u koliko okrivljeni u roku od 1
(jedne) godine ne počini novo krivično djelo.
Obavezuje se okrivljeni na plaćanje troškova krivišnog postupka u iznosu od
360€ ,te na plaćanje sudskog paušala u iznosu od 30,00€ koje će uplatiti na
žiro račun Osnovnog suda K. br. 832-196-94, a u roku od 15 dana od dana
pravosnažnosti ove presude pod prijetnjom prinudnog izvršenja.
Oštećena U. za š. – P.K. upućuje se na parnicu radi ostvarenja svog imovinsko-
pravnog zahtjeva.
O b r a z l o ž e nj e
ODT iz Kolašina je svojim optužnim predlogom Kt.br.60/11od 11.01.2012.godine,
stavio na teret okrivljenom B. D. iz S. – O. K., da je počinio krivično djelo
šumska krađa iz čl.324 st.2 u vezi st. 1 Krivičnog zakonika, na način, mjesto
i vrijeme činjenično i pravno opisano izrekom ove presude. Pri podnijetom
optužnom predlogu zamjenik ODT Šćepanović Maja ostala je do okončanja glavnog
pretresa i u završnoj riječi predložila da sud okrivljenog oglasi krivim i
osudi po zakonu.
Okrivljeni B. D. prisustvovao je glavnom pretresu na kojem je izjavio da ne
priznaje izvršenje krivičnog djela niti priznaje krivicu za isto, te naveo da
ostaje pri odbrani datoj na zapisnik pred istražnim sudijom od
24.10.2011.godine u kojoj je naveo sledeće da obzirom da je tužilac protiv
njega pokrenuo ovaj postupak po osnovu prijave L. S., a vezano za sješu
bukovih stabala u državnoj šumi u zaseoku Vagani, naveo je da ta prijava nije
istinita te da tu sječu on nije izvršio, da mu je poznato da je L. S. imao
verbalni sukob sa njegovim ocem te da je njegov oca protiv L. Slavka podnio
prijavu O.sudu u K.. Dalje je naveo da on nije bio prisutan kada je došlo do
tog verbalnog sukoba između njegovog oca i Lakićevića te tvrdi da nije izvršio
sječu koja mu sa stavlja na teret, te da smatra da je prijava protiv njega
podnesena više iz prkosa prema njegovom ocu, da on sa L. nema nikakve
neraščišćene odnose te da mu nije jasno zašto je L. uradio ovako nešto.
Istakao je da oni svake godine za svoju porodicu sijeku drva u državnoj i
svojoj šumi, ali da za te sječe uvijek imaju uredno odobrenje od Š. uprave K.
i da najveći dio te sječe godinama vrše u svojoj šumi. Naveo je da se ne
osjeća krivim za djelo koje mu se stavlja na teret i da isto nije počinio te
da mu nije poznato da li je bilo sječe u zaseoku Vagani i ko je istu počinio.
Dodao je da njegova porodica posjeduje šumu u KO M. T., te da se ista ne
graniči sa šumom državne svojine odnosno mjestom koje je označeno kao L. brdo,
da su vršili sječu u njihovoj šumi i da je šuma bila doznačena. U svojoj
završnoj riječi naveo je da navode optužnog akta smatra neosnovanim, da nije
kriv za djelo koje mu se stavlja na teret, te traži od suda da ga oslobodi od
optužbe.
U dokaznom postupku sud je saslušao punomoćnika oštećene U.za šume PJ K.;
saslušao svjedoka I. D., radnika U. za šume PJ K.; saslušao svjedoke Č. N.i L.
S.; pročitao iskaz svjedoka Vu. M. 24.10.2011.godine; pročito zapisnik o
izvršenoj kontroli, sačinjen od strane uprave za šume PJ K. broj 01/11 od
20.01.2011.godine sa pregledom bespravno posječenih stabala; pročitao nalaz i
mišljenje vještaka šumarske struke F. A. od 24.12.2011.godine; izvršio uvid u
fotoelaborat U. policije I. K.; pročitao nalaz I mišljenje vještaka geodetske
struke G. V. od 21.12.2011.godine; izvršio uvid u izvod iz kaznene evidencije
na ime okrivljenog B. D. .
Predstavnik oštećene U.za šume PJ K. u svom iskazu naveo je da se pridružuje
krivičnom gonjenu, te da će imovinskopravni zahtjev ostvarivati u parničnom
postupku.
U svom isjazu svjedok I. D. naveo je da je njemu L. Sl. podnio prijavu da je
bespravna sječa izvršena u državnoj šumi u mjestu Vagani na lokalitetu između
Vagana i Lukačkog brda, da je konkretnom prilikom izašao na lice mjesta i po
kazivanju lakićević slavka izvršio premjer panjeva koji su bili posječeni, te
da je na osnovu toga sačinio prijavu i istu podnio policiji, da konkretnom
prilikom lakićević Slavko njemu nije ništa usmeno saopštavao niti mu je rekao
da je B. D.zatekao na licu mjesta prilokom sječe, kao i da prilikom izlaska na
lice mjesta nisu zatekli počinioca sječe, a da je Lakićević označio i B. M.,
oca ovdje okrivljenog kao počinioca ovog krivičnog djela. Dalje je naveo da
kada je izašao na lice mjesta konstatovao je da je sječa izvršena u toku
godine u kojoj je podnijeta prijava te da je bilo i freške sječe, da je
kompletna sječa obuhvaćena istom prijavom bez obzira što je bilo I malo
starije sječe. Na licu mjesta nije bilo posječenog drveta, da put iz šume vodi
pored kuće okrivljenog, te da prilikom prolaska pored kuće okrivljenpg nisu
zatekli ništa od drvnih sortimenata, da o izlasku na lice mjesta nije
obaveštavao Bulatović Dragana već da je izašao sa podnosiocem prijave. Na
kraju je naveo da mu nije poznato da li otac okrivljenog imao odobrenje za
sječu u privatnoj šumi za sječu u 2010.godini.
U svom iskazu svjedok Č. N. datom na glavnom pretresu izjavio je da u cjelosti
ostaje pri iskazu datom pred istražnim sudijom da se ne sjeća zbog proteka
vremena kada je to tačno bilo ali da je sa svojom porodicom pošao u T., zaseok
Vagani, kod svog brata od ujaka L. S. te da je tad čuo galamu iz pravca kuće
M. B. i kada je tamo došao zatekao je L. S. i B.m. kako se međusobno prepiru
pa ih je on razvadio, te nakon toga sa L. Sl.pošao kući, nakon čega se
S.ponovo izgubio te je pošao da ga traži ali ga nije našao kod kuće B.M. već
su oni bili nekih 300m odatle, u mjestu zvanom potok gdje se Slavko
raspravljao sa D. B., a na licu mjesta je bila na putu parkirana “Kampanjola”
koja je bila natovarena bukovim metricama i nije mu poznato odakle su ta drva
kao ni ko je vršio sječu, niti da je vidio sam čin sječe. Dalje je naveo da je
sa D. tu bio njegov brat M. B.. U svom iskazu na glavnom pretresu dodao je da
mu nije poznato u čijem je vlasništvu “Kampanjola” niti oko čega su se
raspravljali S. L. i D. B.Koliko se sjeća kada se njegov brat S. raspravljao
sa B. M.bio je prisutan i okrivljeni B. D., te nakon dva sata nakon što se
vratio kući kod L.S. ponovo je zatekao svog brata S. da se raspravlja sa D.,
da su se nalazili u jednom potoku oko kojeg je šuma. Istakao je da nije
obraćao pažnju na drva koja su bila natovarena na ovom vozilu, te da je to
samo letimično registrovao te da se ne može izjasniti da li je bila riječ o
freškoj ili starijoj sječi, da sa sigurnošću ne bi mogao da tvrdi da li sa
radi o metricama jer nije obratio dovoljno pažnju na to. Na kraju je naveo da
konkretnom prilikom nije vidio da bilo ko drži u rukama motornu testeru niti
da se na kamionu nalazi ista.
Svjedok L.S. u svom iskazu datom na glavnom pretresu u bitnom je istakao da je
dana 23.10.2010godine na lokalitetu Vagani u dolini zvanoj Potok zatekao B. D.
kako vrši bespravnu sječu bukovih stabala ,motornom testerom I nakon sječe
drva utovarao u vojno vozilo kampanjolu. Takodje je u medjuvremenu stigao I D.
brat M. koji mu je pomagao da široke bukove trupce cijepa I tovari u vozilo.
Svjedok je telefonskim putem obavjestio ing. I. D. I to od kuće koja se nalazi
na udaljenosti nekih 400 metara od mjesta gdje je vršena sječa. U vrijeme
vršena sječe reonski lugar je bio V. M.koji je izašao na lice mjesta I
isčekićao jedan dio posječenih stabala I panjeva ali sve nije obilježio
šumskim žigom. Namoj ponovni poziv I insistiranje isti je izašao na lice
mjesta I ponovo obilježio šumskim žigom ŠŠ stim što takodje nije obilježio sva
stabla I panjeve. Takodje je svjedok obavjestio reonskog lugara da su I pored
žigosanja od strane okrivljenog drva vožena vozilom I istovarena ispred kuće
njegovog oca te da ode tamo I to provjeri našta je on odgovorio da to nije
njegova nadležnost. I u vrijeme kada je Ivanović prolazio sa svjedokom
službenim vozilom radi vršenja uvidjaja na lice mjesta ispred kujće B. M. bilo
je drvnih sortimenata. U svom iskazu datom pred istražnim sudijom je naveo da
bi želio nakon svih prethodnih događaja da povuče svoju izjavu – prijavu koju
je podnio protiv B. D.i to u cjelosti a iz razloga što je bio izrevoltiran
postupkom M. B..
Iz iskaza svjedoka V. M. datom na zapisniku pred istražnim sudijom od
24.10.2011. godine utvrdjeno je da je isti negdje krajem oktobra 2010 godine
saznao da je L.S. dao prijavu protiv B. D.a I njegovog oca Miloice, a o čemu
ga je neposredno obavjestio I sam L. koji mu je konkretnom prilikom rekao da
je B. D. izvršio bespravnu sječu u državnoj šumi. Kao reonski lugar dva dana
nije mogao izaći na lice mjesta jer je padala kiša a nakon toga sa Lakićevićem
pošao je na lice mjesta koji mu je pokazao mjesto sječe, pa je premjerio
bukove panjeve I iste označio žigom ŠŠ. Kada je ing. I. izlazio na lice mjesta
o tome je sačinjen zapisnik I pregled bespravno posječenih stabala kojih je
ukupno bilo 17,50 m3 bruto mase a radilo se o bukovim stablima. O kontroli
lica mjesta sačinjen je zapisnik za taj reon. Pregled posječenih stabala
predat je policiji na dalji postupak.
Iz zapisnika o izvršenoj kontroli sačinjenog od strane U. za š. PJ K. br.01/11
od 20.01.2011. godine sa pregledom bespravno posječenih stabala utvrdjuje se
da je isti sačinjen po usmenoj prijavi L. S. dana 20.01.2011. godine u vezi
bespravne sječe bukovih stabala u državnoj šumi u mjestu Vagani. Konstatovano
je da je tokom 2010 godine izvršena sječa 14 bukovih stabala ukupno bruto mase
17,50 m3 koja su premjerena I evidentirana od strane čuvara šuma V. M. u
novembru mjeseu 2010. Kontroli prisustvuje L. S. koji izjavljuje da su sječu
vršili B. M. I D. o čemu je dao pismenu izjavu br. 24 I 25 od januara 2011
godine koja se nalazi u prilogu prijave za šumsku krivicu.
Iz nalaza I mišljenja vještaka šumarske struke F. A. utvrdjuje se da je
poslečeno 14 stabala ukupno bruto mase 17,69 m3, da je 14.12.2011. godine
vještak izašao na lice mjesta te da je utvrdio da je vrijeme sječe nekih
godinu do dvije prije njegovog izlaska na lice mjesta. Neto drvna masa
iznosila je 13,48 m3 a ukupna vrijednost posječene drvne mase je 252,34 €.
Iz nalaza I mišljenja vještaka geodetske struke G. V.utvrdjuje se da je isti u
prisustvu vještaka šumarske struke, reonskog lugara izašao na lice mjesta I
konstatovao da se sporna kat.parcela nalazi u katastarskoj opštini M. T. pod
br. 1086 evidentirana na FS br. 21 u mjestu zv. Lukavčevo brdo, riječ je o
većem kompleksu šume vlasništvo D. CG. Predmetna kat. Parcela je evidentirana
u LN.br.49 KO M. T.o.
Iz foto-elaborata Uprave policije – I. K.snimljen je izgled lica mjesta,
izgled panjeva posječenih stabala.
Iz izvoda iz KE izdatog na ime okrivljenog utvrdjuje se da okrivljeni do sada
nije osudjivan.
Cijeneći sve izvedene dokaze kako pojedinačno tako I u njihovom medjusobnom
odnosu na nesumnjiv način se utvrdjuje da su se u radnjama okrivljenog stekli
svi elementi bića krivičnog djela šumska kradja iz čl. 324.st.2. Krivičnog
zakonika, naime nesporno je da je okrivljeni Bulatović dana 23.10.2010.godine
u mjestu Vagani - S., O. Kolašin, na katastarskoj parceli broj 1086, knjiženoj
u listu nepokretnosti br.49 KO M. T., u šumi vlasništvo C. G. kojom gazduje U.
za šume – PJ K.radi krađe oborio 14 stabala bukve ukupne drvne mase 17,69 m3.
Ovakav zaključak suda proizilazi kako iz pismenih dokaza provedenih u dokaznom
postupku a to su zapisnik o bespravnoj sječi, foto-elaborat te nalazi vještaka
geodetske I šumarske struke, tako I iz iskaza svjedoka L. S. koji je očevidac
cjelokupnog dogadjaja I koji je kao gradjanin podnio krivičnu prijavu protiv
okrivljenog, sa razloga što je znao da isti vrši bespravnu sječu u državnoj
šumi, koja činjenica je bila poznata I okrivljenom tim prije što se vještak
geodetske struke izjasnio da kat.parcela br. 1086 na kojoj je vršena sječa
predstavlja veći kompleks šume vlasništvo Države CG. I svjedok V. M. dao je
svoj svjedočki iskaz kojim se potvrdjuje iskaz L. S. da je lično od Lakićevića
I saznao da je riječ o bespravnoj sječi, da je pošao na lice mjesta I utvrdio
da je posječeno 14 stabala ukupne bruto mase 17,50 m3. Svjedok Č. N. u svom
svjedočkom iskazu takodje navodi da je naišao na vojno vozilo kampanjolu na
kojoj su bila utovarena drva, pored kojeg vozila je bio okrivljeni B.
D.Takodje svjedok I. D. navodi da mu je L. S. podnio prijavu za bespravnu
sječu koja je izvršena u državnoj šumi na lokalitetu izmedju Vagana I L. brda
I konkretnom prilikom on je kao inžinjer izašao na lice mjesta izvršio premjer
panjeva I sačinio prijavu. Prilikom izlaska na lice mjesta konstatovano je da
je sječa izvršena u toku godine u kojoj je podnijeta prijava bilo je I freške
sječe ali I malo starije. Na licu mjesta nije bilo posječenog drveta, a ispred
kuće okrivljenog takodje nijesu pronašli ništa od drvenih sortimenata. Takodje
je dodao da mu nije poznato da je otac okrivljenog imao odobrenje za sječu u
privatnoj šumi za 2010 godinu. Cijeneći posebno odbranu okrivljenog a dovodeći
je u vezu sa naprijed provedenim dokazima I utvrdjenim činjenicama sud je istu
odbacio kao sračunatu na izbjegavanje krivično-pravne odgovornosti, jer
okrivljeni nije pružio ni jedan valjani dokaz na osnovu kojih bi sud prihvatio
njegovu odbranu kao istinitu, navodeći da je navodno sječa izvršena u njihovoj
privatnoj šumi koja je ujedno bila doznačena.
Opredeljujući se za krivičnu sankciju sud je cijenio sve okolnosti koje utiču
na njeno pravilno odmjeravanje a odnose se na okrivljenog I krivično djelo
stavljeno mu na teret, pa je na strani okrivljenog od olakšavajućih okolnosti
cijenio činjenicu da se radi o osobi mladje životne dobi, o osobi lošeg
imovnog stanja kao I činjenicu da do sada nije osuđivan, dok sud na strani
okrivljenog nije našao otežavajućih okolnosti. Obzirom da je za ovo krivčno
djelo kumulativno predviđena kazna zatvora do tri godine I novčana kazna sud
je okrivljenom izrekao uslovnu osudu utvrđujući mu kaznu zatvora u trajanju od
četiri mjeseca I istu uslovio na period od jedne godine, te ga osudio na
plaćanje novčane kazne u iznosu od 200 € koja je primjerena težini pričinjenog
djela I nastaloj posledici. Nadalje, sud je mišljenja da će se ovakvim
krivičnim sakncijama ostvariti svrha kažnjavanja predvidjena čl. 32 Krivičnog
zakonika.
Kako je okrivljeni oglašen krivim to ga je sud shodno čl. 229 u vezi čl. 226
ZKP-a, obavezao na plaćanje troškova krivičnog postupka u iznosu od 360,00 €,
koji se odnose na ime naknade za dati nalaz I mišljenje po vještaku geodetske
struke G.V.iznos od 220€ i vještaku šumarske struke F. A.iznos od 140,00 €, te
obavezao okrivljenog na plaćanje sudskog paušala u iznosu od 30,00 €, koji je
srazmjeran dužini trajanja postupka I imovinskim prilikama okrivljenog.
Sud je shodno čl.239.st.2. u vezi st.1. ZKP-a oštećenu U.u za šume – PJ K.n
uputio na parnicu sa razloga što se ovlašćeni predstavnik oštećene N. D. na
glavnom pretresu izjasnio da će imovinskopravni zahtjev potraživati u posebnom
parničnom postupku, a vrijednost ne predstavlja u konkretnom slučaju bitno
obilježje bića krivičnog djela, te sud nije odlučivao o imovinsko-pravnom
zahtjevu po službenoj dužnosti.
Sa svega naprijed iznijetog , a primjenom citiranih zakonskih odredbi odlučeno
je kao u izreci presude shodno čl.374 ZKP-a.
OSNOVNI SUD U KOLAŠINU,
Dana, 12.04.2012. godine
Zapisničar, S U D I J A,
Vrhovac Nada s.r. Čepić Mirjana s.r.
.