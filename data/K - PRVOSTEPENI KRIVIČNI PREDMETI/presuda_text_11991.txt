           K.br. 22/12-11 
                                       U IME CRNE GORE 
           OSNOVNI SUD U KOLAŠINU, kao prvostepeni krivični, po sudiji
Mirjani Čepić, uz učešće zapisničara Vrhovac Nade, u krivičnom predmetu protiv
V. D. iz B., zbog krivičnog djela teško djelo protiv bezbijednosti javnog
saobraćaja iz čl. 348 st. 3 u vezi čl. 339 st. 3 u vezi st. 1 Krivičnog
Zakonika, postupajući po optužnom predlogu ODT iz Kolašina, Kt.br. 101/11 od
13.01.2012 godine, nakon održanog glavnog javnog pretresa, u prisustvu
zastupnika optužnog akta ODT – Kolašin Vojislava Grujića, oštećenih R. M. I R.
D., kao I okrivljenog, donio je I javno objavio dana 24.02.2012. godine –  
                                  **P R E S U D U**

           OKRIVLJENI: 
           V. D., jmbg ..., od oca V. I majke S. rodjene K., rodjen
....godine u B., gdje je I nastanjen Š. bb, student Pomorskog fakulteta,
neoženjen, nezaposlen Crnogorac, državljanin Crne Gore, govori crnogorskim
jezikom, lošeg imovnog stanja,do sada neosudjivan,  
                                       K r  I v  j e 
           Zato što je :
          Dana 8.11.2011. godine na magistralnom putu K. – M. u mjestu ,,D.,, - Opština K., nepridržavajući se saobraćajnih propisa ugrozio saobraćaj I doveo u opasnost život ljudi na način što je upravljao putničkim vozilom marke ,,B.,, . TDS, reg.br. PG BZ . suprotno čl. 31 ZOBS-a na putevima I to tako što brzinu kretanja vozila nije prilagodio okolnostima, karakteristikama I stanju puta, pa je krećući se iz pravca M. brzinom od 61 km/čas u uslovima bezbijedne brzine kretanja do 54 km/čas, prilikom savladjivanja oštre lijeve nepregledne krivine a u fazi mimoilaženja sa putničkim vozilom marke ,,G.,, reg.br. PG BN . kojim je upravljao R. M. došlo do destabilizacije, a zatim srektanja I rotiranja vozila na kolovozu u suprotnom smjeru kretanja tako da je došlo do nalijetanja desne  zadnje bočne strane njegovog vozila I čeone strane ususretnog vozila, na prostoru lijeve kolovozne trake kojom prilikom je oštećeni R. M. zadobio teške tjelesne povrede manifestovane u vidu nagnječine prednje lijeve strane grudnog koša I preloma čašične kosti koljenog zgloba desne noge, a oštećeni R. D. lake tjelesne povrede u vidu nagnječine kože ličnog dijela glave,  

čime je izvršio krivično djelo teško djelo protiv bezbijednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog Zakonika.  Pa mu sud primjenom citirane zakonske odredbe I čl. 2, 4 st. 2 , 32, 42, 52, 53 I 54 Krivičnog Zakonika I čl. 229 I 374 – ZKP-a, **I z r I č e –**



                                       USLOVNU OSUDU 
           Kojom okrivljenom utvrdjuje kaznu zatvora u trajanju od 4
/četiri/ mjeseca I istovremeno odredjuje da se ista neće izvršiti ukoliko
okrivljeni u roku od 1 /jedne/ godine ne počini novo krivično djelo. 
           OBAVEZUJE SE okrivljeni da na ime troškova krivičnog postupka
isplati iznos od 180,50 €ura, te da na ime sudskog paušala uplati iznos od
30,00 €ura, prednje u roku od 15 dana od dana pravosnažnosti presude, pod
prijetnjom prinudnog sudskog izvršenja na žiro račun br. 832-196-94 koji se
vodi na ime Osnovnog suda – Kolašin. 
                                       O b r a z l o ž e nj e 
      ODT iz Kolašina svojim optužnim aktom Kt.br. 101/11 od 13.01.2012. godine stavio je na teret okrivljenom V. D. da je počinio krivično djelo teško djelo protiv bezbijednosti javnog saobraćaja iz čl. 348 st. 3  u vezi čl. 339 st. 3 u vezi st. 1 Krivičnog Zakonika, na način, mjesto I vrijeme činjenično I pravno opisano izrekom presude.  Pri podnijetom optužnom aktu ODT – Kolašin ostao je do okončanja glavnog pretresa, predlažući u završnoj riječi da sud optuženog oglasi krivim I osudi po Zakonu.

      Okrivljeni je prisustvovao glavnom pretresu I u svojoj izjavi istakao da ne priznaje izvršenje krivičnog djela, niti prihvata krivicu za isto, navodeći u svojoj odbrani da se kritičnom prilikom kretao iz pravca M.u pravcu K., da je dolaskom u mj. D. njemu  u susret dolazilo jedno NN vozilo, koga je oštra krivina izbacila na njegovu kolovoznu traku, ovo vozilo je pri mimoilaženju zakačilo I lijevi branik okrivljenog, a ovaj je pokušavajući da izbjegne kontakt sa NN vozilom izgubio kontrolu nad istim,  što ga je izbacilo na suprotnu kolovoznu traku u trenutku nailaska vozila kojim je upravljao oštećeni. Naveo je da smatra da nebezbijedna brzina nije uzrok nezgode već upravo naprijed opisana situacija. Takodje ne spori činjenicu da se kretao brzinom u rasponu od 50 do 60 km/čas. Naveo je da je nakon saobraćajne nezgode kontaktirao sa oštećenima I interesovao se za njihovo zdravlje. U završnoj riječi ostao je pri odbrani datoj na zapisnik sa glavnog pretresa dok je ocjenu svoje krivično pravne odgovornosti prepustio na odluku sudu.

      U dokaznom postupku sud je saslušao oštećene R. M. I R.D., pročitao zapisnik o uvidjaju UP – Ispostave K., sa skicom lica mjesta I fotoelaboratom br. 19/2-231/11-21/198 od 22.11.2011. godine, /br. fotoelaborata 19/3-168/11 od 8.11.2011. godine/, pročitao nalaz I mišljenje vještaka saobraćajne struke M. Š.od decembra 2011. godine, izvršio uvid u uvjerenje KC CG A br. ... I ... na ime okrivljenog I oštećenog R. M. od 16.11.2011. godine, pročitao nalaz I mišljenje vještaka medicinske struke B.dr B. od 10.01.2012. godine, te pročitao izvod iz KE izdat na ime okrivljenog od strane UP – PJ B. br. 245/12-733/2 od 14.02.2012.godine.

      Iz iskaza oštećenog R. M. utvrdjuje se da je isti kritičnom prilikom upravljao putničkim vozilom marke ,,G.,, da se kretao iz pravca Kolašina u pravcu M., da je nailaskom na kritični potez puta primijetio vozilo koje mu dolazi u susret I koje se kreće njegovom saobraćajnom trakom. Nije imao mogućnosti da pobjegne ni lijevo ni desno kako bi izbjegao kontakt sa ovim vozilom. Ne može se izjasniti da li se ovo vozilo kretalo nekom većom brzinom. Nije se pridružio krivičnom gonjenju, niti je istakao imovinsko-pravni zahtjev.

      Iz iskaza oštećenog R. D. utvrdjuje se da je isti kritičnom prilikom sjedio na mjesto suvozača, da je vidio otprilike isto što I vozač, tačnije da putničko vozilo kojim je upravljao okrivljeni izlazi iz krivine I kosačke, krećući se po kolovozu prelazi na njihovu kolovoznu traku I udara idrektno u njih. Obzirom da je izgubio svijest od tog momenta drugih detalja se ne sjeća. Nije se pridružio krivičnom gonjenju protiv okrivljenog, niti je prema istom istakao imovinsko-pravni zahtjev.

      Iz zapisnika o uvidjaju UP – Ispostave K. čiji sastavni dio čini skica lica mjesta I fotoelaborat utvrdjuje se da se saobraćajna nezgoda dogodila u mj. D. 8..11.2011. godine, na dijelu magistralnog puta br. 2, u predmetnoj nezgodi učestvovalo je dvoje  vozila I to PMV marke ,,B.,, kojim je upravljao okrivljeni I PMV marke ,, G.,, kojim je upravljao R.M.. Prilikom izlaska na lice mjesta vozilo ,,G.,, zatečeno je van kolovoza uz samu desnu ivicu gledano iz pravca K. u pravcu M., na travnatoj površini dok je vozilo B... zatečeno na desnoj saobraćajnoj traci gledano iz istog pravca prepriječeno preko ove trake svojim prednjim dijelom okrenuto u pravcu zemljane kosine koja se proteže pored desne ivice kolovoza. Lice mjesta je lijeva nepregledna krivina gledano iz pravca M. u pravcu K..  Kolovoz je izradjen od asfaltnog zastora podijeljen na dvije saobraćajne strake namijenjen za dvosmjerni saobraćaj u momentu nezgode kolovoz mokar usled padanja kiše, ograničenje brzine na ovom dijelu puta je 50 km/čas. Dalje se zapisnikom konstatuje koja su oštećenja nastala na vozilima, činjenica da su vozači upućeni na uzimanje krvi na analizu prisustva alkohola u krvi, te se konstatuje da su R. M. I R. D. u ovoj nezgodi zadobili tjelesne povrede.

      Iz nalaza I mišljenja vještaka saobraćajne struke M. Š. utvrdjuje se da je do ove nezgode došlo usled propusta u vožnji vozača B... , odnosno okrivljenog. Propust se ogleda u tome što isti nije prilagodio brzinu kretanja uslovima saobraćaja , zakrivljenosti puta , stanju kolovoza koje uslove je mogao da predvidi kao I imperativnom ograničenju brzine kretanja usled čega je prilikom savladjivanja kritičnog poteza puta – oštre lijeve nepregledne krivine u fazi mimoilaženja sa putničkim vozilom ,,G.,, u momentu kada se ovo vozilo nalazilo na opasnoj prostornoj udaljenosti došlo do destabilizacije, a zatim slijetanja I rotiranja ovog vozila na kolovozu u suprotnom smjeru kretanja, pa je u ovoj fazi došlo  do nalijetanja zadnje desne strane vozila BMW, na  čeonu stranu vozila ,,G.,, kojom prilikom je R. M. zadobio teške tjelesne povrede, dok je R. D. zadobio lake tjelesne povrede. Da se vozač vozila B.. kretao u granicama dozvoljene brzine isti je mogao bezbijedno savladati kritični potez puta I zadržati vozilo na bezbijednoj putanji kretanja.

      Iz izvještaja KC CG o prisustvu alkohola u krvi utvrdjuje se da su I okrivljeni I oštećeni u vrijeme saobraćajne nezgode bili u trijeznom stanju.

      Iz nalaza I mišljenja vještaka medicinske struke B. dr B. utvrdjuje se da je kod R. D. nastupila laka tjelesna povreda manifestovana u vidu nagnječine kože ličnog dijela glave koja je nastala udarom ovim dijelom glave o tvrdu I ravnu podlogu, kao što je dio unutrašnjosti motornog vozila u kom se nalazio povrijedjeni. Riječ je o jednoj tjelesnoj povredi koja po svom karakteru predstavlja laku tjelesnu povredu. Kod R. M. konstatovana je povreda prednje lijeve strane grudnog koša, a u vidu nagnječine kože koja je nastala udarom ovog dijela tijela o unutrašnjost motornog vozila. Povreda koljena desne noge u vidu preloma čašične kosti koljenog zgloba nastala je udarom prednjim dijelom koljena desne noge o tvrdu I ravnu podlogu, a kao što je dio unutrašnjosti motornog vozila u kom se povrijedjeni nalazio u momentu saobraćajnog udesa, te je osim oštećenja kosti došlo do oslabljene I bolne pokretljivosti u koljenom zglobu I otežane funkcije oslanjanja tijela na stopalo desne noge. Ova povreda po svom karakteru predstavlja običnu tešku tjelesnu povredu.

      Iz izvoda iz KE izdatog na ime okrivljenog utvrdjuje se da okrivljeni do sada nije osudjivan.

      Cijeneći sve izvedene dokaze kako pojedinačno tako I u njihovom medjusobnom odnosu na nesumnjiv način se utvrdjuje da su se u radnjama okrivljenog stekli svi elementi bića krivičnog djela teško djelo protiv bezbijednosti javnog saobraćaja I čl. 348 st. 3 u vezi čl. 339 st. 3 u vezi čl. 1 Krivičnog Zakonika.  Naime nesporno je  da je dana 8.11.2011. godine na magistralnom putu K. – M. u mjestu ,,D.,, - Opština K., nepridržavajući se saobraćajnih propisa ugrozio saobraćaj I doveo u opasnost život ljudi na način što je upravljao putničkim vozilom marke ,,B..,, ... TDS, reg.br. PG BZ ... suprotno čl. 31 ZOBS-a na putevima I to tako što brzinu kretanja vozila nije prilagodio okolnostima, karakteristikama I stanju puta, pa je krećući se iz pravca M. brzinom od 61 km/čas u uslovima bezbijedne brzine kretanja do 54 km/čas, prilikom savladjivanja oštre lijeve nepregledne krivine a u fazi mimoilaženja sa putničkim vozilom marke ,,G.,, reg.br. PG BN . kojim je upravljao R. M. došlo do destabilizacije, a zatim srektanja I rotiranja vozila na kolovozu u suprotnom smjeru kretanja tako da je došlo do nalijetanja desne  zadnje bočne strane njegovog vozila I čeone strane ususretnog vozila, na prostoru lijeve kolovozne trake kojom prilikom je oštećeni R. M. zadobio teške tjelesne povrede manifestovane u vidu nagnječine prednje lijeve strane grudnog koša I preloma čašične kosti koljenog zgloba desne noge, a oštećeni R. D. lake tjelesne povrede u vidu nagnječine kože ličnog dijela glave. Ovakav zaključak suda proizilazi iz pismeno provedenih dokaza, odnosno zapisnika o uvidjaju kao I nalaza I mišljenja vještaka saobraćajne struke koji se decidno izjasnio da je do nezgode došlo usled propusta u vožnji na strani okrivljenog, jer se isti kretao nebezbijednom brzinom, I nedozvoljenom brzinom, jer je ograničenje brzine na ovom dijelu puta 50 km/čas, a takodje brzina kojom se kretao okrivljeni je bila neprimjerena stanju kolovoza, obzirom da je kritičnom prilikom isti bio mokar usled padanja kiše. Ovakvom zaključivanju suda doprinijeli su I iskazi oštećenih koji su se na istovjetan način izjasnili o  mehanizmu nastanka same nezgode.  Posebno cijeneći odbranu okrivljenog u dijelu u kojem navodi da je stvari uzrok destabilizacije nailazak NN vozila koji mu siječe putanju kretanja ulazeći u krivinu sud nije prihvatio sa razloga što okrivljeni nije pružio nijedan dokaz kojim bi potkrijepio ovakvu svoju odbranu, te je ista u tom dijelu odbačena kao sračunata na umanjenje krivično pravne odgovornosti.

      Opredjeljujući se za krivičnu sankciju kod okrivljenog asud je na njegovoj strani cijenio sve okolnosti od značaja za individualizaciju iste, a tiču se njegove ličnosti I djela koje mu se stavlja na teret, pa je od olakšavajućih okolnosti našao da je riječ o mladom čovjeku, do sada neosudjivanom, a kao olakšavajuće okolnosti cijenio je I činjenicu da se oštećeni nijesu pridružili krivičnom gonjenju protiv njega.

      Kako je za ovo krivično djelo predvidjena kazna zatvora do četiri godine sud je okrivljenom izrekao uslovnu osudu I utvrdio mu kaznu zatvora u trajanju od četiri mjeseca, te istovremeno odredio period od jedne godine kao rok provjere ponašanja počinioca. Nadalje mišljenja je da će se ovakvom krivičnom sankcijom odnosno prijetnjom kaznom postići svrha kažnjavanja predvidjena čl. 32 Krivičnog Zakonika.

      Kako je okrivljeni oglašen krivim to ga je sud obavezao na plaćanje troškova krivičnog postupka u iznosu od 180,50 €ura koji se odnose na naknadu za dati nalaz I mišljenje vještaku saobraćajne struke M..Š. iznos od 103,50 €ura, te naknadu za dati nalaz I mišljenje vještaku medicinske struke B. dr B. iznos od 77,00 €ura, te obavezao okrivljenog na plaćanje sudskog paušala u iznosu od 30,00 €ura, koji je srazmjeran dužini trajanja postupka I imovinskim prilikama okrivljenog, prednje shodno čl. 229 u vezi čl. 226 ZKP-a.




      Sa svega naprijed iznijetog odlučeno je shodno čl. 374 ZKP-a.

                              OSNOVNI SUD U KOLAŠINU,
                                 Dana, 24.02.2012. godine. 
Zapisničar,                                                           S U D
I J A,
Vrhovac Nada s.r.                                                Mirjana
Čepić s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko Ovog
suda. 