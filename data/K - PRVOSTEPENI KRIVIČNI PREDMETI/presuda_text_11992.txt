K.l8/l2
U IME CRNE GORE
OSNOVNI SUD U KOLAŠINU kao prvostepeni krivični po sudiji Mirjani Čepić kao
sudiji pojedincu uz učešće zapisničara Vrhovac Nade u krivičnoj stvari protiv
okrivljenog V. D. zbog krivičnog djela teška tjelesna povreda iz čl.l5l stav l
Krivičnog zakonika, nakon održanog glavnog javnog pretresa u prisustvu
zastupnika optuženog akta zamjenika ODT Šćepanović Maje i okrivljenog V. D.
postupajući po optužnom predlogu Kt.br.30/ll od ll.0l.20l2.godine, dana
29.06.20l2.godine donio je I javno objavio
PRESUDU
Prema okrivljenom:
V. D., JMBG ... od oca D. i majke S. rođene B. rođen ....godine u M.,
nastanjen u P. Ul.V. Đ. br...,državljanin CG, student, dobrog imovnog stanja,
neosuđivan.
Na osnovu čl.372 stav l tačka l ZKP-a
ODBIJA SE OPTUŽBA
Usled odustanka ODT od optužbe
Da je: Dana 25.04.20ll.godine u Ul.IV P. u K. teško tjelesno povrijedio
oštećenog V. M., na način što ga je udario nepoznatim tupo-tvrdim predmetom u
potiljačno – tjemeni dio glave nanijevši mu tom prilikom tešku tjelesnu
povredu u vidu rane razderotine kože poglavine u potiljačnom tjemenom predjelu
, sa desne strane , sa potresom mozga.
- Čime bi izivršio krivično djelo teška tjelesna povreda iz čl.l5l stav l
Krivičnog zakonika.
Troškovi krivičnog postupka u iznosu od 538,50€ padaju na teret budžetskih
sredstava.
Oštećeni V. M. radi ostvrivanja imaovinskopravnog zahtjeva upućuje se na
parnicu.
O b r a z l o ž e nj e
ODT iz Kolašina svojim optužnim aktom Kt.br.30/ll od ll.0l.20l2.godine stavio
je na teret orkivljenom V. D. da je počinio krivično djelo teška tjelesna
povreda iz čl.l5l stav l Krivičnog zakonika, na način mjesto i vrijeme
činjenično i pravno opisano izrekom presude.Pri podnijetom optužnom predlogu
ostao je do okončanja glavnog pretresa da bi u završnoj riječi dana
29.06.20l2.godine odustao od optužbe obrazlažeći svoj odustanak time da tokom
glavnog pretresa nije dokazano da je okrivljeni počinio djelo koje mu se
stavlja na teret, odnosno da je kritičnom prilikom teško tjelesno povrijedio
V. M., na način što ga je nepoznatim tupo tvrdim predmetom udario u tjemeno
potiljačni dio glave. Okrivljeni je u svojoj odbrani negirao izvršenje
krivičnog djela, ističući da oštećenog nije ni udario niti je zato imao povoda
da su zajedno sjeđjeli I pili čitavog dana, te da su zajedno izašli u jedan
prolaz preko puta kafane, da je čuo da je oštećeni pao, nakon čega se okreće i
vidi da oštećeni leži sa potiljkom okrenutim ka zemlji. Oštećeni se događaja
povređivanja ne sjeća izuzev da je uzeo mobilni telefon da bi pozvao djevojku,
a u tom trenutku po njegovom kazivanju okrivljeni se od njega nalazio udaljen
nekih 2m, pri čemu se oštećeni izjasnio da nije vidio da je okrivljeni u
rukama bilo šta držao što bi se moglo tretirati kao sredstvo podobno da mu
nanese povrede. Nadalje oštećeni ističe da je kritičnog dana konzumirao
alkohol, te da je mjesto gdje se dogodio predmetni događaj prolaz koji je
popločan betonskim pločama. Saslušani svjedoci V. M. i D. S. u svojim
svjedočkim iskazima istakli su da konkretni događaj nijesu vidjeli, i isti su
svjedočili samo o događajima koji su predhodili kritičnom događaju. Vještak B.
Dr.B. je u svom nalazau i mišljenju vezano za povredu kod oštećenog dao dvije
vjerovatoće njihovog nastanka stim što u osnovnom nalazu, dopunskom nalazu i
neposrednom izjašnjenju na glavnom pretresu učinio je vjerovatnijom mogućnost
da je povreda nastala prilikom pada oštećenog ili udara pomenutim predjelom
glave oštećenog o tvrdu i neravnu podlogu. Dok je mogućnost nastanka povrede
kod oštećenog usled djelovanja tupotvrdog predmeta na ovaj dio glave manje
vjerovatan. Specijalista sudske medicine Dr.D. Č. nakon izvršenog pregleda
oštećenog u svom nalazu isključila je mogućnost da je povreda nastala usled
udara tupotvrdim predmetom, već je navela da je rana razderina u desnom
tjemeno potiljačnom predjelu kod oštećenog nastala mehanizmom pada na tvrdu
podlogu do koga je moglo doći usled alkoholisanog stanja. Osim toga vještak je
naveo da je u pitanju udarac i pad u tom slučaju oštećeni bi morao imati
povreda na isturenom dijelu tijela koje povreda nijesu konstatovane
medicinskom dokumentaciom. Imajući u vidu sve sprovedene dokaze i dovodeći ih
u međusobnu vezu nesporno je da tokom pretresa nije dokazano da je okrivljeni
V. D. počino krivično djelo teška tjelesna povreda iz kog razloga je valjalo
odustati od optužbe protiv okrivljenog.
Okrivljeni je saglasan sa završnom riječi ODT.
Obzirom na činjenicu da je u zaavršnoj riječi zastupnik optuženog akta odustao
od optužbe to je sud shodno čl.372 stav l tačka l donio presudu kojom se
optužba odbija istovremeno odredio da troškovi krivičnog postupka u iznosu
538,50€, a koji se odnose na naknadu za dati nalaz I mišljenje vještaku
Dr.B.B. i to: za osnovni nalaz 77,00€, za dopunski nalaz iznos od 7l,50€ za
neposredno izjašnjenje ovog vještaka na glavnom pretresu od 20.04.20l2.godine
iznos od l00,00€, te za medicinsku ekspertizu u kojoj je uključen neposredni
pregled oštećenog kao i izradu pismenog nalaza i mišljenja vještaka sudske
medicine iznos od 290,00€ shodno čl.230 u vezi čl.226 ZKP-a padaju na teret
budžetskih sredstava .
Kako je protiv okrivljenog donijeta presuda kojom sse optužba odbija oštećeni
V. M. radi ostvarivanja imovinskopravnog zahtjeva upućen je na parnicu shodno
čl.239 stav 3 u vezi stava l ZKP-a.
Sa svega napriejd iznijetog odlučeno je kao u izreci presude shodno čl.372
stav l tačka l ZKP.a.
OSNOVNI SUD U KOLAŠINU
Dana 29.06.20l2.godine
Zapisničar Sudija,
Vrhovac Nada s.r. Mirjana Čepić s.r.
PRAVNA POUKA: Protiv ove presude može se izjaviti žalba Višem sudu u B.Polju u
roku od 8 dana od dana prijema iste a preko ovog suda.