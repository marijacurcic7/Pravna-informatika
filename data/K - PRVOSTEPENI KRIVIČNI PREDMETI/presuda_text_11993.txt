


                                                                                                                        K.br.27/12  
                              U IME CRNE GORE 
        **OSNOVNI SUD U KOLAŠINU** , kao prvostepeni krivični po sudiji Mirjani Čepić, kao sudiji pojedincu, uz učešće zapisničara Vrhovac Nade u krivičnom predmetu protiv okrivljenog  R. V. zbog krivičnog djela falsifikovanje isprava iz čl.4l2 stav 2 u vezi stava l KZ postupajući po optužnom predlogu ODT Kolašin  Vojislava Grujića Kt.br.3/l2 od 27.0l.20l2.godine nakon održanog glavnog javnog pretresa u prisustvu zastupnika optužnog akta ODT Vojislava Grujića I okrivljenog donio je I javno objavio dana 28.05.20l2.godine



                                  PRESUDU


      OPTUŽENI: R. V. JMBG ... od oca G. I majke L. S.,rođen ---.godine u P. ,nastanjen u K.– P. državljanin CG ,oženjen otac dvoje djece ,završio srednju tehničku vojnu školu, vojni penzioner, državljanin Crne Gore,Crnogorac govori crnogorski  I srpskim jezikom, lošeg imovnog stanja do sada neosuđivan-

                                  KRIV JE

      Zato što je:

      Dana ...godine u K. u Ul.D. T. lažno,javnu ispravu upotrijebio kao pravu na način što je  neregistrovano PMV marke “F. e.” br.šasije WFOAXXGCAAS..., vlasništvo njegovog sina R. M. ,postvio italijanske registarske tablice reg.br. VI ..., a koje ne pripadaju navedenom vozilu,već vozilu “F. e.” br.šasije SFAAXXBBAANC..., a zatim ovo vozilo koristo za vožnju I tako sačinjenu lažnu javnu ispravu upotrijebio kao pravu prilikom kontrole saobraćaja od strane policijskih službenika SPI PU K..

      -Čime je izvršio krivično djelo  falsifikovanje isprave iz čl.4l2 stav 2 u vezi stava l  Krivičnog zakonika.  
      Pa mu sud za navedeno krivično djelo primjenom citirane zakonske odredbe I   članova  2  ,4, stav 2 , 32 , 52,53 I 54 Krivičnog zakonika  I čl. 229 I 374 ZKP-a         izriče-


                                  USLOVNU OSUDU

      Kojom okrivljenom utvrđuje kaznu zatvora u trajnju od 3/tri/mjeseca I  istovremeno određuje da se ista neće izvršiti ukoliko okrivljeni u roku  od jedne godine ne počini novo krivično djelo.  
      Obavezuje se okrivljeni da na ime sudskog paušala uplati iznos od 30,00 prednje u roku od l5 dana od dana pravosnažanosti presude pod prijetnjom prinudnog sudskog izvršenja na žiro račun br. 832-l96-94 koji se vodi na ime Osnovnog suda Kolašin.

                                  Obrazloženje

      ODT iz Kolašina  svojim optužnim aktom Kt.br.3/l2 od 27.0l.20l2.godine stavio je na teret okrivljenom R. V. da je izvršio krivično djelo falsifikovanje isprave iz čl.4l2 stav 2 u vezi stava l Krivičnog zakonika , na način mjesto I vrijeme činjenično I pravo opisano izrekom presude.ODT Grujić Vojislav ostao je pri svom optužnom predlogu do kraja glavnog pretresa I u završnoj riječi precizirao svoj optužni predlog na način kao što glasi u izreci presude I predložio da sud okrivljenog oglasi krivim I osudi po zakonu.  
      Okrivljeni R. V. u svojoj odbrani iznijetoj na glavnom pretresu izjavio je da ne prihvata da je počinio krivično djelo niti priznaje njegovo izvršenje iz razloga što je on lično uvezao oba vozila”F. e.” iz I., vozila su ocarinjena i imala su svu prateću dokumentaciju, međutim naveo je da su ista bila neregistrovana, a obzirom da su im noću ispred stana kradne talbice oni su ove tablice noću skidali i ponovo ih sjutradan stavljali na oba vozila.  On je toga dana permutovao tablice tako da je pogrešno stavio tablice na ovo vozilo, te samim tim smatra da to nije umišljajno učinio već da je u pitanju greška.

Ne spori činjenicu da je predmetno vozilo  koristio u saobraćaju , da ga je u
toku vožnje zaustavila saobraćajna policija , a da vozilo nije bilo
registrovano.  U završnoj riječi je naveo da ostaje pri odbrani datoj tokom
postupka, a da ocjenu svoje krivično pravne odgovornosti prepušta na odluku
sudu.
          U dokaznom postupku sud je pročitao službenu zabilješku SPI PU K.,izvršio uvid u potvrdu o privremeno oduzetim predmetima MUP PU K. br.D-25l2/l0 od 06.06.20l0.godine, izvršio uvid u zapisnik o vraćenim predmetima MUP PU K. br.Pu l-3538/l0 od l8.06.20l0.godine,izvršio uvid u kriminalističko-tehničku dokumntaciju MUP –PU K. br.559/l0 od  06.06.20l0.godine, izvršio uvid u italijanske registarske tablice VI - 92520l, izvršio uvid u italijansku saobraćajnu dozvolu za predmetno vozilo kao I fotokopiju jedinstvene carinske isprave I izvršio uvid u izvod iz KE izdat na ime  okrivljenog R.V. od strane MUP-a PU – P. br.870/l0 od l5.09.20l0.godine.
          Iz službene zabilješke SPI PU K. utvrđuje se da je ista sastavljena dana 06.06.20l0.godine od strane ovlašćenih policijskih službenika povodom dovođenja u službene prostorije PU K. vozača PMV italijanskih registaarskih oznaka VI ... marke “F.e.”,R. V. iz K..Da je isti zaustavljen prilikom redovne kontrole i da je tom prilikom posumljano u ispravnost saobraćajne dozvole za navedeno vozilo.
          Iz potvrde o privremeno oduzetim predmetima izdate od strane MUP PU – K. od 06.06.20l0.godine utvrđuje se da je ovlašćeno službeno lice prilikom preduzimanja službenih radnji od lica Ra. V. privremeno oduzeto : PMV marke “F.e.”, italijanskih registarskih oznaka VI .., br.šasije WF0AXXGCAASD... , jednu italijansku saobraćajnu dozvolu na kojoj je upisan broj šasije SFAAXXBBAANC...,jednu jedinstvenu carinsku ispravu CI K. br.l4052/ll330/l7.07.09 za vozilo br.šasije WF0AXXGCAASD... I jedan ključ za vozilo.
          Iz zapisnika o vraćenim predmetima MUP PU – K. od l8.06.20l0.godine utvrđuje se da je isti sačinjen povodom braćanja R. V. sljedećih predmeta: PMV marke “F.e.”, i. registarskih oznaka VI ..., br.šasije WF0AXXGCAASD...,jednu jedinstvenu carinsku ispravu CI K. br.l4052/ll330/l7.07.09 za vozilo br.šasije WF0AXXGCAASD... I jedan ključ za vozilo.
          Iz kriminalističko tehničke dokumentacije MUP K. od 06.06.20l0.godine utvrđuje se pomoću fotodokumentacije  bliži izgled vozila marke “F.e.” sa registarskom oznaka VI... br.šasije WF0AXXGCAASD... na pomenutom vozilu , izgled kontrole pločice sa osnovnim podacima na vozilu kao i kontrolni broj šasije u unutrašnjosti vozila WF0AXXGCAASD....
          Uvidom u italijanske registarske tablice VI ....utvrđuje se njihov izgled.
          Iz uvida u italijansku saobraćajnu dozvolu za predmetno vozilo kao I iz fotokopije jedinstvene carinske isprave utvrđuje se n da je vozilo “F.e. “uvezeno iz I. I ocarinjeno.
          Iz izvoda iz KE izdatog na ime okrivljenog R. V. sud je utvrdio da isti do sada nije osuđivan.
          Cijeneći sve provedene dokaze kako pojedinačno tako i u njihovom međusobnom odnosu sud je našao da je okrivljeni R. V. počinio krivično djelo stavljeno mu na teret . Naime, nesporno je da je  dana 06.06.20l0.godine u K. u Ul.D.T. lažno,javnu ispravu upotrijebio kao pravu na način što je  neregistrovano PMV marke “F. e.” br.šasije WFOAXXGCAASD..., vlasništvo njegovog sina R. M. ,postavio i.registarske tablice reg.br. VI ..., a koje ne pripadaju navedenom vozilu,već vozilu “F. e.” br.šasije SFAAXXBBAANC...., a zatim ovo vozilo koristo za vožnju I tako sačinjenu lažnu javnu ispravu upotrijebio kao pravu prilikom kontrole saobraćaja od strane policijskih službenika SPI PU K. ,čime je izvršio krivično djelo falisifkovanje isprave iz čl.4l2 stav 2 u vezi stava l Krivičnog zakonika.Ovakav svoj zaključak sud prvenstveno temelji na cjelokupnoj dokumentaciji izdatoj od MUP Pu –K., kao I na osnovu pismenih dokaza carinske deklaracije I italijanske saobraćajne dozvolje a koju činjenicu ne spori ni okrivljeni, očigledno je da je predmetno vozilo bilo u saobraćaju I nerregistrovanu, u kom dijelu je odbrana okrivljenog prihvaćena kao saglasno nesporno utvrđenim činjenicama, u dijelu u kojem okrivljeni tvrdi da je greškom došlo do zamjene tablica, te da je na predmetno vozilo greškom stavljena tablica drugog vozila iste marke sud je odbacio kao sračunatu na umanjenje krivičnopravne odgovornosti tim prije što je okrivljeni postupio sa umišljajem, jer je znao da neregistrovano vozilo sa stranim tablicama ne smije koristiti u saobraćaju.  
      Odlučujući o krivičnoj sankciji sud je cijenio sve okolnosti koje utiču na njeno pravilno odmjeravanje, a odnose se na okrivljenog I krivično djelo stavljeno mu na teret, pa je na strani okrivljenog od olakšavajućih okolnosti našao činjenice da se radi o porodičnom čovjeku ocu dvoje djece , da isti do sada nije osuđivan, dok otežavajućih okolnosti nije bilo.Kako je za ovo krivično djelo predviđena kazna zatvora od 3 mjeseca do 5 godina sud je  izrekao uslovnu osudu kojom je okrivljenom utvrdio kaznu zatvora u trajanju od tri mjeseca I istu uslovio na period od jedne godine, nalazeći da će se I prijetnjom kazne moći dovoljno uticati na okrivljenog da ubuduće ne vrši krivična djela, te da je uslovljeni period od jedne godine dovoljan za provjeru počinioca, a da je ta krivična sankcija adekvatna za ostvarivanje opšte svrhe propisivanja I izricanja krivičnih sankcija iz čl.4 Krivičnog zakonika, te da će se njome postići svrha kako specijalne tako I generalne prevencije , predviđenih članom 32 Krivičnog zakonika.  
      Kako je sud okrivljenog oglasio krivim to ga je shodno čl.229 u vezi čl.226 ZKP-a obavezao na plaćanje sudskog paušala u iznosu od 30,00€ koji je iznos srazmjeran dužini trajanja postupka I imovinskim prilikama okrivljenog.  
      Na osnovu naprijed  navedenog, a primjenom citiranih zakonskih odredbi sud je odlučio kao u izreci presude, a shodno čl.374 ZKP-a.


                            OSNOVNI SUD U KOLAŠINU  
                                  Dana 28.05.20l2.godine

Zapisničar,
Sudija,
Vrhovac Nada s.r.
Čepić Mirjana s.r. 
PRAVNA POUKA : Protiv ove presude dozvoljena je žalba u roku od 8. dana od
dana prijema iste, a preko ovog suda Višem sudu u Bijelom Polju.  