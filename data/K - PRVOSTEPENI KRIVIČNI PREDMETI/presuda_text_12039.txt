
                                                                                                             K.br.121/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivlujenog P. N. iz P. koga brani advokat G. M. iz istog mjesta zbog krivičnog djela laka tjelesna povreda iz čl.152. st.2. u vezi st. 1. Krivičnog zakonika po optužnom predlogu ODT Pljevlja Kt.br.73/11 od 20.04.2011. godine, nakon održanog glavnog i javnog pretresa u prisustvu zamjenika ODT Gačević Božidarke, oštećenog H. H. i branioca okrivljenog advokata G. M., a u odsutnosti uredno pozvanog okrivljenog, dana 11.11.2011. godine, donio je i javno objavio

P R E S U D U 
        Okrivljeni **P. N.** , JMBG ... od oca M. i majke Lj. rodjena T., rodjen dana .... godine, u P. gdje i živi ul. G. I. ..., državljan CG, radnik Javnog komunalnog preduzeća, ne oženjen, bez djece, završio srednju saobraćajnu tehničku školu, vojsku nije služio, ne vodi se u  VE, dobrog imovnog stanja, ranije ne osudjivan

K r i v    j e 
        Što je:  
        dana 18.02.2011. godine oko 18,30 časova u naselju G. I., u P., lako tjelesno povrijedio oštećenog H. H. na način što ga je udario metalnim ključom za odvijanje šarafa, sredstvom podobnim da tijelo teško povrijedi ili zdravlje teško naruši, u predjelu lijeve potkoljenice, nanijevši mu tom prilikom lake tjelesne povrede u vidu površne oguljotine kože sa krvnim podlivom veličine 2x2 cm,  
        čime je izvršio krivično djelo laka tjelesna povreda iz čl. 152. st.2. u vezi st. 1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 31, 32, 36, 42, 53. i 54. Krivičnog zakonika te članova 226. i 229. ZKP CG   i z r i č e

USLOVNU OSUDU 
        S tim da mu utvrdjuje kaznu zatvora u trajanju od 3 mjeseca (tri mjeseca) i istovremeno odredjuje da se ista neće izvršiti ukoliko okrivljeni u roku od jedne godine dana ne izvrši novo krivičnod jelo.

-2-  
        Okrivljeni se obavezuje da na ime troškova vodjenja krivičnog postupka plati ovom sudu iznos od 99,00 eura, a na ime paušala iznos od 55,00 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.73/11 od 20.04.2011. godine optužilo je okrivljenog P. N. iz P. zbog krivičnog djela laka tjelesna povreda iz čl. 152. st.2. u vezi st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podnesenom optužnom predlogu i prdložio da sud okrivljenog oglasi krivim i osudi po zakonu.  
        Današnji glavni pretres je održan u odsutnosti uredno pozvanog okrivljenog.  
        Okrivljeni P. N. u svoju odbranu u predmetu istražnih radnji je istakao da se dana 18.02.2011. godine oko 18,30 časova nalazio u naselju G. I. zajedno sa svojim zetovima P. D. i Č. N. tačnije nalazili su se iznad zgrade gdje su popravljali vozilo okrivljenog koje je bilo pokvareno i tada nije moglo da se upali i nije bilo u voznom stanju. U jednom momentu iz pravca grada došao je oštećeni i obratio se Č. N. riječima  "povuci prijavu protiv mene doživjećeš ekonomski fijasko", a zatim je svima njima rekao "majku vam jebem ima vas trojica, vidjeće mo se mi jedan na jedan, imam pušku sve ću vas pobiti". Oni na te riječi oštećenog nisu ništa odgovarali, a on je užurbano otišao u pravcu fakulteta kada je N. rekao da neće povući prijavu, ali misli da te riječi oštećene nije čuo. Odgovorno tvrdi da nikakvog fizičkog kontakta izmedju njih i oštećenog nije bilo niti je on nanio tjelesne povrede oštećenom. Odmah su nakon što je oštećeni otišao otišli u policiju i prijavili oštećenog zbog uznemiravanja i prijetnji koje je izgovarao. Kod sebe u blizini nigdje nije imao metalni ključ za odvijanje šarafa.  
        Ističe da od ranije poznaje oštećenog te da je od prije 5 godina počeo da uznemirava cijelu porodicu, a sada uznemirava kako njega tako i njegove zetove D. N. kao i njihove porodice. Uznemiravao je i njegovu sestru kao i njegovu majku, pa su ga prijavljivali u policiju. Još jedanput ponavlja da nije nanio tjelesne povrede oštećenom, a to mogu potvrditi i svjedoci koji su bili sa njim. Napomenuo je da oštećeni živi kod Ekonomske škole i svaki dan dolazi u naselje G. I. gdje on stanuje zviždi ispod terase, a to je nastavio i dalje. Na pretresu je istakao da je i oštećeni njega prijavio policiji te da ga je prijavio na možda nekih 5 minuta prije nego što je on otišao u polciju. Objasnio je da je na vozilu bio kvar na motoru te da vozilo toga dana nisu pomjerali niti su mogli da ga pomjere zbog kvara motora, a da su oštećenog prijavili policiji zbog toga što im je sve govorio oštećeni pa su sva trojica otišli da ga prijave. Posebno je istakao da je kuća oštećenog od stana okrivljenog udaljena oko 2 km.  
        U završnoj riječi branilac okrivljenog je istakao da nema dokaza da je okrivljeni izvršio krivično djelo pa predlaže da ga sud oslobodi od krivične odgovornosti.  
        U dokaznom postupku sud je saslušao svjedoka - oštećenog H. H., saslušao vještaka hirurga dr. P. M. kao i svjedoke P. D. i Č. N., pročitao izvještaj ljekara specijaliste Opšte bolnice P. od 18.02.2011. godine za oštećenog, pročitao izvještaj JZU Zavod za hitnu medicinsku pomoć br. 4163 od 12.10.2011. godine i pročitao izvještaj iz  KE za okrivljenog.  
        Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti sud je utvrdio da je okrivljeni P. N. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude.

-3-  
Ovakvu svoju odluku sud je zasnovao na činjenicama koje slijede iz dokaza
izvedenih na glavnom pretresu.
            Naime, svjedok - oštećeni H. H. u svom iskazu u predmetu istražnih radnji je istakao da je dana 18.02.2011. godine u večernjim časovima krenuo od svoje kuće koja se nalazi u ul. V. K. u prodavnicu  "H." koja se nalazi u zgradi G. I . Kada je došao u prodavnicu bilo je oko 18,30 časova, a kada je izašao iz prodavnice prošao je iznad zgrade da prošeta. Iznad zgrada je zatekao P. D., Č. N. i okrivljenog P. N. koji su stajali pored parkiranih vozila. Dalje ističe da je zastao pored njih i rekao Č. N. da povuče lažnu prijavu koju je podnio protiv njega našta ga je N. navodno opsovao, pa su se tu preporekli i pozivali jedan drugog da se tuku. Dalje ističe da ništa tu Č. nije rekao, a okrivljenikoji je stajao pored vozila, ušao je u vozilo upalio isto i krenuo na njega da ga udari, pa se oštećeni izmakao, a okrivljeni je samo branik naslonio na njegovu nogu, ali ga tada nije povrijedio. Dalje ističe da je počeo da trči u pravcu Mašinskog fakulteta, a okrivljeni je izašao iz vozila uzeo je metalni ključ iz vozila i potrčao za njim. Tjerao ga je nekih 60-70 m i na skveru gdje se skreće prema Mašinskom fakultetu gadjao ga je metalnim ključem i sa istim ga udario u predjelu lijeve potkoljenice od kog udarca je zadobio povredu. Dalje ističe da je nastavio da trči i nije vidio gdje okrivljeni otišao. Napominje da dok je trčao i dok ga je okrivljeni tjerao svjedoci D. i N. su ostali na oko 70 m daleko od mjesta dogadjaja i nisu mogli vidjeti kada ga je okrivljeni udario sa metalnim ključem. Odmah je otišao u policiju gdje je okrivlejngo prijavio, a zatim je otišao u bolnicu gdje mu je ukazana ljekarska pomoć i povreda na nozi mu je jodirana. Dalje ističe da već 4 i više godina traju nesporazumi izmedju njega i porodice P . Objašnjava da je ranije okrivljeni dolazio kod njega kući te da mu je lomio stakla na kući i napadao na njegovu kuću ali ga oštećeni nije prijavljivao, a ističe da on nikada nije uznemiravao niti sestru okrivljenog niti njegovu porodicu. Ističe da je vidio da ga je okrivljeni udario metalnim ključem za odvijanje šarafa u predjelu lijeve potkoljenice jer je nakon udarca ključ pao na ulicu. Na pretresu je istakao  da je kritične večeri bio mrak kada se ovaj dogadjaj odigrao. Objašnjava da je išao u prodavnicu "H." jer je tu roba jevtinija, ne sjeća se šta je kupio, ali je ipak nešto kupio. Bilo je parkirano troje vozila i vidio je i okrivljenog i svjedoke koje je naveo. Posebno objašnjava da kada je okrivljeni išao nanjega vozilom da je on stajao i nikud se nije mrdao, a okrivljeni je sa vozilom prešao oko 5 m, pa kada je zaustavio vozilo i branik naslonio na njegovu nogu izašao je iz vozila uzeo metalni ključ i počeo da ga tjera, pošto nije mogao da ga stigne gadjao ga je ključem sa rastojanja nekih desetak metara i tada je osjetio da ga je nešto pogodilo u nogu, a čuo je prethodno da je nešto oskočilo jer je čuo zvuk metala. Objašnjava da to nije bio neki jak  udar, a koliko se sjeća da je istovremeno osjetio obl u nozi i zvuk odskakanja metala od asfalt. Tada su svjedoci bili udaljeni od njih preko  80 m. Dalje objašnjava da je bio u Hitnoj službi, ali nezna tačno kod kog ljekara, a kasnije je upućen na Hiruško odelenje, a na nozi je imao modricu i otko, a ta modrica je bila prečnika oko 2-3 cm. Prijavio je okrivljenog u policiju, a nakon 10-15 minuta kada je pošao kod ljekara pred zgradom policije je sreo okrivljenog i svjedoke. Ističe da je kritične večeri bio obukao crnu trenerku i imao je preko gornjeg dijela trenerke tanju jaknu od teksasa. Na glavnom pretresu od dana 11.11.2011. godine u prisustvu vještaka hirurga dr. P. M. je pokazao vještaku mjesto gdje je imao povredu i objašnjava da je na tom mjestu imao modricu i otok, a takodje objašnajva da je u manjem dijelu modrica bila i prokrvarila, pa mu je tada rana jodirana i stavljen mu manji flaster, a tufer je bio u obliku kocke zalijepljen vlasterom. Dalje je objasnio da je tračao pravo niz ulicu i kada je zadobio udarac okrivljeni je bio iza njega udaljen nekih 6-7 m.
            Sud je u cjelosti prihvatio iskaz svjedoka - oštećenog smatrajući da je oštećeni veoma objektivno svjedočio i njegov iskaz nijednim drugim dokazom nije opovrgnut.
            Sud je odbacio odbranu okrivljenog smatrajući da je njegova odbrana data sračunato sa ciljem radi izbjegavanja krivične odgovornosti, a ista je obezvrijedjena iskazom svjedoka - oštećenog kao i stručnim nalazom imišljenjem vještaka hirurga dr. P. M. kao i medicinskom dokumentacijom.  
-4-  
        Svjedok P. D. nije potvrdio da je kritične večeri okrivljeni udario metalnim ključem oštećenog niti bilo čime već da je samo došlo do verbalnog duela kako okrivljenog tako i njih sa oštećenim, te da su oni nakon toga otišli da oštećenog prijave policiji.  
        Svjedok Č. N. je takodje istakao da kritične večeri nikavog fizičkog kontata nije bilo izmedju oštećenog i okrivljenog kao ni njih svjedoka sa oštećenim, već da je samo bilo raspravke izmedju njih pa su kasnije zbog prijetnji i uvreda prijavili oštećenog u policiju. Napomenuo je da u njihovoj blizini nije bilo nikakvog alata za popravljanje vozila niti metalnog ključa, a imali su samo sajlu i kanap za vuču.  
        Sud je u cjelosti odbacio iskaze ovih svjedoka smatrajući da su svjedoci svjedočili kako bi poblljšali položaj okrivljenog pošto im je okrivljeni šurak, a njihovi iskazi su obezvridjedjeni takodje iskazom oštećenog kao i stručnim nalazom i mišljenjem vještaka i medicinskom dokumentacijom.  
        Vještak hirurg dr. P. M. u svom stručnom nalazu i mišljenju u predmetu istražnih radnji je istakao da uvidom u medicinsku dokumentaciju na ime H. H., a to je izvještaj ljekara specijaliste iz Opšte bolnice P. br. 547 od 18.02.2011. godine našao je da stoji "povreda noge zadobijena u nasilju - udarac metalnim ključem". Na lijevoj potkoljenici eskorijacija kože (površna oguljotina kože sa krvnim podlivom) veličine 2x2 cm. U dijagnozama na latinskom jeziku kada se prevedu na naš jezik stoji kontuzija lijeve potkoljenice i površna oguljotina koće lijeve potkoljenice. Vještak daje mišljenje da se radi o lakoj tjelesnoj povredi, a koja je mogla nastati udarcem tupog tvrdog predmeta u lijevu potkoljenicu ili udarom lijeve potkoljenice o tupi tvrdi predmet.  
        Na pretresu od dana 11.11.2011. godine vještak je pošto je pregledao oštećenog i pošto mu je oštećeni pokazao mjesto gdje je imao povredu istakao da u potpunosti ostaje pri onome što je izjavio u predmetu istražnih radnji kao i na prošlom glavnom pretresu. Posebno ističe da pošto je oštećeni pokazao lokaciju povrede i pošto je pročitao nalaze sa Hiruškog odelenja i iz Hitne službe ističe da je moguće da je povreda kod oštećenog mogla biti nanijeta kako je to predstavio oštećeni metalnim ključem. Dalje ističe da se radi o maloj povredi - površnoj oguljotini kože i krvnim podlivom velične 2x2 cm. Još jedanput ističe da se radi o lakoj tjelesnoj povredi kako je već to i ranije istakao.  
        Sud je u cjelosti prihvatio stručni nalaz i mišljenje ovog vještaka jer je sud mišljenja da je ovaj vještak veoma objektivno i stručno vještačio u skladu sa strukom i naukom, a inače radi se o stalnom sudskom vještaku, a posebno sud naglašava da je vještak u svom iskazu istakao da je moguće da je oštećeni zadobio predmetnu povredu upravo na način kako je to predstavio oštećeni.  
        Iz izvještaja Opšte bolnice P. od 18.02.2011. godine sud je zaključio da je toga dana oštećeni pregledan od strane hirurga na Hiruškom odelenju.  
        Iz izvještaja JZU Zavoda za hitnu medicinsku pomoć - Hitne službe u P. sud je zaključio da se oštećeni kritičnog dana javio u 19,36 časova zbog povreda te da mu je uradjena toaleta rane i dalje upućen na pregled kod hirurga u Opštu bolnicu P . Iz izvještaja iz KE za okrivljenog sud je utvrdio da okrivljeni ranije nije osudjivan.  
        Kod ovakvog činjeničnog stanja sud je na osnovu izvedenih dokaza, a prevashodno na osnovu iskaza oštećenog kao i na osnovu stručnog nalaza i mišljenja vještaka hirurga i na osnovu medicinske dokumentacije utvrdio da je okrivljeni P. N. iz P. izvršio krivično djelo koje mu se stavlja na teret te da je oštećenom H. H. kritičnog dana udarcom metalnim ključom u predjelu lijeve potkoljenice nanio laku tjelesnu povredu u vidu površne oguljotine kože sa krvnim podlivom veličine 2x2 cm.  
        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da nije neophodno radi krivično-pravne zaštite protiv okrivljenog izricati drugu vrstu krivične sankcije osim uslovne osude jer se opravdano može očekivati da će samo upozorenje uz prijetnju kaznom dovoljno uticati na okrivljenog da više ne vrši krivična djela.

-5-  
        Sud je posebno vodio računa o stepenu krivične odgovornosti okrivljenog da ranije nije osudjivan, kao i o okolnostima pod kojima je djelo izvršeno pa je sud mišljenja da je izrečena krivična sankcija okrivljenom adekvatna i primjerena stepenu društvene opasnosti, konkretno učinjenog djela, samog učinioca kao i nastalim posedicama, te da upravo ova krivična sankcija prema okrivljenom predstavlja onu mjeru koja jeneophodna da bi se prema okrivljenom u cjelosti ostvarila svrha kažnjavanja predvidjena u članu 32. Krivičnog zakonika. Pri tome sud je posebno cijenio kao olakšavajuću okolnost okrivljenom da se radi o veoma mladoj osobi, da ranije nije osudjivan, te da je djelo izvršio reagujući na loše ponašanje oštećenog.  
        Shodno članu 226. i 229. ZKP CG sud je obavezao okrivljenog da na ime troškova vodjenja irivičnog postupka plati ovom sudu iznos od 99,00 eura, a isti iznos predstavlja naknadu i nagradu vještaku hirurgu za izvršeno vještačenje, a iznos paušala od 55,00 eura sud je odredio imajući u vidu dužinu trajanja i složenost krivičnog postupka, kao i imovno stanje okrivljenog.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 11.11.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
1x braniocu okrivljenog
4x u predmet  