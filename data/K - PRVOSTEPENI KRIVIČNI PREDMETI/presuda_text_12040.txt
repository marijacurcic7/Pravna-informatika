
K.br.185/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog L. B. iz sela V. opština P., zbog krivičnog djela krijumčarenje iz čl. 265. st.1. Krivičnog zakonika po optužnom predlogu ODT Pljevlja Kt.br.243/11 od 22.09.2011. godine, nakon održanog glavnog i javnog pretresa u prisustvu zamjenika ODT Djurović Veljka i okrivljenog, dana 07.11.2011. godine donio je i javno objavio

P R E S U D U 
        Okrivljeni **L. B.** ,  JMBG ... od oca M. i majke N. rodjena A., rodjen .... godine u P., sa prebivalištem u mjestu V., opština P., državljanin CG, razumije srpski jezik, govori srpski jezik, ne zaposlen, oženjen, otac jednog maloljetnog djeteta, pismen, završio osnovnu školu, lošeg imovnog stanja, ranije ne osudjivan, ne vodi se postupak za drugo krivično djelo.

K r i v    j e 
        Što je :  
        dana 16.09.2011. godine oko 07,50 časova bavio se prenošenjem robe preko carinske linije iz Republike S. u C. G., izbjegavajući mjere carinskog nadzora, na način što je na područuju opštine P., u svoje  PMV marke "S." reg.br. PV ... utovario 3 gajbe paradaiza u količini od 33,70 kg, 3 paketa i jedan džak krastavaca ukoličini od  90,40 kg, 5 paketa šljiva u količini od 136 kg, 1 džak crnog luka u količini od 10 kg, jedan paket jabuka u količini od 22,90 kg i jedan džak paprika u količini od 24 kg, te naznačenu robu povezao zaobilaznim makadamskim putem Republika S. - M. - P., gdje je zaobišao carinski punkt R., kada je po prelasku u C. G. u mjestu M. opština P. zaustavljen od strane ovlašćenih policijskih službenika IGP P. kojom prilikom je kasnije od okrivljenog oduzeta naznačena roba,  
        čime je izvršio krivično djelo krijumčarenje iz čl. 265. st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG    i z r i č e

-2-  
USLOVNU OSUDU 
        S tim da mu utvrdjuje kaznu zatvora u trajanju od 6 mjeseci (šest mjeseci)         i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.  
        Istovremeno sud okrivljenog primjenom članova 39, 45. i 46. Krivičnog zakonika

O S U D J U J E 
        Na novčanu kaznu u iznosu od 400,00 eura (četiri stotine eura) kojuće okrivljeni platiti u roku od 6 mjeseci po pravnosnažnosti presude u 6 jednakih mjesečnih rata.  
        Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novačna kazne odrediti po jedan dan kazne zatvora.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

        Od okrivljenog se **ODUZIMA** roba koja je bila predmet izvršenja krivičnog djela i to: 3 gajbe paradaiza u količini 33,70 kg, 3 paketa u 1 džak krastavaca u količini od 90,40 kg, 5 paketa šljiva u količini od 136 kg, 1 džak crnog luka u količini od 10 kg, 1 paket jabuka u količini od 22,90 kg i 1 džak paprika u količini od 24 kg, a shodno članu 265. st.4. Krivičnog zakonika.

O b r a z l o ž e n j e 
        Osnovno državno tužilaštvo iz Pljevalja optužnim predlogom Kt.br.243/11 od 22.09.2011. godine optužilo je okrivljenog L. B. iz sela V. opština P. zbog krivičnog djela krijumčarenje iz čl.265. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podnijetom optužnom predlogu i predložio da sud okrivljenog oglasi krivim i osudi po zakonu.  
        Okrivljeni L. B. u svoju odbranu na zapisniku pred zamjenikom ODT od dana 16.09.2011. godine istakao je da živi u selu V. zaseok M. opština P. i kuća njegovih roditelja nalazi se na samoj granici izmedju Republike S. i Države C. G . Dana 15.09.2011. godine nešto oko 15,00 časova kod njega je kući došao izvjesni H. iz P. koga poznaje od ranije izvidjenja i zamolio ga da mu svojim PMV marke "S." reg.br.  PV ... preveze izvjesnu količinu poljoprivrednih proizvoda koje će on dotjerati do kuće okrivljenog, a da ih okrivljeni sjutri dan preveze do asfaltnog puta prema mjestu V . Dok su razgovarali H. je robu već bio dotjerao PMV marke "P.", a nezna mu reg.br. vozila niti zna iz kog pravca je došao do njihove kuće, a sigurno je došao iz pravca Republike S . Dalje ističe da je pristao da učini uslugu H. tj. da mu robu koju je ostavio i koja je bila u paketima i manjim džakovima sjutradan preveze do magistralnog puta P. -  P. i da mu tu robu ostavi pored puta. Rekao mu je da će on sjutradan u toku dana naići i robu utovariti u svoje vozilo i potjerati za P. radi prodaje. Dalje ističe da je on dana 16.09.2011. godine u jutrarnjim časovima utovario naznačenu robu u svoje  PMV marke "S." i nešto oko 07,30 časova pošao makadamskim putem prema P . Išao je tim putem nešto manje od 1 km od kuće pa ga je na makadamskom putu ispred kuća Vasovića zaustavila granična policija, izvršila kontrolu, te kako

-3-  
nije imaonikakve papire o porijeklu robe isti su ga priveli u UP PJ P .
Posebno ističe da mu je žao što se sve ovo desilo jer je htio samo da učini
uslugu tom H. iz P., znao je da je roba direktno dovezena do njegove kuće i da
je zaobišla carinski punkt i on od ove usluge koju je htio učiniti H. nije
imao nikakve koristi. Posebno je istakao da nema da predloži u svoju odbranu
nijednog svjedoka, a ne predlaže ni saslušanje H. iz P. jer mu nezna ni adresu
niti broj mobilnog telefona.
            U završnoj riječi je istakao da se osjeća krivim, da priznaje krivicu, da se kaje što je ovo uradio pa je na kraju svoju odgovornost ostavio sudu na slobodnu procjenu.
            U dokaznom postupku sud je saslušao svjedoke H. S. i T. D., pročitao službenu zabilješku IGP P. br. 04/6-1-240/11-2635 od 16.09.2011. godine, pročitao potvrdu UP PJ P. br. 03-140/11-8795/2 od 16.09.2011. godine o privremenom oduzimanju naznačene robe od okrivljenog, izvršio uvid u fotoelaborat UP PJ P. br. 453/11 od 16.09.2011. godine i pročitao izvještaj iz KE za okrivljenog izdat od strane UP PJ P. br. 03-245/11-9192/2 od 28.09.2011. godine.
            Nakon provedenog dokaznog postupka i nakon ocjene svih izvedenih dokaza, kao i na osnovu djelimičnog priznanja okrivljenog sud je utvrdio da je okrivljeni L. Br. iz sela V. opština P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na osnovu svih izvedenih dokaza kao i na osnovu djelimičnog priznanja okrivljenog.
            Naime, svjedoci  H. S. i T. D. su istakli da su dana 16.09.2011. godine oko 07,50 časova obavljali redovne poslove nadzora državne granice prema Republici S. pa su u mjestu M. opština P. zaustavili i konstrolisali  PMV marke "S." reg.br. PV ... koje je došlo iz pravca S., a granica do Republike S. je udaljena oko 150 m, a vozilom je upravljao okrivljeni L. B . Kontrolom su utvrdili da je okrivljeni naš državljanin da ima kuću na samoj granici C. G. i Sr. te da se vodi u C. G. i sva dokumenta su mu iz C. G . Tada su izvršili pregled vozila i utvrdili da se u istom nalazi veća količna voća i povrća i to šljive, paradajiz, krastavac i paprika, a što je namijenjeno za pijačnu prodaju. Dalje ističu da na njihovo pitanje odakle mu roba okrivljeni je istakao da on vrši uslugu prevoza te robe za izvjesnog H. iz P.a, te da je tokom jučerašnjeg dana H. dotjerao kod njega kući robu i da je zaobišao granični prelaz. Takodje je istakao da je on ovu robu trebao da preveze tog jutra do asfaltnog puta do V., a da će kasnije H. doći utovariti robu i potjerati u P. radi prodaje. Okrivljenog i vozilu su predali na dalju obradu inspektorima UP PJ P .
            Sud je u cjelosti prihvatio iskaz oba sasluša svjedoka, smatrajući da su svjedoci objektivno svjedočili, a u ostalom njihove navode je u potpunosti potvrdio i okrivljeni u svojoj odbrani.
            Iz službene zabilješke IGP P. od 16.09.2011. godine se zaključuje da su svjedoci H. S. i T. D. sačinili službenu zabilješku nakon pronalaska okrivljenog.
            Iz potvrde UP PJ P. od 16.09.2011. godine se zaključuje da je okrivljenom oduzeta roba koja je pronadjena u vozilu.
            Uvidom u fotoelaborat sud je zaključio da su OSL policije sačinili fotoelaborat na licu mjesta gdje su snimili detalje puta gdje je vozilo pronadjeno, zatim vozila sa robom i dr.ž
            Iz izvještaja iz KE za okrivljenog izdat od strane UP P. br. 03-245/11-9192/2 od 28.09.2011. godine se zaključuje da okrivljeni ranije nije osudjivan.
            Kod ovakvog činjeničnog stanja na osnovu svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, kao i na osnovu potpunog priznanja okrivljenog sud je zaključio da je okrivljeni izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude. Dakle, utvrdjeno je da se okrivljeni bavio prenosom robe iz Republike S. u Republiku C. G. mimo graničnog prelaza.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude kao i novčane kazne, pa je sud mišljenja da u konkretnom slučaju prema okrivljenom nije bilo primjereno izreći efektivno kaznu zatvora već je bilo radi krivično-pravne zaštite protiv okrivljenog dovoljno izreći uslovnu osudu što je sud učinio kao i kumulativno i novčanu kaznu koja je takodje propisana u zakonu kao kazna za ovo krivično djelo, ali je sud mišljenja da je takodje imalo smisla okrivljenom i ublažiti
-4-  
novčanu kaznu smatrajući da će se i sa ublaženom kaznom dovoljno uticati na
okrivljenog da više ne vrši krvična djela. Sud je u tom smislu cijenio i
olakšavajuće okolnosti koje stoje na strani okrivljenog, a to su da je
porodičan čovjek, da je veoma mlad čovjek da do sada nije osudjivan, da je
priznao izvršenje krivičnog djela te da se radi o robi koja nema neku veliku
vrijednost, kao i činjenicu da je okrivljeni izrazio kajanje za izvršeno
krivično djelo. Na kraju sud ističe da je mišljenja da su obje krivične
sankcije okrivljenom adekvatne i primjerene stepenu društvene opasnosti,
konkretno učinjenog djela, samog učinioca kao i nastalim posledicama, te da
upravo ove dvije krivične sankcije kumulativno prema okrivljenom predstavljaju
onu mjeru koja je neophodna da bi se prema okrivljenom u cjelosti ostvarila
svrha kažnjavanja predvidjena u čl. 32. Krivičnog zakonika.
            Sud je shodno članu 265. st.4. Krivičnog zakonika odlučio da od okrivljenog oduzme robu koja je bila predmet izvršenja kriviičnog djela.
            U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 07.11.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  