
K.br.257/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljene J. I. iz P., zbog krivičnog djela nedavanje izdržavanja iz čl.221. st.1. Krivičnog zakonika nakon održanog glavnog i javnog pretresa u prisustvu zamjenika ODT Golubović Sanje, okrivljene i zakonskog zastupnika oštećene J. D. iz P., dana 22.12.2011. godine, donio je i javno objavio

P R E S U D U 
        Okrivljena **J. I.** , JMBG ... od oca M. i majke D. rodjena Č., rodjena .... godine u P., živi u P. ul. S. N. br. ... S.V., pismena završila osnovnu školu, razvedena, majka jednog djeteta, lošeg imovnog stanja živi od zarade u iznosu od 200,00 eura, ranije ne osudjivana

K r i v a    je 
        Što je:  
        u periodu od juna mjeseca 2011. godine pa do novembra mjeseca 2011. godine nije davala izdražvanje za svoju maloljetnu ćerku - oštećenu J. T., koju je po zakonu dužna da izdržava, a na osnovu pravnosnažne i izvršne presude Osnovnog suda u P. P.br.557/10 od 30.12.2010. godine i to mjesečno iznos od 60,00 eura počev od dana donošenja presude pa u buduće dok za to budu postojali zakonski razlozi, na ruke J. D. zakonskog zastupnika maloljetne oštećene J. T. do deset u mjesecu za tekući mjesec,  
        čime je izvršila krivično djelo nedavanje izdržavanja iz č.221. st.1. Krivičnog zakonika,  
        pa joj sud na osnovu već citiranog zakonskog propisa, a primjenom članova 4,5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG   i  z  r i č  e

USLOVNU OSUDU 
         S tim da joj utvrdjuje kaznu zatvora u trajanju od 2 mjeseca (dva mjeseca) i istovremeno odredjuje da se ista neće izvršiti ukoliko okrivljena u roku od godinu dana ne izvrši novo krivično djelo.  
        Okrivljena se obavezuje da na ime paušala plati ovom sudu iznos od 27,50 eura.  
        Takodje, okrivljena se obavezuje da na ime dosadašnjih dospjelih rata za izdražvanje maloljetne ćerke plati iznos od 420,00 eura na ruke zakonskom zastupniku maloljetne oštećene J. T. njenom ocu J. D., a za period od 01.06.2011. godine pa do 01.01.2012. godine, a ovo u roku od 15 dana po pravnosnažnosti presude pod prijetnjom prinudnog izvršenja.

-2-  
O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.324/11 od 09.12.2011. godine optužilo je okrivljenu J. I. iz P. zbog krivičnog djela nedavanje izdržavanja iz čl. 221. st.1. Krivičnog zakonika navodeći da je okrivljena krivično djelo izvršila na način mjesto i vrijeme kako je to bliže opisano u izredi ove presude.

        U završnoj riječi zamjenik ODT je istakao da podnosi optužni predlog protiv J. I., a ne T. I. kako je to ranije naznačeno u optužnom predlogu jer je okrivljena sama istakla da i dalje nosi prezime J. te da joj to prezime stoji i u ličnoj karti što se sud i uvjerio u to.  
        Predložila je da sud okrivljenu oglasi krivom i osudi po zakonu.

        Zakonski zastupnik oštećene J. D. u završnoj riječi je istakao da se pridružuje krivičnom gonjenju protiv okrivljene i predlaže da sud okrivljenu oglasi krivom i osudi po zakonu i obaveže okrivljenu da plati zaostale rate na ime izdržavanja.

        Okrivljena J. I. u svoju odbranu na glavnom pretresu je istakla da je sa J. D. bila u braku sve do dana 30.12.2010. gdine kada je njihov brak razveden pravnosnažnom presudom ovog suda P.br.557/10 od 30.12.2010. godine. Takodje, tom presudom je obavezana da nakon pravnosnažnosti presude svakomjesečno plaća naime izdržavanja svoje maloljetne ćerke iznos od po 60,00 eura. Istakla je da samo za zadnja 3 mjeseca i to oktobar, novembar i decembar nije plaćala na ime izdražvanje njihove ćerke, a tvrdi da je juna mjeseca pa do oktobra mjeseca sve uredno plaćala i taj novac je plaćala autobusom kao i kombijem koji se saobraćaju od P. D. P . Ističe da nema pismeni dokaz o tome. Ističe da će u buduće svakog mjeseca da šalje taj iznos, ali to može da uradi dvadesetog u mjesecu pošto joj je tada plata, a nikako ne može desetog u mjesecu, a taj iznos će slati na žiro-račun zastupnika maloljetne oštećene koji je otvorio i koji broj žiro-računa će joj on dati.

        U završnoj riječi istakla je da se ne osjeća krivom i da nije za poslednja 3 mjeseca isplatila izdražavanje, pa je na kraju svoju odgovornost otavila sudu na slobodnu procjenu.

        U dokaznom postupku sud je saslušao zakonskog zastupnika oštećene maloljetne njenog oca J. D., pročitao pravnosnažnu presudu ovog suda P.br.557/10 od 30.12.2010. godine i pročitao izvještaj iz KE za okrivljenu izdat od strane UP PJ P. dana 02.12.2011. godine.  
        Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljene sud je utvrdio da je okrivljena J. I. izvršila krivično djelo koje joj je optužnim predlogom stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza

izvedenih na glavnom pretresu kako skupa tako i pojedinačno u njihovoj
medjusobnoj povezanosti jednim sa drugim.
            Naime, zakonski zastupnik maloljetne oštećene - otac J. D. je pred zamjenikom ODT Pljevlja dana 09.12.2011. godine istakao da je brak izmedju njega i J. I. razveden u februaru mjesecu 2010. godine, a njihova mal. ćerka J. T. povjerena je njemu na odgoj čuvanje i vaspitanje.
Okrivljena je pravosnažnom i izvršnom presudom P.br.557/10 od 30.12.2010.
godine obavezana da na ime svog doprinosa za izdržavanje maloljetne ćerke
plaća mjesečno iznos od 60,00 eura počev od dana donošenja presude pa u buduće
dok za to budu postojali zakonski razlozi, a na njegove ruke kao zakonskog
zastupnika mal. T. Takodje, je obavezana da doprinos za idzražvanje uplaćuje
do desetog u mjesecu za tekući mjesec. Naime, svog doprinosa za izdražavanje
mal. ćerke T. Imana je platila zadnji put 23.06.2011. godine iznos od 60,00
eura za prethodni mjesec dakle
-3-
mjesec maj. Od juna mjeseca pa do današnjeg dana, dakle nije isplatila nijedan
jedini euro. Traži da okrivljena plati na ime izdržavanja iznos od 420,00 eura
počev od 01.06.2011. godine pa do 01.01.2012. godine.  
        U završnoj riječi je istakao da se pridružuje krivičnom gonjenju protv okrivljene  i ističe imovinsko pravni zahtjev u iznosu od 420,00 eura na ime izdržavanja zaključno sa decembrom mjesecom 2011. godine.

        Sud je u cjelosti prihvatio iskaz ovog svjedoka smatrajući da je svjedok objektivno svjedočio, dok je sud odbacio odbranu okrivljene koja je istakla da je navodno slala novac autobusom i kombijem, ali da nema o tome nikakvih dokaza.

        Iz izvještaja iz kaznene evidencije za okrivljenu br. 03-245/11-12075/2 od 02.12.2011. godine se zaključuje da okrivljena ranije nije osudjivana.

        Kod ovakvog činjeničnog stanja na osnovu svih izvedenih dokaza kako skupa tako i pojedinačno i u njihovoj medjusobnoj povezanosti sud je utvrdio da je okrivljena J. I. iz P. izvršila krivično djelo koje joj je optužnim predlogom ODT-a stavljeno na teret, a na način mjeto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i iz djelimičnog priznanja okrivljene. Dakle, pouzdano je dokazano da okrivljena u periodu od 01.06.2011. godine pa do 01.01.2012. godine na ime doprinosa za izdržavanje svoje maloljetne ćerke J. T. nije plaćala iznos mjesečno od po 60,00 eura našta je bila obavezana pravnosnažnom presudom ovog suda P.br.557/10 od 30.12.2010. godine. Iz tog razloga sud je okrivljenu i oglasio krivom i osudio po zakonu i obavezao da plati zaostale rate.

        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude pa je sud mišljenja da u konkretnom slučaju radikrivično-pravne zaštite protiv okrivljenog nije bilo potrebno izricati drugu vrstu krivične sankcije osim uslovne osude jer je sud mišljenja da će i uslovna osuda dovoljno uticati na okrivljenu da više ne vrši krivična djela. Kao olakšavajuće okolnosti sud je uzeo okrivljenoj u obzir da je veoma malada osoba da žvi sama od sopstvene zarade kako ističe u iznosu od 200,00 eura te da ranije nije osudjivana, pa je sud mišljenja da je izrečena kazna adekvatna i primjerena stepenu društvene opasnosti, samog učinioca kao i nastalim posledicama, te da ista krivična sankcija prema okrivljenog predstavlja onu mjeru koja je neophodna da bi se prema istoj ostvarila svrha kažnjavanja predvidjena u članu 32. Krivičnog zakonika.

        Shodno čanu 226. i 229. ZKP CG sud je obavezao okrivljenu da na ime  paušala plati ovom sudu iznos od 27,50 eura, a takodje sud je obavezao okrivljenu da na ime dospjelih rata za izdržavanje svoje ćerke maloljetne J. T. plati iznos 420,00 eura zaključnos a decembrom mjesecom 2011. godine, a paušal je sud odredio okrivljenoj imajući u vidu dužinu trajanja i složenost krivičnog postupka kao i imovno stanje okrivljene.  
        Sa izloženih razloga odlučeno je kao u izreci presude.

OSNOVNI SUD U PLJEVLJIMA
dana 22.12.2011. godine
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda   
DOSTAVLJENO:
1x ODT Pljevlja
1x okrivljenoj
4x u predmet  