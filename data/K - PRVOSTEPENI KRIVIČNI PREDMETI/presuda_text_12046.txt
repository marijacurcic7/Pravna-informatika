 
                                                                                                                    K.br.9/11

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog J. Dž. iz sela P. opština P., zbog krivičnog djela šumska kradja iz čl.324. st.2. u vezi st.1. Krivičnog zakonika po optužnom predlogu ODT Pljevlja Kt.br.344/10 od 17.01.2011. godine, nakon održanog glavnog i javnog pretresa u prisustvu zamjenika ODT Djurović Veljka, okrivljenog i punomoćnika oštećenih advokata N. Z. iz P., dana 27.10.2011. godine, donio je i javno objavio

P R E S U D U 
        Okrivljeni **J. DŽ.** ,  JMBG ... od oca S. i majke H. rodjena Ž., rodjen dana .... godine, u selu P. - B. opština P., gdje iživi, državljanin CG, ne zaposlen, oženjen otac jednog djeteta, pismen, završio osnovu školu, vojsku služio 1993/94. godine u U., ne vodi se u  VE, lošeg imovnog stanja, ranije ne osudjivan

K r i v    j e 
        Što je:  
        u periodu od 15.10.2010. godine pa do 25.10.2010. godine na katastarskoj parceli br. 5/30/2 zv. "G." po kulturi šuma IV kl. površine 28580 m2 upisana u PL br. 395 KO B. na ime K. K. 1/3 i R. S. 2/3, radi kradje oborio 21 stablo listopadnog drveta i to: 18 stabala hrasta, prečnika  panjeva 23, 37, 32, 28, 25, 34, 26, 29, 36, 23, 26, 25, 24, 42, 29, 29, 34 i 31 cm ukupne drvne mase 11,79 m3,  2 stabla divlje trešnje neutvrdjenih prečnika na panju i  neutvrdjene  drvne mase, i 1 stablo crnog graba prečnika na panju 19 cm ukupne drvne mase 0,18 m3, oštetivši suvlasnike K. K. i R. sašu za naznačena stabla,  
        čime je izvršio krivično djelo šumska kradja iz čl.324. st. 2. u vezi stava 1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika  i z r i č e

USLOVNU OSUDU 
        S tim da mu utvrdjuje kaznu zatvora u trajanju od 6 mjeseci  (šest mjeseci) i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.  
        Takodje, sud na osnovu članova 39, 45. i 46. Krivičnog zakonika kao i članova 226, 229, 234. i 239. ZKP CG okrivljenog

O S U D J U J E 
        Na novčanu kaznu u iznosu od 600,00 eura (šestotina eura) koju će okrivljeni platiti ovom sudu u roku od 6 mjeseci po pravnosnažnosti presude u šest jednakih mjesečnih rata.  
        Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora, tako što će se za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 260,50 eura, a na ime pušala iznos od 55,00 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

        Oštećeni K. K. i R. S. iz B. radi ostvarivanja imovinsko-pravnog zahtjeva upućuju se na parnicu kod ovog suda.

O b r a z l o ž e n j e 
        Osnovno državno tužilaštvo u Pljevljima, optužnim predlogom Kt.br.344/10 od 17.01.2011. godine optužilo je okrivljenog J. Dž. iz mjesta P. - B. opština P. zbog krivičnog djela šumska kradja iz čl. 324. st.2. u vezi st. 1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je precizirao optužni predlog i na kraju predložio da sud okrivljenog oglasi krivim i osudi po zakonu.  
        Zastupnik oštećenih K. K. i R. S. iz B., advokat N. Z. iz P. se u završnoj riječi pridružila krivičnom gonjenju protiv okrivljenog i istakla da će oštećeni imovinsko - pravni zahtjev ostvarivati u parnici kod ovog Suda.  
        Okrivljeni J. Dž. u svoju odbranu u predmetu istražnih radnji je istakao da sa porodicom živi u selu P. i njegova sestra koja je socijalni slučaj i koja živi u P. sa dvoje djece u oktobru mjesecu mu se požalila da nema drva. On joj je rekao da će joj obezbediti drva jer je znao da se u seoskom groblju nalaze posječena drva, pa je pitao mještane da li može da uzme ta drva za njegovu sestra. U uglu groblja nalazila su se drva koja su sječena od prilike prije 2 godine, a takodje je bilo drva koja su skorije sječena. Bilo je raznih vrsta oborenih stabala i to hrasta, zukve, trešnje, jasike i breze. U groblju se nalazilo i osječeno jedno stablo hrasta koje je bilo odvojeno od prethodnih stabala. Ova stabla su posječena kada su mještani krčili groblje, odnosno prilikom obavljanja sahrane i izgradnje spomenika, meštani su sjekli stabla koja su im smetala i ostavljali su ih u uglu seoskog groblja. Pošto su se svi mještani koje je pitao složili on je motornom testerom koju je pozajmio od komšije isjekao dio tih stabala na trupce, a dio je ostao ne isječen. Stabla koje je isjekao na trupce sa traktorom je dovukao kući, a napominje da je najviše bilo hrastovine, a bila je i neznatna količina, trešnje, zukve, jasike , breze i graba. Napomenuo je

-3-  
da je dotjerao ispred kuće oko 2 m3 drva. Takodje, ističe da je u svom imanju
platio komšiji da mu posiječe stablo osušene stare kruške te je i to stablo
ispresijecao na trupce i dovezao do kuće, bilo je oko 2 m3 drva od kruške.
Dalje ističe da je pozvao C. E. koji je došao kod njega i na njegovo vozilu
utovarili drva za njegovu sestru. Na vozilo su utovarili sva drva - trupce
koji su se nalazili ispred njegove kuće, a ostalo je samo nekoliko trupaca od
kruške. E. je od njega tražio šumarske papire za drva, a on mu je rekao da
nema i da neće biti nikakvog problema pošto su drva iz seoskog groblja i
njegovog posjeda. Nakon 30-40 minuta kada je E. otišao od njega pozvao ga je
telefonom i rekao da ga je zaustavila policija u mjestu D. H. te da je nakon
toga on i vozilo privedeni u Upravu policije PJ P . Ubrzo su kod njega došli
policijski službenih i šumrski inspektor pa ih je on odveo u seosko groblje i
pokazao im odakle je drva uzeo. Panjeve im je pokazao u groblju odakle je uzeo
drva, a oni su nalazili i neke panjeve i iste fotografisali. Dalje ističe da
je seosko groblje krčeno u dužem vremenskom periodnu odnosno kada bi bila
nekome sahrana i kada bi se postavljao spomenik sječeno je stablo koje je
smetalo. Koliko se sjećam stablo hrasta je posječeno od prilike prije 2
godine, a stabla breze, trešnje i zukve su sječena u skorije vrijeme. Ističe
da tvrdi da on nijedno stablo nije oborio već su ista sjekli ljudi odnosno
mještani kojima su ista smetala prilikom sahrane svog člana porodice i
prilikom postavljanja spomenika, a za sve ovo ima i svjedoke. Dalje je istakao
da najvjerovatnije u seoskom groblju postoje panjevi od osječenih stabala, ali
ih on nije tražio, zato što ista stabla nije ni posjekao i nezna tačno gdje se
nalaze. Takodje mu je poznato gdje se nalazi privatna šuma vlasništvo
oštećenih, a odgovorno tvrdi da u toj šumi nije nikada oborio nijedno stablo.
Takodje, je istakao da on nema motornu testeru niti ima prikolicu za traktor
već iste pozajmljuje od komšije. Takodje, ističe da je oko 20.10.2010. godine
ispresijecao stabla na trupce, a koja su se nalazila oborena u seoskom groblju
u uglu. Dana 25.10.2010. godine drva su oduzeta od C. E. vozača koji je
prevozio drva.
            U završnoj riječi je istakao da se ne osjeća krivim da ne priznaje krivicu pa je na kraju predložio da ga sud oslobodi od krivične odgovornosti jer tvrdi da nikakvu sječu nije izvršio osim u svom posjedu i u seoskom groblju.
            U dokaznom postupku sud je saslušao svjedoka M. M. iz P. - šumarskog inspektora, izvršio uvidjaj lica mjesta, pročitao iskaze svjedoka C. E., Z. K., V. S., V. F., M. D. i A. M., pročitao zapisnik šumarskog inspektora M. M. br. 322-0804-133 od 25.10.2010. godine, saslušao vještake i to vještaka šumarske struke Dj. S. i vještaka geometra K. D., izvršio uvid u fotoelaborat UP PJ P. br. 612-2/10 od 25.10.2010. godine, izvršio uvid u fotoelaborat UP PJ P. br. 612-1/10m od 25.10.2010. godine,  izvršio uvid u skicu lica mjesta vještaka geometra i pročitao izvještaj iz kaznene evidencije za okrivljenog.
            Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti, sud je utvrdio da je okrivljeni izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.
            Naime, uvidjajem suda na licu mjesta od dana 22.08.2011. godine sud je uz pomoć vještaka geometra i vještaka šumarske struke utvrdio da se sporna parcela koja je suvlasništvo K. K. i R. S. iz B. nalazi u selu P. sa lijeve strane puta B. - G . Dalje je utvrdjeno da je sporna šuma obrasla uglavnom stablima hrasta kao i pojedinačnim stablima divlje trešnje i crnog graba. Sud je na licu mjesta uz pomoć vještaka šumarske struke identifikovao panjeve od sporne sječe i konstatovao da se radi o 18 stabala hrasta, 2 stabla divlje trešnje i 1 stabla crnog graba. Panjeve od sporne sječe i od posječenih stabala je premjerio vještak šumarske struke pa je isti sačinio i stručni nalaz i mišljenje. Takodje, je sud konstatovao da je pored ove sporne sječe izvršena i redovna sječa što se vidi na licu mjesta zbog svježijeg prereza panjeva. Takodje se konstatuje da su sva stabla iz sporne sječe prerezana nestručno tako reći u vidu slova V pa se može konstatovati da takav način sječe nije uobičajen. Takodje, smo pored
-4-  
panjeva hrasta naišli na 4 osječka koja su osječena izmedju panja i prvog
trupca tako da bi se zakamuflirala ta sporna sječa. Takodje, smo primijetili
da je na odredjenom broju panjeva hrasta i divlje trešnje vršeno paljenje,
tako da je bilo nemoguće izmjeriti panjeve divlje trešnje, a takodje je bilo
nemoguće precizno postaviti donesene osječke divlje trešnje koje je policija
kod sebe čuvala, a iste je izuzela kada je zaustavila vozilo okrivljenog sa
drvima. Radilo se o dva osječka divlje trešnje. Sud takodje napominje da nije
mogao suštati te osječke sa panjevima zbog zapaljenja panjeva naknadno, ali
okularno ipak se vidi da bi ti osječci mogli odgovarati tim panjevima bar po
obliku. Sud takodje konstatuje da je prilikom obilaska terena obišao uz pomoć
vještaka i mjesto gdje okrivljeni ističe da je izvršio sječu jednog stabla
hrasta u jednom muslimanskom groblju. Dolaskom na to mjesto zapazili smo taj
panj od posječenog stabla koji je starijeg datuma sječe od vremena kada je
izvršena sječa. U medjuvremenu od sporne sječe pa do dana uvidjaja konstatuje
se da su posječena sva stabla u tom groblju tako da sada u tom groblju nema
nijedno jedino stablo. Okrivljeni sudu u tom groblju nije mogao pokazati
navodno panj od divlje trešnje gdje je navodno istu posjekao. Na kraju je sud
uvidjajem lica mjesta utvrdio da nijedno od stabala koje je naveo okrivljeni
da je posjekao u seoskom groblju, nije posječeno u tom groblju jer od tih
stabala sud sa vještacima u groblju nije našao nijedan panj koji bi odgovarao
po obliku i starosti posječenim stablima koji su zatečeni kod kuće okrivljenog
kao i na kamionu kojim je upravljao C. E.          Iz tog razloga sud je u
cjelosti odbacio odbranu okrivljenog smatrajući da je okrivljeni formirao
odbranu kako bi izbjegao krivičnu odgovornost, medjutim, uvidjajem na licu
mjesta sud je nedvosmisleno utvrdio da nijedno od posječenih stabala koja su
se nalazila kod kuće okrivljenog i na kamionu C. E. nije posječeno u seoskom
groblju kako to ističe okrivljeni.
            Vještak geometar K. D. je u svom iskazu pred sudom istakao da u cjelosti ostaje pri svom pismenom nalazu i mišljenju i skici lica mjesta koju je priložio sudu te da je na licu mjesta zajedno sa sudom i vještakom šumarske struke obišao cijelu parcelu gdje je vještak šumarske struke izvršio premeravanje svih panjeva te da je lično on vještaku šumarske struke uz pomoć metra pomogao da bi izmjerili prečnike panjeva. Posebno je istakao da je sporna parcela suvlasništvo R. S. na 2/3 dijela parcele i K. K. na 1/3 parcele, a da ta parcela nije fizički podijeljena tako da iz tog razloga nije mogao utvrditi ni ustanoviti na čijem dijelu parcele su stabla posječena i u kojoj količini. Dalje ističe da je nakon toga sačinio skicu lica mjesta te da je utvrdio da je sporna parcela broja 5/30/2 zv. "G." po kulturi šuma IV kl. površine 28580 m2 upisana u PL br. 395 KO B. na ime Kuljača K. u dijelu od 1/3 i R. S. u dijelu od 2/3, a ista parcela se nalazi - pruža uz javni put B. - G .
            Vještak šumarske struke D. S. je na glavnom pretresu istakao da je zajedno sa sudom i strankama izašao na lice mjesta u selo P. - B. opština P., utvrdio stanje na licu mjesta pa je uz pomoć vještaka geometra i u prisustvu suda na identifikovanoj parceli pronašao sve panjeve od osječenih stabala pa je sve pronadjene panjeve premjerio i na kraju je u svom nalazu i mišljenju ustanovio koliko je svako stablo po na osob posjedovalo drvne mase tako da u cjelosti ostaje pri svom stručnom nalazu i mišljenju. Dalje navodi u svom nalazu da se radi o 18 stabala hrasta prečnika na panju 23, 37, 32, 28, 25, 34, 26, 29, 36, 23, 26, 25, 24, 42, 29, 29, 34. i 31. cm, a ukupna drvna masa ovih stabala iznosi bruto 11,79 m3. Pronadjena su i 2 trešnjeva panja koji su skoro  80% izgoreli jer je na oba panja ložena vatra tako da je nemoguće izmjeriti njihove prečnike, dok je grabov panj prečnika 19 cm. Na licu mjesta je primijećeno da je vršeno maskiranje panjeva bacanjem gomila granja na iste da se ne mogu primijetiti. Takodje, je primijećeno i loženje vatre na panjevima da bi izgoreli da bi se uništio svaki trag, a takodje, pronadjeno je kod 4-5 panjeva da je izvršeno sječenje od prvog trupca od panja kako bi se onomogućilo uporedjivanje da li trupac do panja ima isti oblik i prečnik.
            Sud je u cjelosti prihvatio stručni nalaz i mišljenje ovih vještaka smatrajući da su vještaci veoma objektivno i stručno vještačili u skladu sa strukom i naukom, a inače radi se o stalnim sudskim vještacima.  
-5-  
        Svjedok M. M. je u predmetu istražnih radnji istakao da je zaposlen na radnom mjestu Republički šumarski inspektor za opštine P. i Ž. i  NP "D.", te da je dana 25.10.2010. godine na osnovu zahtjeva od strane UP PJ P. izašao na lice mjesta u selo H. - P.  MZ B. Na lice mjesta je izašao sa pripadnicima policije i utvrdio sledeće činjenično stanje da je nepoznati počinilac izvršio bespravnu sječu 22 stabla i to 18 stabala hrasta ukupne bruto mase 11,40 m3, 3 stabla divlje trešnje ukupne bruto drvne mase 2,19 m3 i jedno stablo crnog graba bruto drvne mase 0,18 m3 što ukupno iznosi 15,13 m3. Od ove drvne mase otudjeno je 12,41 m3 bruto drvne mase i to 15 stabala hrasta bruto drvne mase, 10,65 m3 i dva stabla divlje trešnje čija je bruto masa 1,76 m3. Na licu mjesta je ostala posječena drvna masa 1, 36 m3 i to na licu mjesta su se nalazila 3 stabla hrasta, 1 stablo graba i 1 stablo trešnje. Otudjena drvna masa iz privatne šume K. K. izvezena je mehanizovano - traktorom što se vidi po tragu koji vodi do kuće J. Dž., a koja se nalazi nedaleko od mjesta gdje je bespravna sječa izvršena. Kada su došli ispred kuće J. Dž. zatekli su granjevinu trešnje, hrasta i kruške kao i traktor na čijoj se prikolici nalazilo desetak većih trupaca za loženje od kruške. Okrivljeni im je rekao da je granje od stabala trešnje, kruške i hrasta porijeklom od stabala iz seoskog groblja i iz njegove livade. Obilaskom groblja utvrdili su da je u groblju posječeno 1 hrastovo stablo prečnika na panju 56 cm čiji je prerez veoma star i da je iz prošle godine što je okrivljeni i priznao. U groblju nije više osječeno nijedno stablo jedino su okresane grane na hrastovim stablima koje su smetale nadgrobnim spomenicima i te grane su se nalazile složene u neposrednoj blizini groblja. Na toj gomili nije bilo nikakvih grana izuzev tih hrastovih. U livadi J. Dž. posječeno je je jedno stablo kruške prečnika na panju 70 cm koje nije doznačeno kao ni stablo hrasta u soskom groblju. Na njihovo insistiranje da im okrivljeni pokaže panj od posječene trešnje okrivljeni je odgovorio da nije posjekao trešnju što je ukazivalo na to da bi granjevina trešnje mogla da bude iz privatne šume K. K . Prilikom dolaska iz P. prema selu H. u mjestu K. sreli su TMV "M." reg.br. PV ... na kome je bilo utovarenio ogrevno drvo izrezano na trupce za loženje. Policija je privela pomenuto vozilo pred službene prostorije, a u policiji je utvrdjeno da je to vozilo vlasništvo C. E. te da isti ne posjeduje propratnu dokumentaciju za utovareno ogrevno drvo i da je drva utovario kod kuće J. Dž. u mjestu H . Nakon kontrole utovara vidjeli su da se na kamionu nalazi ogrevno drvo hrasta, trešnje i kruške. Ogrevno drvo je oduzeto i svjedok je isto ustupio na čuvanje Upravi za šume uz nalog. Nakon istovara ogrevnog drveta pronašli su prve trupce od panja od obje posječene i otudjene trešnje u šumi K. K. kao i trupce hrasta takodje osječene u šumi K . Izvršili su premjer tih trupaca i uporedili sa presjekom na panju tako da su se presjeci dimeziono poklopili što je krim. tehničar fotografisao i zabilježio. Na kamionu se nalazilo po njegovoj procjeni oko 6 m3 ogrevnog drveta. Navedeno ogrevno drvo nije čekićovano, žigosano prijemnim žigom niti doznačeno kako u svojini okrivljenog tako ni u šumi K. K . Pomenuti utovar je bio ne regularan i utvrdili su, a na osnovu premjera trupaca i panjeva da hrastova i trešnjeva drva vode porijeklo iz šume K. K . Napomenuo je takodje da iz privatne šume K. K. vodio je trag guma od traktora do kuće J. Dž. i ispred kuće su pronašli traktor čije su gume odgovarale tragu. Trag se završavao kod kuće okrivljenog. Napomenuo je da u seoskom groblju nije bilo panjeva svježeg presjeka niti hrastovih niti trešnjevih izuzev pomenutog hrasta čiji je presjek panja starijeg datuma.  
        Na glavnom pretresu je istakao da ranije nije poznavao okrivljenog tako da nije imao nikakav razlog da u svom zapisniku napiše ono što nije niti da optereti okrivljenog.  
        Sud je u cjelosti prihvatio iskaz ovog svjedoka koji je po mišljenju suda veoma objektivno svjedočio, a u konkretnom slučaju je postupao kao šumarski inspektor i sačinio zapisnik o inspekcijskom pregledu. Svjedok je istakao da je na lice mjesta pronašao 3 stabla trešnje koja su posječena medjutim, sud prilikom uvidjaja nije mogao da pronadje 3 panja veš samo 2 jer je vjerovatno 1 panj bio zakamufliran, da li granjem ili nečim drugim. Iz iskaza ovog svjedoka sud je zaključio da je okrivljeni sva stabla posjekao u šumi vlasništvo K. K. i R. S., da

-6-  
su vidni tragovi traktora od šume do kuće okrivljenog gdje se i završavaju, te
da je na licu mjesta u prisustvu policije vršio uporedjivanje trupaca sa
panjevima i većina koje je uporedjivao su se složili u obliku i prečniku.
Dakle, sud je apsolutno prihvatio iskaz ovog svjedoka smatrajući da je isti
svjedočio objektivno. Takodje, treba dodati da je svjedok istakao da u seoskom
groblju nije pronadjeno nijedno osječeno stablo osim jedno stablo hrasta koje
je starijeg prereza, dok su sva ostala stabla bila u dubećem stanju, a jedino
su kresane grane sa istih i složene na jednu gomilu, tako da je iskazom ovog
svjedoka u potpunosti obezvrijedjena odbrana okrivljenog da je sporna stabla
posjekao u seoskom groblju.
            Svjedok C. E. je istakao da je vlasnik TMV "M." reg.br. PV ... te da se bavi uslugama kamionskog prevoza. Dana 24.10.2010. godine telefonom ga je pozvao okrivljeni i zamolio ga da njegovom komšiji u selu B. dotjera 2 tone uglja, a potom od njega preveze drva njegovoj sestri u P . Rekao je tada okrivljenom da mora imati dokumentaciju za drva pa je okrivljeni rekao da će to završiti sa šumarom. Kada je došao sjutri dan kod okrivljenog vidio je da se pred kućom okrivljenog nalaze trupci ogrevnog drveta kruške, hrasta i trešnje. Natovarili su drva na njegovo vozilo, a okrivljeni mu je rekao da ima papire za drva te da će sa svojim vozilom krenuti za njim, a rekao mu je da je drva sjekao u svom imanju. Prilikom prevoza u mjestu D. H. kontrolisala ga je policija  koja ga je zbog neposjedovanje dokumentacije za drva privela u UP PJ P. kojom prilikom su drva oduzeta. Napomenuo je da su sva drva koja su se nalazila na gomili ispred kuće utovarili na njegovo vozilo, a tu je bilo nekih 4-5 m3.
            Sud je djelimično prihvatio iskaz ovog svjedoka.
            Svjedokinja Z. K. je istakal da joj je okrivljeni komšija te da je prije 4 godien izvršila krečenje groblja i sječenje stabala te da su stabla složena u groblju, a tada je posječen i jedan veliki hrast. Gradjani sela su rekli okrivljenom da uzme posječena drva i odveze svojoj sestri u P., pa je okrivljeni ta drva koja su stajala 4 godine u groblju uzeo i otjerao svojoj sestri u P .
            Svjedokinja V. S. je istakla da joj je okrivljeni komšija te da je vidjela negdje u septembru mjesecu 2010. godine da je u šumu K. K. došao jedan bijeli tamić te da su neki ljudi sjekli stabla u toj šumi sa dvije motorke i da su utovarena stabla osjekli i otjerali u pravcu sela G . Tvrdi da okrivljeni nikada nije dolazio u šumu K. K. niti je sjekao stabla, a isti nema mogornu šegu. Takodje, ističe da je u seoskom groblju vršena sječa stabala raznih vrsta trešnje, kruške, hrasta, breze i lijeske te da je ista složena te da je okrivljeni po odobrenju mještana ta stabla otjerao svojoj sestri u P., a takodje je u svom imanju osjekao i jednus taru krušku.
            Svjedokinja  V. F. je istakla da je stanovnik sela H. te da je od prilike prije  2-3 godine  posječeno nekoliko stabala hrasta da bi se groblje raskrčilo, a sječu su vršili mještani. Sva posječena stabla su slagali u uglu groblja, a sigurna je da je medju posječenim stablima bilo breze, graba, zukve, trešnje i sl. Negdje tokom jeseni je okrivljeni njih pitao da li može da uzme drva za njegovu sestru pa su im dozvolili. Dalje ističe da se njeno imanje graniči sa imanjem K. K. i tvrdi da okrivljeni nikada nije dolazio u tu šumu niti vršio sječu stabla. Takodje ističe da je i ona vidjela početkom oktobra 1 tamić da je došao u tu šumu da su osjekli neki ljudi drva i otjerali u pravcu sela G., a registrske tablice nije vidjela.
            Svjedok M. D. je istakao da živi u S. i negdje tokom jeseni je bio u selu H. kod nane. Ne može se tačno sjetiti datuma kada je pomagao okrivljenom da iz seoskog groblja na traktor utovari drva koja su bila u groblju, a na traktor je bilo utovareno i drva i granja i bilo je raznih vrsta drveta. Nakon utovara okrivljeni je ista otjerao svojoj kući, a na groblju je ostalo samo granje, što su mještani krčili u dužem vremenskom periodu. Takodje, ističe da je prije nekolikomjeseci vidio jedan kamion te neke ljude kako sijeku drva u šumi vlasništvo K. motornim šegama, ali nije vidio koji je kamion i koje registracije, a tvrdi da okrivljeni nikada ne siječe drva u toj šumi.
-7-  
        Svjedok A. M. je istakao da ima imanje u selu H. gdje povremeno odlazi, te da je pored tog imanja njegov komšija i okrivljeni. Dalje ističe da mu je poznato da je prije 3-4 godine krčeno groblje i da je u groblju osječeno nekoliko stabala hrasta. Nije mu poznato da li je posle toga koje stablo osječeno u groblju, a sjeća se da je prije mjesec dana krčeno neko granje i trnje. Od prije 3 godine nije dolazio više u to groblje. Više mu ništa nije poznato u vezi sporne sječe u šumi K. K., a napominje da je okrivljeni pošten čovjek i da nikada nije sjekao stabla ni u čijoj šumi, pa smatra da on nije izvršio sječu u šumi K. K .  
        Sud je u cjelosti odbacio iskaze svih ovih saslušanih svjedoka smatrajući da su svjedoci svjedočili u cilju da bi pomogli okrivljenom radi izbjegavanja krivično-pravne odgovornosti, a njihove iskaze je obezvredio iskaz svjedoka M. M. koji je decidno istakao da kada je izašao na lice mjesta u prisustvu policije da je jedino u seoskom groblju pronašao jedan panj od osječenog hrastovog stabla starijeg prereza i nijedan panj više, a da su sva ostala stabla bila u dubećem položaju dakle, ne osječena.  
        Uvidom u zapisnik svjedoka M. M. kao inspektora šumarstva za opštine P. i Ž. i  NP "D." br. 322-0804-133 od dana 25.10.2010. godine, se konstatuje da je svjedok - inspektor u prisustvu pripadnika policije G. Ž., P. V. i M. B. izašao na lice mjesta obišao teren i sačinio zapisnik na 5 stranica gdje je detaljno opisao sve što je zatekao na licu mjesta. U istom zapisniku doslovno je navedeno da iz šume vlasništvo K. K. gdje su posječena predmetna stabla vodi trag traktora i trag vodi do kuće okrivljenog koja se nalazi nedaleko od sječišta, a to isto je konstatovano na drugoj stranici zapisnika. Takodje, na drugoj stranici zapisnika je konstatovano da je svjedok - inspektor M. M. u prisustvu policije i okrivljenog obišao i seosko groblje gdje su pronašli panj od jednog hrastovog stabla prečnika na panju 56 cm čiji je prerez veoma star, a i okrivljeni je potvrdio da je osječeno u prošloj godini. Dalje konstatuje da u  groblju nije više osječeno ni jedno stablo jedino su okresane grane na neosječenim stablima koje su smetale nadgrobnim spomenicima i složene su u neposrednoj blizini groblja. Dakle, ovim zapisnikom jasno je utvrdjeno da je sva stabla okrivljeni posjekao upravo u šumi vlasništvo K. K. i R. S., jer su trupci od tih stabala pronadjeni kako ispred kuće okrivljenog tako i na kamionu kojim je upravljao C. E., a na ovakav zaključak sud je došao na osnovu iskaza svjedoka M. M. i njegove konstatacije u zapisniku da se jasno vide tragovi vuče traktorom od šume pa do kuće okrivljenog gdje se završavaju te da se jasno vide šare od traktora koje odgovaraju šarama na gumama traktora vlasništvo okrivljenog koga su policija i inspektor pronašli ispred kuće okrivljenog.  
        Iz fotoelaborata UP PJ P. sud je zaključio da su OSL policije sačinili dva fotoelaborar o ovom slučaju i to br.612-1/10 i 612-2/10 od 25.10.2010. godine gdje se vidi širi izgled lica mjesta, zatim vide se detalji traktora vlasništvo okrivljenog, zatim tragovi vuče koji ide od šume do kuće okrivljenog, zatim detalj polomljene grane trešnje na putu od šume do kuće okrivljenog, zatim detalji trupaca koji se nalaze u traktoru okrivljenog, zatim detalji trupaca - svih panjeva u šumi na licu mjesta koji su fotografisani, numerisani i izmjereni prečnici svih panjeva.  
        Iz izvještaja iz kaznene evidnecije za okrivljenog sud je utvrdio da okrivljeni ranije nije osudjivan.  
        Kod ovakvog činjeničnog stanja na osnovu svih izvedenih dokaza sud je utvrdio da je okrivljeni izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude, jer je utvrdjeno da je okrivljeni izvršio svječu - obaranje pomenutih stabala u privatnoj šumi vlasništvo K. K. i R. S. iz B., a u cilju pribavljanja protivpravne imovinske koristi.  
        Prilikom odredjivanja vrste kazne i prilikom odmjeravanje njene visine sud je u okviru opšte svrhe krivičnih sankcija cijenio i svrhu uslovne osude pa je sud mišljenja da nije bilo neophodno okrivljenom izricati efektivnu kaznu zatvora jer je sud mišljenja da će se i sa uslovnom osudom u dovoljnoj mjeri uticati na to da okrivljeni u buduće više ne vrši krivična djela.

-8-  
        Takodje, sud je okrivljenom izrekao i novčanu kaznu, koju mu je sud ublažio smatrajući da postoje olakšavajuće okolnosti na strani okrivljenog da bi mu se novčana kazna ublažila, a to su da se radi o mladom čovjeku koji je porodičan  te da ranije nije osudjivan, pa je sud mišljenja da mu je primjerena novčana kazna u iznosu od 600,00 eura koja će po mišljenju suda u potpunosti uticati na to da okrivljeni više ne vrši krivična djela. Takodje, je sud kako je već i istaknuto mišljenja da je i uslovna osuda adekvatna i primjerena stepenu društvene opasnosti konkretno učinjenog djela i samog učinioca kao i nastalim posledicama, te da upravo obje ove krivične sankcije po mišljenju suda predstavljaju onu mjeru koja je neophodna da bi se prema okrivljenom postigla svrha kažnjavanja. Sud posebno naglašava da bi svaka strožija krivična sankcija prema okrivljenom bila ne primjerena i značila bi odmazdu prema okrivljenom.  
        U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 260,50 eura, a isti iznos predstavlja naknadu i nagradu dvojici vještaka za izvršeno vještačenje, kao i troškove goriva službenog vozila suda, a iznos paušala od 55,00 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
        Shodno članovima 234. i 239. ZKP CG sud je oštećene K. K. i R. S. iz B. radi ostvarivanja imovinsko-pravnog zahtjeva uputio na parnicu kod ovog suda, jer je sam njihov punomoćnik to u završnoj riječi tražio.  
        Sa svega izloženog odlučeno je kao u izreci presude.

OSNOVNI SUD U PLJEVLJIMA
dana 27.10.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : Protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
1x punom. oštećenih
4x u predmet  