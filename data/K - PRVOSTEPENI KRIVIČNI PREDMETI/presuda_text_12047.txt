
K.br.227/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog D. Ž. iz sela P. D. opština P., zbog krivičnog djela napad na službeno lice u vršenju službene dužnosti iz čl.376. st.2. u vezi st.1. Krivičnog zakonika, po optužnom predlogu ODT Pljevlja Kt.br.274/11 od 09.11.2011. godine, nakon održanog glavnog i javnog pretresa u prisustvu zamjenika ODT Gačević Božidarke, okrivljenog i svjedoka - oštećenog K. B., dana 20.12.2011. godine, donio je i javno objavio

P R E S U D U 
        Okrivljeni **D. Ž.** , JMBG ... od oca N. i majke Dj. rodjena J., rodjen .... godine u selu P. D. gdje i živi, govori srpskim jezikom, razumije crnogorski jezik, ne zaposlen, ne oženjen, pismen završio srednju školu, srednjeg imovnog stanja, osudjen presudom ovog Suda K.br.80/2002 zbog krivičnog djela iz čl.172. st.3. KZ RCG, izrečena mu novčana kazna.

K r i v    j e 
        Što je:  
        dana 24.09.2011. godine oko 17,00 časova u selu P. D. opština P. napao službeno lice - lugara oštećenog K. B. u vršenju službene dužnosti - otpremanju oblove gradje, na način što ga je dok je oštećeni kubicirao otpremljenu gradju za J. M. iz P., jedanput udario oštećenog stisnutom pesnicom u predjelu lijeve jagodične kosti i nosa, a drugi put u predjelu lijevog uha, od kojih udaraca je oštećeni posrnuo i dočekao se desnom rukom na ovrške od gradje, a nakon toga ga je još jedanput udario drvenim ogrankom u predjelu ledja, nanijevši mu tom prilikom lake tjelesne povrede u vidu kontuzije glave, hematoma ispod lijevog oka, kontuzije i hematoma lijeve ušne školje, kontuzija sa površnom oguljotinom kože na nosu i kontuzija u predjelu lijeve lopatice sa krvnim podlivom,  
        čime je izvršio krivično djelo napad na službeno lice u vršenju službene dužnosti iz čl. 376. st.2.u vezi st. 1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 45. i 46. Krivičnog zakonika te članova 226. i 229. ZKP CG

O S U D J U J E 
        Na kaznu zatvora u trajanju od 30 dana (trideset dana).  
        Okrivljeni se obavezuje da na ime troškova vodjenja krivičnog postupka plati ovom sudu iznos od 99,00 eura, a na ime paušala iznos od 27,50 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo iz Pljevalja optužnim predlogom kt.br.274/11 od 09.11.2011. godine optužilo je okrivljenog D. Ž. iz sela P. D. opština P. zbog krivičnog djela napad na službeno lice u vršenju službene dužnosti iz čl.376. st.2. u vezi st. 1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.

        U završnoj riječi zamjenik ODT-a je u cjelosti ostao pri podnijetom optužnom predlogu i predložio da sud okrivljenog ogalsi krivim i osudi po zakonu.  
        Svjedok - oštećeni K. B. u završnoj riječi na glavnom pretresu je istakao da se pridružuje krivičnom gonjenju protiv okrivljenog i predlaže da sud okrivljenog oglasi krivim i osudi po zakonu.  
        Okrivljeni D. Ž. u svoju odbranu na zapisniku pred zamjenikom ODT-a od dana 09.11.2011. godine je istakao da je dana 24.09.2011. godine oko 14,00 časova bio kući kada je došao preduzetnik J. M. sa svojim kamionima jer je prethodno njegov otac N. mu prodao gradju. Tu su sjedeli popili kafu, a nakon izvjesnog vremena došao je i njegov rodjak D. D. i dovezao na njegov gater oko pola kubika gradje kako bi mu okrivljeni prorezao. Odmah je došao do gatera i počeo da reže zajedno sa D. G., a J. je nešto radio oko svoje dizalice. Tu gatera je bio i njegov otac N. i brat R., a gradja njegovog oca se nalazila na tri lokacije malo dalje od gatera. Negedje oko 16,00 časova došao je oštećeni i po njegovom ubjedjenju bio je u dosta alkoholisanom stanju i počeo da priča da mu je gradja zbijena na gateru i da istu nemože da prmjeri, a to su bili samo ovršci od gradje koju je njegov otac prodao J . Tom prilikom su njegov brat i J. uzeli neke poluge i razmakli tu gradju kako bi lugar mogao da izvrši premjer. Oštećeni je prilazio 3 puta gradji i uvijek je bio nezadovoljan, ali je svo to nezadovoljstvo upućivao prema okrivljenom iako okrivljeni tu gradju nije dovlačio niti lagerisao kod gatera već je to radio njegov brat R . U jednom momentu oštećeni mu je prišao uhvatio ga za desno rame i pocijepao mukošulju, pa je okrivljeni u tom momentu reagovao i odgurnuo ga tako da je oštećeni pao preko okoraka, trupčića, kore otpada na gateru, a bilo je i klizavo od kore od drveta. Počeo je da psuje govoreći "jebaću ti majku lopove, ja ću tebe uništiti, likvidirati, čudo ću ti napraviti, vidjećeš koje B. K.". U tom trenutku je prišao i J. i uhvatio oštećenog i odgurno ga od okrivljenog pa je okrivljeni odmah otišao svojoj kući. Drugo nezna šta se više dešaalo na licu mjesta. Posebno je istakao da su na licu mjeta bili prisutni D. R.- brat okrivljenog, D. D., njegov otac D. N. i M. J . Istakao je da nijedan put nije udario oštećenog niti u predjelu glave niti bilo gdje drugo. Dalje objašnjava da je oštećeni pao sa licem okrenutim prema zemlji, a da nije udario oštećenog drvenim ogrankom u predjelu lijeve plećke i da ga uopšte nije udario ničim osim što ga je odgurno od sebe kako je to već naprijed istakao. Nije vidio da li je oštećeni imao kakve povrede u predjelu galve jer je odmah napustio lice mjesta.  
        U završenoj riječi je istakao da se osjeća krivim, da priznaje krivicu da se kaje što je ovako bilo pa je na kraju svoju odgvornost ostavio sudu na slobodnu procjenu.  
        U dokaznom postupku sud je saslušao u svojstvu svjedoka oštećenog K. B., zatim svjedoke D. N. i D. D., pročitao iskaz svjedoka J. M., pročitao izvještaj ljekara Opšte bolnice P. br. 26/09 od 26.09.2011. godine, zatim

od 27.09.2011. godine, 28.09.2011. godine i 30.09.2011. godine, pročitao
stručni nalaz i mišljenje vještaka hirurga dr. P. M. sa zapisnika od dana
13.10.2011. godine i pročitao izvještaj iz kaznene evidencije za okrivljenog
izdat od strane UP PJ P. dana 14.11.2011. godine pod brojem 03-245/11-11764/2.
            Nakon provedenog dokaznog postupka i nakon ocjene svih izvedenih dokaza, kako skupa tako i pojedinačno i u njihovoj medjusobnoj povezanosti sud je utvrdio da je okrivljeni D. Ž. iz sela P. D.opština P. izvršio krivično djelo koje mu se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i iz djelimičnog priznanja okrivljenog.
            Naime, svjedok - oštećeni  K. B. je na zapisniku od 09.11.2011. godine istakao da je dana 24.09.2011. godine bio na radnom mjestu na teretu u selu P. D. - V. na otpremanju gradje i oko 15,30 časova došao je na lager koji je vlasništvo D. N. da otpremi gradju za preduzimača J. M. koji je prethodno od N. kupio tu gradju i najavio da će doći da otpremi tu gradju. Kada je došao na gater vlasništvo D. N. tamo je zatekao okrivljenog kako sa D. D. reže ovrške od trupaca, koje je on došao da otrepemi, a koje nije smio dovući na gater bez propratnice koju bi mu on izdao. Ovršci su bili lagerisani u kupe tako da on nije mogao prići da sa klopom izmjeri kubikažu, pa je rekao okrivljenom da malo razmakne gradju da može da pridje i istu premjeri, našta mu je okrivljeni opsovao majku. Nakon toga je otišao dalje od lagera i tu je otpremio jedan kamion gradje Jošoviću i kada se ponovo vratio da izvrši premjer ovršaka jer je prethodno rekao okrivljenom da razmakne gradju rekao im je "zar ovo još niste odradili". Okrivljeni mu je tada odgovorio "gubi se odavde, jebote onaj ko te doveo tu", a onda nenadajući se okrivljeni mu je prišao iza ledja dok je on kubicirao navedenu gradju sa strane ga stisnutom pesnicom udario u predjelu nosa, a drugi put u predjelu uha, od kojih udaraca je posrnuo i dočekao se desnom rukom naovrške, a nakon toga ga je udario nekim tvrdim predmetom, možda je bio kamen ili drveni ogranak u predjelu lijeve plećke. Okrivljeni je nakon toga otišao prema gateru upućujući oštećenom razne psoveke, a držao je ikamen u ruci. Oštećeni se podigao i ugledao je na nekih 3 m od sebe oca okrivljenog N., a dalje od njega je stajao brat okrivljengo R . J. M. je bio na dizalici udaljen od njega nekih 7 m i nezna da li je vidio dogadjaj. Nakon toga je otpremio još jedan kamion gradje. Kritičnog dana bio je krvav u predjelu lica i bila mu je oguljotina u predjelu nosa, a dogadjaj je prijavio sjutri dan oko 7,30 časova sektorskom radniku P. M., a oko 08,30 časova otišao u UP PJ P. i dao svoju izjavu. Odmah nakon kritičnog dogadjaja uveče se prijavio dežurnom ljekaru u M. centru P. koji mu je dao uput za dalje preglede.
            U završnoj riječi je istakao da se pridružuje krivičnom gonjenju protiv okrivljenog i predlaže da sud okrivljenog oglasi krivim i osudi po zakonu.
            Sud je u cjelosti prihvatio iskaz svjedoka - oštenog smatrajući da je oštećeni veoma objektivno svjedočio, jer njegovo svjedočenje se u potpunosti uklapa u nabrojane povrede koje su opisane u medicinskoj dokumentaciji i koje je našao prilikom vještačenja i vještak hirurg dr. P. M.
            Svjedok D. N. je istakao  da je otac okrivljenog i da se kritičnog dana 24.09.2011. godine oko 16,00 časova nalazio na lageru gdje je oštećeni kao lugar trebao da otpremi gradju. Tu su bili prisutni pored njega i oštećenog još i J. M., zatim okrivljeni kao i svjedoci D. D. i njegov sin, a brat okrivljenog  D. R . U jednom momentu su se okrivljeni i oštećeni počeli da prepiru i jedan drugom su počeli upućivati uvrede da bi se kasnije uvhatili za ramena zatim pogurali pa je okrivljeni odgurnuo oštećenog koji je tom prilikom pao sa licem okrenutim ka dolje na ovrške i ostatke od rezane gradje. Odmah su pritrčali on i D. D. razvadili ih i više nije dolazilo do fizičkog kontakta izmedju njih dvojice. J. je biomalo dalje i mobao je vidjeti šta se dešavalo, pa su nakon toga on i J. zamolili oštećenog da im otpremi ostatak gradje pa je oštećeni pristao, a okrivljeni je odmah napustio lice  
-4-  
mjesta i otišao kući. Istakao je da tvrdi da kritične prilike okrivljeni nije
udaljio nikakvim predmetom niti bilo čim oštećenog kao ni stisuntim pesnicama
u predjelu glave, a ističe da je vidio da je oštećeni imao grebotinu u
predjelu lica bliže nosu sa tragovima krvi.
            Sud nije prihvatio iskaz ovog svjedoka smatrajući da je ovaj svjedok bio pristrasan pošto je otac okrivljenog i svjedočio je na takav način kako bi pomogao okrivljenom radi izbjegavanja krivične odgovornosti.
            Svjedok J. M. je istakao da se bavi otkupom gradje pa je otkupio gradju kod D.  N. - oca okrivljenog i dana 24.09.2011. godine došao na gater i zatekao je tu okrivljenog, njegovog oca N., brata okrivljenog R. i njihovog rodjaka D. D. koji su rezali neku gradju, a misli da je bila D. gradja. Nakon pola sata je došao oštećeni i počeli su da otpremaju gradju koja je bila izvezena iz šume u blizini gatera. Natovarili su pola kamiona gradje, a zatim je on otišao sa dizalicom u šumu udaljeno oko 200 m da donese ostatak gradje kako bi natovario na kamion. Kada se parkirao sa dizalicom u šumi ugasio je kamion i začuo galamu kod gatera. Neznajući o čemu se radi pješke se vratio do gatera i kada je došao zatekao je prisutne koje je većnaveo i vidio kako se okrivljeni i oštećeni nešto prepiru. Primijetio je da je oštećeni bio krvav u predjelu nosa i lica. Jedan drugom su obostrano upućivali uvrede i bili udaljeni jedan od drugog 5-6 m, a kada je on prišao njima D. je otišao sa lica mjesta pa je svjedok nakon toga uhvatio oštećenog odgurnuo ga do vozila, a okrivljenije i dalje stajao kod gatera. Zamolio je oštećenog da prestanu sa svadjom kako bi mogli završiti započeti posao. Nakon toga su nastavili sa otpremom gradje i toga dana sve završili i nikakvog drugog sukoba nije bilo izmedju okrivljenog i oštećenog. Ističe posebno da ništa nije vidio da je neko nekoga udarao bilo čime niti da je ko uzimao kamenje u ruku.
            Sud je prihvatio iskaz ovog svjedoka iz čijeg kazivanja je sud zaključio da je svjedok bio odsutan trenutno sa lica mjesta, da nije posmatrao dogadjaj, ali da je kada se vratio na lice mjesta vidio da je oštećenikrvav u predjelu lica i nosa i da ima povrede.
            Svjedok D. D.je istakao na glavnom pretresu od dana 20.12.2011. godine da živi u P. te da posjeduje poljoprivredno imanje u selu P. D. gdje češće odlazi. Dana 24.09.2011. godine nešto oko 17,00 časova bio je u sleu P. D. kod gatera vlasništvo okrivljenog i njegovog oca. Napominje da je on prethodno dotjerao na gater kod okrivljenog neke svoje ovrške od prodate gradje koje kupac nije hitio da kupi s namjerom da ih proreže na gateru kako bi to za nešto iskoristio. Nakon kraćeg vremena tu je sa dva kamiona došao J. M. s namjerom da tovari gradju, pa je počeo da tovari na kamione gradju i nakon nekih dvadesetak minuta došao je oštećeni kao šumar bio je nešto usplahiren i nerevozan, a zbog čega on nezna. Dalje ističe da je to bilo sasvim bezazlena situacija tako da se nije očekivalo da će tu išta biti nalicumjesta. Oštećeni je pitao na licumjesta o kakvoj se gradji radi pa je svjedok istakao da je to njegova gradja koju mu je i pokazao, a zatim muje i okrivljeni pokazao svoju gradju. Tu su se oko mjerenja okrivljeni i oštećeni preporekli, a oštećeni se veoma grubo ponašao prema okrivljenom, a svjedok ima utisak  da je oštećeni bio pod uticajem alkohola. Jednog momenta oštećeni je prišaookrivljenom na pola metra pa mu se unio u lice noseći sa sobom primaću knjigu i klupu govreći mu da ne može da izmjeri gradju dok mu je okrivljeni ponovo rekao "ma čovječe pusti me, meri i radi šta hoćeš". Svjedok je tada od njih bio udaljen 5-6 m, pa su se krivljeni i oštećeni pogurali i jednog momenta je vidio da su oba palina zemlju. Na gateru je bilo raznih otpadaka od drveta, ogranaka, okoraka i dr. dervata od drveta. Dalje ističe da je pritračao i rastavio okrivljenog i oštećenog. Tvrdi da oštećeni tada nije bio krvav i da uopšte nije vidio da je bilo kakvog udaranja izmedju njih. Objašnjava da je jednog momenta vidio oštećenog kako je posrnuo sa glavom naprijed, a klupa i svjeska su mu ispali iz ruku i bio je u nekakvom zgrčenom položaju na zemlji, dakle nije se opružio, pa je i okrivljeni pao prekonjega i uhvatili su rukama jedan drugog za tijelo i to je kratko trajalo dok on nije prišao da ih razvadi. Oštešćeni nije padao na ledja niti je okrivljeni nakon toga uzimao kako drvo niti bilo kakav ogranak da gadja oštećenog.  
        Sud je odbacio iskaz ovog svjedoka smatrajući da je svjedok iz karikirao dogadjaj i svjedočio kako bi apsolutno pomogao okrivljenom radi izbjegavanja krivično-pravne odgovornosti, a sud napominje da su okrivljeni i svjedok u daljim rodbinskim odnosima te da je toga dana okrivljeni pomagao svjedoku pa je i logično da će svjedok da prećuti sve one činjenice koje idu na štetu okrivljenog.  
        Iz izvještaja ljekara specijalista od 27.09.2011. godine, 28.09. i 30.09.2011. godine sud je zaključio da se okrivljeni odmah nakon dogadjaja javio u Hitnu službu Doma zdravlja P. dana 25.09.2011. godine.  
        Vještak hirurg dr. P. M. je istakao da uvidom u spise predmeta i u medicinsku dokumentaciju je našao da u izvještaju ljekara specijaliste hirurga od 27.09.2011. godine stoji objektivno svjestan orjentisan na glavni oguljotine, na nosu sa suvim kurstama, otok lijeve donjo vilične regije uz palpatornu bolnu osjetljivost i krivni podliv ispod lijevog oka, hematom lijeve ušne školjeke, a na ledjima u predjelu lijeve lopatice hematom promjera 7x4 cm nepravilno pravougaonog oblika. U dijagnozi nalatinskom jeziku kada se prevede na naš jezik stoji kontuzija glave, hematom ispod lijevog oka, kontuzija i hematom lijeve ušne školje, kontuzija sa površnom oguljotinom kože na nosu kao i kontuzija u predjelu lijeve lopatice sa krvnim podlivom. Svi nabrojani ljekarski nalazi potvrdjuju ove dijagnoze i nalaze. Vještak na kraju daje mišljenje da se radi o lakim tjelesnim povredama koji su naneseni udarcima tupe sile - tupih tvrdih predmeta, moguće stisnutom pesnicom u prdjelu nosa i lijeve ušne školjke, povreda u predjelu lijeve lopatice, mogla je nastati udarcem tupim tivrdim predmetom u toj regiji, a neka od ovih povreda je mogla nastati i padom i udarom o tvrdu podlogu. Posebno ističe da je povreda na lijevoj lopatici pošto je pravougaonog oblika promjera 7x4 cm je mogla nastati udarcem drvetom - drvenim ogrankom.  
        Sud je u cjelosti prihvatio stručninalaz i mišljenje ovog vještaka smatrajući da je vještak objektivno svjedočio u skladu sa strukom i naukom, a inače radi se o stalnom sudskom vještaku.  
        Iz izvještaja iz KE za okrivljenog sud je zaključio da je okrivljeni osudjen presudom ovog Suda K.br.80/2002 zbog krivičnog djela iz čl.172. st.3. Krivičnog zakonika gdje mu je izrečena novčana kazna.  
        Kod ovakvog činjeničnog stanja sud je na osnovu svih izvedenih dokaza utvrdio da je okrivljeni D. Ž. izvršio krivično djelo koje mu se stavlja na teret, a utvrdjeno je da je oštećeni kritične prilike postupao kao službeno lice - lugar koji je u momentu radnje izvršenja krivičnog djela preduzimao službenu radnju - kubiciranje gradje što mu je i posao, a u tom momnetu ga je okrivljeni fizički napao udarivši ga jedanput stisnutom pesnicom u predjelu lijeve jagodične kosti i nosa, a drugi put u predjelu lijevog uha, od kojih udaraca je oštećeni posrnuo i dočekao se desnom rukom na ovrške od gradje, a nakon toga ga još jedanput udario ogrankom drveta u predjelu ledja nanijevši mu tom prilikom lake tjelesne povrede koje je konstatovao vještak u svom nalazu i mišljenju. Dakle, u radnjma okrivljenog stiču se svi bitni elementi bića ovog krivičnog djela pa ga je sud i oglasiokrivim i osudio po zakonu.  
        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu  kazne zatvora pa je u konkretnom slučaju sud mišljenja da je jedino opravdano radi krivično-pravne zaštite protiv okrivljenog izreći mu kaznu zatvora, ali je sud takodje mišljenja da je imalo smisla okrivljenom istu kaznu i ublažiti što je sud i učinio, pa mu izrekao ublaženu kaznu zatvora u trajanju od 30 dana smatrajući da će se i sa ublaženom kaznom prema okrivljenom ostvariti svrha kažnjanja. Kao olakšavajuće okolnsoti sud je uzeo u obzir okrivljenom činjenicu da je na kraju priznao da je kriv, da je izrazio kajanje, te da je prije 9 godina osudjen na novčanu kaznu i u tom periodu svakako bi nastupila zakonska rehabilitacija, da je okrivljeni bio izazvan ponašanjem oštećenog, tako da je na kraju sud mišljenja da je izrečena krivična sankcija okrivljenom adekvatna i primjerena stepenu društvene opasnosti, konkteno učinjenog djela, samog učinioca, kao i nastalim posledicama te da ista prema

okrivljenom predstavja onu mjeru koja je neophodna da bi se prema istom
postigla svrha kažnjavanja predvidjena u članu 32. Krivičnog zakonika.
            U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 99,00 eura, a isti iznos predstavlja naknadu i nagradu vještaku hirurg za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 20.12.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju,a preko ovog suda.  
DOSTAVLJENO:
1x ODT Pljevlja
1x okrivljenom
6 x u predmet  