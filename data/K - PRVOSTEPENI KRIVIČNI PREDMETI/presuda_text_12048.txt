
K.br.259/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog G. Z. iz P. zbog krivičngo djela ugrožavanje javnog saobraćaja iz čl.339.st.3. u vezi st. 1. Krivičnog zakonika po optužnom predlogu ODT Pljevlja Kt.br.287/11 od 15.12.2011. godine, nakon održanog glavnog i javnog pretresa u prisustvu zamjenika ODT Tomčić MIivoja, okrivljenog i zakonskog zastupnika oštećenog - njegovog sina P. D. iz B., dana 28.12.2011. godine, donio je i javno objavio

P R E S U D A 
        Okrivljeni **G. Z.** ,  od oca V. i majke S. rodjena L., rodjen .... godine u P. gdje i živi ul. V. br. ..., ne zaposlen, izdražvaju ga roditelji, ne oženjen, bez djece, pismen završio srednju školu za mašinskog tehničara, državljanin CG, govori crnogorskim jezikom, ranije osudjen presudom ovog suda K.br. 253/10 od 08.02.2011. godine zbog krivičnog djela iz čl.168. st.1. Krivičnog zakonika izrečena mu uslovna osuda.

K r i v    j e 
        Što je:  
        dana 07.08.2011. godine oko 19,00 časova u ul. K. P. ... u P. u neposrednoj blizini prodavnice "D." upravljajući PMV marke "P." reg.br.  PV ..., krećući se iz pravca bolnice prema mjestu J. zbog nepridržavanja saobraćajnih propisa, ugrozio saobraćaj i doveo u opasnost život i tijelo ljudi, na način što suprotno odredbi člana 31. ZOBS-a na putevima brzinu kretanja vozila nije prilagodio uslovima i stanju puta i kretanju pješaka po kolovozu, iako je bio svjestan da svojom radnjom može učiniti djelo, ali je olako držao da do toga neće doći ili da će to moći spriječiti, pa je pri takvoj nepropisnoj vožnji, prednjim desnim dijelom vozila udario u pješaka - oštećenog P. S., koji se kretao istim smjerom u pravcu "J." na rastojanju od oko 1,5 m od desnog ivičnjaka u pravcu kretanja, pri čemu je oštećeni P. S. zadobio lake tjelesne povrede u vidu kontuzije potiljačne i slabinske regije, hematoma desne nadključne regije sa otokom iste regije,  
        čime je izvršio krivično djelo ugrožavanje javnog saobraćaja iz čl.339. st.3. u vezi st. 1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39. i 42. Krivičnog zakonika te članova 226. i 229. ZKP CG

O S U D J U J E 
        Na novčanu kaznu u iznosu od 600,00 eura (šestotina eura) koju će okrivljeni platiti ovom sudu u roku od godinu dana po pravnosnažnosti presude u 12 jednakih mjesečnih rata.  
        Ako okrivljeni u odredjenom roku ne platinovčanu kaznu sud će novčanu kaznu zamijeniti kaznom zatvora tako što  će se za svakih započetih 25,00 novčane kazne odrediti po jedan dan kazne zatvora.

        Okrivljeni se obavezuje da na ime troškova vodjenja krivičnog postupka plati ovom sudu iznos od 319,00 eura, a na ime paušala iznos od 27,50 eura.

        Troškove krivičnog postupka i paušal okrivljeni će platiti ovom sudu u roku od 15 dana po pravnopsnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.287/11 od 15.12.2011. godine            optužilo je okrivljenog G. Z. iz P. zbog krivičnog djela ugrožavanje javnog saobraćaja iz čl. 339. st.3. u vezi st. 1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.

        Zakonski zastupnik  počivšeg  oštećenog P. S., njegov sin P. D. iz B. je istakao da se pridružuje krivičnom gonjenju protiv okrivljengo te da će imovinsko-pravni zahtjev ostvarivati u parnici kod ovog suda.

        Okrivljeni G. Z. u svoju odbranu na zapisnik pred zamjenikom ODT-a je istakao da je vozač  "B", "C" i "E" kategorije, a inače posjeduje PM marke "P." reg.br. PV .... Dana 07.08.2011. godine u poslepodnevnim predvečernjim časovima u normalnim uslovima pri dnevnoj vidljivosti upravljao je svojim  putničkim vozilom ispod groblja ul. M. M. prema ulici K. P. i dolaskom na raskrsnicu ulice M. M. i K. P. upalio je desni žmigavac i skrenuo desno prema J. krećući se svojom desnom stranom i to prvom bzinom i veoma sporo. Negdje ispred prodavnice "D." na kolovozu do ivičnjaka na rastojanju od oko 1,5 m primijetio je ispred sebe starijeg čovjeka koji se koristio štapom i bio je okrenut ledjima prema njemu i išao je u istom pravcu kojim se i on kretao njegovom kolovoznom trakom. Primijetio je pješaka na rastojanju od oko 2 m ispred njega i nije mu jasno na koji se način on našao tu na kolovozu, bukvalno se u jednoj sekundi stvorio na kolovozu. U jednom trenutku došlo je do fizičkog kontakta prednjeg desnog dijela možda više prednjeg bočnog dijela njegovog vozila i lijeve noge pješaka. Od ovog udara vidio je da je pješak pao na ledja na ulici. Zaustavio je vozilo izašao da pomogne oštećenom da se podigne. Pitao je povrijedjenog, za kojeg je kasnije saznao da se zove P. S., kako je pa mu je odgovorio da mu praktično nije ništa da se malo ugruvao i da ga boli potiljačni dio glave, najvjerovatnije od udara o asfaltnu podlogu. Preložio je oštećenom da pozovu policiju i da ga poveze u bolnicu, pa je on rekao da nema potrebe da ide u bolnicu niti da ga vozi kod ljekara. On je otišao u svoju kuću koja se nalazi u neposrednoj blizini mjesta dogadjaja, a on je otišao dalje da vakciniše psa kojeg je bio poveo sa sobom. Iste večeri posle nekih sat vremena povratio se do kuće oštećenog da vidi u kakvom je stanju oštećeni pa su mu

-3-  
rekli da je prebačen u bolnicu, pa je on odmah pošao u bolnicu da ga posjeti i
on je tu sa njim pričao i razgovarali su oko 15 minuta. Nakon dva dana tj.
09.08.2011. godine negdje u jutrarnjim satima oko 09,00 časova kod njega je
kući došao policajac M. S. pitaju ći ga jeli napravio neku saobraćajnu nezgodu
pa mu je ispričao o čemu se radi i dao je izjavu. Zajedno sa krim. tehničarom
D. pošli su u grad gdje mu je vozilo ostalo bez goriva i tu su izvršili
fotografisanje vozila, a kasnije su pošli na licu mjesta gdje im je on rekao
da se dogodila nezgoda što su takodje fotografisali.
            U završnoj riječi je istakao da se osjeća krivim da priznaje krivicu pa je na kraju svoju odgovornost ostavio sudu na slobodnu procjenu.
            U dokaznom postupku sud je saslušao zakonskog zastupnika poč. oštećenog njegovog sina P. D. iz B., pročitao stručne nalaze i mišljenja vještaka saobraćjne struke R. M. i vještaka hirurga dr. P. M., izvršio uvid u fotoelaborat lica mjesta br. 389/11 od 09.08.2011. godine sačinjen od strane UP PJ P., pročitao izvještaj ljekara specijaliste ortopeda G. E. od 12.08.2011. godine, pročitao otpusnu listu sa epikrizom br. 2077/11 JZU Opšte bolnice P. za oštećenog P. S. i pročitao izvještaj iz KE za okrivljenog izdat od strane UP PJ P. br. 03-245/11-12642/2 od 14.12.2011. godine.
            Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, sud je utvrdio da je okrivljeni G. Z. iz P. izvršio krivično djelo koje mu je optužnim predlogom ODT stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima kao i na djelimičnom priznanju okrivljenog.
            Naime, zakonski zastupnik poč. oštećenog P. S., njegov sin P. D. iz B. u iskazu pred zamjenikom ODT od 12.12.2011. godine je istakao da je njemu oštećeni P. S. otac, kao i njegovi sestra i brat svi žive u B., a njihov otac - oštećeni . S. je umro dana 13.10.2011. godine. Što se tiče saobraćajne nezgode koja se dogodila dana 07.08.2011. godine u kojoj je njegov poč. otac S. povrijedjen ističe da kuća u kojoj su življeli njegov otac i majka nalazi se neposredno uz trotoar ulice K. P. ... u P., pa mu je tada otac rekao da je negdje oko 19,00 časova istoga dana pošto je bila nedelja izašao iz kuće da podje u obližnju prodavnicu da kupi hljeb i bio je sa štapom koji je koristio skoro 50 godina. Rekao mu je da je kada je izašao ispred kuće sa trotoara pogledao da li ima vozila na kolovozu, a pogotovu vozila sa njemu lijeve strane koja su daolazila iz pravca bolnice i kada se uvjerio da nema vozila on je sišao sa trotoara na kolovoz pored ivičnjaka i kretao se uz ivičnjak desetak koraka kada je osjetio udar u lijevu nogu odpozadi. U tom trenutku je pao na ledja i dvojica komšija koji su ga primijetili u ležećem položaju su ga podigli i poveli ga kući. Stanje mu se pogoršalo, počeo je da povraća nakon čega su komšije pozvale Hitnu pomoć i odvežen je u M. centar P. i zadržan je na bolničkom liječenju 2 dana kada je otpušten kući. Nakon dolaska kuži zdrastveno stanje mu se iz dana u dan pogoršavalo tako da je dana 13.10.2011. godine isti i preminuo. Komšije koji su zatekli oštećenog u ležećem položaju i koji su ga podigli uveli su ga u kuću. Poznato mu je da je nakon nezgode vozač koji je vozilom udario poč. S. navraćao jedanput da ga posjeti.
            U završnoj riječi je istakao da se pridružuje krivičnom gonjenju protiv okrivljenog, a imovinsko-pravni zahtjev će ostvarivati u parnici kod ovog suda.
            Sud je djelimično prihvatio iskaz ovog svjedoka, pošto ovaj svjedok nije bio na licu mjesta već je svoj iskaz zasnovao na priči svog poč. oca S .
            Vještak saobraćajne struke R. M. je u svom stručnom nalazu i mišljenju istakao da vozač vozila - okrivljeni je mogao jasno uočiti pješaka sa štapom da se kreće kolovozom. Ne preduzimanje na vrijeme radnje od strane vozača da ne dodje do saobraćajne nezgode odnosno nedovoljna pažnja od strane vozača na kretanje pješaka je propust vozača uzročno vezan za stvaranje opasne situacije i nasanak ove saobraćajne nezgode. Takodje, ističe da  
-4-  
i pješak nije imao dovoljno pažnje krećući se po kolovozu pa i njegovo
kretanje je u uzročnoj vezi za stvaranje opasne situacije i nastanak ove
saobraćjne nezgode. Takodje, sekonstatuje da se vozač kretao većom brzinom od
potrebne brzine kojom je mogao izbjeći nastanak ove saobraćajne nezgode.  
        Vještak hirurg dr. P. M. u svom stručnom nalazu i mišljenju je istakao da je uvidom u medicinsku dokumentaciju na ime P. S., a to je izvještaj ljekara hirurga br. 2548 od  07.08.2011. godine našao da stoji "povrede zadobio u saobraćajnoj nezgodi kao pješak. U predjelu trećeg slabinskog pršljena hematom veličine jagodice kažiprsta, u potiljačnoj regiji bolna osjetljivost na palpaciju bez znakova traumatske lezije". U dijagnozama na latinskom jeziku kada se prevede na naš jezik stoji labinske i potiljačne regije. U otpusnoj listi sa Internog odelenja gdje je liječen od  08.08.2011. godine do 10.08.2011. godine stoji "kontuzija potiljačne i slabinske regije, hematom desne nadključne regije sa otokom iste regije iza povrede". Vještak daje mišljenje da se radi o lakim tjelesnim povredama koje su nanesene u saobraćajnoj nezgodi, a iste je zadobio kao pješak. Iste su nastale udarom tupe sile, tupog tvrdog predmeta u potiljačnu, nadključnu i slabinsku regiju.

        Sud je u cjelosti prihvatio stručne nalaze i mišljenja ovih vještaka koji su po mišljenju suda svoej nalaze dali objektivno i stručno u skladu sa strukom i naukom, a inače radi se o stalnim sudskim vještacima.

        Iz izvještaja ljekara specijaliste G. E. od 12.08.2011. godine se zaključuje da je toga dana oštećeni P. S. pregleda od strane specijaliste ortopeda. Iz otpusne liste sa epikrizom broj 2077/11 izdata od strane Opšte bolnice P. se zaključuje da je oštećeni P. S. na bolničkom liječenju zadržan od 08.08.2011. godine pa do 10.08.2011. godine.  
        Iz fotoelaborat br. 389/11 od 09.08.2011. godine sačinjen od strane UP PJ P. se zaključuje da su službenici polcije sačinili fotoelaborat.

        Iz izvještaja iz KE za okrivljenog izdat od strane UP PJ P. se zaključuje da je okrivljeni jedanput osudjen presudom ovog suda K.br.253/10 od 08.02.2011. godine zbog krivičnog djela iz čl.168. st.1. Krivičnog zakonika te da mu je izrečena uslovna osuda.

        Kod ovakvog činjeničnog stanja na osnovu svih izvedenih dokaza sud je pouzdano utvrdio da je okrivljeni G. Z. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude.  
        Prilikom odredjivanja vrste kazne i prilikom odmjervanja njene visine sud je u okviru opšte svrhe krivičnih sankcija cijenio i svrhu novčane kazne, pa je sud mišljenja da je u konkretnom slučaju jedino oprvdano okrivljenom izreći novčanu kaznu kojom će se po mišljenju suda u cjelosti prema okrivljenom ostvariti svrha kažnjavanja propisana u članu 32. Krivičnog zakonika. Sud je kao olakšavajuće okolnsoti okrivljenom uzeo u obzir činjenicu da se radi o veoma mladom čovjeku, dok je kao otežavajuće okolnsoti uzeo činjenicu da je ranije osudjivan te da se oštećena strana pridružila krivičnom gonjenju protiv okrivljenog.

        Na kraju sud je mišljenja da je izrečena krivična sankcija optuženom adekvatna i primjerena stepenu društvene opasnosti, konkretno učinjenog djela, samog učinioca kao i nastalim posledicama te da upravo ista krivična sankcija prema okrivljenom predstavlja onu mjeru koja je nepohodna da bi se prema okrivljenom postigla svrha kažnjavanja.

        U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati iznos od 319,00 eura, a isti iznos predstavlja naknadu i nagradu

vještacima za izvršeno vještačenje, a iznos paušala od 27,50 eura sud je
odredio imajući u vidu dužinu trajanja i složenost krivičngo postupka kao i
movno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 28.12.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                 Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  