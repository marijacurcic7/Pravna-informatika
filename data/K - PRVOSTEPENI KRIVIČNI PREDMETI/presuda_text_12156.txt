
                                                                                                                        K.br.128/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog M. M. iz B. P. zbog krivičnog djela nedozvoljeno držanje oružja i eksplozivnih materija iz čl. 403. st.1. Krivičnog zakonika, po optužnom predlogu ODT Pljevlja Kt.br.125/11 od 28.04.2011. godine, nakon odžabnog glavnog i javnog pretresa u prisustvu zamjenika ODT Gačević Božidarke, a u odsutnosti okrivljenog, dana 15.11.2011. godine, donio je i javno objavio

P R E S U D U 
        Okrivljeni **M. M.** , JMBG ... od oca J. i majke M. rodjena S., rodjen .... godine u V. Republika   B., živi u B. P. ul. V br. ..., državljanin CG, radnik , ranije osudjen presudom Opštinskog suda Bijelo Polje K.br.356/87 od 15.02.1988. godine zbog krivičnog djela iz čl.48. KZ RCG, izrečena mu uslovna osuda i presudom Opštinskog suda Bijelo Polje K.br.193/87 od 28.12.1087. godine zbog krivičnog djela iz čl. 46. st.1. KZ RCG, izrečena mu novčana kazna.

K r i v    j e 
        Što je:  
        dana 20.04.2011. godine oko 06,55 časova na GP M. opština P., ne ovlašćeno nosio, u kožnoj torbici, na zadnjem sjedištu svog  PMV marke "VW ..." reg.br. BP ..., 62 komada lovačke municije kalibra 12 mm, suprotno odredbi člana 10 a. Zakona o oružuju ("Sl. list CG", br. 20/11),  
        čime je izvršio krivično djelo nedozvoljeno držanje oružja i ekspolozivnih materija iz čl. 403.st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG   i z r i č e

USLOVNU OSUDU 
        S tim da mu utvrdjuje kaznu zatvora u trajanju od 6 mjeseci (šest  mjeseci) i istovremeno odredjuje da se ista neće izvršiti ukoliko okrivljeni u roku od 1 godine dana ne izvrši novo krivično djelo.

-2-  
        Okrivljeni se obavezuje da na ime paušala plati ovom sudu iznos od 55,00 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.125/11 od 28.04.2011. godine optužilo je okrivljenog M. M. iz B. P. zbog krivičnog djela nedozvoljeno držanje oružja i eksplozivnih materija iz čl.403.st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri preciziranom optužnom predlogu.  
        Današnji glavni pretres je održan u odsutnosti okrivljenog.  
        U dokaznom postupku sud je saslušao svjedoke M. D. i Dj. P., pročitao potvrdu IGP P. br. 282/11-588/2 od 20.04.2011. godine o privremeno oduzetim predmetima od okrivljenog, pročitao zapisnik IGP Pljevlja br. 282/11-588/1 od 20.04.2011. godine o pretresanju prevoznih sredstava lica i prtljaga, pročitao službenu zabilješku IGP P. br. 282/11-588 od 20.04.2011. godine i pročitao izvještaj iz KE za okrivljenog izdat od strane Policijske uprave - Policijske stanice V. br. 08-03/8-1-04-2-11-4475/2011 od 23.05.2011. godine.  
        Nakon provedenog dokaznog postupka i nakon ocjene svih izvedenih dokaza, sud je zaključio da je okrivljeni M. M. iz B. P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.  
        Naime, svjedoci Dj. P. i M. D. su jednoglasno istakli da su zaposleni kao policajci u Graničnoj policiji P., pa su dana 20.04.2011. godine oko 06,55 časova bili na GP M. P. pa je iz pravca P. prema Č. naišlo PMV marke "VW  ..." reg.br.  BP ... kojim je upravljao okrivljeni M. M. iz B. P . Pregledom vozila i vozača utvrdili su da vozač na zadnjem sjedištu u jednoj kožnoj torbiti prevozi 62 komada lovačke municije kalibra 12 mm. Oružja nije bilo u vozilu. Ističu da se sjećaju da je u vozilu kao saputnik sa okrivljenim bilo jedno lice starije dobi. Nakon toga izvršili su pretres i pregled vozila i vozača, pa su u vozilu u prednjoj ladici pronašli još 4 pasoša za ljubimce - kerove, medjutim, kerova nije bilo u vozilu. Objašnjavaju da su prethodno okrivljenog pitali da li ima nešto da prijavi što prevozi u vozilu, pa im je on odgovorio da nema ništa da prevozi u vozilu. Nakon pretresa sačinili su zapisnik o pretresanju prevoznih sredstava lica i prtljaga gdje su taksativno sve nabrojali šta su sve pronašli u vozilu pa je okrivljeni taj zapisnik potpisao bez primedbi. Takodje, su okrivljenom izdatli potvrdu o prvremeno oduzetim predmetima i tada su od okrivljenog oduzeli 62 komada lovačke municije kalibra 12 mm kao i 4 pasoša za ljubimce - kerove gdje su 3 bila iz Republike ..., a jedan pasoš iz Repbulike S . Napomenuli su da je okrivljeni državljanin CG, a nakon pregleda i nakon pronalaska pomenutih stvari - municije pozvali su partolu za privodjenje koja je okrivljenog privela u prostorije UP PJ P. gdje je okrivljeni dalje dat na obradu i gdje su mu OSL policije uzeli izjavu. Ističu da ne znaju šta se dalje dešavalo.  
        Sud je u cjelosti prihvatio iskaze oba saslušana svjedoka smatrajući da su svjedoci veoma objektivno svjedočili o onome što su kao službena lica zapazili na lice mjesta.  
        Iz službene zabilješke IGP P. br. 282/11-588 od 20.04.2011. godine se zaključuje da je granična policija na graničnom prelazu M. zaustavila pomenuto vozilo kojim je upravljao okrivljeni te da je izvršila pretres vozila gdje su u vozilu pronašli 62 komada lovačke municije kalibra 12 mm kao i 4 pasoša za ljubimce - kerove.  
        Iz potvrde o privremeno oduzetim predmetima br. 282/11-588/2 od 20.04.2011. godine sud je zaključio da su OSL policije na graničnom prelazu Metaljka od okrivljenog oduzeli 62 komada lovačke municije kalibra 12 mm kao i 4 pasoša za ljubimce - kerove.  
        Iz zapisnika IGP P. br. 281/11-588/1 od 20.04.2011. godine sud je zaključio da su OSL policije na graničnom prelazu izvršili pretresanje prevoznih sredstava lica i prtljaga kod

-3-  
okrivljenog te da okrivljeni M. M. nije imao nokakvih primedbi prilikom
pretresa. a ou ostoh se utvrdjuje da je u vozilu okrivljenog pronadjeno 62
komada lovačke municije kalibra 12 mm.
            Iz izvještaja iz KE za okrivljenog izdat od strane Policijske uprave - Policijske stranice V. br. 08-03/8-1-04-2-11-4475/2011 od 23.05.2011. godine se utvrdjuje da je okrivljeni do sada dva puta osudjivan i to oba puta presudama Opštinskog suda B. P. gdje mu je u 1988. godini izrečena uslovna osuda, a u 1987. godini mu izrečena novčana kazna. Dakle okrivljeni je poslednji put pravnosnažno osudjen prije 23  godine.
            Kod ovakvog činjeničnog stanja na osnovu svih izvedenih dokaza sud je utvrdio da je okrivljeni izvršio krivično djelo nedozvoljeno držanje oružja i eksplozivnih materija iz čl.403. st.1. Krivičnog zakonika jer je neovlašćeno u vozilu prevozio 62 komada lovačke municije kalibra 12 mm, dakle bez ikakvog odobrenja suprotno odredbama čl.10a. Zakona o oružju ("Sl.list  CG", br. 20/11).
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude pa je sud mišljenja da u konkretnom slučaju nije neophodno radi krivično-pravne zaštite protiv okrivljenog izricati drugu vrstu krivične sankcije osim uslovne osude jer je sud ubijedjen da će i sama uslovna osuda dovoljno uticati na okrivljenog da više ne vrši krivična djela. Sud je mišljenja da je izrečena krivična sankcija optuženom adekvatna i primjerena stepenu društvene opasnosti konkretno učinjenog djela, samog učinioca kao i nastalim posledicama, te da upravo izrečena krivična sankcija prema okrivljenom predstavlja onu mjeru koja je neophodna da bi se prema istom ostvarila svrha kažnjavanja predvidjena u člana 32. Krivičnog zakonika. Sud je takodje imao u vidu i činjenicu da je okrivljeni ranije osudjivan 2 puta, ali da je od poslednje osude proteklo 23 godine i svakako u tom periodu je došlo do zakonske rehabilitacije tj. brisanja izrečenih kazni okrivljenom.
            Shodno članu 226. i 229. ZKP CG sud je obavezao okrivljenog da na ime paušala plati ovom sudu iznos od 55,00 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 15.11.2011. godine
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  