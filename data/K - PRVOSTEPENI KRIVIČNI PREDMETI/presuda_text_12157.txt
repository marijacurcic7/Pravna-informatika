 
                                                                                                        K.br.266/11

U IME CRNE GORE 
        Osnovni sud u Pljevljima kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog A. J. iz P., zbog krivičnog djela laka tjelesna povreda iz čl. 152. st.2. u vezi st. 1. Krivičnog zakonika po optužnom predlogu ODT Bijelo Polje Kt.br.377/11 od 23.11.2011. godine, nakon održanog glavnog i javnog pretresa u prisustvu zamjenika ODT Pljevlja Golubović Sanje, okrivljenog i oštećenog A. R. iz P.a, dana 06.03.2012. godine, donio je i javno objavio

P R E S U D U 
        Okrivljeni **A. J.** , JMBG ... od oca R. i majke K. rodjena P., rodjen .... godine u selu G. opština B. P., živi u P. ul. S. K. ..., penzioner, državljanin CG, oženjen otac troje djece, pismen, završio srednju školu, lošeg imovnog stanja, govori srpskim jezikom, razumije crnogorski jezik, ranije ne osudjivan,

K r i v    j e 
        Što je:  
        dana 18.08.2011. godine oko 17,00 časova u mjestu B. G. opština B. P., lako tjelesno povrijedio oštećenog A. R., na način što ga je nogom obuvenom u obuću sa tvrdim djonom, izudarao u predjelu stomaka, a zatim ga kamenom, koja sredstava su podobna da tijelo teško povrijede ili zdravlje teško naruše, udario u predjelu stopala lijeve noge, kojom prilikom mu je nanio povrede u vidu krvnog podliva u gornjem dijelu stomaka dimenzija 8x4 cm, krvnog podliva desno od pupka dimenzija 8x6 cm, krvnog podliva u desnom slabinskom predjelu na koži dimenzija 9x4 cm i krvnog podliva u predjelu lijevog stopala,  
        čime je izvršio krivično djelo laka tjelesna povreda iz čl.152. st.2. u vezi st. 1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG  i z r i č e

USLOVNU OSUDU 
        S tim da mu utvrdjuje kaznu zatvora u trajanju od 3 mjeseca (tri mjeseca)    i stovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo iz Bijelog Polja optužnim predlogom Kt.br.377/11 od 23.11.2011. godine optužilo je okrivljenog A. J. iz P. zbog krivičnog djela laka tjelesna povreda iz čl.152. st.2. u vezi st. 1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završenoj riječi zamjenik ODT Pljevlja je ostao pri optužnom predlogu i predložio da sud okrivljenog oglasi krivim i osudi po zakonu s tim što će prilikom odmjeravanja vrste i visine kazne cijeniti činjenicu da su se okrivljeni i oštećeni iskreno izmirili te da se okrivljeni izvinio oštećenom kao i to da su okrivljeni i oštećeni braća.  
        Svjedok - oštećeni A. R. u završnoj riječi je istakao da se ne pridružuje krivičnom gonjenju protiv okrivljenog pa moli sud da okrivljenog što blaže kazni.  
        Okrivljeni A. J. u svoju odbranu na glavnom pretresu od dana 06.03.2012. godine je istakao da je tačno sve što je navedeno u optužnom predlogu da je on dana 18.08.2011. godine oko 17,00 časova u mjestu B. G. opština B. P. učinio djelo koje mu se stavlja na teret na način što je oštećenom nanio lake tjelesne povrede upravo kako je to navedeno u optužnom predlogu. Dalje dodaje da na zapisniku pred zamjenikom ODT-a nije priznao izvršenje krivičnog djela, a sada priznaje sve što je uradio i ističe da se kaje za sve što je bilo, a oštećenom se izvinio.          U završnoj riječi je istakao da se osjeća krivim, da se kaje što je ovo uradio i obećava da se više ništa ni slično neće dogoditi, pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoka - oštećenog A. R. i pročitao iskaze svjedoka A. N. i A. R. kao i nalaz i mišljenje vještaka hirurga dr. S. M.a iz B. P., izvršio uvid u medicinsku dokumentaciju na ime oštećenog A. R. i pročitao izvještaj iz  KE za okrivljenog izdat od strane UP B. P .  
        Nakon provedenog dokaznog postupka i nakon ocjene svih izvedenih dokaza, a imajući u vidu i dobranu okrivljenog sud je utvrdio da je okrivljeni A. J. iz P. izvršio krivično djelo koje mu je optužnim predlogom ODT Bijelo Polje stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na potpunom priznanju okrivljenog kao i iskazima svjedoka - oštećenog i ostalih svjedoka i na osnovu nalaza i mišljenja vještaka hirurga dr. S. M. iz B. P. i iz medicinske dokumentacije.  
        Naime, svjedok - oštećeni A. R. je na glavnom pretresu istakao kao i na zapisniku ODT Pljevlja od dana 06.10.2011. godine gdje je istakao da je tačna činjenica da je njemu dana 18.08.2011. godine u mjestu B. G. opština B. P. lake tjelesne povrede nanio upravo okrivljeni. Dalje dodaje da ga je kritičnog dana okrivljeni izudarao nogama u predjelu stomaka, zatim pesnicom u predjelu prsa i predjelu glave, a nakon toga jednim kamenom u predjelu lijeve noge - stopala. Dalje dodaje da nije ni pokušao da se brani, a nebi ni mogao da se odbrani jer je 20 gdina stariji od okrivljenog. Na glavnom pretresu je istakao da se u medjuvremenu izmirio sa okrivljenim, da su sada u odličnim odnosima, da mu se okrivljeni izvinio i obećao da se više neće ovako ponašati, pa moli sud da okrivljenog što blaže kazni. U završnoj

-3-
riječi je istakao da se ne pridružuje krivičnom gonjenju protiv okrivljenog
niti ističe imovinsko pravni zahtjev.
            Sud je u cjelosti prihvatio iskaz svjedoka - oštećenog smatrajući da je oštećeni objektivno svjedočio, a njegove navode je upravo potvrdio i okrivljeni priznanjem krivičnog djela u potpunosti.
            Svjedokinja A. N. je istakla da je kritičnog dana bila u selu G. opština B. P. te da je supruga okrivljenog, a da je oštećeni njen djever. O. R. je bio u pijanom stanju i psovao je nju i okrivljenog, a okrivljeni ga nije gadjao kamenjem niti ga je udarao jer ona bi to vidjela.
            Sud je u cjelosti odbacio iskaz ove svjedokinje jer je njen iskaz u cjelosti obezvrijedjen priznanjem okrivljenog, saslušanjem oštećenog kao i stručnim nalazom i mišljenjem vještaka hirurga dr. S. M.a i postojećom medicinskom dokumentacijom.
            Svjedokinja A. R. je potvrdila da je kritičnog dana bila u selu G. opština B. P. te da je oštećeni njen muž. Dalje je istakal da je tačna činjenica da je okrivljeni oštećenog jedanput udario rukom u predjelu glave, a zatim nogom u predjelu stomaka, a nakon toga ga je gadjao i parmacima od drvene ograde, a zatim ga je gadjao i kamenom, pa je jedan kamen pogodio oštećenog u predjelu stopala lijeve noge. Dogadjaj je posmatrala i supruga okrivljenog N.
            Sud je u cjelosti prihvatio iskaz ove svjedokinje smatrajući da je ista objektivno svjedočila, a njen iskaz je u potpunosti saglasan sa priznanjem okrivljenog, iskazom oštećenog kao i stručnim nalazom i mišljenjem vještaka hirurga dr. S. M. i sa postojećom medicinskom dokumentacijom.
            Vještak hirurg dr. S. M. iz B. P. je u svom stručnom nalazu i mišljenju istakao da je oštećeni u kritičnom dogadjaju zadobio lake tjelesne povrede, koje pojedinačno i u zbiru predstavljaju laku tjelsnu povredu, a što se tiče mehanizma nastanka povreda iste su najvjerovatnije nastale od više udaraca tupo-tvrdom mehaničkom silom na više mjesta po tijelu, tako da su povrede na glavni mogle nastati od udaraca pesnicom, da su povrede u predjelu gornjeg dijela stomaka i slabine mogle nastatiti od više udaraca, nogom obuvenom u obuću sa tvrdim djonom, a povreda u predjelu lijevog stopala je mogla nastati od udarca kamenom.
            Sud je u cjelosti prihvatio nalaz i mišljenje ovog vještaka smatrajući da je vještak veoma stručno i objektivno vještačio u skladu sa strukom i naukom.
            Iz medicinske dokumentacije se zaključuje da se oštećeni javio ljekaru i to izabranom doktoru u Pljevljima, a zatim je upućen na pregled kod hirurga u P. i u tim nalazima su opisane povrede koje je oštećeni zadobio kritičnog dana.
            Iz izvještaja iz KE za okrivljenog izdat od strane UP PJ B. P. od 31.01.2012. godine sa brojem 152 se zaključuje da okrivljeni A. J. ranije osudjivan.
            Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog sud je utvrdio da je okrivljeni izvršio krivično djelo koje mu se stavlja na teret odnosno da je okrivljeni oštećenom nanio lake tjelesne povrede na način mjesto i vrijeme kako je to bliže opisano u izreci ove presude.
            Prilikom odredivanja vrste kazne i prilikom odmjeravanja njene visine sud je okviru opšte svrhe krivičnih sankcija cijenio i svrhu uslovne osude pa je mišljenja da nije neophodno radi krivično-pravne zaštite protiv okrivljenog izricati drugu vrstu krivične sankcija jer se opravdano može očekivati da će samo upozorenje uz prijetnju kaznom dovoljno uticati na okrivljenog da više ne vrši krivična djela. Pri ovome sud je posebno imao u vidu činjenicu da su okrivljeni i  oštećeni rodjena braća, da oba žive u P. te da imaju zajedničku porodičnu kuću u mjestu G. opština B. P., da su se izmirili te da su sada u dobrim odnosima, da se okrivljeni pred sudom iskreno izvinio oštećenom i obećao da se ništa ni slično neće destiti izmedju njih, kao i da se oštećeni nije pridružio krivičnom gonjenju protiv okrivljenog niti istakao imovinsko-pravni zahtjev, sud je mišljenja da je upravo uslovna osuda krivična sankcija koja je optuženom adekvatna i primjerena stepenu društvene opasnosti, konkretno učinjenog djela, samog učinioca  
kao i nastalim posledicama, te da upravo ista predstavlja onu mjeru prema
okrivljenom koja je neophodna da bi se ostvarila svrha kažnjavanja propisana u
članu 32. Krivičnog zakonika. Pri ovome sud je imao u vidu i činjenicu da je
oštećeni primio izvinjenje kao i činjenicu da okrivljeni ranije nije osudjivan
što se potvrdjuje iz izvještaja iz KE za okrivljenog.
            U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 06.03.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  