
K.br.229/11  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog Č. V. iz P., zbog krivičnog djela šumska kradja iz čl.324. st.1. Krivičnog zakonika po optužnom predlogu ODT Pljevlja Kt.br.266/11 od 10.11.2011. godine, nakon održanog glavnog i javnog pretresa u prisustvu zamjenika ODT Golubović Sanje i okrivljenog, a u odsutnosti uredno pozvanog zastupnika oštećene Uprave za šume P., dana 06.12.2011. godine, donio je i javno objavio

P R E S U D U 
        Okrivljeni **Č. V.** , JMBG ... od oca R. i majke M. rodjena K., rodjen .... godine u selu K. opština P. gdje i živi poljoprivrednik, oženjen, otac četvoro djece, pismen zavšrio 4 razreda osnovne škole, vojsku služio, srednjeg imovnog stanja, državljanin CG, govori srpskim jezikom, crnogorski jezik ne razumije, ranije više puta osudjivan,

K r i v    j e 
        Što je:  
        dana 25.09.2011. godine u državnoj šumi zv. "B." GJ T. - K., radi kradje oboroio 2 stabla jele, prečnika na panju 48 cm i 45 cm ukupne drvne mase 2,29 m3 oštetivši na taj način Upravu za šume PJ P. za iznos od 37,00 eura,  
        čime je izvršio krivično djelo šumaska radja iz čl.324. st.1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 39, 42, 45. i 46. Krivičnog zakonika te članova 226, 229. i 239. ZKP CG

O S U D J U J E 
        Na kaznu zatvora u trajanju od 30 dana (trideset dana).

        Istovremeno sud okrivljenog

O S U D J U J E 
-2-  
        Na novčanu kaznu u iznosu od 200,00 eura (dvesta eura) koju će okrivljeni platiti ovom sudu u roku od 6 mjeseci po pravnosnažnosti presude u šest jednakih mjesečnih rata.  
        Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 novčan kazne odrediti po jedan dan kazne zatvora.  
        Okrivljeni se obavezuje da na ime paušala plati ovom sudu iznos od 27,50 eura.  
        Takodje, se okrivljeni obavezuje da oštećenoj Upravi za šume PJ P. na ime štete plati iznos od 37,00 eura.  
        Paušal sudu, kao i štetu oštećenoj Upravi za šume PJ P. okrivljeni je dužan platiti u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.266/11 od 10.11.2011. godine optužilo je okrivljenog Č. V. iz sela K. opština P. zbog krivičnog djela šumska kradja iz č.324. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Današnji glavni pretres je održan u odsutnosti uredno pozvanog zastupnika oštećene Uprave za šume P .  
        Okrivljeni Č. V. u svoju odbranu na glavnom pretresu je istakao da živi u selu K. opština P. i da se bavi poljoprivredom. Tačna je činjenica da je dana 25.09.2011. godine u državnoj šumizv. "B." GJ T. - K. posjekao 2 stabla jele prečnika na panju 48 cm i 45 cm, i napominje da su to bile izvale i da su pale prije 3 godine i da su bile u veoma lošem stanju tako reći u fazi raspadanja. Ističe da je to osjekao s namjerom da ista drva upotrebi za ogrev, odnosno za potpalu drva. Dalje ističe da je prije toga pozvao reonskog lugara R. S. i pitao ga da mu doznači ova stabla, medjutim, on nije mogao da to uradi jer je bio zauzet, a takodje mu je rekao da on to ne može doznačiti već to mora da uradi inženjer, jer je on tehničar. Nakon toga je bez ičijeg pitanja izvršio sječu i istu je izvršio svojom motornom šegom. Takodje, napominje da je malo požurio da osiječe ova stabla kako bi ista izvukao dok još nije prodao volove pa je iz tog razloga ista stabla tada i osjekao, medjutim, sve trupce nije uspio ni da izvuče jer su pojedini trupci bili u fazi raspadanja pa nisu ni mogli da se izvuku. Dalje ističe da je nudio da plati doznaku, medjutim, lugar mu je rekao da on to nesmije da uzme jer drva nisu čekićovana. Spreman je da plati svu štetu oštećenom Preduzeću.  
        U završnoj riječi je istakao da se osjeća krivim, da priznaje krivicu pa je na kraju svoju odgvornost ostavio sudu na slobodnu procjenu.  
        U dokaznom postupku sud je saslušao svjedoka R. S., pročitao iskaz zastupnika oštećene Uprave za šume R. Š. sa zapisnika dat pred zamjenikom ODT, pročitao prijavu za šumsku krivicu Uprave za šume PJ P. br. 1548 od 05.10.2011. godine i pročitao izvještaj iz kaznene evidencije za okrivljenog.  
        Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti, a imajući u vidu i potpuno priznanje okrivljenog sud je utvrdio da je okrivljeni izvršio krivično djelo koje mu se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazaima kao i na potpunom priznanju okrivljenog.

        Naime, svjedok R. S. je u svom iskazu na zapisnik pred zamjenikom ODT istakao da je zaposlen u Upravi za šume P.  GJ T. - K. na reonu br. 1 i obavlja poslove i radne zadatke lugara u pomenutom reonu. Dana 25.09.2011. godine obaviješten je da je okrivljeni u državnoj šumi zv.

-3-  
"B." posjekao dva stabla jele bez odobrenja i doznake. Istoga dana došao je na
lice mjesta i utvrdio da je prečnik na panju jednog stabla 48 cm, a prsni
prečnik bio je 39 cm, dok je na drugom bespravno posječenom stablu jele
prečnik na panju iznosio 45 cm, a prsni prečnik 36 cm i utvrdio da je bruto
drvna masa koja je posječena 2,29 m3. Napominje da mu se okrivljeni prije nego
što izvršio bespravnu sječu obraćao da mu izvrši doznaku ovih stabala,
medjutim on nije mogao odmah da podje na licu mjesta, jer u državnim šumama
doznaku vrši inženjer. Takodje napomije da su ova dva stabla jele bila u fazi
raspadanja, te da se radilo o izvalama i o ogrevnom drvetu. Okrivljeni mu je
na licu mjesta kada je vršio premjer stabala rekao da je morao da posiječe ova
stabla upravo zbog toga što se radilo o izvalama te da mu se žurilo jer je
prodavao volove kojima je trebao ta stabla da izvuče iz šume. Na licu mjesta
je nudio svjedoku da plati doznaku za ta stabla po važećem cjenovniku,
medjutim, svjedok to nije htio da pristane zato što posječena stabla nisu
doznačena.
            Sud je u cjelosti prihvatio iskaz ovog svjedoka.
            Zastupnik oštećene Uprave za šume   PJ P. R. Š. je istakla da je okrivljeni posjekao dva stabla jele prečnika na panju 48 i 45 cm ukupne bruto drvne mase 2,29 m3 te da je oštetio Upravu za šume u iznosu od 37,00 eura. Istakla je takodje da se kao punomoćnik oštećenog pridružuje krivičnom gonjenju protiv okrivljenog i ističe imovinsko-pravni zahtjev u iznsou od 37,00 eura.
            Sud je takodje prihvatio iskaz punomoćnika oštećen u cjelosti.
            Iz prijave za šumsku krivicu se utvrdjuje da je svjedok R. S. napisao prijavu za šumsku krivicu dana 05.10.2011. godine pod brojem 1548 gdje stoji da je okrivljeni posjekao ta dva stabla prečnika na panju 48 i 45 cm te da iznos štete za oštećenu iznosi 37,00 eura te da se radi 100% o ogrevnom drvetu.
            Iz izvještaja iz KE za okrivljenog sud je utvrdio da je okrivljeni do sada više puta osudjivan za razna krivična djela i to dva puta na uslovnu osudu, a poslednji put uslovna osuda mu je izrečena u 2007. godini.
            Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog sud je utvrdio da je okrivljeni izvršio sječu 2 stabla jele dana 25.09.2011. godine u državnoj šumi zv. "B." GJ T. -K. i to stabla prečnika na panju 48 i 45 cm ukupne drvne mase 2,29 m3, te da je ista osjekao bez doznake.  Dakle, u radnjama okrivljenog stiču se sva bitna obeležaja bića krivičnog djela koje se okrivljenom stavlja na teret.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora i novčane kazne, a posebno ima u vidu da je u zakonu za ovo krivično djelo propisana kumulativno  novčana kazna i kazna zatvora pa je sud imajući to u vidu okrivljenom izrekao kaznu zatvora u trajanju od 30 dana, a takodje, i novčanu kaznu koju je ublažio. Sud konstatuje da nije bilo mjesta da se okrivljenom izrekne blaža krivična sankcija jer za to ne postoje zakonski uslovi. Sud je mišljenja da je imalo mjesta prilikom izricanja novčane kazne okrivljenom ublažiti istu jer je sud mišljenja da na strani okrivljenog postoji više razloga da se novčana kazna ublaži, a to su da je okrivljeni u cjelosti priznao izvršenje krivičnog djela, da se radi o porodičnom čovjeku koji živi od poljoprivrede, te da je lošeg imovnog stanja, a sud je mišljenja da su ove kazne primjerene stepenu društvene opasnosti, konkretno učinjenog djela, samog učinioca, kao i nastalim posledicama te da će se istim kaznama prema okrivljenom u cjelosti ostvariti svrha kažnjavanja predvidjena u članu 32. Krivičnog zakonika.
            U smislu člana 226. i 229. ZKP CG sud je obavzeao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
        Shodno čalanu 239. ZKP CG sud je obavezao okrivljenog da na ime štete oštećenoj Uprvi za šume PJ P. plati iznos od 37,00 eura koliko ističe imovinsko pravni zahtjev oštećene.  
        Sa iznijetih razloga odlučeno je kao u izreci ove presude.

OSNOVNI SUD U PLJEVLJIMA
dana 06.12.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : Protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x privatnom tužiocu
1x okrivljenom
4x predmet  