

Posl.br.K. 203/12/12  
U IME CRNE GORE  
OSNOVNI SUD U KOTORU, kao nadležni prvostepeni krivični, po sudiji Danijeli
Samardžić, uz učešće zapisničara Tamare Počanić, u krivičnom predmetu protiv
I.V., K. E. i N. I., drugo i trećeokrivljenog brani branilac adv. Đ. J., zbog
krivičnog djela sitne krađe, uatje i prevare iz čl.246 st.1 u vezi čl.23
Krivičnog zakonika učinjenog u saizvršilaštvu, koji se vodi po optužnom
predlogu ODT-a Kotor Kt.br.433/11 od 09.05.2012. godine, nakon održanog
glavnog i javnog pretresa dana 05.10.2012. godine u prisustvu savjetnika ODT-a
Kotor J. S., optuženog N. I. i njegovog braniooca, a u odsustvu uredno
pozvanih optuženih I. V. i K. E, koji su prethodno saslušani shodno čl.457
ZKP-a, donio je i javno objavio dana 08.10.2012. godine sljedeću  
PRESUDU  
Okrivljeni:  
1. I.V., od oca Đ., rođen 06.11.1985. godine u K., stalno nastanjen u K., P.
bb ili R. bb, kuća br., neoženjen, bez djece, nezaposlen, srednjeg imovnog
stanja, osuđivan rješenjem Osnovnog suda u K., Km.br.39/99 od 26.05.2000. g.
kada mu je izrečena vaspitna mjera pojačanog nadzora od strane organa
socijalnog staranja zbog krivičnog djela teške krađe u pokušaju iz čl.145 st.1
tač.1 KZ RCG u vezi čl.19 KZ SRJ, rješenjem Osnovnog suda u K., Km.br.9/05 od
16.11.2005. godine zbog krivičnog djela teška krađa iz čl.240 st.1 tač.1 i 2
KZCG kada mu je izrečena vaspitna mjera pojačanog nadzora od strane organa
starateljstva za maloljetnike, presudom Osnovnog suda u K., br.K.90/07 od
07.09.2007. godine zbog krivičnog djela prikrivanja iz čl.256 st.2 KZ kojom mu
je utvrđena kazna zatvora u trajanju od tri mjeseca uslovno na jednu godinu,
presudom Osnovnog suda u K. K.br.314/07 od 29.10.2007. godine zbog krivičnog
djela teške karđe u produženom trajanju iz čl.240 st.1 tač.1 i 2 u vezi čl.49
KZ kojom je osuđen na kaznu zatvora u trajanju od 6 mjeseci i 16 dana,
presudom Osnovnog suda u P. K.09/1131 od 21.10.2009. godine zbog krivičnog
djela iz čl.239 st.1 KZ kojom je osuđen na kaznu zatvora u trajanju od tri
mjeseca, rješenjem POP-a u K. Ips.br.125/11-2 od 23.11.2011. godine na kaznu
zatvora u trajanju od 24 dana zbog izvršenog prekršaja (zamjena novčane kazne
kaznom zatvora), kaznu izdržavao od 15.12.2011.g. do 07.01.2012.g., protiv
kojeg se ne vodi postupak za drugo krivično djelo,  
2. K. E., JMBG 2802989212997, zvani P., od oca I. i majke Dž., rođene K.,
rođen 28.02.1972. godine u P.i, stalno nastanjen u B., T. bb, državljanin Crne
Gore, automehaničar, neoženjen, bez djece, sa završenom SSS, srednjeg imovnog
stanja, neosuđivan, protiv kojeg se ne vodi postupak za drugo krivično djelo,  
3. N. I., JMBG 0707983250021, od oca M. i majke M., rođene A., rođen
07.07.1983. godine u C., stalno nastanjen u B., T. bb, državljanin Crne Gore,
oženje, otac jednog mal. djeteta, sa završenom SSS, srednjeg imovnog stanja,
neosuđivan, protiv kojeg se ne vodi postupak za drugo krivično djelo,  
Krivi  su,  
Što su,  
Dana 11.07.2011. godine u večernjim časovima, u selu D. G., O. K., u namjeri
da prisvajanjem tuđih pokretnih stvari za sebe pribave protivpravnu imovinsku
korist, oduzeli 25 litara nafte, vrijednosti 31,00 €, vlasništvo oštećenog
d.o.o C. iz K., na način što su do kritičnog mjesta došli PMV "BMW" reg.oznake
BR AH, kojim je upravljao okrivljeni N. I., a zatim stali na jedno proširenje
pored puta, da bi prvookrivljeni izašao iz vozila, uzeo dva bidona, došao do
bagera, otvorio čep od rezervoara, a zatim pomoću crijeva izvukao gorivo u
bidon, a zatim pozvao drugo i treće okrivljenog koji su sa dvije strane
ponijeli bidon do vozila, a zatim ga stavili u gepek, da bi nakon toga začuli
viku i vidjeli neka lica kako trče prema njima, pa je okr. K. pobjegao pješke,
dok je okr. I. ostao na licu mjesta, a okr. N. I. ušao u vozilo i udaljio se u
nepoznatom pravcu, odnoseći bidon sa 25 litara nafte,  
- čime su kao saizvršioci izvršili krivično djelo sitne krađe, utaje i
prevare iz čl.246 st.1 u vezi čl.23 Krivičnog zakonika.  
Pa sud okrivljenog I. V. na osnovu naprijed navedene krivičnopravne odredbe i
čl. 3, 5, 8, 13, 15, 32, 33, 36 KZ i  čl. 227, 229, 368 i  374   ZKP  
OSUĐUJE  
Na kaznu zatvora u trajanju od 30 (trideset) dana, koju će izdržati nakon
pravosnažnosti presude.  
Prema okrivljenima K. E. i N. I. na osnovu  čl. 65 KZ, čl. 465 i 466 ZKP-a
izriče se
SUDSKA OPOMENA  
Dužni su okrivljeni na ime troškova krivičnog postupka solidarno uplatiti
iznos od 44,00 eura  i na ime sudskog paušala iznos od po 50,00 eura u roku od
15 dana od dana pravosnažnosti presude, na žiro račun Osnovnog suda Kotor
br.832-16-52.  
O b r a z l o ž e nj e  
ODT iz K. podnio je ovom sudu optužni predlog Kt.br.433/11 od 09.05.2012.
godine protiv I. V., K. E. i N. I. zbog krivičnog djela sitne krađe, utaje i
prevare iz čl.246 st.1 Krivičnog zakonika učinjenog u saizvršilaštvu.  
U svojoj odbrani okr. I. V. je izjavio da je ošt. C. neko krao gorivo iz
kamiona, pa se žalio i pričao da lopove mora uhvatiti na djelu i kritičnog
dana ga je pozvao K., kojeg inače poznaje od ranije, i rekao mu je da dolazi u
krađu i tražio mu da ide sa njim, jer bolje poznaje teren. On je odmah C. M.,
kojeg poznaje kao "B." rekao da mu kreću lopovi, pa ga je on zamolio da mu
pomogne da ih uhvati na djelu. Tako je on pristao da sa K. i drugim momkom,
kojeg nije poznavao, ode do kamenoloma znajući da će C. sa braćom da im
napravi klopku. Organizator je bio K., a N. je počeo da se nervira kada je
shvatio da je u pitanju krađa. On je sa oštećenim napravio lopovima sačekušu.
N. je bio van svega, stajao je kod kola, a okr. K. je pretakao gorivo i nosio
ga ka kolima, te isto preuzimao N., ne znajući da je ukradeno iz rezervoara
kamiona. Naveo je da on kritične prilike nije bježao sa lica mjesta, već  da
je čekao gazdu. Oni su zajedno otišli vozilom do kamenoloma i u vozilu su
razgovarali o tome da drugo i treće okrivljeni uzmu gorivo, a nije tačno da je
između njih postojao dogovor, odnosno da je drugo i treće okrivljenom obećao
da će im naći gorivo po povoljnoj cijeni, već okr. N. nije znao ništa, a u sve
bio upućen okr. K. Vozilom je upravljao K., a u vozilu je bilo 6-7 kanistera
koje su donijeli iz B. Kada su došli na lice mjesta parkirali su se ispred
kamenoloma, jer mu je tako gazda B. javio porukom, a on je kritične večeri
dogovorio sa gazdom koji mu je rekao kada krenu da ga obavijeste, a inače je
sjedao na benzinskoj pumpi kako bi vidio koji su to momci. Kada su došli na
lice mjesta on je stajao na jednom mjestu kao da drži stražu, a okr. K.je
vadio gorivo, dok je okr. N. nosio isto do auta i te prilike su uzeli oko
20-30 litara goriva. Naveo je da je okr. N. pobjegao kolima, a on nije uzimao
crijeva i vukao gorivo, a dogovor sa gazdom je bio da se uzme toliko goriva.
Za okr. K. i N. je naveo da su iz B., od ranije je znao okr. K. preko svog
jednog druga, a N. ne. Njega je kritične prilike okr. K. kontaktirao telefonom
i tada su se dogovorili da se kritičnog dana nađu, a K. je za kamenolom i
gorivo koje se tamo nalazi, vjerovatno saznao preko druga koji je zajedno sa
njim (okr. I.) bio u zatvoru i znao je da je on ranije krao gorivo. Objasnio
je da je vozilo BMW bilo parkirano na 30-40 metara od kamiona iz kojeg je
uzimano gorivo, a tada je bila noć i mjesto gdje se nalazio kamion i mjesto
gdje se nalazilo vozilo nije bilo osvijetljeno, jer je gazda zvao da se
svjetlo isključi. Naveo je da je  gorivom bio napunjen samo jedan kanister i
ne zna šta se sa tim kanisterom desilo, ali zna da je kanister odnijet od
kamiona do vozila, i stavljen u gepek, što je uradio okr. K. Njemu je B. javio
da se povuče, a zatim su došli B. i policija,  i N. je ušao u vozilo i krenuo
da ide, K. je pobjegao u žbunje, a on nije napustio lice mjesta prije nego što
su došli gazda B. i policija, već ga je napustio tek onda kad su se oni
oglasili i tada su se sva trojica udaljila sa lica mjesta, a kanister je ostao
u vozilu. Objasnio je da je on bio kod portirnice gdje stoji stražar, K. je
bio kod kamiona, a N. je bio na sporednom putu i gledao da neko ne naiđe,
međutim jedno vrijeme je bio zajedno sa K. kod kamiona. Okr. K. i N. je bilo
sumnjivo samo što nema stražara i nisu negodovali zbog mjesta i načina na koji
se uzima gorivo. On nije radio u ovom kamenolomu, ali je radio na plaži "P."
koje takođe drže C., tako da je svakodnevno prolazio tuda. Naveo je da na
kapiji kamenoloma stoje dvije kamere, a da je on stao sa strane na mjestu koji
nije pokriven kamerama. U kamenolomu je bilo više vozila, okr. K. i N. su
obilazili više vozila, ali su gorivo uzeli iz jednog iz kojeg je bilo najlakše
uzeti gorivo.  
U svojoj odbrani okrivljeni K. E. je izjavio da je njega i okr. N. prevario
okr. I., tj. doveo ih je u zabludu govoreći im da on prodaje gorivo i oni su
iz B. došli sa kanisterima da isto kupe od njega, a ne da kradu gorivo. Okr.
I. je bio promašio put kada ih je vodio do lica mjesta i to im je već bilo
sumnjivo, ali kako je bila noć mislio je da se okr. I. stvarno zbunio, međutim
kada je vidio lice mjesta i kada su počeli da laju psi shvatio je o čemu se
radi, ali je bilo kasno da se vrati. Okr. I. im je rekao da ga sačekaju i dok
su ga čekali on je napunio dva kanistera i tek na njegov poziv da ih uzmu
došli su na lice mjesta i shvatli su da ih je prevario. Dogovor je bio da kupe
100 litara dizela za 40 eura, kao i da im isto preda na benzijskoj pumpi.
Obajsnio je da je on stupio u kontakt sa okr. I., jer je preko jednog druga
saznao da I. može da im proda gorivo po nižoj cijeni i od tog druga je saznao
da okr. I. navodno vozi kamion, odnosno da radi sa nekim, i da ima gorivo za
prodaju, ali se on nije raspitivao o tome, jer  njemu gorivo nije trebalo,
tako da nije ni razmišljao odakle I. gorivo. Kritične prilike su se sastali na
J. i tada je okr. I. rekao da je to blizu, da treba da pođu uz jedno brdo, i
otišli su sva trojica zajedno, a vozilom je upravljao okr. N. Nije im bilo
neobično što idu po mraku, jer je bilo je naseljeno mjesto. On (okr. K.)
nikada ranije tim putem nije išao. Kada su došli na lice mjesta naveo je da je
I. uzeo bidone i krenuo da puni gorivo, a oni su bili kod auta, a kada su
došli do I. vidjeli su odakle I. vadi gorivo, i tada je jedan bidon bio
napunjen, a drugi se punio i u njemu je bilo crijevo, zatim su on i N. uzeli
kanister, donijeli ga do vozila i stavili ga u gepek, nakon čega su se
pogledali i tada mu je N. rekao da to njemu ništa ne treba, a sa čime se i on
složio, pa su izvadili kanister iz gepeka i bacili ga pored, nakon čega je
nastala gužva i oni su se uplašili i pobjegli, i to on je potrčao u neku šumu,
a N. je krenuo autom. U vozilu nije ostao kanister, već su ga  on i N. su
izbacili pored vozila. Kada je došla policija okr. I. je on otrčao uz neko
brdo. On i i N. ni na koji način nisu učestvovali u vađenju goriva iz kamiona,
da nisu ništa takli, osim kanistera kojeg su ponijeli od kamiona do vozila.
Dodao je da prije kritičnog događaja između njih nije postojao dogovor da
učine krivično djelo na način kako je to navedeno u optužnom predlogu.  
U svojoj odbrani okr. N.I. je izjavio da je njega i njegovog komšiju K.
prevario okr. I. kojeg on nije poznavao i kojeg je prvi put vidio kritične
večeri. Objasnio je da mu je trebalo gorivo i K. mu je rekao da u K. ima momak
koji prodaje gorivo u pola cijene i oni su se dogovorili da odu u G. na
benzinsku pumpu na J. i preuzmu gorivo. Donijeli su kanistere i tu ih I. nije
čekao sa gorivom, što je njega iznenadilo, već im je rekao da pođu dalje, ka
T. njihovim kolima, jer je on bio na motoru. Čim je promašio put do lica
mjesta, njemu je bilo sumnjivo, ali se okr. I. izvukao govoreći da je noć.
Nakon toga rekao im je da ga sačekaju i odnio je dva kanistera. Sa mjesta gdje
su stajali nisu mogli da vide gdje okr. I. ide i šta radi, a kada ih je nakon
10ak minuta pozvao da dođu na lice mjesta i uzmu napunjene kanistere krenuli
su za njim i čim su došli do osvjetljenog dijela, do kamiona gdje je bio
parkiran i bager sa desne strane i kada su zalajali psi postalo mu je jasno,
jer je vidio kako iz kamiona, uskim crijevom iz rezervoara okr. I. pretače
gorivo. Odmah je rekao okr. K. da neće takvo gorivo i tako su kanisteri i
ostali na licu mjesta, pored auta i onda je nastala graja, jer su izašli
ljudi. On je kasnije sazano da je okr. I. u kraju poznat kao lopov. Objasnio
je da se on nije dogovrao sa K., a da I. uopšte i ne poznaje. Dogovor je bio
da gorivo kupi na benzinskoj pumpi na J., međutim I. je rekao da ne može sam
da ga donese, i da mu treba pomoć, i onda su vozilom krenuli putem prema J., a
zatim uz brdo, i imali su dva kanistera koje je trebalo da napuni I. Objasnio
je da on nije pobjegao sa lica mjesta, već je sjeo u auto kada je vidio o čemu
se radi, i krenuo da ide, a nije vidio gdje se nalazi K. i nije bio sa njim u
vozilu, a kasnije su ga neki ljudi zaustavili kada je bio već na kraju puta.
Za gorivo nije dao novac, a od njega nije oduzet kanister odgovara, jer u
njegovom vozilu nije bilo ništa.  
U dokaznom postupku koji je proveden radi rasvjetljenja činjeničnog stanja i
krivice okrivljenih sud je proveo sljedeće dokaze: saslušao svjedoka-
ovalšćenog predstavnika ošt. d.o.o "C." M. C., svjedoka N. V., pročitao:
potvrda o privremenom oduzimanju predmeta od 12.07.2011. godine na ime N. I.,
nalaz vještaka finansijske struke D. M. od 09.09.2011. godine, izvod iz
kaznene evidencije za okr. I. V. Uprave policije Ispostava K.od 18.05.2012.
godine, izvod iz kaznene evidencije za okr. K. E. Uprave policije PJ P. od
28.05.2012.g., izvod iz kaznene evidencije za okr. N. I. Uprave policije
Ispostava C. od 23.05.2012. godine, dopis Uprave policje Ispostava K. od
24.09.2012. godine.  
Svjedok-ovlašćeni predstavnik oštećenog M.C. je izjavio da se ponekad dešavalo
da iz vozila njegove firme nestane po nekoliko litara goriva, ali on nije
obraćao pažnju, jer šteta nije bila velika. Kritične večeri nije imao nikakvu
informaciju o krađi, nije je pravio sačekušu, već je slučajno bio u blizini i
kada je čuo zvuk vozila, pogledao je i vidio da se nedaleko od kamenoloma
zaustavlja jedno vozilo i iz njega izlaze tri momka sa bidonima. Shvatio je o
čemu se radi, pa je pozvao policiju i dogovorili su se da dođu, a da i on bude
prisutan. Vidio je kako jedan momak ostaje kod kola, a dvojica idu do kamiona
i kako počinju da pretaču gorivo. Tada je došla policija i iznenadila ih, pa
su se razbježali, jedan je uspio da ode kolima, a druga dvojica su trčala na
stranu, a ostavili bidone na licu mjesta. Koliko je vidio jedan bidon su
uspjeli da ubace u gepek i otiši su. On u mraku nije mogao da ih prepozna, a
I. je njegovom sinovcu I. nekoliko puta rekao da neki lopovi sa strane dolaze
kolima i kradu gorivo, ali od njega nije imao najavu za ovu krađu, niti kakav
dogovor. Okr. I. ni ne poznaje, samo je čuo za njega. Dodao je da se inače
ranije dešavalo da mu kradu gorivo, i tada mu je policajac P., koga je
kontaktirao u vezi toga,  rekao da će policija reagovati ako do krađe dođe.
Stražar koji je inače radio u kamenolomu nije bio na licu mjesta kritične
prilike, a on je vidio momke koji su ušli u kamenolom, i počeli da uzimaju
gorivo, i tada je obavijestio policiju koja je došla na licu mjesta, a u
sastavu patrole je bio i N. V. Misli da su na licu mjesta bila tri bidona, i
to jedan pun, jedan prazan, a za trećeg nije siguran, odnosno u njemu je bilo
crijevo od istakanja goriva, ali ne zna da li je bidon odnešen sa lica mjesta,
zna samo da mu je N. V. rekao da je jedan bidon pronađen u gepeku automobila.
Objasnio je da je njegov nadimak B., tako da ga rijetko ko zna po imenu M..
Takođe je objasnio da je pred istražnim sudijom izjavio da nije imao nikakvu
informaciju o krađi, da nije pravio sačekušu, već da je slučajno bio u blizini
kada je vidio da se kod kamenoloma zaustavlja jedno vozilo, i iz njega izlaze
tri momka sa bidonima zato što je želio da sačuva sina od brata koji mu je
javio da ima dojavu da će biti krađe goriva. Naveo je da sa prvooptuženim
ništa nije dogovarao, da mu je tek kasnije sin od brata rekao da mu je dojavu
za krađu poslao I., što je njemu i bilo čudno obzirom da je isti bio na licu
mjesta kritične prilike kada je oduzimano gorivo, i dodaje da istog nije
poznavao od ranije. Dodao je kamenolom je udaljen 4,5 km od magistralnog puta,
a do istog vodi put tako da je moguće da neko slučajno zaluta i dodje do
kamenoloma. Kao oštećeni nije se pridružio krivičnom gonjenju i nije
postavljao imovinsko pravni zahtjev.  
Svjedok N. V. je izjavio da je sačinio potvrdu i da je kritične prilike jedan
bidon oduzet sa lica mjesta, a  drugi iz gepeka vozila koji je bio pun, a
takođe i drugi bidon je bio pun. Istakao je da on bio na licu mjesta i iz
vozila nije oduzeo nikakav prazan bidon, a inače bidoni koji su oduzeti čuvaju
se u magacinu i potom vraćaju oštećenima.  
Iz potvrde o privremenom oduzimanju predmeta od 12.07.2011. godine proizilazi
da ista glasi na ime okr. N. I., te da su ovlašćeni službenici policije K. od
istog oduzeli dva plastična kanistera sa gorivom.  
Iz nalaza vještaka finansijske struke D. M. od 09.09.2011. godine proizilazi
da je vrijednost 25 litara nafte, koja je oduzeta kritične prilike 31,00 eura.  
Iz izvoda iz kaznene evidencije za okr. I. V. Uprave policije Ispostava K. od
18.05.2012. godine proizilazi da je isti ranije osuđivan i to: rješenjem
Osnovnog suda u K., Km.br.39/99 od 26.05.2000. g. kada mu je izrečena vaspitna
mjera pojačanog nadzora od strane organa socijalnog staranja zbog krivičnog
djela teške krađe u pokušaju iz čl.145 st.1 tač.1 KZ RCG u vezi čl.19 KZ SRJ,
rješenjem Osnovnog suda u K., Km.br.9/05 od 16.11.2005. godine zbog krivičnog
djela teška krađa iz čl.240 st.1 tač.1 i 2 KZCG kada mu je izrečena vaspitna
mjera pojačanog nadzora od strane organa starateljstva za maloljetnike,
presudom Osnovnog suda u K., br.K.90/07 od 07.09.2007. godine zbog krivičnog
djela prikrivanja iz čl.256 st.2 KZ kojom mu je utvrđena kazna zatvora u
trajanju od tri mjeseca uslovno na jednu godinu, presudom Osnovnog suda u K.
K.br.314/07 od 29.10.2007. godine zbog krivičnog djela teške karđe u
produženom trajanju iz čl.240 st.1 tač.1 i 2 u vezi čl.49 KZ kojom je osuđen
na kaznu zatvora u trajanju od 6 mjeseci i 16 dana, presudom Osnovnog suda u
P. K.09/1131 od 21.10.2009. godine zbog krivičnog djela iz čl.239 st.1 KZ
kojom je osuđen na kaznu zatvora u trajanju od tri mjeseca, rješenjem POP-a u
K. Ips.br.125/11-2 od 23.11.2011. godine na kaznu zatvora u trajanju od 24
dana zbog izvršenog prekršaja (zamjena novčane kazne kaznom zatvora), kaznu
izdržavao od 15.12.2011.g. do 07.01.2012.g.  
Iz izvoda iz kaznene evidencije za okr. K. E.  Uprave policije PJ P. od
28.05.2012.g. proizilazi da isti ranije nije osuđivan.  
Iz izvoda iz kaznene evidencije za okr. N. I. Uprave policije Ispostava C. od
23.05.2012. godine proizilazi da isti ranije nije osuđivan.  
Iz dopisa Uprave policje Ispostava K. od 24.09.2012. godine proizilazi da se
dva kanistera koja su oduzeta uz potvrdu o oduzimanju predmeta od N. I. dana
12.07.2011.g. nalaze u magacinu Ispostave K.  
Cijeneći sve izvedene dokaze pojedinačno, kao i u njihovoj međusobnoj
povezanosti i u odnosu na odbrane okrivljenih, sud je utvrdio činjenično
stanje navedeno u izreci presude.  
Ovakvo činjenično stanje sud je utvrdio prvenstveno iz iskaza svjedoka-
ovl.predstavnika oštećenog C. M., iskaza svjedoka N. V., pismenog dokaza -
potvrde o privremeno oduzetim predmetima i navoda odbrane okrivljenih. Niame,
ovl. predstavnik oštećenog C. M. je objasnio da je vlasnik kamenoloma, gdje se
nalaze kamioni sa gorivom, za koje se dešavalo da budu predmet krivičnog djela
krađe, kao što je bilo i kritične večeri, kada je, pošto je bio u blizini
kamenoloma, nakon što su tri momka došla vozilom pratio njihovo ponašanje i
vidio da kradu, odnosno pretaču gorivo crijevom iz kamiona u bidone, te da su
se, kada je došla policija razbježali, jedan je uspio da ode kolima, a druga
dvojica su trčala na stranu, a ostavili bidone na licu mjesta i jedan bidon su
uspjeli da ubace u gepek. Ovakav iskaz ovl. predstavnika oštećenog je saglasan
s iskazom svjedoka N. V. koji je potvrdio da je iz gepeka vozila okr. N.
oduzeo pun bidon goriva, a jedan sa lica mjesta, takođe pun, a što je
potvrđeno i potvrdom o privremeno oduzetim predmetima.  
Okrivljeni I. V., K. E. i N. I. nisu sporili da su kritične večeri bili u
kamenolomu oštećenog, vlasništvo C. M., gdje su došli zajedno vozilom, s
obzirom da su se tamo nalazili kamioni sa gorivom, a oni su ponijeli bidone u
koje su trebali da sipaju gorivo. Međutim, okr. I. V. je u svojoj odbrani
tvrdio kako je napravio "sačekušu" sa ovl. predstavnikom oštećenog C., kako bi
se otkrili lopovi koji kradu gorivo, te da je on iz tog razloga namjerno doveo
okr. K. E. i okr. N. I. u kamenolom oštećenog, dok su okr. K. i okr. N.
tvrdili da ih je okr. I. prevario, jer su imali dogovor da im proda gorivo u
pola cijene, ali nisu znali da idu u krađu goriva, te da su kada su vidjeli da
je u pitanju krađa shvatili su da ne žele takvo gorivo, a s lica mjesta su
pobjegli jer su se uplašili. Ovakve odbrane okrivljenih sud nije prihvatio,
jer su iste nelogične, u međusobnoj suprotnosti i opovrgnute su ostalim
provedenim dokazima i to odbrana okr. I. prvenstveno iskazom oštećenog C. koji
je naveo kako nije imao dogovor sa okr. I. radi "hvatanja" lopova koji kradu
gorivo, odnosno da im nije napravio s njim "sačekušu", a nelogično je da je
okr. I. prvo dogovorio sa okr. K. i N. da dođu iz B. po gorivo, da bi im potom
napravio "sačekušu" u kojoj je i on bio uhvaćen, s obzirom da je upravo on
poveo okr. K. i N. do kamenoloma i pokazao im put do istog, a okr. I. je lice
mjesta očigledno dobro poznavao, s obzirom da je, kako je naveo tuda
svakodnevno prolazio i tačno je znao da mjesto gdje je on stajao nije
pokriveno kamerama, a koje su se nalazile na kapiji, pa je odbrana okr. I.
očigledno bila smišljenja na izbjegavanje krivice zbog čega je sud nije ni
prihvatio, već je okrivljeni očigledno postupao u namjeri da neovlašćenim
oduzimanjem goriva vlasništvo oštećenog pribavi sebi, odnosno okr. K. i N.
protivpravnu imovinsku korist. Za sud su bile neprihvatljive odbrane okr. K. i
N. koji su tvrdili da nisu znali da idu u krađu goriva, s obzirom da su iste
nelogične, jer su se u večernjim časovima, dakle po mraku sa okr. I. odvezli
ka T., do kamenoloma, gdje su vidjeli kamione i vidjeli su na koji način okr.
I. pretače gorivo, i pored toga su uzeli bidone sa gorivom, a takođe po
dolasku policije dali su se u bjeksto, pa je za sud bilo nesporno da su i
okrivljeni K. i N. došli do lica mjesta znajući da će oduzimati tuđe gorivo
(vlasništvo oštećenog C.). Takođe odbrana okr. K. i N. u kojoj su naveli da
nisu uzeli bidone sa gorivom, već su iste ostavili na licu mjesta je
opovrgnuta iskazom svjedoka N. V. i potvrdom o privremeno oduzetim predmetima,
a takođe i iskazom ovl. predstavnika oštećenog C. M. koji je vidio da su okr.
K. i N. jedan bidon sa gorivom ubacili u gepek koji je potom od njega oduzet
od strane policije, a isti je bio pun goriva, što dokazuje namjeru okrivljenih
za neovlašćeno pribavljanje goriva, odnosno isti od ovakvih svojih radnji tj.
oduzimanja tuđeg goriva ne bi odstupili da nisu uhvaćeni od strane policije i
oštećenog na licu mjesta, jer su i vidjeviši odakle je i na koji način okr. I.
pretočio gorivo u bidon isti uzeli i stavili u gepek vozila koji im je kasnije
iz vozila oduzet.  
Za sud je bilo nesporno da su se u ovakvim radnjama okrivljenih ostavrili svi
bitni elementi bića krivičnog djela sitne krađe, utaje i prevare iz čl.246
st.1 Krivičnog zakonika, s obzirom da su oduzeli tuđu pokretnu stvar (gorivo
oštećenog), a u namjeri da njenim prisvajanjem sebi pribave protivpravnu
imovinsku korist, a vrijednost oduzetih stvari ne prelazi iznos od 150 eura,
tačnije vrijednost oduzetog goriva je 31,00 eura što je sud utvrdio na osnovu
nalaza i mišljenja vještaka finansijske struke, pri čemu je ostvaren
objektivni uslov za postojanje ovog djela, a takva je bila i namjera
okrivljenih da ne pribave veliku vrijednost, s obzirom da je okr. K. u svojoj
odbrani naveo da im je namjera bila da, kako se on branio kupe od okr. I. 100
ltara dizela za 40 eura (odnosno kako je utvrđeno neovlašćeno oduzmu iz
kamiona, vlasništvo oštećenog).  
Okrivljeni su postupali kao saizvršioci, imali jedinstveni umišljaj,
zajednički su izvršili predmetno krivično djelo, odnosno bili su svjesni svog
djela, čije izvršenje su i htjeli, jer su postupali u namjeri da prisavajanjem
tuđe pokretne stvari za sebe pribave protivpravnu imovinsku korist i njihovim
jedinstvenim umišljajnim postupanjem je pribavljena protivpravna imovinska
korist u iznosu od 31,00 eura.  
Prilikom odluke o vrsti i visini krivične sankcije sud je u smislu čl.42
Kriivčnog zakonika cijenio sve okolnosti značajne za odmjeravanje kazne pa je
na strani okr. I. kao olakšavajuću okolnost cijenio njegovu nezaposlenost, kao
i činjenicu da se oštećeni nije pridružio krivičnom gonjenju, a kao
otežavajuću okolnost njegovu raniju osuđivanost, s obzirom da je isti
specijalni povratnik, jer je ranije više puta osuđivan za istovrsna i teža
krivična djela krađe (teška krađa), zbog čega ga je osudio na kaznu zatvora u
trajanju od 30 dana smatrajući da će se ovakvom kaznom uticati na okr. I. da
više ne vrši ovakva, kao ni slična krivična djela, odnosno da će se ostvariti
ciljevi specijalne i generalne prevencije (svrha kažnjavanja iz čl.32 KZ).
Okr. K. i N. sud je izrekao sudsku opomenu, a imajući u vidu visinu kazne koja
je propsiana za ovo djelo, kao i niz olakšavajućih okolnosti, prvenstveno
njihov raniji život, odnosno raniju neosuđivanost, nepridruživanje krivičnom
gonjenju od strane oštećenog, težinu i prirodu izvršenog krivičnog djela, na
strani okr. N. sud je posebno cijenio njegove porodične prilike, jer je isti
oženjen i otac je maloljetnog djeteta, a koje okolnosti su za sud imale
karakter naročito olakšavajućih pa je okr. K. i okr. N. izrekao sudsku opomenu
smatrajući da prema njima nije neophodno primjeniti kaznu, imajući u vidu
visinu propisane kazne za ovo krivično djelo, gore navedene olakšavajuće
okolnosti, pa sud smatra da će se samim upozorenjem dovoljno uticati na i okr.
K. i okr. N. da više ne vrše krivična djela.  
Na osnovu svega navedenog te primjenom čl. 3, 5, 8, 13, 15, 32, 33, 36, 65 KZ
i čl. 227, 229, 368, 374, 465 i 466 ZKP-a riješeno je kao u dispozitivu
presude.  
Sud je shodno čl.227 i 229 ZKP-a obavezao okrivljene da na ime troškova
krivičnog postupka uplate solidarno iznos od 44,00 eura (troškovi vještaka
finansijske struke), kao i na ime sudskog paušala iznos od po 50,00 eura u
roku od 15 dana od dana pravosnažnosti presude na žiro račun Osnovnog suda u
K. br.832-16-52, a dokaz o uplati da dostave ovom sudu s pozivom na broj
K.203/12/12.  
OSNOVNI SUD U KOTORU
Dana, 08.10.2012. godine  
Zapisničar,
S U D I J A
Tamara Počanić
Danijela Samardžić s.r.  
PRAVNA POUKA: Protiv ove presude ima se pravo žalbe u roku od 8 dana od dana
prijema iste Višem sudu u Podgorici, a preko ovog suda.  