K.br.11/214  
U IME CRNE GORE
OSNOVNI SUD U PODGORICI,po sudiji Đuković Goranu,uz učešće namještenika suda
Maraš Ane,kao zapisničara,u krivičnom predmetu protiv okrivljenog V. Ž. iz P,
zbog krivičnog djela falsifikovanje isprave iz čl. 412.st.2 u vezi st.1.
Krivičnog zakonika,odlučujući po optužnici ODT Rožaje Kt.br.48/08 od
29.04.2008. godine(izmjenjene na glavnom pretresu) koju je zastupao zamjenik
Osnovnog državnog tužioca P. I,nakon glavnog, javnog pretresa održanog dana
19.12.2012 godine u prisustvu zastupnika optužbe i branioca po službenoj
dužnosti optuženog V. Ž. advokata K. J. u odsustvu okrivljenog,izrekao je i
istog dana javno objavio  
P R E S U D U
Okrivljeni: V. Ž. od oca M. i majke M. ,rođene V.,rođen 15.04.1968. godine u
G.,sa prebivalištem u P. D. C. bb,oženjen otac dvoje djece,lošeg imovnog
stanja,osuđivan presudom Osnovnog suda u Plavu K.br.1/4 od 05.07.2004 godine
zbog krivičnog djela iz čl. 221 KZCG 90(devedeset) dana zatvora uslovno na
1(jednu) godinu i presudom Osnovnog suda u Podgorici K.br.02/8067 od
07.06.2006. godine zbog krivičnog djela iz čl. 36 st.1 KZCG 3(tri)mjeseca
zatvora uslovno na 2(dvije) godine
K r i v  j e  
Zato što je:
Dana  17.02.2008. godine oko 19,00h,u mjestu zv. D. Opština R.,svjestan svog
djela  čije izvršenje je htio,zanjući da je njegovo djelo
zabranjeno,upotrijebio za identifikaciju vozila kao prave,lažne javne isprave
i to: saobraćajnu dozvolu ser.br.CP ... navodno izdatu od strane MUP-a S.
SUP-a P.,od 16.02.2007. godine,na ime V. Ž. u kojoj su na neautentičnom
obrazcu popunjeni podaci za putničko motorno vozilo marke „Ford“ tip „Eskord“
i reg.oznake br PE ... ,koje su postavljene na isto vozilo i njime upravljao u
javnom saobraćaju  
-čime je izvršio krivično djelo falsifikovanje isprave iz čl. 412.st.2 u vezi st.1 Krivičnog zakonika  
Pa sud okrivljenog primjenom citiranog Zakonskog propisa i čl.
3,4,5,13,15,32,36,42,45,46 Krivičnog zakonika,te čl. 226 i 374 Zakonika o
krivičnom postupku  
O S U Đ U J E
Na kaznu zatvora u trajanju od 60(šesdeset ) dana.  
Sud okrivljenom shodno čl. 75.st.1 Krivičnog zakonika  
Izriče:  
MJERU BEZBJEDNOSTI  
Oduzimanje predmeta - saobraćajne dozvole ser.br.CP  navodno izdatu od strane
MUP-a S. SUP-a P.  
Obavezuje se okrivljeni da ovom sudu na ime paušala uplati novčani iznos od
20,00 eura,u roku 15 po pravosnažnosti presude pod prijetnjom prinudnog
izvršenja.  
O b r a z l o ž e nj e
Optužnicom ODT Rožaje Kt.br.48/08 od 29.04.2008. godine okrivljenom V. Ž.
stavljeno je na teret izvršenje krivičnog djela falsifikovanje isprave iz čl.
412.st.2 u vezi st.1 Krivičnog zakonika.Prije završne riječi zastupnik optužbe
izmjenio je činjenični opis dispozitiva optužnog akta,na način kao u izreci
presude. U konačnom ostao je pri izmjenjenom optužnom aktu i predložio je sudu
da okrivljenog oglasi krivim i osudi po Zakonu.  
Rješenjem Vrhovnog suda Crne Gore Kr.br.96/08 od 20.05.2008. godine za vođenje
postupka u krivičnom predmetu protiv optuženog V. Ž. zbog krivičnog djela
falsifikovanje isprave iz čl. 412.st.2 u vezi st.1 Krivičnog zakonika,određen
je Osnovni sud u Podgorici.  
Rješenjem Vanraspravnog krivičnog vijeća Osnovnog suda u P. Kv.br.10/356 od
13.05.2010. godine određeno je da se optuženom V. Ž. zbog krivičnog djela
falsifikovanje isprave iz čl. 412.st.2 u vezi st.1. Krivičnog zakonika sudi u
odustvu.  
Iznoseći odbranu u prethodnom postupku okrivljeni je izjavio da je putničko
vozilo marke „Ford“ reg. oznake PE   kupio od V. V. Od tada svake godine kako
je isticala registracija slao je dokumentaciju V. V. u K. gdje je isti
produžavao registraciju u SUP-u P koji je izmješten u K.Sa navedenim vozilom
je išao kroz zemlje bivše Jugoslavije i nije imao bilo kakvih problema.Bio je
ubjeđen da je saobraćajna dozvola izdata od nadležnog organa SUP-a P.,koji je
izmješten u K..Zadnji put lično je bio u K. kako bi produžio važnost
registracije.Dana 17.02.2008. godine vraćao se iz K. za C. G. kada mu je
graničnom prelazu policija zatražila  saobraćajnu dozvolu na uvid i kada su mu
saopštili da je ista falsifikovana.  
Branilac  po službenoj dužnosti okrivljenog V. Ž.,advokat K. J. u završnoj
riječi izjavio je da u postupku nije dokazano da je okrivljeni izvršio
krivično djelo stavljeno mu na teret.Predložio je sudu da okrivljenog oslobodi
od optužbe.Zatražio je troškove postupka po AT-u.  
Sud je u dokaznom pročitao  potvrdu MUP.. Berane Ispostave R. o privremenom
oduzimanju predmeta od 17.03.2008. godine,pročitao je dopis V U. policije
Sektora Kriminalističke policije broj:  od .... godine,izvršio je uvid u
saobraćajnu dozvolu broj ... izdatu od SUP-a P. od 06.12.2007. godine na ime
V. Ž.,pročitao je nalaz i mišljenje sudskog vještaka grafološke struke N. V.
broj 164/08 –G  i pročitao je izvod iz KE za optuženog izdat od Uprave
policije PJ B. Ispostave P. broj: 02-2451471 od 27.06.2008. godine,pročito je
dopis MUP-a R. S. Direkcije za upravne poslove br.226-1-342/12 od 03.09.2012
godine.  
Sud u dokaznom postupku nije provodio dokaz saslušanjem svjedoka V. V., budući
da nije mogao doći do tačne adrese ovog svjedoka,jer iz dipisa MUP CG od
20.04.2011 godine proizilazi da u evidenciji postoji više lica sa ovim imenom
i prezimenom.Međutim iz spisa predmeta nije bilo moguće utvrditi druge podatke
u smilsu generalija ovog svjedoka.  
Ocjenom navoda optužbe i odbrane,provedenim dokazima na glavnom pretresu,kako
pojedinačno tako i u međusobnoj povezanosti, sud je  utvrdio da je okrivljeni
izvršio krivično djelo stavljeno mu na teret optužnim aktom tužioca,na način
,mjesto i vrijeme kao u izreci presude,pa je sud okrivljenog oglasio krivim i
osudio na kzanu zatvora kao u izreci presude,iz sledećih razloga:  
Iz citirane potvrde o privremeno oduzetim predmetima izdate od M-a ..
Ispostave policije B. R. od 17.03.2008. godine, proizilazi da su ovlašćena
službena lica od V. Ž. istog dana privremeno oduzeli sledeće stvari:
saobraćajnu dozvolu br.13442 izdatu 16.02.2005. godine od strane SUP-a P.
ser.br. CP ..; registarske oznake .. i p.m.v marke „F E“ br. šasije CP
.........  
Iz citiranog dopisa Uprave policije od 22.04.2008 godine proizilazi je
odgovarajućim provjerama utvrđeno da p.m.v. marke „Ford eskort“reg oz. .... i
saobrćajne dozvole seriskog broja .... nije registrovano od strane policijske
uprave P. Nadalje saobraćajna dozvola serijskog broja CP ... na ime V. Ž. iz
P.,dana 16.02.2007. godine nije izdata od strane Policijske Uprave P.  
Iz sadržine predmetne saobraćajne dozvole proizilazi da je ista izdata
16.02.2008. godine za putničko motorno vozilo marke „Ford Eskort“ EFI 16 V
broj šasije .....,na ime Vučelić Žarka.  
Iz citiranog nalaza i mišljenja vještaka grafološke struke utvrđuje se da
obrzac sporne saobraćajne dozvole (SRB),seriskog broja CP....,koja glasi na
ime V. Ž. nije autentičan obrzac za isto,odnosno isti je falsifikovan.  
Iz citiranog izvoda iz KE za optuženog Ispostave P. proizilazi da je optuženi
evidentiran u KE kako je to navedeno u izreci presude.  
Iz citiranog dopis MUP-a R. S. Direkcije policije Uprave za upravne poslove od
03.09.2012 godine, proizilazi da saobaćajna dozvola ser.br. ... navodno izdata
za vozilo reg.oz. PE ... ,na ime V. Ž.,nije izdata od strane Policijske uprave
P.,kao i da potpisi službenog lica na navedenoj saobraćajnoj dozvoli nijesu
autentični.  
Okrivljeni V. Ž. iznoseći svoju odbranu u prethodnom postupku negirao je
izvršenje krivičnog djela.U bitnom se branio da nije znao da je predmetna
saobraćajna dozvola falsifikovana,te da je bio ubjeđen da je ista izdata od
nadležnog organa SUP-a P dislociranog u K.Nadalje je pojasnio da je  2008
godine lično bio u K. gdje je produžio važnost registracije.Odbranu
okrivljenog sud cijeni kao neistinitu i sračunatu na izbjegavanje
krivice.Odbrana okrivljenog  obesnažena  je citiranim dopisom Uprave policije
iz koga je sud utvrdio da predmetno vozilo nije registrovano od strane
policijske Uprave P., te da saobraćajna dozvola seriskog broja CP ... na ime
V. Ž. nije izdata od strane Policijske Uprave P,a da je navedena saobraćajna
dozvola falsifikovana sud je utvrdio iz citiranog nalaza i mišljenja vještaka
grafološke struke koji cijeni kao jasan stručan i objektivan.Navedeni dakazi
kojima je su poklonio vjeru,u skladu su sa potvrdom Uprave policije o
privremeno oduzetim predmetima okrivljenog. Dakle,okrivljeni u navodima svoje
odbrane ističe  da je sam produžavao registraciju u dislociranom SUP-u P. u K.
dva do tri dana prije nego što je zaustavljen od granične policije.Međutim iz
dopisa MUP-a S. od 03.09.2012 godine proizlazi da saobraćajna dozvola
ser.br.CP   nije izdata od strane policijske uprave P,kao i da potpisi
službenih lica na navedenoj saobraćajnoj dozvoli nijesu autentični,pa se ovim
dokazom obesnažuje odbrana okrivljenog, a pogotovo onaj dio njegove odbrane da
nije znao da je predmetna saobraćajna dozvola falsifikovana,jer nije mogao
izvršiti produženje registracije sa saobraćajnom dozvolom navedenog serijskog
broja koja nije izdata od strane policijske uprave Peć, koja činjenica je
utvrđena citiranim dopisom MUP-a S. od 03.09.2012 godine u čiju
vjerodostojnost sud nije imao razloga da sumnja. Postupajući na način kao u
izreci presude okrivljeni je ostvario sva bitna obilježja bića krivičnog djela
falsifikovanje isprave iz čl. 412.st.2 u vezi st.1 Krivičnog zakonika.  
Cjeneći subjektivni odnos okrivljenog prema izvršenom krivičnom djelu,sud je
utvrdio da je  okrivljeni  bio svjestan krivičnog djela i htio je njegovo
izvršenje,pa je postupao sa oblikom vinosti koji se definiše kao direktan
umišljaj,koji je sud utvrdio na osnovu prvedenih dokaza na glavnom pretresu
kojima je poklonio vjeru.  
Odlučujući o kazni za okrivljenog, sud je cijenio sve okolnosti iz čl. 42
Krivičnog zakonika koje utiču da kazna bude manja ili veća,pa je kao
otežavajuću okolnost na strani okrivljenog cijenio raniju osuđivanost presudom
Osnovnog suda u Plavu K.br.1/04 od 05.07.2004 godine zbog krivičnog djela iz
čl. 221.st.1 KZCG 90 dana zatvora uslovno na jednu godinu i presudom Osnovnog
suda u Podgorici K.br.02/8067 od 07.06.2006 godine zbog krivičnog djela iz čl.
36 st.1 KZCG tri mjeseca zatvora uslovno na dvije godine, koju činjenicu je
utvrdio iz citiranog izvoda iz KE  Uprave policije PJ Berane Ispostave Plav
b.02-2451471 od 27.06.2008 godine,dok je kao olakšavajuće oklonosti na strani
istog cijenio loše imovno stanje,te činjenicu da je isti oženjen i porodičan
čovjek, otac dvoje djece,te na taj način njegov pozitivno iskazan odnos prema
porodici kao osnovnoj ćeliji društva,koju okolnost je cijenio kao naročito
olakšavajuću,pa je sud okrivljenom kaznu ubažio po mjeri primjenom odredbe čl.
45.tač.3 Krivičnog Zakonika,poštujući granice ublažavanja kazne iz čl.
46.st.1.tač.5 Krivičnog zakonika u uvjerenju da se i ublaženom kaznom može
postići svrha kažnjavanja,te je sud okrivljenog osudio na kaznu zatvora u
trajanju od 60(šesdeset) dana.Sud je uvjerenja da je izrečena kazna zatvora
neophodna i dovoljna,kako sa aspekta specijalne tako i sa gledišta generalne
prevencije,da će ista uticati na okrivljenog kako u buduće ne bi vršio
krivična djela,imati vaspitan uticaj na druge da ne vrše krivična djela,čime
je izražena društvena osuda za krivično djelo i obaveza poštovanja Zakona,što
sve za cilj ima jačanje morala i uticaj na razvijanje društvene odgovornosti,
pa se ima ostvariti i svrha izricanja krivičnih sankcija iz čl. 4.st.2
Krivičnog zakonika.  
Sud je odluku o mjeri bezbjednosti temeljio na odredbi čl. 75.st.1 Krivičnog
zakonika,koju mjeru je izrekao radi ostvarivanja ciljeva suzbijanja
kriminaliteta.  
Obzirom da u postupku stvarnih troškova nije bilo,sud je odluku o paušalu
temeljio na odredbi čl. 226 st.3 Zakonika o krivičnom postupku.Visinu paušala
sud je odmjerio: shodno imovnom stanju okrivljenog,dužini trajanja i
složenosti krivičnog postupka.  
Imajući u vidu navedeno,primjenom citiranih Zakonskih propisa,odlučeno je kao
u izreci presude.
OSNOVNI SUD U PODGORICI
Dana 19.12.2012 godine
SUDIJA
Đuković Goran s.r.  
PRAVNA POUKA:
Protiv ove presude može se izjaviti žalba u roku
Od 8 dana od dana prijema pismenog otpravka,
Višem  sudu u Podgorici a preko ovog suda.  
Z.T.O. Maraš Ana  