

K.br.154/12  
U IME CRNE GORE
OSNOVNI SUD U PODGORICI,po sudiji Đuković Goranu,uz učešće namještenika suda
Maraš Ane,kao zapisničara,u krivičnom predmetu protiv okrivljenog V. M. zbog
krivičnog krivičnog djela falsifikovanje isprave iz čl. 412.st.2 u vezi st.1
Krivičnog zakonika,odlučujući po optužnom predlogu Osnovnog državnog
tužilaštva Kt.br. 426/06 od 10.februara 2012 godine(izmjenjenog na glavnom
pretresu),koji je zastupala savjetnik Osnovnog državnog tužioca Španjević
Slađana,nakon glavnog,javnog pretresa održanog dana 25.12.2012 godine u
prisustvu stranaka i branioca okrivljenog V. M. avokata M. Lj.,izrekao je i
istog dana javno objavio  
P R E S U D U
Okrivljeni: V. M.,sa JMBG ..,od oca S. i majke M.,rođene Š.,rođen 09.10.1953.
godine u K.,sa prebivalištem u P. M. bb,sa bravištem u K. selo V.,oženjen otac
troje djece,srednjeg imovnog stanja,neosuđivan  
Na osnovu čl. 373.tač.2 Zakonika o krivičnom postupku  
OSLOBAĐA SE OD OPTUŽBE  
Da je:
Dana 24.januara 2005 godine, svjestan svog djela čije je izvršenje htio, iako
je znao da je njegovo djelo zabranjeno,lažnu javnu ispravu –Svjedočanstvo o
završenom srednjem obrazovanju br.... od 30.09.1987 godine,navodno izdato od
Centra za srednje obrazovanje Z.-Odsjek za cestovni saobraćaj,upotrijebio kao
pravu,na način što je svjedočanostvo u kojem su unijeti neistiniti podaci da
je stekao treći stepen zanimanja-kvalificirni vozač cestovnog saobraćaja,
upotrijebio u parničnom postupku pred Osnovnim sudom u P. P.br.176/05  
-čime bi izvršio krivično djelo falsifikovanje isprave iz čl. 412.st.2 u vezi st.1 Krivičnog zakonika  
Troškovi postupka u iznosu od 375,00 eura,padaju na teret budžetskih sredstava
suda.  
O b r a z l o ž e nj e
Optužnim predlogom Osnovnog državnog tužilaštva Kt.br.426/06 od 10.februara
2012 godine okrivljenom V. M. stavljeno je na teret izvršenje krivičnog djela
falsifikovanje isprave iz čl. 412.st.2 u vezi st.1 Krivičnog zakonika. Prije
završne riječi zastupnik optužbe je izmjenio činjenični opis dispozitiva
optužnog akta,na način kao u izreci presude. U konačnom ostao je pri
izmjenjenom optužnom aktu,jer smatra da je dokazima provedenim na glavnom
pretresu utvrđeno da je okrivljeni izvršio krivično djelo stvljeno mu na
teret.Nadalje da  iz spisa predmeta Osnovnog suda u P. P.br.  proizilazi da su
isti upravo formirani po tužbi u tom postupku tužioca V. M. radi naknade šete,
po osnovu manje isplaćenih zarada za radno mjesto za koje je kao uslov
predviđen četvrti ili treći stepen stručne spreme,a u istom predmetu tuženi S.
Z. AD P. je negirao navode V. M. navodeći da V. Miomir ima završenu osnovnu
školu.U nastavku dokaznog postupka izvršen je uvid u svjedočanstvo tužioca od
06.11.1972 godine,kao i njegovu radnu knjižicu,pri čemu je punomoćnik V. M.č
istakao i kroz tužbu i kroz postupak da isti ima zvršenu srednju školu,kao
dokaz u cilju utvrđivanja bitnih činjenica o radnom odnosu.Samim tim V. M. je
u parničnom postupku i upotrijebio predmetnu diplomu,jer isti ima završenu
samo osnovnu školu, dok je predmet postupka bila činjenica da je isti zaposlen
na poslovima koji zahtjevaju IV ili III stepen stručne spreme,a posebno
imajući u vidu pravilnik o sistematicaciji radnih mjesta S. zaštita od
15.2.1999 godine kada se to radno mjesto moglo obavljati samo uz posjedovanje
diplome III ili IV stepena stručne spreme. Stoga je predložila sudu da
okrivljenog oglasi krivim, osudi po zakonu i da mu shodno čl. 75 Krivičnog
zakonika izrekne Mjeru bezbjednosti oduzimanja svjedočanstva kao predmeta
izvršenja krivičnog djela.  
Iznoseći odbranu na glavnom pretresu,kao i tokom čitavog postupku okrivljeni
se branio da nije tačno da je dana 24.01.2005 godine pred Osnovnim sudom u P.
za potrebe parničnog predmeta br.... prezentovao svjedočanstvo o završenom
srednjem obrazovanju, izdato od C. za srednje obrazovanje Z.- O. za C.
saobraćaj br.998/87 od 30.09.1987 godine. Nadalje da je 1979 godine u Z.
polagao isipite u Š. za C. sabraćaj i da su tim programom obuhvaćene tri
godine školovanja.Nakon što je položio ispite,dobio je
diplomu,odnosno,svjedočanstvo o završenom srednjem obrazovanju.Nadalje da
predmetno svjedočanstvo nije falsifikovano, već da je isto izdato od navedene
škole.  
Branilac okrivljenog V. M. advokat M. Lj. u završnoj riječi je u bitnom
istakao da okrivljeni nikada ni u kom svojstvu nije uptrijebio bilo kakvu
ispravu za koju je znao ili je morao znati da je krivotvorena.Predložio je
sudu da okrivljenog oslobodi od optužbe, jer nije dokazao da je izvršio
krivično djelo stavljeno mu na teret,kao i da mu nadoknadi troškove krivičnog
postupka koje je imao angažovanjem branioca.  
Okrivljeni V. M. u završnoj riječi podržao je završnu riječ svog branioca.  
Sud je u dokaznom postupku izvršio uvid u svjedodžbu o završenom srednjem
obrazovanju Z. O. za cestovni saobraćaj br.... od 30.09.1987. godine,izvršio
je uvid u radni i perosonalni dosije V. M.,pročitao je dopis Š. Odsjeka za
cestovni promet u Z. broj 251-996/02/1-11-2 od 19.prosinca(decembra) 20011
godine,pročitao je dopis Škole za cestovni promet u Z. broj ... od
21.kolovoza(avgusta) 2012 godne,pročitao je izvještaj o grafološkom
vještačenju br.2869/11 od 07.07.2011 godine,izvršio je uvid u predmetno
svjedočanostvo,izvršio je uvid u spise predmeta Osnovnog suda u Podgorci
P.,pročitao je izvod iz KE za okivljenog izdat od Uprave policije PJ Podgorica
Ispostava K. broj 245/229/2 od 01.03.2012 godine.  
Sud je odbio predlog zastupnika optužbe da se u dokaznom postupku sasluša
ovlašćeni predstavnik SUP Zaštita na okolnosti kada je tačno predata diploma
okrivljneog prilikom zasnivanja radnog odnosa i da se izvrši vid u
dokumentaciju u vezi objavljivanja oglasa o raspodjeli dvije stambene jedinice
u SUP Zaštita,jer navedeni dokazi nijesu od značaja za presuđenje predmetne
krivično pravne stvari ,a činjenično stanje je utvrđeno radi donošenja konačne
odluke i bez provođenja navedenih dokaza.  
Ocjenom navoda optužbe i odbrane,provedeni dokazima na glavnom pretresu,kako
pojedinačno,tako u međusobnoj povezanosti,  u postupku nije dokazno da je
okrivljeni izvršio krivično djelo stavljeno mu na teret izmjenjenim optužnim
aktom tužioca,pa je sud okrivljenog V. M. oslobodio od optužbe, primjenom
odredbe čl. 373.tač.2 Zakonika o krivičnom postupku iz sledećih razloga:  
Iz citirane Svjedodžbe o završenom srednjem obrazovanju C. za srednje
obrazovanje Z. Odsjeka za cestovni saobraćaj od 30.09.1987 godine proizilazi
da je V. M. u periodu od 24.05 1987 do 30.09.1987 godine vanredno polagao
ispite i da je stekao stručnu spremu Kvalificirani vozač cestovnog saobraćaja
III stupanj-struka motornih vozila –usmjerenje cestovni saobraćaj sa uspjehom
dovoljan.  
Iz citiranog dopisa Škole za cestovni promet u Z. od 19.prosinca(desembra)2011
godine, proizlazi da uvidom u pedagošku dokumetaciju Škole utvrđeno je da
Škola za cestovni promet,ondosno njeni prednici nijesu nikada djelovali pod
nazivom naznačenim u zahtejvu suda za provjerom vjerodostojnosti završene
svjedodžbe na ime V. M.Da škola( i njeni prednici )nije nikada imala
organizacioni ustroj odsjeka(postojali su OOUR-i),te nije koristila brojčane
oznake za završene svjedodžbe kako je prikazano u zahtjevu.Slijedom
izloženog,proizilazi da ova Škola nije izdala svjedodžbu u završenom
srednjoškolskom obrazovanju na ime V. M.,rođ.09.10.1954 godie u K. S obzirom
da nijesu dostavljeni ostali relevantni podaci za provjeru vjerodostojnosti
svjedožbe(ime roditelja,matični broj učenika polaznika,zanimanje za koje se
polaznik obrazvao,u kojem vremenskom periodu, te je li se obrazovao kao
redovan učenik ili odrasli polaznik),izjava o vjerodostojnosti svjedodžbe o
završenom srednjoškolskom obrazovanju data je uslovno.  
Iz dopisa Škole za cestovni pomet u Z. od 21.kolovoza (avgusta)2012 godine
proizilazi da svjedodžba o završenom srednjem obrazovanju za zanimanje
„kvalificirani vozač cestovnog saobraćaja  treći –III-stupanj,na ime M. V pod
oznakom : Broj matičnog dosijea 998/87, Broj matične knjige II-M-II,navodno
izdate od strane Škole za cestovni promet iz Z. dana 30.09.1987 godine nije
vjerodostojna,odnosno,nije izdata od strane Škole za cestovni promet iz Z.,T.
J.K.K. 8.Izjava o nevjerodostojnosti predmetne svjedodžbe temelji se na
sledećem: obrazac svjedodžbe je neodgovarajući odnosno nije valjan,naziv Škole
je netačan(tačan naziv škole u to vrijeme je: Školski centar za cestovni
saobraćaj  s n.s.o. OOUR-a,OOUR Odgoj i usmjerno obrazovanje, Z.,K. trg.
8),svi ručno upisani podaci si netačni i neodgovarajući rubrikama u
svjedodžbi,a posebno naviz obrazovnog profila-zanimanja:tačan naziv tog
zanimanja u tom periodu je:vozač teretnih motornih vozila;brojačane oznake na
svjedodžbi (klasa,urbroj i matični broj)su netačni;brojačane oznake na
svjedodžbi (klasa,urbroj,datum) Rješenja nadležnog Ministarstva o odobrenju za
rad su netačne;potpis voditelja i ravnatelja je nečitak(stoga se o ovaj
činjenici nijesu mogli izjasniti) s tim što isti vizuelno ne odgovoraju
potpisu tadašnjih potpisnika na završnoj svjedodžbi. Nadalje slijedom
iznesenog,evidentno je riječ o nevjerodostojnoj svjedodžbi koju nije izdala
Škola za cestovni promet,odnosno njen pravni sljednik,s toga je predloženo
dalje postupanje kao sa krivitovrenom javnom ispravom.  
Iz citiranog izvještaja o grafološkom vještačenju Forenzičkog centra u D. od
07.07.2011 godine, proizilazi da je izvršeno vještačenje svjedodžbe o
završenom srednjem obrazovanju sa brojem matičnog dosijea 998/87 i brojem
matične knjige II-M-II koja je sastavni dio predmeta Ki.br.097411 formiranih
protiv okrivljenog V. M.Primjenjujući savremenu metodu vještačenja dokumenata,
uz primjenu odgovarajućih optičkih instrumenata i aparata, izvršena su moguća
ispitivanja pa nalaz i mišljenje glase: Da ispitivanje obrazca spornog
dokumeta- Svjedodžbe o završenom srednjem obrazovanju sa brojem matičnog
dosijea 998/87 i brojem matične knjige II-M-II,u smislu utvrđivanja
autentičnosti nije moguće izvršiti. Ovo iz razloga što Centar ne raspolaže sa
nespornim obrascem nadležnog organa ,a na osnovu kojeg bi se metodom
komparacije pouzdano mogla utvrditi autentičnost spornog obrasca. Takođe,
ispitivanje autentičnosti pečata kojim je sporni dokument ovjeren je
onemogućeno iz razloga što Centar nije u posjedu nespornog otiska koji bi
poslužio u svrhu komparacije. I pored navedenog,izvršeno je proučavnje
–ispitivanje dostavljenog spornog dokumenta, pomoću komparativnog
mikroskopa“Projektina Docubox Dragon“,uz upotrebu različitih svjetala i
optičkih filtera, pri čemu je konstatovano da isti ne posjeduje neki od
elemenata zaštite.  
Iz citiranih spisa predmeta Osnovnog suda u P. P.br proizilazi da su isti
formirani po tužbi punomoćnika tužioca V. M. advokata V. D., protiv tuženog
SUP Z. AD P. radi naknade štete.Tužba je podnijeta sudu 24.januara 2005
godine. Punomoćnik tužioca je u citiranoj tužbi predložio da se provedu
dokazi: pravilnik o sistematizaciji radnih mjesta br.93 od 15.02.1999 godine,
obračunska lista br.251 od 01.04.2002 godine i po potrebi vještačenje po
vještaku finasijske struke.  
Iz citiranog izvoda iz KE za okrivljenog izdatog od Uprave policije PJ P.
Ispostave K. od ... godine, proizilazi da okrivljeni nije evidentiran u KE
navedene ispostave.  
Okrivljeni V. M. tokom čitavog postupka negirao je izvršenje krivičnog djela,u
bitnom navodeći da nije tačno da je dana 24.janara 2005 godine pred Osnovnim
sudom u P. za potrebe parničnog predmeta prezetovao svjedočanstvo o završenom
srednjem obrazovanju br.998/87 od 30.09.1987 godine.Ovaj dio odbrane
okrivljenog sud cijeni kao istinit i isti je potvrđen sadržinom spisa predmeta
Osnovnog suda u P. P.br.(kojima je sud poklonio vjeru i u čiju vjerodostojnost
nije imao razloga da sumnja), a iz sadržine navedenih spisa predmeta sud je
utvrdio  da je punomoćnik tužioca V. M., ovdje okrivljenog, advokat V. D. dana
24.januara 2005 godine podnijela tužbu protiv tuženog SUP Z. radi naknade
štete,i da  je u tužbi predložila provođenje dokaza čitanjem Pravilnika o
sistematizaciji radnih mjesta  i obračunske liste br.251 od 11.04.2002 godine
i po potrebi vještačenje po vještaku finasijske struke.Dakle,tužba je
podnijeta na dan kada se okrivljenom stavlja na teret da je izvršio predmetno
krivično djelo,a iz same sadržine tužbe proizilazi da ni punomoćnik tada
tužioca, ovdje okrivljenog nije predložio da se u dokaznom postupku pred sudom
provede dokaz čitanjem svjedočanstva o završenom srednjem obrazovanju
br.998/87 od 30.09.1987 godine.Nadalje iz zapisinka o glavnoj raspravi
proizilazi  da kao dokaz u navedenom parničnom predmetu, sud nije pročitao
svjedočanstvo o završenom srednjem obrazovanju br.998/87 od 30.09.1987
godine,pa imajući u vidu navedeni dokaz i dio navoda obrane okrivljenog kome
je sud poklonio vjeru, sasvim je jasno da nije dokazano da je okrivljeni V. M.
dana 24.januara 2005 godine,svjestan svog djela čije je izvršenje htio lažnu
javnu ispravu Svjedočanostvo o završenom srednjem obrazovanju br. od  godine
navodno izdato od Centra za srednje obrazovanje Z-Odsjeka za cestovni
saobraćaj, upotrijebio kao pravu, na način što je svjedočanstvo u kojem su
unijeti neistiniti podaci da je stekao treći stepen zanimanja –kvalifcirani
vozač cestovnog saobraćaja,upotrijebio u parničnom postupku pred Osnovnim
sudom u P P.br....Sud je u sklopu ocjene dokaza cijenio i izvještaj
Forenzičkog centra u D. kome je poklonio vjeru,ali koji nije od značaja za
presuđenje predmetne krivično pravne stvari.  
Nadalje valja istaći da sud nije prihvatio onaj dio odbrane okrivljenog u kome
je naveo da je 1979 godine u Školi za cestovni saobraćaj u Z. polagao ispite i
da je dobio svjedočanstvo o završenom srednjem obrazovanju navedene škole,
koje nije falsifikovano i taj dio njegove odbrane sud cijeni kao neistinit i
isti je obesnažen Dopisom Škole za cestovni promet u Z. od 21. avgusta 2012
godine, iz koga je sud utvrdio da svjedodžba o završenom srednjem obrazovanju
za zanimanje kvalifcirani vozač cestovanog saobraćaja treći III stupanj,na ime
V.  pod oznakom :Broj matičnog dosijea 998/87,broj matične knjige II-M-II
,navodno izdate od strane Škole za cestovni promet iz Z.  dana 30.09.1987
godine nije autentičan dokumet.Međutim,činjenica da je predmetna diploma
falsifikovana, ne utiče na drugačiji zaključak suda u pogledu dokazanosti
krivičnog djela koje se okrivljenom stavlja na teret izmjenjenim optužnim
aktom tužioca,pri činjenici da je optužnim aktom tužioca, okrivljenom
stavljeno na teret  da je lažnu javnu ispravu  predmetno svjedočanstvo
upotrijebio u parničnom postupku pred Osnovnim sudom u P. u predmetu  P br.
dana 24.januara ... godine, što u postupku nije dokazano.  
Nadalje valja istaći da je zastupnik optužbe u završnom pedoajeu istakao da je
u nastavku dokaznog postupka parnični sud u spisima predmeta P.br... izvršio
uvid u svjedočanstvo tužioca od 06.11.1972 godine,što je nesporna
činjenica.Međutim, navedeno svjedočanstvo okrivljenog izdato je od Osnovne
škole u Kolašinu. Takođe je zastupnik optužbe istako da je punomoćnik tada
tužioca, ovdje okrivljenog kroz tužbu i  parnični postupak istakao da
okrivljeni u tom postupku tužilac ima završenu srednju školu, a kao dokaz u
utvrđivanju bitnih činjenica u predmetnom radnom odnosu. U vezi ovog stava
zastupnika optužbe valja istaći da je punomoćnik tužioca advokat V. D.  na
zapisniku o glavnoj raspravi izjavila“Nebitno je koju školu tužilac ima, da
tužilac ima kvalifikaciju KV vozača,ali da ne insistira na navedenom dokazu,
jer isti nije od uticaja na ishod spora“,pa tužilac na osnovu ovakve izjave
punomoćnika temelji tezu da je dokazno da je optuženi izvršio krvično djelo
stavljeno mu na teret optužnim aktom tužioca,iako je iz spisa predmeta
parničnog suda sasvim jasno proizilazi da u postupku pred parničnim sudom nije
proveden dokaz  čitanjem svjedočanstva o završenom srednjem obrazovanju
br.998/87 od 30.09.1987 godine navodno izdatog od centra srednjeg obrazovanja
Z- Odsjeka za cestovni saobraćaj,iz kojih razloga je teza zastupnika optužbe
iznijeta u završnoj riječi neodrživa i za sud neprihvatljiva.  
Kako u postupku nije dokazno da je okrivljeni izvršio krivično djelo stavljeno
mu na teret,to je sud  okrivljenog V. M. osnovom čl. 373.tač.2 Zakonika o
krivičnom postupku oslobodio od optužbe.  
Odluku o troškovima postupka, sud je temeljio na odredbi čl. 230.st.1 Zakonika
o krivičnom postuku i troškovi postupka u iznosu od 375,00 eura, koje je
okrivljeni imao angažovanjem branioca,badaju na teret budžetskih sredstava
suda.  
Imajući u vidu navedeno,primjenom citiranih Zakonskih propisa, odlučeno je kao
u izreci presude.  
OSNOVNI SUD U PODGORICI
Dana 25.12.2012 godine
SUDIJA
Đuković Goran s.r.  
PRAVNA POUKA:
Protiv ove presude može se izjaviti žalba u roku
Od 8 dana od dana prijema pismenog otpravka,
Višem sudu u Podgorici a preko ovog suda.  
Z.T.O. Maraš Ana  