K br. 160/2007
U IME NARODA
VIŠI SUD U PODGORICI, kao prvostepeni krivični, u vijeću sastavljenom od
sudije Dragice
Vuković, kao predsjednika vijeća i sudije Milića Međedovića i sudija -
porotnika Bulatović Raca,
Drašković Petra i Jukić Miomira, kao članova vijeća, uz učešće namještanika
Daliborke Komšić, kao
zapisničara, u krivičnom predmetu protiv optuženog T.S., iz P., zbog krivičnog
djela – ubistvo iz čl.
30. st. 1. Krivičnog zakona Republike Crne Gore i krivičnog djela –
nedozvoljeno držanje oružja i
eksplozivnih materija iz čl. 403. st. 1. Krivičnog zakonika, kojeg brane
Dragoljub Đukanović i Željko
Jočić, advokati iz Podgorice, rješavajući po optužnici Višeg državnog tužioca
u Podgorici Kt br. 34/07
od 07.08.2007. godine, koju je zastupala Vesna Jovićević, Viši državni tužilac
u Podgorici, nakon
završenog glavnog javnog pretresa dana 22.06.2010. godine u prisustvu
zastupnika optužbe, optuženog
i njegovih branilaca, nakon tajnog vijećanja i glasanja donio je i javno
objavio, dana 02.07.2010. godine
P R E S U D U
Optuženi T.S., zvani „S“ i „Dž“, rođen ....... godine u P., nastanjen u P., u
ul. N.Đ., završio
četiri razreda osnovne škole, državljanin Crne Gore, nezaposlen, oženjen, otac
petoro djece, slabog
imovnog stanja, osuđivan od strane pravosudnih organa Države Njujork 1974.
godine zbog krivičnog
djela ubistvo u pokušaju i krivičnog djela posjedovanje oružja, 1982. godine
zbog krivičnog djela nasilje
i posjedovanje oružja i 30.06.1990. godine, zbog krivičnog djela nasilje –
napad sa namjerom tjelesnog
povređivanja i zbog nepoštovanja i ometanja suda, u pritvoru od 17.02.2007.
godine pa nadalje,
K r i v j e
Zato što je:
I neutvrđenog dana u periodu od 09. septembra do 15. septembra 1990. godine u
Nj., u svojoj
porodičnoj kući u ul. E. lišio života oštećenu M.B., na način što je udario po
glavi nanoseći joj tešku i po
život opasnu tjelesnu povredu usljed koje je nastupila smrt, a zatim oštrim
instrumentom testerom
isjekao njeno tijelo na više dijelova i stavio u tri najlonske kese koje je
odnio i ostavio na više različitih
lokacija u B.,
- čime je izvršio krivično djelo – ubistvo iz čl. 30. st. 1. Krivičnog zakona
Republike Crne Gore.
2
II dana 17. februara 2007. godine u P., u svojoj porodičnoj kući u ul. N.Đ.,
neovlašćeno držao
municiju za vatreno oružje i to 14 komada metaka kal. 7,9 mm i jedan metak
kal. 7,62 mm za čije
nabavljanje nije imao odobrenje nadležnog državnog organa, što je suprotno
članu 24. Zakona o oružju,
- čime je izvršio krivično djelo – nedozvoljeno držanje oružja i eksplozivnih
materija iz čl. 403.
st. 1. Krivičnog zakonika.
Sud optuženom T.S.,
- na osnovu člana 3, 5, 8, 33, 34,38, 41. st. 1. , 48. st. 1. KZ SFRJ za
krivično djelo za krivično djelo -
ubistvo iz čl. 30. st. 1. KZ RCG, utvrđuje kaznu zatvora u trajanju od 12
(dvanaest) godina;
- na osnovu čl. 4. st. 2., 32., 36., 42. st. 1. čl. 75. Krivičnog zakonika za
svako pojedinačno izvršeno
krivično djelo – nedozvoljeno držanje oružja i eksplozivnih materija iz čl.
403. st. 1. Krivičnog
zakonika,utvrđuje kaznu zatvora u trajanju od 4 (četiri) mjeseca
Pa sud optuženog, na osnovu citiranih zakonskih odredbi te čl. 48. st. 2. i
čl. 51. Krivičnog zakonika, te
člana 199., 202., i 364. Zakonika o krivičnom postupku
O S U Đ U J E
NA JEDINSTVENU KAZNU ZATVORA u trajanju od 12 (dvanaest) godina i 2 (dva)
mjeseca, u koju kaznu se istom uračunava vrijeme provedeno u pritvoru od
17.02.2007. godine pa
nadalje.
TRAJNO SE, od optuženog ODUZIMA, municija za vatreno oružje i to 14 komada
metaka
kal. 7,9 mm i jedan metak kal. 7,62 mm.
Optuženi je obavezan da na ime paušala, kao posebnog dijela troškova krivičnog
postupka,
isplati ovom sudu iznos od 100,00 eura, u roku od 15 dana po pravnonsažnosti
presude, pod prijetnjom
prinudnog izvršenja.
O b r a z l o ž e nj e
Optužnicom Višeg državnog tužioca u Podgorici Kt br. 34/07 od 07.08.2007.
godine, T.S.
stavljeno je na teret izvršenje krivičnih djela ubistvo iz čl. 30. st. 1 KZ
RCG i nedozvoljeno držanje
oružja i eksplozivnih materija iz čl. 403. st. 1. Krivičnog zakonika. Na
glavnom pretresu, zastupnik
optužbe je izmjenila činjenični opis dispozitiva optužnice, tako što je u 3.
redu stava I dispozitiva
optužnice izostavio riječ “čekićem”, i pri tako izmjenjenoj optužnici ostala
do okončanja glavnog
pretresa i istakla da je nesumnjivo dokazano da je isti izvršio krivična djela
stavljena mu na teret i
predložila da ga sud oglasi krivim i osudi na kaznu po zakonu.
Optuženi T.S., pred ovlašćenim službenicima policije i pred istražnim sudijom
nije iznosio
odbranu, a na glavnom pretresu je izjavio da se kune u Boga da nije ubio
pokojnu M.B. i da nema
3
nikakve veze sa ubistvom. Poznavao je M.B. i od nje je kupio kuću, u koju kuću
je ona dolazila i prije
nego što ju je on kupio i nakon što je kupio. Izjavio je da je sve nameštaljka
od Američkog FBI, čime
su nanijeli sramotu njemu i njegovoj užoj i široj porodici. Kleo se u Boga.
Izjavio je da nikakvo oružje
nije imao i nezna čije je, to što je pronađeno. Prije nego što je došao da
živi u tu kuću, mjenjali su se
stanari, tako da neza kome to pripada.
Optuženi je u završnoj riječi, lično i preko branilaca istakao da nema dokaza
da je izvršio
krivično djelo – ubistvo iz čl. 30. st. 1 KZ RCG, kao ni krivično djelo –
nedozvoljeno držanje oružja i
eksplozivnih materija i predložio da ga sud oslobodi od optužbe.
Sud je u dokaznom postupku, na glavnom pretresu, proveo dokaze saslušanjem
svjedoka M.K.,
putem audio vizuelnog snimanja – video konferencije saslušanjem predstavnika
oštećene porodice J.F.,
svjedoka S.C., J.S., V.L., H.P., R.B., M.T., P.R., S.Đ., dr. J.A., C.M.R.,
A.S., Z.Đ. i D.S., čitanjem
kriminalističko - tehničkog izvještaja Policije grada New Yorka o pronalasku
djelova ljudskog tijela
sačinjeni dana 15.09.1990. godine, sa fotografijama, zapisnika o obdukciji
broj K 90-7058 od 16.
septembra 1990. godine sačinjen od strane kancelarije Glavnog patologa grada
Njujorka, zapisnika o
uviđaju sačinjen dana 12.01.1991. godine od strane Policijske stanice br. 84.,
Policije Njujorka, sa
uvidom u odgovarajuću dokumentaciju, izvještaja biohemijske i hematološke
labaratorije Ministarstva
zdravlja Ordinacije Glavnog patologa Države Njujork - dr. C.S.H., broj
labaratorije FB90-1841., broj
patologa K90-1841 i patologa broj K90-7058 od 21.02.1991. godine, izvještaja
labaratorije FB90-1841 i
patologa broj K90-7058 Odjeljenja kriminalističko tehničke biologije Glavnog
patologa grada Njujorka
od 20.04.2007. godine, potvrde o registraciji taksi firme na ime okrivljenog,
potvrde o kreditnom
zaduženju okrivljenog na iznos od 250.000 dolara dana 09.02.1989. godine,
potvrde o pokretanju
postupka za prinudnu naplatu uzetog zajma na dan 17.12.1990. godine, original
spisa predmeta
Kancelarije okružnog tužioca Okruga Kings - Bruklin, Njujork broj 12453/94
formirani po krivici Đ.S.,
zapisnika Velike porote Okruga Kings - Njujork od 27.10.1994. godine u
predmetu 12453/94 o
saslušanju policijskih agenata u vezi pronalaženja djelova tijela sada pok.
M.B., zapisnika velike porote
Okruga Kings - Njujork od 18.11.1994. godine u predmetu 12453/94 o saslušanju
dr. J.A. - Glavnog
patologa o obdukciji i identifikaciji tijela pok. M.B., dokumentacije o
prenosu prava svojine na kući
okrivljenog, zahtjeva S.Đ. od 20. aprila 1987. godine za dobijanje
državljanstva SAD, zapisnika o
pretresanju stana i drugih prostorija sačinjen od strane Uprave policije -
Područne jedinice Podgorica Ku
br. 380/07 od 17.02.2007. godine, potvrde o oduzimanju predmeta izdata od
strane Uprave policije -
Područne jedinice Podgorica Ku br. 380/07 od 17.02.2007. godine, izvoda iz
kaznene i prekršajne
evidencije broj 0936-0936 od 28.02.2007. godine izdat od strane nadležnih
organa Države Njujork,
izvoda iz matične knjige rođenih izdat od Opštine Plav pod tekućim brojem 111
za 1940 godinu na ime
Đ.S., izvoda iz matične knjige vjenčanih za Opštinu Plav pod tekućim brojem 5
izdat 1996. godine
povodom zaključenja braka između Đ.S. i T.R., prevoda međunarodne potjernice
izdate Interpol
Vašington dana 20.01.2007. godine, preslušavanje dvije audio kasete sa
telefonske sekretarice iz stana
sada pok. M.B., po kojima su sačinjeni transkripti, uvidom u fotoelaborat
sačinjen od MUP-a Crne
Gore, dvije fotografije, bez datuma, lična dokumenta - pasoši, lične karte i
vozačke dozvole izdate na
ime Đ.S. i T.S. od nadležnih organa Crne Gore, SAD i Belgije
Svjedok M.K., sestra optuženog T.S., koja je predložena optužnicom,
iskoristila je svoje pravo
da ne svjedoči.
Predstavnik oštećene porodice J.F., je izjavio da je 1990. godine njegova
tetka, majčina sestra
ubijena u Njujorku. Imala je puno prijatelja u Njujorku, koji su kontaktirali
njegovu porodicu u Č. i
pitali da li im je poznato gdje se nalazi M., jer je imala običaj da povremeno
dolazi u goste kod njih. On
i njegova majka M1, otišli su u Njujork da traže M.B.. Kada su stigli u
Njujork, pretraživali su kraj u
4
kojem je ona živjela, ali to nije dalo nikakve rezultate. Tri dana nakon
njihovog dolaska, njujorška
policija ih je obavjestila da su pronašli njeno tijelo i tražili da ukažu na
bilo kakve fizičke oznake,
tetovaže i slično, kako bi mogli identifikovati žrtvu. Kazali su da na nozi
ima ožiljak od operacije, i na
ruci ožiljke od vakcinacije. Takođe je imala slomljeni članak, što je bio
dodatni znak za identifikaciju.
Dobili su obavještenje od detektiva da je tijelo pronađeno u dvije vreće
iskomadano u puno djelova, ali
da nijesu pronađene glava i šake. Sav taj događaj njemu i njegovoj porodici
bio je velika šteta, a kod
njegove majke je nastala jedna velika praznina, nakon M.B. smrti i upravo
njena smrt je dovela do toga
da njegova majka umre. Izjavio je da ne poznaje optuženog, a kao oštećeni
pridružio se krivičnom
gonjenju, dok nije postavio imovinsko pravni zahtjev.
Svjedok C.M.R. je izjavila da je iz novinskih informacija saznala za ime žrtve
koja je ubijena i
da je kao kriminolog III stepena, analitičar DNK i nadzornik u labaratoriji
pomagala u istraživanju tog
slučaja. Njihova labaratorija se bavi analizom elemenata o zločinima dobijenih
od njujorških organa.
Testirala je razne uzorke, a među njima uzorke sa crne plastične kese sa
djelovima tijela koja je nađena
kod mosta u Nj., što je pokazalo da se radi o ženskoj DNK, a potom četiri
druga uzorka koji su nađeni
na broju 2. ulice u B. u Nj., koja četiri uzorka su uzeta sa različitih
mjesta. Jedan sa zida u dnevnoj sobi,
jedan iz plastične vreće u kuhinji , jedan iz druge plastične vreće u kuhinji,
a četvrti sa jednog iverka od
drvenih vrata od kuhinje. Uporedila je DNK analizu sa ova četiri uzorka, sa
uzorkom koji je urađen i
zaključila da se u svim slučajevima radi o uzorcima DNK iste ženske osobe,
bjelkinje. Dodala je da, kad
se četiri uzorka pronađena i izuzeta iz kuće u B., uporede sa onima koji su
nađeni kod ostataka tijela u
plastičnoj vreći na drugoj adresi, su uzorci identični. Istakla je da je
uzorak sa zida dnevne sobe bila
ljudska krv i da uzroci krvi na zidu i na iverku od vrata, nijesu bili
izmjereni i imali su dovoljnu količinu
da se izvrši analiza.
Svjedok J.S., pred istražnim sudijom, je izjavio da je obavljao poslove u kući
i to popravke
krečenja i popravke na stoloraiji, a za koje poslove ga je iznajmio izvjesni
Dž.. Dž. je tada prvi put vidio
i on mu je dao 500 dolara. To je bilo davno, prije dvadeset godina. Izjavio je
da je lično ulazio u kuću i
gledao šta treba da se odradi. Nije primjetio nikakve tragove u kući, po
zidovima i podovima kuće. Dž.
ga nije isplatio do kraja, to jest ostao mu je dužan, za radove, 1000 dolara,
pa je pokušavao da nađe
Dž., kako bi mu isplatio dug, ali ga više nikada nije sreo. Istakao je da nije
poznavao M.B. Na glavnom
pretresu je dodao da se sjeća da je broj kuće, na kojoj je izvodio radove,
bila 2...... u B. i da su radovi
izvođeni u prizemlju kuće.
Svjedok M.T., je pred istražnim sudijom, izjavio, da je prije nekih dvadesetak
godina u 201
ulici istočnoj, radio neke poslove na podovima u kući, ali ne zna ko je bio
vlasnik te kuće. Razgovarao
je sa nekim čovjekom, prije nego što je otpočeo sa izvođenjem radova, ali ne
zna da li je bio vlasnik ili
ugovarač poslova, a po njegovom mišljenju nije bio američki državljanin. Te
radove je izvodio 1990
godine, ali nije mogao tačno da se sjeti kada, jer je to bilo jako davno. Dok
je radio na podovima, nije
primjetio nikakve tragove krvi,a koliko se sjeća zidovi su bili okrečeni.
Sjeća se da je koristi hoblaricu,
ohlobovao podove,a onda popravio i prelakirao. Za izvedene radove bio je
isplaćen od kompanije koja
ga je angažovala, gdje je inače zaposlen. Na glavnom pretresu je dodao da je
radio kod nekog
gospodina, koga nije poznavao, u ulici 2........ i da je radove izvodio na
podovima. Dogovorio se sa tim
gospodinom da izbaci namještaj iz kuće i da može da uzme komad namještaja, što
je on i uradio. Uzeo
je jedan kauč, na kome je, kao i na jastuku vidio krv. Pitao je da li je krv i
rečeno mu je da nije.
Objasnio je da ne zna ime lica, u čijoj kući je izvodio radove, jer ga je
poslala kompanija, u kojoj je
zaposlen, da obavi taj posao.
Svjedok P.R., kako pred istražnim sudijom, tako i na glavnom pretresu je
izjavila da je M.B.,
kao agenta za kuporpodaju nekretnina, upoznala povodom prodaje kuće. Kuću je
prodala S.Đ, dana
5
12.juna.1990. godine za iznos od 60 hiljada dolara, koji iznos joj je isplatio
i više se nikada nijesu sreli.
Nema saznanja koliko vremena nakon te prodaje je stradala M.B. Istakla je da
se kuća nalazi u B. i da
se srela sa gospodinom kome je prodala kuću kada je isti došao da pogleda
kuću. Objasnila je da se
poslije dvadeset godina teško može sjetiti lika čovjeka kome je prodala kuću,
pa nakon što je istog
osmotrila, izjavila je da ne može sasvim sigurno da ga prepozna, ali da ima
neke sličnosti.
Svjedok R.B., pred istražnim sudijom je izjavio da se upoznao sa Đ.S. u jednom
restoranu, u
čijoj blizini se održavala fudbalska utakmica. U tom restoranu je bilo mnogo
ljudi iz Crne Gore i po toj
utakmici se sjeća da je bila 1989. ili 1988. godina. Povremeno se sretao sa
Đ., koji se u to vrijeme
doselio u Vikend aveniju u B. u Nj., gdje je i on živio. Sjeća se da je Đ.
kupio kuću i da je bio jako
uzbuđen. Sa M.P., koji je takođe iz Crne Gore pošao je kod Đ., da mu čestitaju
useljenje u kuću. Tada je
kod Đ. bila njegova supruga, koju je on zvao S., i tu je Đ. živio kraće od tri
godine. Istakao je da je
posljednji put vidio Đ. u septembru 1990. godine, negdje oko deset sati uveče,
kada mu je L.P. rekao
da se S. nalazi u podrumu zgrade, koji podrum pripada L. stanu i da S. želi da
razgovara sa njim, oko
taksi posla. Pošao je u podrum i zatekao S. Đ. da leži na kauču. Tu je bila,
po njegovom sjećanju, i L.
sestra. Probudio je S., koji mu je rekao da ima nekih problema sa ženom i da
želi da razgovara sa njim o
poslu. Predložio je da on vodi taksi posao, tako što će jednu polovinu novca
uložiti S., a drugu on.
Objasnio je S. da on prvo treba da se konsultuje, u svojoj brokerskoj kući,
nakon čega je odbio posao.
Kasnije je kod njega došao Dž. i tražio da mu preda ključeve od taksi vozila,
koji se nalazio ispred
zgrade, što je on odbio, a poslije ga je pozvala S. sestra, čijeg se imena ne
sjeća i zamolila ga da joj da
ključeve od vozila. Kasnije, kod njega, je došao Dž. i on mu je predao
ključeve i dozvole od taksi vozila
i više nikakvih kotakata nijesu imali. Na glavnom pretresu je dodao da ga je
devedesetih godina pozvao
komšija L., koji je živio u njegovoj zgradi i da on je sa njim sašao u stan
ispod svog. Na kauču je ležala
osoba za koju je čuo da se zove S., koji se nakon 10-15 minuta probudio. Tu je
bio i M.P. koji je u
srodstvu sa L.. P. se šalio i pitao ga želi li da kupi taksi, jer je gospodin
koji se probudio bio u taksi
biznisu. S. je to potvrdio i pitao želi li da kupi taksi, a on je odgovorio da
nema novca. Nakon toga,
razgovarao je sa svojim brokerom za taksi, koji mu je rekao da je to dobar
posao, te da pozove te ljude
da dođu u njegovu kancelariju da potpišu ugovor. Pozvao je S. i kazao mu da
treba da pođu da potpišu
papire i dogovorili su se da to bude ponedeljak, ali ga nakon toga više nije
vidio. U međuvremenu je
druga kompanija zaposlila vozača, sa kojim se on dogvorio da dobije novac za
iznajmljivanje, a S. ga je
zvao i zatražio da novac od iznajmljivanja prikupi i ponese na adresu brokera
za taksi. Prikupio je novac,
pa kako se nije pojavio S., niti neko od njegove porodice, pozvao je njegovog
sina, i rekao mu da dođe
da preuzme novac za oca. S. sin je odbio, objašnjavajući da se ne slaže
najbolje sa ocem i da ga više ne
zove, pa je novac ostavio kod taksi brokera.
Svjedok S.C., je pred istražnim sudijom izjavio, da je 1990. godine živio na
2. ulici, istočno u
B. i da je imao za komšiju izvjesnog Dž.. Jedini kontakt koji je imao sa Dž.
je to što su se sretali u
zadnjem dvorištu i pozdravljali se. Komšija Dž. je bio tu oko mjesec dana, sa
jednom gospođom.
Nekoliko puta je vidio da je dolazila gospođa M.B., koja je bila agent za
prodaju nekretnina. Pročitao
je u novinama da je neko ubio M.B. i znao je da je to ona. Nakon ubistva,
policija je dolazila kod njega, i
ispitivala ga o Dž. Pokazali su mu fotografije gospodina Dž. i M.B., koje je
on prepoznao.Nikada više
nije vidio gospodina Dž. Na glavnom pretresu je dodao da se uselio u kuću u
junu 1990. godine,a u julu
iste godine se doselio novi susjed sa djecom, za koga je kasnije saznao da se
zvao Dž.. Poslije nekoliko
nedelja, kod njega je došao detektiv koji se raspitivao za susjeda. Detektivu
je odgovorio da ga nije vidio
nekoliko nedelja. Istakao je da je živio na broju 218. u 201. ulici, a susjed
Dž. na 2., istočno ulica 2..
Saznao je iz novina da je ubijena M.B., koju je inače poznavao. Sretao je, a
onda je saznao da je i taj
gospodin kupio kuću od M.B. Kad bi se sreli kao susjedi pozdravljali bi se,
dobar dan, doviđenja. Izjavio
da je vidio M.B. dva do tri puta, van kuće i da je to bilo oko 15.09.1990.
godine. Poslije toga, su
6
izvođeni radovi u toj kući, a neko mu kazao, da će biti izvođeni radovi vezano
za podove, jer su to
lamele.
Svjedok dr. J.A. je izjavio, da je u septembru 1990. godine radio kao nadzorni
patolog u
Njujorku i da je 16.09. vršio ispitivanje posmrtnih ostataka M.B., koji nijesu
bili u cjelosti. Tijelo je bilo
u različitim djelovima, a nedostajali su glava, ručni zglobovi i šake, koji
nikada nijesu pronađeni. Gornji
dio tijela je bio odvojen i isječen u različite djelove, kao i njen torzo.
Grudi su bile otkinute od torzoa, od
trupa, a ruke su bile otkinute u visini ramena. Butine su bile takođe
isječene, a presjek je rađen kroz kost.
Posebno je bilo uočljivo da djelovi na kojima je rađeno sječenje nijesu
pokazivali znake krvarenja, što
dokazuje da se komadanje desilo nakon smrti. Djelovi gdje je rađeno sječenje,
a posebno ručni zglobovi,
djelovi ispod koljena, uključujući kost i meko tkivo bilo je značajno ravno i
glatko, što ukazuje da je
rezanje rađeno vrstom električne pile. Istakao je da je imao pozitivnu
identifikaciju posmrtnih ostataka
M.B., upoređivanjem rengenskog snimka lijevog članka, gdje je rađena
intervencija tokom života. Uz
pomoć rengenskog snimka urađena je i autopsija. Svi odvojeni djelovi tijela su
se savršeno uklapali, što
dokazuje da svi djelovi pripadaju, samo, jednom tijelu. Obzirom na činjenicu
da su glava i vrat
nedostajali i da nije bilo drugih povreda na drugim djelovima tijela, kao
uzrok smrti je proglašen
nasilno ubistvo neklasifikovanog tipa. Istakao je da je M.B. imala blaže
oblike prirodnih oboljenja, ali
nije imala nikakvog kritičnog medicisnkog stanja, koje bi ukazivalo na bilo
kakvu alternitivnu
mogućnost njene smrti. Okolnosti pod kojima je urađeno komadanje obično se
susreću samo kada je u
pitanju nasilna smrt. Kako nedostaju glava i vrat, koji predstavljaju dvije
lokacije na tijelu, koje bi
mogle biti mjesta na kojima su mogle nastati povrede, a postoji vjerovatnoća
da je uzrok smrti u glavi i
da tamo postoji povreda. Dodao je da ne može, sa sto posto sigurnosti,
isključiti da je postojao neki
prirodni oblik oboljenja na glavi, ali da nije bilo nikakvih tragova ozbiljnih
oboljenja u preostalom dijelu
tijela. Nije mogao precizirati vrijeme kada se deslilo komadanje tijela i da
su svi djelovi tijela, kao i
unutrašnji organi uključujući srce, pluća i jetru imali jedan blagi stepen
truljenja.
Svjedok H.P., je pred istražnim sudijom i na glavnom pretresu izjavio da je iz
jugoslovenskih
novina, iz “Novosti”, saznao da je uhvaćen S. koga je znao 2-3 mjeseca , iz
viđenja i imali su kontakt
zdravo za zdravo. Objasnio je da je 20. juna 1990 godine stigao u Ameriku i da
je živio kod rođaka
M.P., na adresu B. – Nj. u zgradi u kojoj je živio S., koji je došao avgusta,
a pošao septembra mjeseca,
kad aga je zadnji put vidio. Sjeća se da je jednu noć u 11,00 sati S. ,
umoran, došao na njegova vrata,
gdje je i prespavao, a sljedećeg jutra ga je prebacio neki taksista R. ili R.
i da ne zna šta je uradio.
Dodao je da nije poznavao M.B.. Radio je na održavanju jedne zgrade u nekoliko
navrata možda 2-3
puta vidio je S.. S. je živio u kući i jedanput ga je angažovao da pokupi
smeće oko te kuće za 40 dolara.
Svjedok S.DJ. je izjavio da je S. upoznao u julu 1990. godine i koliko se
sjeća sreo ga je dva
puta u životu. Nije imao kontakta sa taštom S. i njenim mužem S., kao ni
njegova supruga. Kada se,
nakon venčanja u Crnu Goru, vratio u Ameriku, čuo je iz novina, a i ljudi su
pričali za ubistvo M.B.
Svjedok V.L. je izjavila da ju je pozvao komšija, koji stanuje iznad
kancelarija M.B. i rekao joj
da M. nije otvarala kancelariju. Ona nije brinula za kancelraiju, već za dva
psa, koje je M. imala, pa su
pošli tamo i pokušali da ih izvedu. Nijesu uspjeli, pa su pošli u njen stan,
gdje je ona imala još četiri psa.
Kako nijesu mogli da uđu u stan, pretpostavila je da je bolesna, da ne može da
ustane, pa je pošla do
policijske stanice i prijavila. Tražili su M. auto, na parkingu, išli su i do
lokalne crkve, ali je nijesu našli.
Poslije par dana, pozvala ih je policija iz B. i obavjestila ih da su
pronađeni ostaci njenog tijela i tražili
da daju njen fizički opis kako bi autopsijom utvrdili da li je to ona.
Autopsija je na kraju to i pokazala.
Poznato joj je da je M.B. imala srčani udar i da je uzimala ljekove i da je
malo hramala.
7
Svjedok A.S., je izjavila da je živjela, u braku, 5-6 godina sa T.S.. Prije 18
godina se vratila u
Crnu Goru i više nije išla za Ameriku. Sa T. je prvo živjela u nekom stanu, a
onda su kupili kuću. Od T.
srodnika poznavala je njegovu sestru M., sa kojom je bila u dobrim odnosima.
Istakla je da je htjela da
ide za Jugoslaviju i da je S. kupio kartu i ispratio je i da ne zna zbog čega
je nije ispratio T., mada su se
prije odlaska posvađali. M.B. je upoznala preko M. i M. joj je rekla da je bio
neki problem, ali joj nije
rekla o čemu se radi. U B. su je kontaktirali iz policije puno puta. Pominjali
su D.S. da je crnac i da bi
trebali njemu da daju kuću. S. je dolazio u B., sreo sa sa njenim mužem i
prijetio mu je, a ona se s njim
vidjela jedanput.
Svjedok Z.Đ., je izjavila da je S. njen muž, otac njene djece. Živio je sa
S.A., iako se oni nikada
nijesu razveli. Dok su zajedno živjeli bio je dobar suprug i dobar otac djece,
a radio je u taksiju. M.B.
joj je pomagala u sudu, kao tumač i tako ju je upoznala.
Svjedok D.S. je izjavio da je živio u Njujorku i da je od Đ. iznajmio kuću, u
periodu jul ili
avgust, najvjerovatnije avgust, ali nezna koje godine i da se uselio u kuću u
njegovim dvadesetim
godinama, a toga se sjeća jer je bilo jako toplo. Đ. mu je rekao da izdaje
kuću zato što se vraća u
Jugoslaviju. Ta kuća je bila u 2. ulici u B.. Kiriju je plaćao njegovom sinu
S., koga je jedino znao od
porodice S.T.
Iz kriminalističko - tehničkog izvještaja Policije grada New Yorka o
pronalasku djelova
ljudskog tijela sačinjeni dana 15.09.1990. godine proizilazi da su na dvije
lokacije pronađene dvije
kese u svakoj po tri plastične kese sa djelovima tijela. Jedna kesa je
pronađena u ulici B. i W., u kojoj
su se nalazile desna i lijeva noga, grudi i but. U drugoj kesi koja je
pronađena ispred 195. Plymolth
Street, nalazila se lijeva i desna ruka i drugi but. U kesama nije bilo šaka,
ni torza. Između ulica Jay
bridge u B. pronađen je torzo ljudskog tijela u plastičnoj kesi za smeće braon
boje i to torzo žene
bjelkinje. Dalje proizilazi da je izuzet peškir ružičaste boje sa bijelim
prugama, sa krvlju, čarapa
ljubičaste boje i korpa grudnjaka crne boje, a što je sve predstavljeno
fotografijama.
Iz zapisnika o obdukciji broj K 90-7058 od 16. septembra 1990. godine
kancelarije
Glavnog patologa grada Njujorka proizilazi da je dana 16.09.1990. godine
izvršena obdukcija na
identifikovanju djelova tijela. Ostaci obuhvataju više djelova tijela, jednog
lica, uključujući torzo, gornji
dio ruke, podlaktice, dva buta, listove noge i grudi, a nedostajali su glava,
veći dio vrata, zglobovi i
šake. Tijelo pripada bjelikinji, umjerene gojaznosti, a na koži nije bilo
ožiljaka, tetovaža, niti tragova
ožiljaka ni na jednoj površini na tijelu. Grudi i spoljašnje genitalije
pripadaju odrasloj osobi, ženskog
pola, a na čmaru i vagini nijesu primjećene traumtske promjene. Temperatura
djelova tijela je bila
hladna, a djelovi ekstremiteta nijesu pokazivali tragove promjena truljenja.
Ni na jednoj površini nije
bilo dokaza o krvarenju prije smrti. Patolog nalazi da je osakaćenje poslije
smrti i uklanjanje glave,
vrata, odsustvo šaka i da karakteristike oštrih ivica raznih segmenata tijela
pokazuju da su prvo
odstranjena ramena, vrat i kukovi, na način što je izrezano meko tkivo
predmetom kao što je nož i
testeranjem čvrstih struktura, kao što je kost, alatom za rezanje, kao što je
komercijalna testera. Za
izrezane površine podlaktice i noge evidentno je da imaju glatke ivice između
svih slojeva kože sala,
mišića i kosti, što ukazuje da su ove ivice izrezane jednim pokretom većom
mašinom za rezanje, kao što
je trakasta testera, pila.
Iz zapisnika o uviđaju od na 12.01.1991. godine Policijske stanice br. 84.,
Policije Njujorka,
sa dokumentacijom proizilazi da je na osnovu sudskog naloga dana 12.01.1991.
godine izvršen pretres
kuće u ulici E. u B. i da su tom prilikom pronađeni i izuzeti tragovi sa zida
u dnevnoj sobi, na
kuhinjskim vratima, na crnim plastičnim kesama za smeće, za koje je utvrđeno
da su tragovi krvi.
8
Iz izvještaja biohemijske i hematološke labaratorije Ministarstva zdravlja
Ordinacije
Glavnog patologa Države Njujork - dr. C.S. H., broj labaratorije FB90-1841.,
broj patologa K90-
1841 i patologa broj K90-7058 od 21.02.1991. godine proizilazi da je ljudska
krv pronađena na zidu
dnevne sobe, vrata kuhinje i dvije plastične vreće, a analiza krvi je pokazala
da bi ona mogla poticati od
iste žrtve.
Iz izvještaja labaratorije FB90-1841 i patologa broj K90-7058 Odjeljenja
kriminalističko
tehničke biologije Glavnog patologa grada Njujorka od 20.04.2007. godine
proizilazi da je tipizacija
DNK-a pomoću PCR obavljenja sa uzorkom sa zida dnevne sobe, uzorak sa kese S1,
sa kese S2 i
uzorka komadića drveta uzete iz ulice E. u Nj. i utvrđen je DNK profil lica od
kojeg potiče krv.
Pronađeni aleli DNK su isti kao i aleli DNK pronađeni na isječku Ku 4-2BCT3A,
a DNK može poticati
od iste ženske osobe.
Iz potvrde o registraciji taksi firme na ime okrivljenog proizilazi da je
registrovana taksi
korporacija, čiji je vlasnik, od 200 akcija, S.Đ., na dan 20. februar 1987.
godine.
Iz potvrde o kreditnom zaduženju okrivljenog dana 09.02.1989. godine
proizilazi da je T.S.
imao kreditno zaduženje kod Kreditne unije u iznosu od 250.000 dolara, a iz
potvrde o pokretanju
postupka za prinudnu naplatu uzetog zajma na dan 17.12.1990. godine,
proizilazi da je isti na dan
06.09.1990. godine imao posljednje plaćanje,a na dan 17.12.1990. godine
uslijedio je obavještenje o
zapolijeni dužnikove imovine i prodaje iste.
Iz ugovora o kupo-prodaji nepokretnosti proizilazi da je isti zaključen u junu
1990. godine
između P.R. i Đ.S. o prodaji kuće na adresi 2. ulica u B. – Nj..
Iz original spisa predmeta Kancelarije okružnog tužioca Okruga Kings -
Bruklin, Njujork
broj 12453/94 formirani po krivici Đ.S., proizilazi da je dana 13.01.1995.
godine Velika porota
Okruga Kings podigla optužnicu protiv optuženog S.Đ., za ubistvo M.B. koje se
dogodilo oko 15.
septembra 1990. godine, kojom je optužen za dvije tačke ubistvo II stepena.
Iz zapisnika Velike porote Okruga Kings - Njujork od 27.10.1994. godine u
predmetu
12453/94 o saslušanju policijskih agenata u vezi pronalaženja djelova tijela
sada pok. M.B.
proizilazi da je službenik policije D.B. u septembru 1990. godine, koji je bio
raspoređen za obavljanje
osnovnih patrola u reonu 84 RMP i da je na dan 15.09.1990. godine bio u smjeni
od 08 do 04 časa. Na
lokaciji, na uglu Bridge i Water ulica primjetio je crnu plastičnu vreću iz
koje je curila krv. Otvorio je
vreću i vidio da su u njoj djelovi ljudskog tijela. Među djelovima tijela
prepoznao je ljudska stopala i
dvije dojke, a u kesi je bio izrezani brushalter, čarapa i maramica i o tome
je obavjestio detektiva.
Detektiv K.V. je objasnio da je na dan 15.09.1990. godine bio raspoređen na 84
reonu, kada je pozvan
da dođe u blizini Bridge i Water ulice. Kao detektiv islednik vodio je istragu
o smrti M.B. U januaru
1991. godine dobio je nalog za pretres kuće u B. i to istočno 2., koja je
pripadala S.Đ.
Iz zapisnika velike porote Okruga Kings - Njujork od 18.11.1994. godine u
predmetu
12453/94 o saslušanju dr. J.A. - Glavnog patologa o obdukciji i identifikaciji
tijela pok. M.B.,
proizilazi da je dr. A.. zaposlen u Službi Glavnog patologa za Grad Njujork.
Dana 15. septembra 1990.
godine služba Glavnog patologa ga je izvjestila da je nađeno tijelo u
djelovima ili komadima i da je
prisustvovao obdukciji. Tijelo nije bilo kompletno, nedostajali su glava i
vrat, zglob i šaka. Urađena je
identifikacija, tako što je izvršeno upoređenje rengenskog snimka osobe tokom
života sa rengenskim
snimkom na djelovima tijela, nakon smrti. Dostavljen je rengenski snimak
lijevog nožnog članka M.B.,
pa poređenjem rengenskog snimka frakture sa snimkom lijevog nožnog zgloba,
mrtvog tijela, utvrdili su
9
jedan broj tačaka sličnosti i identiteta. Poređenjem rengenskih snimaka i
izgleda kostiju zaključili su, sa
sigurnošću, da pripadaju istoj osobi. Smrt je nastupila zbog medicinski
ubistvenog nasilja
nepreciziranog tipa, na šta upućuje pronađeno raskomadano tijelo, a izgledi
isječenih površina različitih
djelova tog tijela, su bili očigledni u pogledu toga da su otkinuti
korišćenjem oštrog instrumenta
vjerovatno testerama. Povrede su mjesta gdje su djelovi tijela odsječeni i
nastale su poslije smrti, a nije
bilo povreda koje su nastale prije smrti. Udovi, torzo i ostali djelovi nijesu
imali ni jednu povredu, koja
bi kao takva mogla objasniti nastanak smrti, pa je zaključio da je uzrok smrti
bio na glavi ili na vratu ili
na oba dijela.
Iz dokumentacije o prenosu prava svojine na kući okrivljenog proizilazi da je
dana 10. jula
1990. godine izvršen prenos prava svojine između S.Đ. i M.K. na nekretninama
istočne 2. B. Države
Njujork, pa potom prenos prava svojine na istim nekretninama dana 19.04.1995.
godine između M.K. i
D.K. – Đ., a potom dana 17.01.2003. godine između D.K. – Đ. i S.Đ.
Iz zahtjeva S.Đ. od 20. aprila 1987. godine za dobijanje državljanstva SAD
proizilazi da se
20.04. 1987. godine Đ.S. obratio državnim organima SAD sa molbom za
naturalizaciju.
Iz zapisnika o pretresanju stana i drugih prostorija sačinjen od strane Uprave
policije -
Područne jedinice Podgorica Ku br. 380/07 od 17.02.2007. godine proizilazi da
je dana 17.02.2007.
godine izvršen pretres stana – kuće koju koristi T.S. u Podgorici ul. N.Đ..
naselje M. u kojoj su
pronađena dokumenta na engelskom jeziku pasoš ser.broj ......... na ime M.I.,
14 komada municije
kalibra 7,9 mm, jedan komad municije 7,62 mm, dokumenta u u fascikli DHL,
dokumentacija u
plastičnom providnom omotu, dva telefonska imenika, lična dokumenta u zelenom
notesu, sa natpisom
K.L. belgijska vozačka dozvola broj ......na ime Dj.S., dokumentacija u crnom
notesu Pro monte,
mobilni telefoni marke Samsung na preklop IMEI:_ 35745700343964, marke Smasung
IMEI
010341007821305, marke Nokia 5110 bez naljepnice sa IMEIOM; marke Samsung IMEI
010152892327740, garnitura noževa „Solingen“ – tri noža, makaze oštrač; dva
kuhinjska noža sa
aluminijskom i drvenom drškom, tri Video VHS kasete, štedna knjižica
Montenegro banke na ime T.S.,
American express kartica broj......... na ime Dž.S. a što je sve oduzeto uz
potvrdu o oduzimanju
predmeta izdata od strane Uprave policije - Područne jedinice Podgorica Ku br.
380/07 od 17.02.2007.
godine i predstavljeno fotoelaboratom MUP-a Crne Gore
Iz izvoda iz kaznene i prekršajne evidencije broj 0936-0936 od 28.02.2007.
godine izdat od
strane nadležnih organa Države Njujork proizilazi da je optuženi osuđivan
1974. godine zbog
krivičnog djela ubistvo u pokušaju i krivičnog djela posjedovanje oružja.
1982. godine zbog krivičnog
djela nasilje i posjedovanje oružja i 30.06.1990. godine, zbog krivičnog djela
nasilje – napad sa
namjerom tjelesnog povređivanja i zbog nepoštovanja i ometanja suda.
Iz izvoda iz matične knjige rođenih izdat od Opštine Plav pod tekućim brojem
111 za 1940
godinu na ime Dž.S., proizilazi da je isti rođen dana 19.03.1940. godine u
Prnjavoru Opština Plav, a iz
izvoda iz matične knjige vjenčanih za Opštinu Plav pod tekućim brojem 5 izdat
1996. godine
povodom zaključenja braka između Đ.S. i T.R. proizilazi da je Dž.S.j zaključio
brak sa T.R. dana
01.10.1996. godine, kada su se sporazumjeli da im zajedničko prezime bude
prezime T..
Iz dvije audio kasete sa telefonske sekretarice iz stana sada pok. M.B., (po
kojima su
sačinjeni transkripti), proizilazi na osnovu snimljenih razgovora na
telefonskoj sekretarici oštećene
M.B. da se optuženi T.S. poznavao sa sada pokojnom oštećenom M.B., i da je
ista bila u prijateljskim
relacijama sa sestrom optuženog, M.K. i njegovom suprugom, S.A..
10
Na dvije zajedničke fotografije, bez datuma, su M.B. i optuženiT.S..
Iz ličnih dokumenata - pasoši, lične karte i vozačke dozvole izdate na ime
Đ.S. i T.S. od
nadležnih organa Crne Gore, SAD i Kraljevine Belgije proizilazi da je dana
16.12.1967. godine
izdata lična karta reg.br. 29726 Opštine Titograd na ime Đ.S.. Dana
23.02.1998. godine izdata je lična
karta reg.broj ....Opštine Podgorica na ime S.T., sa rokom važenja trajno, a
dana 25.03.2005. godine
lična karta reg.br. ....., Opštine Podgorica, na ime S.T. sa rokom važenja
trajno. Dana 29.02.1996. godine
od strane Vojnog odsjeka Podgorica izdat je duplikat vojne knjižice serija AA
broj .......na ime Đ.S.
Dana 10.01.1991. godine R. SUP SRCG – Titograd izdao je pasoš na ime Đ.S.,
serijski broj ........, a
dana 14.02.2001. godine od strane MUP RCG - CB Podgorica izdat je pasoš
broj......... na ime T.S. Na
ime Đ.S. izdata je međunarodna vozačka dozvola F 024289 od strane AMSJ – AMS
CG dana
26.06.1991. godine. Dana 23.11.1990. godine od strane CB Podgorici izdat je
duplikat vozačke dozvole
CG ....... na ime Đ.S., a dana 20.01.2005. godine od strane CB Podgorica
izdata je vozačka dozvola broj
CG........ dana 09.04.1995. godine od strane državnih organa B. izdat je
dokumnet na ime Dj.S., broj F
0,133,179, a od istih organa izdata je vozačka dozvola na ime Dj.S. broj FB
...... Dana 31.05.1982.
godine od državnih organa Grada Njujorka izdata je taksi vozačka licenca na
ime Dž.S. broj ........, a
dana 06.03.1996. godine od državnih organa Države Njujork izdata je vozačka
licenca na ime Dž.S. broj
......, koja važi do 19.03.2000. godine.
Iz prevoda međunarodne potjernice koju je izdao Interpol Vašington dana
20.01.2007.
godine proizilazi da je dana 20.01.2007. godine izdata potjernica prema Đ.S.,
rođen 1940. godine u P. –
P., J., sa ličnim opisom.
Nakon savjesne i brižljive ocjene provedenih dokaza, cijeneći svaki dokaz
pojedinačno i u
njihovoj međusobnoj povezanosti, sud je utvrdio da je optuženi T.S. izvršio
krivično djelo – ubistvo iz
čl. 30. st. 1. Krivičnog zakona Republike Crne Gore.
Naime, optuženi je neutvrđenog dana u periodu od 09. septembra do 15.
septembra 1990. godine
u Njujorku – SAD, u svojoj porodičnoj kući u ul. E....... B., lišio života
oštećenu M.B., na način što je
udario po glavi nanoseći joj tešku i po život opasnu tjelesnu povredu usljed
koje je nastupila smrt, a
zatim oštrim instrumentom testerom isjekao njeno tijelo na više dijelova i
stavio u tri najlonske kese
koje je odnio i ostavio na više različitih lokacija u B.
Sud je nesporno utvrdio da je optuženi T.S., zvani S. i Dž., živio u kući, sa
A.S. na adresi E.
......... – Nj., koju je kupio od P.R. i da je kod njega u tu kuću dolazila
oštećena M.B.. Optuženi T.S. je u
toj kući boravio do polovine septembra 1990. godine, kada je zadnji put viđen
, u dvorištu kuće. Nakon
što je on napustio kuću u istoj su izvođeni radovi, na popravci poda, i
krečenju zidova, u prizemlju iste.
Prednje činjenice, sud je utvrdio na osnovu iskaza svjedoka P.R., koja je
izjavila da je dana
12.06.1990. godine zaključila ugovor o kupoprodaji kuće, za cijenu od 60.000
dolara sa tada S.Đ., a
preko oštećene M.B., kao agenta za prodaju nekretnina, zatim iskaza svjedoka
S.C., koji je živio u kući –
lameli, do kuće optuženog i koga je znao kao komšiju Dž. i viđao u dvorištu
kuće, pozdravljao se sa
njim, te da je 2-3 puta vidio i oštećenu M.B. koju je znao kao agenta za
prodaju nekretnina, van kuće, a
to je bilo oko 15.09.1990. godine. I svjedok H.P. je istakao da je u Ameriku
stigao 20.06.1990. godine i
da je upoznao S., koga je zadnji put vidio u septembru iste godine, kada je
jedno veče kasno oko 11,00
sati došao na njegova vrata, gdje je i prespavao. Dalje i svjedok R.B.,
potvrđuje, da je sa M.P. išao kod
Đ., i čestitao mu useljenje u novu kuću u kojoj je bila i Đ. supruga, koju je
zvao S.. Objasnio je da je
posljednji put Đ. vidio u septembru 1990 godine oko 10,00 sati uveče. Đ. se
nalazio u podrumu zgrade u
kojoj je i živio i L.P., kada je on, na L. poziv, pošao kod S., kojom prilikom
mu je S. rekao da je imao
11
nekih problema sa ženom i da sa njim želi da razgovara o poslu, prodaji taksi
firme i više ga nije vidio.
Svjedoci J.S. i M.T. su izjavili da su izvodili radove na kući, 201 ulici
Istočnoj u B. i da je svjedoka S.
iznajmio izvesni Dž., radi izvođenja radova u prizemlju kuće, za koje mu je
isplatio 500 dolara, a ostao
mu je dužan iznos od 1000 eura i da nakon završenih radova nikada više nije
mogao pronaći Dž., jer je
iznenada nestao. Svjedok M.T., je izvodio radove na podovima kuće, da je
prethodno razgovarao sa
nekim čovjekom, koji nije bio američki državljanin. Dogovorio se sa tim
čovjekom, da izbaci namještaj
iz kuće i da uzme jedan komad, pa je uzeo kauč na kome je, kao i na jastuku,
vidio krv. Prednje je
potvrđeno, sadržinom razgovora na kasetama izuzetim sa telefonske sekretarice
oštećene M.B. i dvijema
fotografijama, to jest da su optuženi i oštećena bili u emotivnoj vezi i da je
oštećena bila u prijateljskim
relacijama sa sestrom optuženog, M.K. i suprugom istog, S.A..
Iz zapisnika o uviđaju, iskaza svjedoka dr. J.A., C.R., kriminalističko
tehničkog izvještaja,
zapisnika o obudkciji, izvješteja biohemijske i hematološke labaratorije,
izvještaja labaratorije i patologa
, zapisnika Velike porote o saslušanju dr. A. i o saslušanju policijskih
agenata, sud je nesporno utvrdio
da su dana 15.09.1990 godine, pronađeni dijelovi ljudskog tijela u tri
plastične kese, na tri lokacije u B.
– Njujorku. Jedna kesa je pronađena na uglu B. i W., u kojoj su bila ljudksa
stopala i dvije dojke. Druga
je pronađena ispred 195. P.S. u kojoj se nalazila lijeva i desna ruka i drugi
but, a između ulica J. bridge u
B. pronađen torzo ljudskog tijela u plastičnoj kesi za smeće braon boje i to
torzo žene bjelkinje.
Obdukcija i identifikovanje djelova tijela, su izvršeni dana 16.09.1990.
godine, s tim što je prethodno
dostavljen rengenski snimak lijevog nožnog članka M.B. i poređenjem rengenskog
snimka frakture sa
snimkom lijevog nožnog zgloba, mrtvog tijela, utvrđeno je da jedan broj tačaka
ima sličnosti i
identiteta, pa je poređenjem rengenskih snimaka i izgleda kostiju, nesumnjivo
utvrđeno da je u pitanju
tijelo M.B.
Krivično djelo ubistvo, na štetu oštećene M.B., optuženi T.S.j je izvršio u
kući na adresi E.
.......– Nj., što je utvrđeno iz tragova izuzetih iz iste kuće i to sa zida u
dnevnoj sobi, na kuhinjskim
vratima, na crnim plastičnim kesama za smeće, za koje je utvrđeno da su
tragovi krvi, pa upoređivanjem
istih sa tragovima, koji su nađeni kod ostataka tijela u plastičnoj vreći na
drugoj adresi, su uzorci
identični i da se radi o ženskoj osobi, bjelikinji. Prednje uvjerenje suda je
potvrdila i svjedok C.M. R.,
kriminolog III stepena, analitičar DNK i nadzornik u labaratoriji, koja je
testirala razne uzorke, a među
njima uzorke sa crne plastične kese sa djelovima tijela koja je nađena kod
mosta u Nj., što je pokazalo
da se radi o ženskoj DNK, a potom četiri druga uzorka koji su nađeni na broju
2.......ulice u B. u Nj.,
koja četiri uzorka su uzeta sa različitih mjesta i to jedan sa zida u dnevnoj
sobi, jedan iz plastične vreće u
kuhinji , jedan iz druge plastične vreće u kuhinji i jedan sa iverka od
drvenih vrata od kuhinje.
Upoređivanjem DNK analize sa ova četiri uzorka, sa uzorkom koji je urađen,
zaključila je da se u
svim slučajevima radi o uzorcima DNK iste ženske osobe, bjelkinje. Kad su
četiri uzorka, pronađeni i
izuzeti iz kuće u B., upoređeni sa uzorcima ostataka tijela utvrđeno je da su
identični uzorci.
Prevod međunarodne potjernice koju je izdao Interpol Vašington dana
20.01.2007. godine
prema optuženom Đ.S. i original spisa predmeta Kancelarije okružnog tužioca
Okruga Kings - B., Nj.
broj 12453/94 formiranih po krivici Đ.S., utvrđeno je da je dana 13.01.1995.
godine Velika porota
Okruga Kings podigla optužnicu protiv istog za ubistvo M.B., koje se dogodilo
oko 15. septembra 1990.
godine za dvije tačke ubistvo II stepena, potvrđuje uvjerenje suda je optuženi
izvršio krivično djelo
stavljano mu na teret pod tačkom I izreke presude.
Provedeni dokazi, iako direktno ne ukazuju da je optuženi T.S., zvani „S.“ i
„Dž.“ izvršio
krivično djelo – ubistvo na štetu oštećene M.B., ovaj sud su naveli na
zaključak da je upravo optuženi
izvršio predmetno krivično djelo, činjenično i pravno opisano pod stavom I
izreke presude. I pored
nedostatka direktnih dokaza, odgovornost optuženog je utvrđena na osnovu
međusobne veze posrednih
12
dokaza, koji predstavljaju takav niz činjenica, koji su u potpunom međusobnom
skladu, čvrsto i logično
povezanih i predstavljaju zatvoren krug, kao sistem indicija, a ne zbir
dokaza, koje sa punom
sigurnošću, pojedinačno i u međusobnoj povezanosti, upućuju na jedini mogući
zaključak, da je
optuženi izvršio predmetno krivično djelo, jer isključuju svaku drugu
mogućnost izvršenja krivičnog
djela. Isto tim prije, što se pomoću činjenica i indicija utvrđuju odlučne
činjenice, a potom postojanje
krivice optuženog. Ovaj sud je postojanje krivice optuženog utvrdio na osnovu
činjenica i indicija, koje
kao logična i životna veza čine neraskidivu kariku i koje su ovaj sud
opredjelile u uvjerenju da je
optuženi ostvario sva bitna obilježja bića krivičnog djela – ubistvo iz čl.
30. st. 1. KZ RCG. Zaključak o
krivici optuženog, za navedeno krivično djelo, sud je zasnovao na činjenicama
i okolnostima, koje su
uzajamno povezane i logički se nadopunjuju i potvrđuju, a provjeru istih je
vršio i drugim raspoloživim
dokazima, u cilju njihove kontrole, a posebno iskazom svjedoka S.C., pri čemu
je iz utvrđenih činjenica
i drugih dokaza i to zapisnika o obdukciji broj K 90-7058 od 16. septembra
1990. godine kancelarije
Glavnog patologa grada Njujorka, zapisnika Velike porote Okruga Kings –
Njujork od 18.11.1994.
godine u predmetu ...... o saslušanju dr. J.A. – Glavnog patologa o obudkciji
identifikaciji tijela pokojne
M.B., te izjašnjenja istog na glavnom pretresu, utvrdio kontrolne činjenice
koje potvrđuju iskaz istog
svjedoka.
Sud nije nesumnjivo utvrdio sam način lišenja života oštećene M.B., ali iz
provedenih dokaza
nesumnjivo proizilazi da je optuženi djelovao u predjelu glave. Na isto
ukazuju činjenice utvrđene od
strane patologa dr. J.A., da na djelovima tijela, koji su pronađeni, a
nedostajali su glava i vrat, nije bilo
povreda, ni tragova nasilja i da je komadanje tijela izvršeno poslije smrti
oštećene. Upravo iz tog
zaključka, proizilazi da su povrede, koje su prouzrokovale smrt, nanijete u
predjelu glave oštećene, jer
kako je istakao patolog dr. A., oštećena M.B. je imala blaže oblike prirodnih
oboljenja, ali nije imala
nikakvo kritično medicinsko stanje, koje bi ukazivalo na bilo kakvu
alternativnu mogućnost njene smrti.
Cijeneći psihički odnos optuženog prema izvršenom krivičnom djelu, ovaj sud
nalazi da je
optuženi postupao sa direktnim umišljajem, jer je bio svjestan svog djela i
htio je njegovo izvršenje.
Naime, optuženi je preduzeo radnju izvršenja djela, činjenično opisano u stavu
I izreke presude, da bi
nastupila zabranjena posljedica, to jest smrt oštećene M.B.
Sud je cijenio navode odbrane optuženog T.S., da je poznavao M.B., ali da je
nije ubio, da nije
imao za to motiva i razloga i da ni jednim dokazom nijesu potvrđeni navodi
optužbe, pa nalazi, kod
naprijed utvrđenog, da su isti sračunati na izbjegavanje krivice. I navode
odbrane da nije utvrđen uzrok
smrti kod oštećene, a imajući u vidu da nedostaju vrat i glava oštećene, te da
se ne može isključiti ni
trovanje, ni pucanje iz vatrenog oružja u glavu, niti pak da je zaklana, da je
možda povreda na glavi
mogla nastati pri padu, kao uzrok smrti to jest da se ne može utvrditi ni
datum, ni mjesto ni sredstvo
izvršenja krivičnog djela, a ne može se isključiti ni prirodna smrt, , sud je
takođe cijenio kao sračunate
da pomognu istom. Isto, kod jasnog i preciznog kazivanja svjedoka, dr. A.,
kako pred Velikom
porotom, tako i na glavnom pretresu, koji je stručno i za sud uvjerljivo
istakao da je smrt oštećene M.B.
nastupila zbog medicinski ubistvenog nasilja nepreciziranog tipa, na šta
upućuje pronađeno
raskomadano tijelo, a izgledi isječenih površina različitih djelova tog
tijela, su bili očigledni u pogledu
toga da su otkinuti korišćenjem oštrog instrumenta, vjerovatno testerama.
Povrede su mjesta gdje su
djelovi tijela odsječeni i nastali su poslije smrti. Na djelovima tijela, a
nedostajali su glava i vrat, nije
bilo povreda koje su nastale prije smrti. Udovi, torzo i ostali djelovi nijesu
imali ni jednu povredu, koja
bi kao takva mogla objasniti nastanak smrti, pa je zaključio da je uzrok smrti
bio na glavi ili na vratu ili
na oba dijela. Istakao je da je M.B. imala blaže oblike prirodnih oboljenja,
ali nije imala nikakvog
kritičnog medicinskog stanja, koje bi ukazivalo na bilo kakvu alternitivnu
mogućnost njene smrti.
Okolnosti pod kojima je urađeno komadanje obično se susreću samo kada je u
pitanju nasilna smrt.
Kako nedostaju glava i vrat, koji predstavljaju dvije lokacije na tijelu, koje
bi mogle biti mjesta na
13
kojima su mogle nastati povrede, a postoji vjerovatnoća da je uzrok smrti u
glavi i da tamo postoji
povreda. Dodao je da ne može isključiti da je postojao neki prirodni oblik
oboljenja na glavi, ali da nije
bilo nikakvih tragova ozbiljnih oboljenja u preostalom dijelu tijela.
Optuženi je nakon krivičnog događaja, angažovao građevinsku kompaniju da
izvodi radove u
njegovoj kući u B. E. ......., a potom se udaljio iz SAD, države u kojoj je
imao prebivalište i gdje je radio
i vratio se u Crnu Goru i do lišenja slobode ostao nedostupan državnim
organima SAD-a. I radnje
optuženog, koje je preduzeo prije lišenja slobode, to jest da je 1996. godine,
u P., u Crnoj Gori, sklopio
brak sa T.R. i promjenio lično ime u T.S., što je utvrđeno iz izvoda iz
matične knjige vjenčanih, pa na
lični zahtjev dobio od nadležnih organa Crne Gore ličnu kartu, duplikat vojne
knjižice i vozačke
dozvole, potvrđuju uvjerenje suda, da je optuženi izvršio krivično djelo –
ubistvo iz čl. 30. st. 1. KZ
RCG, a da je preduzetim radnjama, prikrivao tragove izvršenja krivičnog djela
i identitet, a sve u cilju
izbjegavanja krivice.
Sud je nakon provedenog postupka, te ocjene provedenih dokaza i to svakog
dokaza zasebno i u
njihovoj međusobnoj povezanosti, nesporno utvrdio da je optuženi T.S. izvršio
i krivično djelo –
nedozvoljeno držanje oružja i eksplozivnih materija iz čl. 403. st. 1.
Krivičnog zakonika.
Naime, optuženi je dana 17. februara 2007. godine u P., u svojoj porodičnoj
kući u ul. N.Đ..,
neovlašćeno držao municiju za vatreno oružje i to 14 komada metaka kal. 7,9 mm
i jedan metak kal.
7,62 mm za čije nabavljanje nije imao odobrenje nadležnog državnog organa, što
je suprotno članu 24.
Zakona o oružju.
Prednje činjenice sud je utvrdio iz zapisnika o pretresanju stana i drugih
prostorija Uprave
policije – PJ Podgorica Ku br. 380/07 od 17.02.2007. godine, potvrde o
oduzimanju predmeta Uprave
policije – PJ Podgorica Ku br. 380/07 od 17.02.2007. godine i fotoelaboratom
MUP-a Crne Gore, pa je
odbranu optuženog da pronađeni meci u njegovoj kući, nijesu njegovo
vlasništvo, objašnjavajući da su u
njegovoj kući živjeli podstanari, cijenio kao sračunate na izbjegavanje
krivice. Isto kod činjenice da je
optuženi potpisao potvrdu o privremenom oduzimanju 14 komada metaka kal. 7,9
mm i jedan metak
kal. 7,62 mm, čime je iskazao vlasnički odnos prema istim.
Sagledavajući psihički odnos optuženog T.S. u odnosu na krivično djelo -
nedozvoljeno držanje
oružja i eksplozivnih materija iz čl. 403. st. 1. Krivičnog zakonika, sud
nalazi da je isti postupao sa
direktnim umišljajem, jer je znao da je neovlašćeno držao municiju za vatreno
oružje14 komada metaka
kal. 7,9 mm i jedan metak kal. 7,62 mm, bez odobrenja nadležnog organa uprave
i htio je izvršenje
predmetnog krivičnog djela. Shodno odredbi člana 24. Zakona o oružju, municiju
za vatreno oružje
fizička lica mogu nabaviti na osnovu oružnog lista, te je optuženi T.S.
ostvario sve bitne elemente bića
krivičnog djela – nedozvoljeno držanje oružja i eksplozivnih materija iz čl.
403. st. 1. Krivičnog
zakonika.
Iskaz svjedoka D.S., sud je cijenio kao sračunat da pomogne optuženom u
izbjegavanju krivice, a
cijenio je i ostale provedene dokaze i to potvrde o registraciji taksi firme
na ime okrivljenog, potvrde o
kreditnom zaduženju okrivljenog dana 09.02.1989. godine, dokumentacije o
prenosu prava svojine na
kući okrivljenog, zahtjeva S.Đ. od 20. aprila 1987. godine za dobijanje
državljanstva SAD, pa nalazi da
isti nijesu od uticaja na drugačiju odluku suda.
14
Kod utvrđenog činjeničnog stanja, sud je izmjenio činjenični opis u stavu I
dispozitiva optužnice,
pa je u 5. redu odozgo, izostavio riječ “nožem”, a unio riječ “oštrim
instrumentom”, jer je svjedok
patolog dr. J.A., kako u zapisniku o obdukciji broj K 90-7058 od 16. septembra
1990. godine
kancelarije Glavnog patologa grada Njujorka, zapisnika Velike porote Okruga
Kings – Njujork od
18.11.1994. godine o saslušanju istog, tako i na glavnom pretresu zaključio da
je komadanje tijela
oštećene M.B., urađeno nakon smrti i da izrezane površine imaju glatke ivice
između svih slojeva, što
ukazuje da su izrezane većom mašinom za rezanje testerom, vodeći računa da ne
povrijedi objektivni
identitet optužnice i ne prekorači istu.
Predlog odbrane optuženog da se u dopuni odakznog postupka provede saslušanje
vještaka
medicinske struke, obducenta, patologa, odnosno vještaka sudske medicine, sud
je odbio jer se na iste
okolnosti precizno, stručno i jasno izjasnio vještak dr. J.A.. Takođe je sud
odbio predlog odbrane
optuženog, da se u svojstvu svjedoka sasluša sin optuženog T.S., Đ.S., a na
okolnosti njegovog boravka
u Nj., u to vrijeme i na okolnosti njegovog uticaja na svjedokinju A.S. da
napusti Nj., jer iste činjenice
nijesu od uticaja na razrješenje ove krivične stvari.
Prilikom odmjeravanja kazne, sud je optuženog T.S. cijenio sve okolnosti, koje
utiču da kazna
bude manja ili veća, pa je kao olakšavajuće okolnosti cijenio lične i
porodične prilike optuženog
(starosnu dob 70 godina) i protek vremena od izvršenja krivičnog djela –
ubistvo iz čl. 30. st. 1. KZ
RCG (20 godina), a od otežavajućih okolnosti to što je ranije osuđivan, više
puta zbog izvršenja
raznovrsnih krivičnih djela, koju okolnost je cijenio u sklopu ličnosti
optuženog, to jest da se radi o licu
sklonom vršenju krivičnih djela Sud je prethodno optuženom utvrdio kazne, za
svako od izvršenih
krivičnih djela, pa je shodno čl. 48. st. 1. KZ SFRJ za krivično djelo –
ubistvo iz čl. 30. st. 1. KZ RCG
kaznu zatvora u trajanju od 12 (dvanaest) godina, a primjenom čl. 48. st. 1.
Krivičnog zakonika, za
krivično djelo - nedozvoljeno držanje oružja i eksplozivnih materija iz čl.
403. st. 1. Krivičnog zakonika
kaznu zatvora u trajanju od 4 (četiri) mjeseca, a potom, istom, shodno članu
48. st. 2. Krivičnog
zakonika, izrekao jedinstvenu kaznu zatvora u trajanju od 12 (dvanaest) godina
i 2 (dva) mjeseca. Sud
nalazi da će se izrečenom kaznom u okviru opšte svrhe izricanja i propisivanja
sankcija, u smislu člana
4.stav 2. Krivičnog zakonika postići posebna svrha kažnjavanja iz člana 32
Krivičnog zakonika, te da je
izrečena kazna adekvatna konkretnoj opasnosti djela i optuženog kao izvršioca
i da će ista uticati da
optuženi ubuduće ne vrši ovakva ili slična krivična djela, to jest da će se
ostvariti svrha specijalne i
generalne prevencije
Na osnovu čl 75. Krivičnog zakonika od optuženog trajno se oduzima municija za
vatreno
oružje i to 14 komada metaka kal. 7,9 mm i jedan metak kal. 7,62 mm, kao
predmeta izvršenja krivičnog
djela.
Na osnovu čl. 51. st. 1. Krivičnog zakonika optuženom T.S. se u kaznu zatvora
ima uračunati
vrijeme provedeno u pritvoru od 17.02.2007. godine, određen rješenjem
istražnog sudije Višeg suda u
Podgorici Kri br. 109/07 od 19.02.2007. godine, produžen rješenjima krivičnog
vijeća ovog suda Kv.
br. 222/07 od 17.03.2007. godine i Kv. br. 310/07 od 17.04.2007. godine,
rješenjima Vrhovnog suda
RCG Kr br. 67/07 od 17.05.2007. godine, Kr br. 83/07 od 16.06.2007. godine i
Kr br. 95/07 od
16.07.2007. godine, te nakon podignute optužnice VDT u Podgorici Kt br. 34/07
od 07.08.2007. godine,
rješenjima krivičnog vijeća ovog suda Kv. br. 635/07 od 08.08.2007. godine,
Kv. br. 827/07 od
16.10.2007. godine, Kv. br. 1008/07 od 20.12.2007. godine, Kv. br. 212/08 od
29.02.2008. godine, Kv
br. 400/08 od 07.05.2008. godine, Kv br. 603/08 od 11.07.2008. godine, Kv br.
1047/08 od 11.10.2008.
godine, Kv br. 72/09 od 27.01.2009. godine, Kv br. 403/09 od 01.04.2009.
godine, Kv br. 859/09 od
28.07.2009. godine, Kv br. 1350/09 od 24.10.2009. godine, Kv br. 103/10 od
03.02.2010. godine i K
15
br. 160/2007 od 02.07.2010. godine i isti ima trajati do pravnsonažnosti
presude, a najkasnije do isteka
izrečene kazne zatvora.
Optuženi je oglašen krivim, pa je obavezan da ovom sudu na ime paušala, kao
dijela troškova
krivičnog postupka isplati iznos od 100,00 eura, koji iznos je određen shodno
imovnim prilikama
optuženog, složenosti i trajanju krivičnog postupka, a primjenom člana 202.
st..1. u vezi čl.199. ZKP-a,
a u roku od 15 dana po pravnosnažnosti presude, pod prijetnjom prinudnog
izvršenja.
Na osnovu iznijetog, a shodno članu 364. Zakonika o krivičnom postupku
odlučeno je kao u
izreci presude.
VIŠI SUD U PODGORICI
Dana,02.07.2010.godine
ZAPISNIČAR
PREDSJEDNIK VIJEĆA-SUDIJA
Daliborka Komšić,s.r.
Dragica Vuković,s.r.  
PRAVNA POUKA: protiv ove presude može se izjaviti žalba Apelacionom sudu Crne
Gore u
roku od 15 dana od dana prijema pismenog otpravka iste, a preko ovog suda.
Za tačnost otpravka tvrdi i ovjerava
namještenik suda Daliborka Komšić  
