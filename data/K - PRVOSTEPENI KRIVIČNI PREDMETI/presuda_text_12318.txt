K.br. 53/12-11 
                                       U IME CRNE GORE 
           OSNOVNI SUD U KOLAŠINU kao prvostepeni krivični po sudiji
Mirjani Čepić, kao sudiji pojedincu, uz učešće zapisničara Mašković Marijane,
u krivičnom predmetu protiv okrivljenog R. A. iz P., zbog krivičnog djela
prevara iz čl. 244 st. 3 u vezi st. 1 Krivičnog zakonika, postupajući po
optužnici ODT iz Kolašina Kt.br. 89/11 od 08.05.2012.godine, nakon održanog
glavnog javnog pretresa, u prisustvu zastupnika optužnog akta ODT iz Kolašina
Vojislava Grujića, okrivljenog i njegovog branioca adv. N. V. iz K., kao i
prisustvu oštećenog P.N., donio je i javno objavio dana 28.12.2012.godine  
P R E S U D U 
      Protiv okrivljenog :  
      **R. A.** JMBG ..., od oca N. i majke B., rodjene P., rodjen u K .....godine, sa prebivalištem u P., ul. I. V. br. ..., Crnogorac, državljanin Crne Gore, govori crnogorskim jezikom, po zanimanju diplomirani gradjevinski inžinjer, zaposlen u preduzeću “A G.”, oženjen, otac dvoje djece, srednjeg imovnog stanja, do sada neosudjivan,

               **Na osnovu čl. 372 st. 1 tač. 1 ZKP-a**

OPTUŽBA SE ODBIJA 
      Da je :  
      U septembru mjesecu 2008.godine, u K., u namjeri da sebi pribavi protivpravnu imovinsku korist, lažnim prikazivanjem činjenica doveo u zabludu oštećenog P. N., na način što je lažno prikazao oštećenom da će mu u koliko oštećeni dobije kredit u iznosu od ... € kod “H. A.A.banke” u B. P. i preda mu novac, isti mu vratiti u roku od 15 dana, i time ga doveo u zabludu da mu oštećeni nakon odobravanja kredita i dobijanja novca preda iznos od ... €, koji iznos mu nije vratio niti je imao namjeru da isti vrati u navedenom roku u kom iznosu je sebi pribavio imovinsku korist a oštećenom nanio štetu.  
      \- čime bi izvršio krivično djelo prevara iz čl. 244 st. 3 u vezi st. 1 Krivičnog zakonika.  
      Troškovi krivičnog postupka u iznosu od 1.200,00 € padaju na teret budžetskih sredstava suda.  
      Oštećeni P. N. radi ostvarivanja imovinsko-pravnog zahtjeva upućuje se na parnicu.

O b r a z l o ž e nj e 
      ODT iz Kolašina svojim optužnim aktom Kt.br. 89/11 od 08.05.2012.godine stavio je na teret okrivljenom R. A. da je počinio krivično djelo prevara iz čl. 244 st. 3 u vezi st. 1 krivičnog zakonika, na način, mjesto i vrijeme činjenično i pravno opisano izrekom presude. Pri podnijetoj optužnici ODT Kolašin Vojislav Grujić ostao je do okončanja glavnog pretresa da bi u završnoj riječi  datoj na glavnom pretresu 28.12.2012.godine odustao od optužnice protiv optuženog ističući da tokom glavnog pretresa nije dokazano da je R. A. izvršio krivično djelo koje mu se stavlja na teret. U konkretnom slučaju nije dokazano postojanje prevarne namjere na sstrani optuženog što predstavlja bitan elemenat bića krivičnog djela pa time I njegovo umišljajno postupanje. Očigledno je da je u pitanju gradjansko pravni odnos koji u sebi ne sadrži elemente konkretnog krivičnog djela niti bilo kog drugog krivičnog djela za gonjenje preuzima po službenoj dužnosti. Nesporna je činjnica da je izmedju “H. A. A. banke” B. P. i P. N. zaključen ugovor o kreditu a sa rokom otplate od 60 mjeseci, dok je iznos kredita bio ... €. Ovaj ugovor kao i svu dokumentaciju na ime korisnika kredita nesporno je potpisao oštećeni pa mu je samim tim morala biti poznata i sadržina kako ugovora o kreditu tako i kreditne dokumentacije. Nesporno je da je oštećeni novac dobijen po osnovu kredita predao okrivljenom i to u iznosu odobrenog kredita umanjenog za bančinu proviziju. Okrivljeni nespori ovu činjenicu, i nespori svoj dug prema oštećenom. Iz nalaza imišljenja vještaka finansijske struke nedvosmisleno se utvrdjuje da je okrivljeni u cilju povraćaja odobrenog krdita uplaćivao novac na račun P. N. koji se vodi kod “H. A. A. banke”, a koji račun je otvoren upravo za tu namjenu. Prema nalazu ukupno je od kredita otplaćeno ... €, a sav novac uplaćivao je okrivlejni, kao i iznos od ... € koji je direktno uplatio na račun P. N. od kojeg novca je banka naplatila dio kredita u iznosima kako je našao vještak finansijske struke. P. N. je sa ovog računa podigao novac u iznosu od ... € za koji je tvrdio da mu je novac na poklon dao okrivljeni R.. i u situaciji da se prihvati ovakvo kazivanje oštećenog, u kom dijelu se i razlikuje sa odbranom okrivljenog očigledno je da na strani okrivljenog ne postoji prevarna namjera, te da je očigledno u pitanju gradjansko-pravni odnos. Ovo i pri činjenici da je okrivljeni žirant u ovom kreditnom ugovoru izmedju oštećenog i banke, pa je tako garantovao ne samo zaradom u sopstvneom preduzeću već i imovinom preduzeća, i svojom ličnom imovinom, a što se nesporno utvrdjuje iz potpisane mjenice kao sredstva obezbedjenja. Takodje je nesporna činjenica  po osnovu ugovora o kreditu nije vršena prinudna naplata ni od okrivljenog ni od oštećenog te je valjalo odustati od optužnog akta i daljeg krivičnog gonjenja protiv okrivljenog.

      Oštećeni je u završnoj riječi istakao da ne žali da preuzme krivično gonjenje protiv okrivljenog, ističući da je nesporno da je podigao kredit, te da ga banka tuži po drugi put za iznos od ... €, te da je bio prinudjen da zbog prve tužbe banke tuži ovdje okrivljenog i direktora banke u kom sporu je izgubio preko hiljadu eura. Nesporno je da je sve teklo regularno, da je kredit trebao biti izmiren za još osam mjeseci. I sama činjenica da nakon protoka ovoliko vremena banka oštećenog utužuje za iznos od ... € ukazuje da je ošštećeni prevaren i za sve ono što je potpisao uključujući i ono što je usmeno dogovorio sa okrivljenim.

      Branilac okrivljenog u završnoj riječi je istakla da obzirom na činjenicu da je tužilac odustao od krivičnog gonjenja traži troškove po troškovniku koji će priložiti, okrivljeni se pridružio završnoj riječi svog branioca.

      Obzirom na činjenicu da je tužilac odustao od daljeg krivičnog gonjenja, a da oštećeni nije nastavio krivično gonjenje sud je na osnovu čl. 372 st. 1 tač. 1 ZKP-a odnio presudu kojom se optužba odbija.  
      Obzirom na činjenicu da je sud donio presudu kojom se optužba odbija sud je shodno čl. 230 st. 1 u vezi čl. 226 ZKP-a donio odluku da troškovi krivičnog posutpka koji se odnose na naknadu za dati nalaz i mišljenje vještaku finansijske struke I. B. u iznosu od ... €, i naknada i nagrada za rad branioca okrivljenog adv. N. Vesne u iznosu od ... € padaju na teret budžetskih sredstava.

      Sud je shodno čl. 239 st. 3 u vezi st. 1 ZKP-a oštećenog P. N. radi ostvarivanja imovinsko pravnog zahtjeva uputio na parnicu.  
      Sa svega naprijed iznijetog odlučeno je kao u izreci presude.

OSNOVNI SUD U KOLAŠINU
Dana, 28.12.2012.godine  
Zapisničar,
S U D I J A,
Marijana Mašković s.r.
Mirjana Čepić s.r.  
PRAVNA POUKA : 
Protiv ove presude dozvoljena je žalba u roku od 15 dana od dana prijema
iste, Višem sudu u Bijelom Polju, a preko ovog suda.   