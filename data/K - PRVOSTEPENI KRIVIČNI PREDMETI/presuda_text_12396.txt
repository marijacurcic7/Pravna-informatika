K.br. 208/12
U IME CRNE GORE
OSNOVNI SUD U BARU, kao prvostepeni krivični, sudija G. Š., kao sudija
pojedinac, sa zapisničarom M. M., u krivičnom predmetu okrivljenog A. M., zbog
krivičnog djela ugrožavanje sigurnosti iz čl. 168 st.1 Krivičnog zakonika, po
optužnom predlogu Osnovnog državnog tužilaštva u Baru Kt.br. 224/12 od
25.04.2012. godine, nakon održanog glavnog javnog pretresa u prisustvu
zastupnika optužbe savjetnika kod Osnovnog državnog tužilaštva u Baru Đ. P., u
odsustvu okrivljenog, dana 17.09.2012. godine donio je i javno objavio
PRESUDU
Okrivljeni A. M., JMBG..., od oca M. i majke V., rođene P., rođen ... godine u
N., sa prebivalištem u B., Š. bb. državljanin Crne Gore, nezaposlen, neoženjen
završio osnovnu školu, lošeg imovnog stanja, osuđivan presudama : Opštinskog
suda Nikšić K. br. 141/84 od 09.06.1984.godine, zbog krivičnog djela
prikrivanje iz čl. 172 st. 1 KZ RCG, na novčanu kaznu od 5.000,00 dinara,
Okružnog suda Titograd K br. 121/85 od 13.09.1985.godine, zbog krivičnog djela
teška tjelesna povreda iz čl. 45 st. 1 KZ RCG,na kaznu zatvora u trajanju od 6
mjeseci, Osnovnog suda Nikšić K. br. 47/88 od 15.04.1990.godine, zbog
krivičnog djela pronevjera iz čl. 232 /1 KZ RCG, na kaznu zatvora u trajanju
od 40 dana, Osnovnog suda Bar K br. 104/90 od 19.10.1990. godine, zbog
krivičnog djela kleveta iz čl. 83 st. 1 KZ SRCG, na kaznu od 2 mjeseca,
uslovno na 1 godinu, Višeg suda u Podgorici K br. 110/90 od 24.05.1993.
godine, zbog krivičnog djela teška tjelesna povreda iz čl. 45 st. 1 KZ RCG, na
kaznu zatvora u trajanju od 6 mjeseci, Osnovnog suda u Baru K.br. 17/91 od
17.12.1993. godine, zbog krivičnog djela teška krađa iz čl.145/1/1 KZ RCG, na
kaznu zatvora u trajanju od 6 mjeseci, Opštinskog suda Vrbas K br. 162/94
20.12.1995. godine, zbog krivičnog djela teška kradja iz čl. 166 st. 1 tač. 1
KZS na kaznu zatvora u trajanju od 3 mjeseca, Osnovnog suda u Ulcinju K .br.
245/95 od 12.02.1999. godine, zbog krivičnog djela falsifikovanje isprave iz
čl. 221 st. 3 u vezi st. 1 KZ RCG, na kaznu zatvora u trajanju od 3 mjeseca
uslovno na 1 godinu, Osnovnog suda u Baru K.br. 227/07 od 30.08.2007. godine,
zbog krivičnog djela teška krađa iz čl.240/1 KZ, na kaznu zatvora u trajanju
od 3 mjeseca uslovno za dvije godine, Osnovnog suda u Baru K.br. 245/09 od
11.11.2009. godine, zbog krivičnog djela teška krađa iz čl.240/1 KZ, na kaznu
zatvora u trajanju od jedne godine, Osnovnog suda u Baru K.br. 267/10 od
12.07.2011. godine, zbog krivičnog djela oduzimanje vozila iz čl.248/1 u vezi
čl. 20 KZ, na kaznu zatvora u trajanju od 2 mjeseca, Višeg suda u Podgorici
K.br. 25/2011 od 18.10.2011. godine, zbog krivičnog djela laka tjelesna
povreda iz čl, 152 st.2 u vezi st.1 KZ, na kaznu zatvora u trajanju od 3
mjeseca, presudom Višeg suda u Podgorici Kv broj 44/2012 od 10.02.2012. godine
preinačene su presude Osnovnog suda u Baru K broj 267/10, Km broj 8/10 od
15.07.2011. godine i Višeg suda u Podgorici K broj 25/2011 od 12.04.2011.
godine i izrečena jedinstvena kazna zatvora u trajanju od 4 mjeseca I 15 dana,
koju je izdržao od 30.12.2011. godine do 21.04.2012. godine.
K r i v j e :
Što je,
Dana 21.04.2012. godine oko 21,15 časova, u mjestu Šušanj, Opština Bar,
ugrozio sigurnost oštećenog B. J. iz Bara, prijetnjom da će napasti na njegov
život i tijelo, na način što je putem telefona sa br. ... na br. telefona
oštećenog ... uputio sledeće riječi: “moraš mi dati novac za plac, iako si
Musliman nabiću te na kurac, ne smiješ kročiti na plac, dođeš li još jednom na
taj plac, očevih mu kostiju pašće krv, prvo što te vidim na placu”.
- čime je učinio krivično djelo - ugrožavanje sigurnosti iz čl.168 st.1.
Krivičnog zakonika,
Pa ga sud primjenom čl. 4, 32, 36 i 42 Krivičnog zakonika i čl. 369, 370 i 374
ZKP-a,
OSUĐUJE
Na kaznu zatvora u trajanju od 2 (dva) mjeseca.
Optuženi je dužan da plati troškove krivičnog postupka u iznosu od 100,00 € u
roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 224/12 od
25.04.2012. godine stavljeno je na teret okrivljenom izvršenje krivičnog djela
bliže opisanog u izreci presude.
Glavni pretres je održan u odsustvu okrivljenog na osnovu čl.457 ZKP-a jer mu
se poziv za glavni pretres nije mogao uručiti zbog neprijavljivanja sudu
promjene adrese, a kako je saslušan ocjenjeno je da njegovo prisustvo nije
nužno.
Okrivljeni je u svojoj odbrani u prethodnom postupku izjavio da u naselju
Šušanj posjeduje plac koji mu je poklonila sestra, a koji se vodi na njegovo
ime. Poslednjih pet mjeseci nalazio se u Zavodu za izvršenje krivičnih
sankcija u Spužu i jeo što je stigao u Šušanj pozvao je B. J. da dođe kod
njega kući da razgovaraju vezano za njegov plac, koji je B.u prodao H. A. u
avgustu mjesecu prošle godine i to bez njegovog znanja. Sa njegovog broja ....
pozvao je B. J. na broj ... i obratio mu se sledećim riječima „Dođi kod njega
kući da razgovaramo vezano za plac” i B. je došao i sa njim i sa sestrom
sjedio ispred kuće gdje su pili kafu. On je B.u objasnio da plac u čiji je
posjed ušao nije plac H. A., već je to njegov plac i pitao ga kako bi se on
ponašao da mu neko nešto otme, kao što je to učinio A. H., koji je bez
njegovog ovlašćenja prodao plac B.u. Saopštio je B.u da će da ukine i vodu i
struju dovedenu na njegov plac, a koje koristi B., a B. mu je rekao da je on
H. dao 40.000 € za pomenuti plac, a ranije mu je pričao više verzija kako je
taj plac otplatio. Nije tačno da je uputio bilo koju riječ prijetnje B.u i
tako su se rastali. Njegova sestra je bila prisutna i slušala njihov razgovor.
U dokaznom postupku sud je saslušao svjedoka oštećenog B. J. i svjedoka C. B.
J.u i pročitao izvod iz kaznene evidencije UP PJ Nikšić br.1236 od 24.05.2012.
godine na ime okrivljenog.
Svjedok oštećeni B. J. je izjavio da je u avgustu mjesecu 2011. godine, od
R.Š. kupio plac površine od oko 3 ipo ara u naselju Šušanj. U par navrata,
nakon kupovine tog placa obraćao mu se A. M., tvrdeći da je taj plac od njega
uzet na prevaru i da se predmet nalazi kod suda i on je njemu rekao, ako je
stvarno tako on protiv suda nema ništa, a on će onda tražiti svoje pravo. Dana
21.04.2012. godine u prijepodvenim časovima, M. ga je pozvao putem telefona i
insistirao da u toku dana dođe kod njega kući i on je otišao otprilike oko
17,30 časova. Sjedjeli su ispred M.ve kuće, M. i njegova sestra gdje su pili
kafu. M. mu je povišenim tonom rekao da ne smije da zabode lopatu u taj plac,
da se A. iz groba digne ne može mu oteti što je njegovo, da će da otkine
struju i vodu na tom placu, a on mu je na to odgovorio da pokida i zamolio ga
da normalno razgovaraju, da snizi ton da ne sluša komšiluk. Sestra je M.
skrenula pažnju da mu se ne obraća povišenim tonom jer im je on došao kući. Na
M.vo pitanje koliko je platio plac on je rekao 40.000 € i nakon toga M. ga je
zamolio da ga prebaci njegovim vozilom do prodavnice što je i učinio. M. je
ostao u prodavnici, a on je otišao kući. Istog dana oko 21,15 časova, M. ga je
pozvao telefonom i uputio mu sledeće riječi: „Moraš joj dati novac za plac,
iako si Musliman nabiću te na kurac, ne smiješ kročiti na plac, dođeš li još
jednom na taj plac očevih joj kostiju pašće krv, prvo što te vidim na placu”.
Upozorio je M. da ne prijeti, da mu ne upućuje riječi prijetnje, a zatim je
njegova sestra uzela telefon i zamolila ga da više ne dolazi na plac da ne bi
bilo problema. Nakon toga je otišao u Upravu policije - Područnu jedinicu u
Baru i slučaj prijavio policiji. Ističem da osjeća strah od okrivljenog i
ugroženost za život, tim prije što se taj njegov plac graniči sa placem gdje
on ima kuću i zbog prijetnji da će ga ubiti ako dođe na plac više ne smije ići
na plac. Na glavnom pretresu je dodao je razgovor oko kupovine placa imao sa
H. A. koji je bio posrednik prilikom kupovine placa i on je se uvjerio iz
dokumentacije da je vlasnik placa Š. R. koja je plac kupila od K. J. koja je
sestra A. M.. On je tek nakon kupovine placa koji je platio od strane A. M.
obaviješten da njemu H. i Š. nisu isplatili sav novac prilikom kupovine placa,
ali mu je on rekao da to nije njegov problem i da taj problem riješi sa njima.
On je nakon kupovine placa podigao coklu za ogradu, ali mu je A. M. presjekao
dovod struje i vode i on je zbog toga imao veliku štetu, jer materijal više
nije našao na licu mjesta, a nakon upućenih prijetnji koje je saopštio on više
ne dolazi na taj plac da bi izbjegao neprijatnosti od strane A. M.. Njega je
prije 3 dana A. M. pozvao iz Španije i rekao mu da obustavi izgradnju cokle
odnosno betonsku osnovu za metalnu ogradu, jer ako to ne uradi doći će u Bar
da nekome otvori lobanju i da će neko otići u grob, a neko u zatvor i zbog
prethodno upućenih riječi, a i zbog novih prijetnji on je osjetio ugroženost
za život i te riječi je ozbiljno shvatio znajući da je A. M. prije nekoliko
godina nekog u naselju izbo nožem, a i kada je se god obraćao policiji oni su
mu saopštavali da oni nemaju mogućnosti da urazume A. M. i da jedino sud može
svojom odlukom presuditi. Pridružio se krivičnom gonjenju, a nije postavio
imovinsko pravni zahtjev.
Svjedok C. B. J. je izjavila da su njen suprug i ona svojevremeno kupili plac
od R. Š.. To je bilo 2.avgusta 2011. godine i ugovor je sa R. Š. zaključio
njen suprug B. J.. U pitanju je plac površine 359 m2 u naselju Šušanj. Kada su
kupili plac angažovali su geometra koji je utvrdio precizne granice i oni su
postavili cokle na kojima je kasnije trebala da se izradi ograda. Nakon toga
počinju problemi jer je A. M. u više navrata pozivao njenog supruga navodeći
da je on i dalje vlasnik tog placa, tačnije da mu je taj plac na prevaru
oduzet i da na tom placu ne smije ništa da se gradi. Ona je bila prisutna kada
je dana koji je naveden u optužnom predlogu A. M. pozvao njenog supruga
telefonskim putem. Oni su se nalazili kući i taj razgovor je trajao više od
pola sata. S obzirom na dužinu razgovora nju je zanimalo o čemu se govori i
ona je prislonila uvo na slušalicu mobilnog telefona i čula je tog razgovora,
a u jednom trenutku A. M. je njenom suprugu uputio riječi “moraš mi dati novac
za plac, i ako si Musliman nabiću te na kurac, ne smiješ kročiti na plac,
dođeš li još jednom na plac očevih mi kostiju pašće krv, prvo što te vidim na
placu”. Nakon tih riječi telefon je od A. M. uzela jedna ženska osoba koju je
ona prepoznala da je sestra A. M. budući da ima specifičnu boju glasa i ona je
na jedan kulturan način rekla “ja vas molim da ne dolazite na plac, jer će
biti svašta”, a to nije izgovorila prijetećim tonom već kao da ih zamoli da da
ne dolaze zbog njihove sigurnosti. Pored tog razgovora M. je u više navrata
pozivao njenog supruga, tražio mu novac, a zadnji razgovor obavljen je
14.09.2012. godine kada je A. M. pozvao njenog supruga. S obzirom na pozivni
broj misli, da je u pitanju Španija. Ponovo je bila ista priča da na tom placu
ne smije ništa da se gradi, da je to njegov plac, da će on kada se vrati
srušiti ono što je sagrađeno i da sve neće ostati na tome, što su oni takođe
shvatili kao prijetnju. Njen suprug i ona su plac kupili od vlasnika placa i
nemaju nikakve veze sa onim što se prethodno dešavalo, ne ulaze u to na koji
način je plac prije toga mijenjao vlasnike i jedino što joj žele jeste da
mirno uživaju u svom vlasništvu. Oni su dolaskom na taj plac imali namjeru da
započnu dobrosusjedske odnose sa svim komšijama, vjerovatno je to A. M.
ocijenio kao njihovu slabost i od samog početka počinju problemi, zahtjevi da
oni njemu daju novac i tome slično.
Iz izvoda iz kaznene evidencije UP PJ Nikšić br.1236 od 24.05.2012. godine na
ime okrivljenog utvrđeno je da je okrivljeni osuđivan presudama : Opštinskog
suda Nikšić K. br. 141/84 od 09.06.1984.godine, zbog krivičnog djela
prikrivanje iz čl. 172 st. 1 KZ RCG, na novčanu kaznu od 5.000,00 dinara,
Okružnog suda Titograd K br. 121/85 od 13.09.1985.godine, zbog krivičnog djela
teška tjelesna povreda iz čl. 45 st. 1 KZ RCG,na kaznu zatvora u trajanju od 6
mjeseci, Osnovnog suda Nikšić K. br. 47/88 od 15.04.1990.godine, zbog
krivičnog djela pronevjera iz čl. 232 /1 KZ RCG, na kaznu zatvora u trajanju
od 40 dana, Osnovnog suda Bar K br. 104/90 od 19.10.1990. godine, zbog
krivičnog djela kleveta iz čl. 83 st. 1 KZ SRCG, na kaznu od 2 mjeseca,
uslovno na 1 godinu, Višeg suda u Podgorici K br. 110/90 od 24.05.1993.
godine, zbog krivičnog djela teška tjelesna povreda iz čl. 45 st. 1 KZ RCG, na
kaznu zatvora u trajanju od 6 mjeseci, Osnovnog suda u Baru K.br. 17/91 od
17.12.1993. godine, zbog krivičnog djela teška krađa iz čl.145/1/1 KZ RCG, na
kaznu zatvora u trajanju od 6 mjeseci, Opštinskog suda Vrbas K br. 162/94
20.12.1995. godine, zbog krivičnog djela teška krađa iz čl. 166 st. 1 tač. 1
KZS na kaznu zatvora u trajanju od 3 mjeseca, Osnovnog suda u Ulcinju K .br.
245/95 od 12.02.1999. godine, zbog krivičnog djela falsifikovanje isprave iz
čl. 221 st. 3 u vezi st. 1 KZ RCG, na kaznu zatvora u trajanju od 3 mjeseca
uslovno na 1 godinu, Osnovnog suda u Baru K.br. 227/07 od 30.08.2007. godine,
zbog krivičnog djela teška krađa iz čl.240/1 KZ, na kaznu zatvora u trajanju
od 3 mjeseca uslovno za dvije godine, Osnovnog suda u Baru K.br. 245/09 od
11.11.2009. godine, zbog krivičnog djela teška krađa iz čl.240/1 KZ, na kaznu
zatvora u trajanju od jedne godine, Osnovnog suda u Baru K.br. 267/10 od
12.07.2011. godine, zbog krivičnog djela oduzimanje vozila iz čl.248/1 u vezi
čl. 20 KZ, na kaznu zatvora u trajanju od 2 mjeseca, Višeg suda u Podgorici
K.br. 25/2011 od 18.10.2011. godine, zbog krivičnog djela laka tjelesna
povreda iz čl, 152 st.2 u vezi st.1 KZ, na kaznu zatvora u trajanju od 3
mjeseca, presudom Višeg suda u Podgorici Kv broj 44/2012 od 10.02.2012. godine
preinačene su presude Osnovnog suda u Baru K broj 267/10, Km broj 8/10 od
15.07.2011. godine i Višeg suda u Podgorici K broj 25/2011 od 12.04.2011.
godine i izrečena jedinstvena kazna zatvora u trajanju od 4 mjeseca I 15 dana,
koju je izdržao od 30.12.2011. godine do 21.04.2012. godine.
Sud je u toku glavnog pretresa donio rješenje da se u svojstvu svjedoka
sasluša K. J. Kako se ista nalazi u inostranstvu, sud nije bio u mogućnosti da
istu sasluša, iz kojih razloga je donio rješenje da se K. J. neće saslušati u
svojstvu svjedoka.
Ocjenom izvedeni dokaza utvrđeno je da je okrivljeni učinio krivično djelo
koje mu je stavljeno na teret.
Utvrđeno je da je okrivljeni dana 21.04.2012. godine oko 21,15 časova, u
mjestu Šušanj, sa telefonskog broja br. 069-554-818 na pozvao oštećenog B. J.
na br. telefona 069-371-050 kojom prilikom mu je uputio riječi : “moraš mi
dati novac za plac, iako si Musliman nabiću te na kurac, ne smiješ kročiti na
plac, dođeš li još jednom na taj plac, očevih mu kostiju pašće krv, prvo što
te vidim na placu”.
Ovakvo utvrđeno činjenično stanje proizilazi iz iskaza svjedoka oštećenog i
svjedoka C. B. J. Iskaz oštećenog sud je prihvatio kao istinit i uvjerljiv,
jer je na identičan način i u prethodnom postupku i na glavnom pretresu opisao
predmetni događaj. Do detalja je opisao postupanje okrivljenog i riječi koje
mu je uputio dana 21.04.2012. godine u telefonskom razgovoru na poziv
okrivljenog. Telefonski razgovor i upućivanje prijetnji od strane okrivljenog
slušala je svjedok C. B. J. koja je u tom dijelu predmetni događaj opisala na
isti način kao i oštećeni, čime je potvrdila njegov iskaz.
Okrivljeni ne priznaje da je učinio krivično djelo koje mu je stavljeno na
teret u bitnom navodeći da on jeste kritičnog dana u svojoj kući razgovarao sa
oštećenim, ali da istom nije upućivao prijetnje. Kao što je već navedeno
oštećeni je istinito i objektivno predstavio predmetni događaj. Očigledno je
da je postupanje okrivljenog prema oštećenom motivisano njegovim ubjeđenjem da
je predmetni plac njemu oduzet na prevaru i da od oštećenog kao sadašnjeg
vlasnika zahtijeva da mu isplati određeni novčani iznos, iako je to odnos koji
bi okrivljeni trebao da ima sa licima za koja tvrdi da su ga prevarila, a ne
sa oštećenim, sa kojim nije imao nikakve poslovne kontakte.
Oštećeni i svjedok C. B. J. su u svojim iskazima naveli da je okrivljeni i
nakon predmetnog događaja pozivao oštećenog i upućivao mu prijetnje da na
placu koji je kupio, a koji je i predmet nesporazuma ne smije graditi. I
navedeni iskazi potvrđuju da je okrivljeni oštećenom uputio riječi
predstavljene u dispozitivu i da ponašanje okrivljenog nije bilo izolovani
slučaj, već obrazac u ponašanju prema oštećenom.
Cijeneći psihički odnos okrivljenog prema krivičnom djelu, sud je utvrdio da
je isti postupao sa direktnim umišljajem, jer je bio svjestan svog djela i
htio njegovo izvršenje. Oštećeni B. J. je izjavio da je zbog upućenih riječi
osjetio strah i ugroženost, za svoj život. Riječi okrivljenog upućene
oštećenom da će u slučaju dolaska na plac pasti krv i u objektivnom smislu
predstavljaju riječi koje su podobne da ugroze sigurnost nekog lica.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika.
Olakšavajućih okolnosti na strani okrivljenog nije bilo, dok je od
otežavajućih sudi cijenio da je okrivljeni višestruki povratnik Ocijenjeno je
da izrečena kazna zatvora predstavlja mjeru koja je neophodna da bi se
postigla svrha kažnjavanja.
Odluka o troškovima zasniva se na odredbi čl. 229 Zakonika o krivičnom
postupku. Dosuđeni iznos se odnosi na troškove rada suda koji su određeni
prema trajanju, složenosti krivičnog postupka i imovinskim prilikama
okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 17.09.2012. godine
Zapisničar S U D I J A
M. M. G. Š.
PRAVNA POUKA: Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.
DN-a: -1 x spisi
-1 x okrivljenom preko oglasne table
- 1 x braniocu koji će okrivljenom biti postavljen
-1 x ODT Bar 