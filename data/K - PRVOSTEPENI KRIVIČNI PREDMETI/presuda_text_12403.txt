K. broj 20/12
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić u krivičnom predmetu
okrivljenog Ć. M.,zbog krivičnog djela falsifikovanje isprave iz čl. 412 st. 2
u vezi st. 1 Krivičnog zakonika, po optužnom predlogu Osnovnog državnog
tužilaštva u Baru, Kt.br. 18/12 od 20.01.2012. godine, nakon održanog glavnog
javnog pretresa u prisustvu zastupnika optužbe savjetnika Osnovnog državnog
tužilaštva V. S. i okrivljenog, dana 24.04.2012. godine donio je i javno
objavio
PRESUDU
Okrivljeni Ć. M., JMBG.., od oca Ž.i majke B. rođene D., rođen .... godine u
B., sa prebivalištem u B., Č. bb. automehaničar, neoženjen, završio srednju
školu, lošeg imovnog stanja, neosuđivan,
K r i v j e:
Što je:
Dana 29.03.2011. godine oko 21,30 časova u Bulevaru Revolucije u Baru, Opština
Bar, upotrijebio lažnu javnu ispravu - jednu registarsku tablicu oznake ....
kao pravu, na način šio je neovlašćeno postavio istu na neregistrovano vozilo
marke „BMW 316“, vlasništvo njegovog oca Ž., koja tablica je izdata za
putničko vozilo marke „Ford Eskort“ vlasništvo D. M. i sa tako postavljenom
tablicom vozilom upravljao u javnom saobraćaju;
- čime je učinio krivično djelo - falsifikovanje isprave iz čl. 412 st. 2. u
vezi st. 1. Krivičnog zakonika.
pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 ZKP-a, i z r i č e
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno
određuje da se kazna neće izvršiti ukoliko okrivljeni u roku od 1 (jedne)
godine, od dana pravosnažnosti, ne učini novo krivično djelo.
Prema okrivljenom na osnovu čl. 75 st.1 Krivičnog zakonika izriče se
MJERA BEZBJEDNOSTI
Kojom se od okrivljenog oduzima jedna registarska tablicu oznake ...
Okrivljeni je dužan da plati troškove krivičnog postupka u iznosu od 80,00 € u
roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru, Kt.br. 18/12 od
20.01.2012. godine stavljeno je na teret okrivljenom izvršenje krivičnog djela
bliže opisanog u izreci presude.
Okrivljeni je u svojoj odbrani u prethodnom postupku izjavio da je dana
29.03.2011. godine zaustavljen od strane policije u Baru u Bulevaru
Revolucije. U to vrijeme on je upravljao motornim vozilom marke „BMW“ 316,
vlasništvo njegovog oca. Sa njim u vozilu je bio i njegov drug Č. D.. On je
policiji rekao da je tablicu koju je pronašao u Bulevari blizu Radio Bara
stavio na zadnji dio vozila. Vozilo je nakon toga odvezao do policije, i isto
mu je privremeno oduzeto. Prethodno je policija oduzela tablice od njegovog
oca jer su iste istekle. Na glavnom pretresu je dodao da priznaje da je na
vozilo koje je vlasništvo njegovog oca Ć. Ž. stavio jednu reg. tablicu. On ne
zna čija je to reg. tablica i istu je pronašao dok se kretao bulevarom 24.
novembra. Ta tablica se nalazila pored puta, pretpostavlja da je nekom ispala
iz auta i on je istu stavio na zadnji dio vozila marke »BMW« 316 koji u tom
trenutku nije imao reg. tablice, a registracija vozila je bila u toku. Prije
toga policija je njegovom ocu oduzela registarske tablice, ne sjeća se koje su
bile zbog isteka registracije i on je tu reg. tablicu stavio na zadnji dio
vozila. On u tom trenutku nije znao da čini krivično djelo, nije uopšte bio
svjestan da to ne smije da uradi i nekoliko stotina metara, nakon toga
zaustavila ga policija i on je odmah rekao da je tablicu pronašao i da je je
stavio na auto. On je tu tablicu prethodno samo stavio u plastični okvir koji
se nalazio na vozilu i koji se koristi za registarske tablice. On je trenutno
zaposlen kao automehaničar u policiji odnosno u radionici u zgradi policije.
On je kasnije u stanici čuo da je vlasnik vozila za koje je izdata ta reg
tablica čovjek sa prezimenom D..
U dokaznom postupku saslušan je svjedok V. M., pročitani su: potvrda o
privremeno oduzetim predmetima UP PJ Bar od 29.03.2011. godine, zapisnik o
privremenom isključivanju vozila od 29.03.2011. godine, izvod iz kaznene
evidencije na ime okrivljenog UP PJ B. br. 27-03/1-245/12-1200/2 od
22.02.2012. godine, izvještaj MUP PJ Bar od 24.04.2012. godine, izvršen je
uvid u reg. tablicu ..
Svjedok V. M. je izjavio da se dana 29.03.2011. godine oko 21,30 časova
nalazio u sastavu interventne jedinice koja je u to vrijeme vršila kontrolu
saobraćaja u ul. Bulevar revolucije. Tom prilikom zaustavili su Ć. M.a koji je
upravljao vozilom marke »BMW« crvene boje, od njega su zatražili saobraćajnu
dozvolu i on je saopštio da nema kod sebe saobraćajnu dozvolu. On je onda
pozvao dežurnu službu kako bi preko baze podataka provjerili podatke o
registraciji i u tom trenutku mu je Ć. saopštio da nema potrebe da provjeraju
da je na vozilu reg. tablica od drugog vozila i da je istu pronašao i stavio
na vozilo da ga policija ne bi zaustavljala. Dežurna služba im je nakon toga
saopštila da reg. tablice koje se nalaze na vozilu pripadaju drugom vozilu i
nakon toga su vozilo oduzeli.
Iz potvrde o privremeno oduzetim predmetima UP PJ Bar od 29.03.2011. godine
utvrđeno je da je od okrivljenog oduzeta jedna reg. Tablica .. od vozila marke
»Ford escort«
Iz zapisnika o privremenom isključivanju vozila od 29.03.2011. godine utvrđeno
je da je vozilo marke »BMW« 316 reg. oznaka .. kojim je upravljao Ć. M.
isključeno iz saobraćaja jer je vozilu važnost saobraćajne dozvole istekla
dana 23.10.2010. godine, a isto je stavio reg. tablice .. od vozila marke
»Ford escort«.
Iz izvoda iz kaznene evidencije na ime okrivljenog UP PJ Bar br.
27-03/1-245/12-1200/2 od 22.02.2012. godine utvrđeno je da okrivljeni nije
osuđivan.
Iz izvještaja MUP PJ Bar od 24.04.2012. godine utvrđeno je da su reg. oznake
BR AK 129 izdate za vozilo marke »Ford escort« vlasništvo D. M.. Vozilo je
registrovano do 30.12.2010. godine.
Uvidom u reg. tablicu utvrđeno je da ista ima oznaku ...
Optužnicom je predloženo da se u dokaznom postupku sasluša svjedok J. R.. Kako
je činjenično stanje u dijelu u kome je trebalo saslušati svjedoka u
potpunosti utvrđeno donijeto je rješenje da se u dokaznom postupku neće
saslušati svjedok J. R.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni u svojoj odbrani ne priznaje da je
učinio krivično djelo navodeći da je tačno da je stavio predmetnu reg. tablicu
na vozilo kojim je upravljao, ali da u tom trenutku nije znao da čini krivično
djelo i nije uopšte bio svjestan da to ne smije da uradi. Sud je odbranu
okrivljenog cijenio kao neosnovanu i kao pokušaj izbjegavanja krivice.
U postupku je utvrđeno da je okrivljeni dana 29.03.2011. godine oko 21,30
časova upravljao u saobraćaju vozilom marke „BMW 316“, vlasništvo Ć. Ž., kojom
prilikom je na zadnjem dijelu vozila postavio registarsku tablicu oznake ..
koja je izdata za putničko vozilo marke „Ford Eskort“ vlasništvo D. M..
Odbrana okrivljenog da nije znao da na navedeni način čini nešto što nije
dozvoljeno je neosnovana. Sama činjenica da je okrivljeni na vozilo postavio
reg. tablicu drugog vozila ukazuje da je to uradio sa namjerom izbjegavanja
zaustavljanja od strane policije. Okrivljeni je u saobraćaju upravljao vozilom
vlasništvo njegovog oca kome je policija prethodno oduzela reg. tablice zbog
isteka registracije. Okrivljeni je policajcima koji su ga zaustavili saopštio
da je na vozilu reg. tablica od drugog vozila, da je istu pronašao i stavio na
vozilo da ga policija ne bi zaustavljala. Dakle, okrivljeni je znao da je
vozilo kojim je upravljao neregistrovano i stavljanjem registarske tablice
koja je izdata za drugo vozilo okrivljeni je imao namjeru da stvori privid da
je njegovo vozilo registrovano i da na taj način izbjegne zaustavljanje od
strane policije do čega bi došlo iz razloga što na vozilu okrivljenog nije
bilo reg tablica jer su iste oduzete od oca okrivljenog zbog isteka
registracije vozila. Registarskim tablicama označava se konkretno motorno
vozilo po vrsti, marki, tipu i drugim karakteristikama. Njih izdaju u
propisanom postupku, pri vršenju javnih ovlašćenja, nadležni organ unutrašnjih
poslova. Iz toga slijedi da su registarske tablice javna isprava koju izdaje
nadležni organ u propisanoj formi i postupku. Stavljanjem registarske tablice
s jednog automobila na drugi, za koji nije izdata, ta registarska tablica je i
fizički odvojena od predmeta za koji je vezana voljom izdavaoca, čime se
izdavaocu faktički pripisuje izjava koju on nije dao. U radnji okrivljenog
stiču se elementi krivičnog djela koje mu je stavljeno na teret, jer
registarske tablice na osnovu zakona izdaje MUP prilikom reg​istracije vozila
i one predstavljaju njegovu oznaku sa određenim brojem, pa kako je jedna reg
oznaka stavljena na nereg​istrovano vozilo, to je one upotrijebljena u namjeri
da se lažno predstavi da je vozilo registrovano.
Okrivljeni je krivično djelo učinio sa direktnim umišljajem jer je bio
svjestan da je na vozilo kojim je upravljao stavio reg. tablicu koja pripada
drugom vozilu, odnosno bio je svjestan svojih postupaka i htio je izvršenje
krivičnog djela, odnosno nastupanje zabranjene posledice.
Odlučujući se za krivičnu sankciju sud je na strani okrivljenog cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio lične prilike jer je okrivljeni mlad
čovjek, do sada neporočnog vladanja. Otežavajućih okolnosti nije bilo.
Cijeneći kvalitet olakšavajućih okolnosti u nedostatku otežavajućih, sud je
okrivljenom izrekao uslovnu osudu kojom mu je utvrdio kaznu zatvora u trajanju
od tri mjeseca i istovremeno odredio da se kazna neće izvršiti ukoliko
okrivljeni u roku od jedne godine od dana pravosnažnosti, ne učini novo
krivično djelo. Ocijenjeno je da prema okrivljenom nije potrebno izricanje
efektivne kazne zatvora, da će se izricanjem uslovne osude u potpunosti
postići svrha izricanja uslovne osude i na taj način dovoljno uticati na
okrivljenog da u buduće ne čini krivična djela.
Sud okrivljenom je na osnovu čl. 75 st.1 Krivičnog zakonika izrekao mjeru
bezbjednosti oduzimanja reg. tablice ..., kao predmeta koji je upotrijebljen
za izvršenje krivičnog djela.
Odluka o troškovima zasniva se na odredbi čl. 229 ZKP-a a ista se odnosi na
troškove za rad suda, koji su određeni prema trajanju, složenosti krivičnog
postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 24.04.2012. godine
ZAPISNIČAR, S U D I J A
Milijana Minić Goran Šćepanović
PRAVNA POUKA: Protiv ove presude može se izjaviti žalba
Višem sudu u Podgorici u roku od 8 dana od dana prijema
pismenog otpravka, preko ovog suda u dva primjerka.
DNA: - 1 x ODT
- 1 x okrivljenom
- u spise