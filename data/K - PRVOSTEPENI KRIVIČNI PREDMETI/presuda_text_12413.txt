K. broj 152/10
U IME NARODA
OSNOVNI SUD U BARU, kao prvostepeni krivični, u vijeću sastavljenom od sudije
Gorana Šćepanovića, kao predsjednika vijeća i sudija porotnika V. N. i J. P. ,
kao članova vijeća, sa zapisničarom Vukicom Radović, u krivičnom predmetu
optuženog G. D., zbog krivičnog djela teška krađa iz čl. 240 st.1 tač. 1
Krivičnog zakonika, po optužnici Osnovnog tužilaštva u Baru Kt.br. 564/09 od
12.04.2010. godine, nakon održanog glavnog javnog pretresa u prisustvu
zamjenika Osnovnog državnog tužioca u Baru B. D. i branioca optuženog po
službenoj dužnosti D. H., advokata iz B., u odsustvu optuženog, dana
01.09.2010. godine donio je i javno dana objavio,
P R E S U D U
Optuženi G. D., od majke Lj., rođene G., rođen ... godine u C., sa
prebivalištem u C., ul. B. br. .., neoženjen, pismen, završio srednju školu,
lošeg imovnog stanja, osuđivan presudama : K. 169/04 od 22.06.2006. godine,
Osnovnog suda u Kotoru, zbog krivičnog djela iz čl. 240 KZ RCG, na kaznu
zatvora od 4 mjeseca i 26 dana, K. 496/08 od 18.02.2008. godine Osnovnog suda
u Kotoru zbog krivičnog djela iz čl. 240 KZ CG, na kaznu zatvora od 1 godine,
K. 232/06 od 27.07.2009. godine Osnovnog suda u Ulcinju zbog krivičnog djela
iz čl. 239 KZ, na kaznu zatvora od 3 mjeseca i K. 422/09 od 23.08.2009.
godine, Osnovnog suda u Kotoru zbog krivičnog djela iz čl. 240 KZ CG, na kaznu
zatvora od 1 godine.
K r i v j e
Što je :
Dana 14.08.2009. godine, u naselju Ilino, Opština Bar, savlađivanjem većih
prepreka oduzeo pokretne stvari vlasništvo oštećenih V.S. i J. D. i to
oštećene V.S. : četiri zlatna prstena, dvije zlatne narukvice, jednu zlatnu
minđušu, zlatni lančić sa privjeskom u obliku krsta u vrijednosti od 792,00
eura i novac u iznosu od 350,00 € i novac u iznosu od 1.000 eura, vlasništvo
J. D., na način što je plastičnu stolicu prislonio uz zid kuće vlasništvo J.
L., popeo se na stolicu, nakon skidanja mreže za komarce sa prozora visine
2,15 m ušao u kuću, i sa stola u dnevnom boravku oduzeo navedene stvari,
odnoseći ih sa sobom, li namjeri da njihovim prisvajanjem i prodajom pribavi
sebi protivpravnu imovinsku korist;
-čime je učinio krivično djelo - teška krađa iz čl. 240. st.1. tač. 1. Krivičnog zakonika. 
pa ga sud primjenom čl. 4, 32, 36 i 42 Krivičnog zakonika i čl. 359, 360 i 364
ZKP-a
O S U Đ U J E
Na kaznu zatvora u trajanju od 1 (jedne) godine i 6 (šest) mjeseci.
Optuženi je dužan da na ime imovinsko pravnog zahtjeva u vidu naknade štete
oštećenoj V.S. isplati iznos od 1.142,00 €, a oštećenom J. D. iznos od
1.000,00 €. Za višak imovinsko pravnog zahtjeva preko dosuđenog iznosa
oštećena V.S. se upućuje na parnični postupak.
Optuženi je dužan da plati troškove krivičnog postupka u iznosu od 150,00 €, u
roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnicom Osnovnog tužioca u Baru Kt.br. 564/09 od 12.04.2010. godine,
stavljeno je na teret optuženom da je učinio krivično djelo teška krađa iz čl.
240 st.1 tč. 1 Krivičnog zakonika.
Glavni pretres je održan u odsustvu optuženog na osnovu rješenja Osnovnog suda
u Baru Kv.br. 227/10 od 27.05.2010. godine.
Optuženi je u svojoj odbrani izjavio da misli da je bila sredina mjeseca
avgusta ove godine, kada je autobusom oko 10,00 časova iz Podgorice krenuo za
Bar. Kada je stigao na Autobusku stanicu u Baru uzeo je taksi vozilo i u toku
vožnje je pitao vozača da li zna nekog ko izdaje smještaj, odnosno sobu -
apartman. Pošto slabo zna grad Bar on ga je odvezao u naselje Šušanj i
preporučio mu jednu stariju gospođu kod koje ga je i odvezao. Kod nje nije
bilo smještaja jer je prethodno sve bilo iznajmljeno, ali je bila ljubazna pa
je njenim mobilnim telefonom pozvala momka, odnosno komšiju koji stanuje preko
puta njene kuće. Poslije otprilike pola sata taj komšija je došao na već, da
bi nakon nekoliko minuta i upoznavanja pošli u njegovu kuću. On mu se
predstavio kao J. D. iz Berana. Taj momak mu je pokazao kuću odnosno
apartmane, nakon čega su se dogovorili da će kasnije navratiti i uzeti jednu
sobu. Dok je razgledao pomenute prostorije u prizemlju, koliko se sjeća u
dnevnom boravku na stolu je zapazio zlatni nakit i novac. Napustio je pomenutu
kuću i otišao na kafu kod pomenute komšinice kod koje ga je taksista dovezao.
Tada se mobilnim telefonom sa pomenutim momkom dogovorio da se nađu oko 19,00
časova kod njega. Negdje oko 16,00 časova on se došunjao do zadnje strane
kuće, gdje je našao plastičnu stolicu, čini mu se bijele boje, koju je
prislonio na zid ispod prozora kupatila. Tada je na trzaj, na gore pomjerio
drvenu grilu, poslije čega je ušao kroz prozor kupatila i u unutrašnjost,
odakle sa jednog većeg drvenog stola koji se nalazi u dnevnom boravku oduzima
zlatni nakit (minđuše, četiri prstena, dvije narukvice, zlatni lančić sa
priveskom u obliku krsta), kao i novac u iznosu od 1.300 € u raznim apoenima.
Kada je to odradio kuću je napustio kroz prozor dnevnog boravka i uputio se na
stajalište za autobus, koje se nalazi na magistralnom putu Bar-Budva. Pošto je
naišao autobus on je sa tog mjesta prvo otišao za Budvu, a zatim nedugo zatim
sa drugim autobusom i za Podgoricu. Predmetni nakit je prodao u Podgorici
makedonskim državljanima koji su zajedno sa njim stanovali u Maslinama, ne zna
njihova imena, ali sa sigurnošću tvrdi da pošto su privođeni u PJ Podgorica
njihova imena posjeduju ovlašćeni policijski službenici. Što se tiče novca
uglavnom ga je potrošio na garderobu i hranu.
U dokaznom postupku na saglasan predlog stranaka pročitani su iskazi oštećenog
J. D. i V.S., pročitani su : nalaz i mišljenje vještaka finasijske struke N.
D. od 29.03.2010 godine, izvod iz kaznene evidencije na ime optuženog
Ispostave C. broj 02-245-404 od 23.02.2010 godine i službena zabilješka u
formi zapisnika o uviđaju PJ Bar od 14.08 2009 godine.
Oštećeni J. D. je izjavio da sa G. D. nije imao nikakav kontakt, iz bratove
priče zna da je on imao kontakt sa G. D., jer je trebao da mu obezbijedi
smještaj. Navedenog dana oko 3 sata završio je posao pošao je u pomenuti
apartman, jer je tu bio sa djevojkom, presvukao se izašao iz apartmana sa
namjerom da idem na plažu. Dogovorio se sa bratom da se nađu kod restorana „P.
l.“. Brat ga je nazvao i rekao da ga pričeka 10-15 minuta jer ima jednog momka
zainteresovanog za smještaj. Sačekao ga je, on je došao i pošli su na more. Na
plaži je bio do 6 -7 sati, kada se vratio kući, ušao u svoj apartman i vidio
je da na stolu nema 4 zlatna prstena, dvije zlatne narukvice, zlatne minđuše,
zlatnog lančića sa privjeskom u obliku krsta i novca od kojeg je 350 € bilo od
moje djevojke u torbi, a 1000 € njegovih se nalazilo u džepu od bermuda. Sve
zlato je vlasništvo njegove djevojke kao i 350 € koje je naveo dok je njegovo
bilo 1000 €. Dok su bili na plaži brat mu je rekao da je kući dolazio jedan
momak koji je zainteresovan za apartman, da je tom momku pokazivao apartman -
sobu i kupatilo i da je taj momak zainteresovan da dođe da bude u apartmanu.
Ne može se sjetiti tada li mu je rekao ime tog momka samo zna da su tada
razmijenili brojeve. Njegov apartman je bio zaključan s tim što je prozor od
WC-a bio otvoren i tom prilikom je na prozoru postojala mrežica za komarce.
Vezano za stvari djevojke tj. za zlato, kroz priču sa njom saznao je da je ona
taj nakit dobila od svojih roditelja, ne zna težinu ili gramažu zlata, ali
sigurno zna da ispod 1000 € nije vrijedjelo. Njegova djevojka V.S. je
doživjela stres jer su joj pokradene stvari, ona nije previše imućna i te
stvari joj mnogo znače. Pridružio se krivičnom gonjenju i postavio je
imovinsko pravni zahtjev u iznosu od 1000 €. Taj novac koji mu je ukraden bio
je namijenjen plaćanju dažbina jer preko godine drži štand. Osnovna djelatnost
mu je prodaja i jedine prihode ima od toga, tako da je doživio veliki gubitak
.
Oštećena V.S. je izjavila da je u avgustu zajedno sa svojim dečkom boravila u
kući njegovog brata, radi se o njihovoj porodičnoj kući. Ne sjeća se tačnog
datuma, u pitanju je sredina avgusta mjeseca kada je zajedno sa dečkom otišla
na plažu, a na stolu koji se nalazio u sobi je ostavila 4 zlatna prstena, 2
zlatne narukvice, zlatne minđuše, zlatni lančić sa privjeskom u obliku krsta,
sa oznakom „Cartier“. U novčaniku koji je takođe ostao u sobi i nalazio se u
torbi koja je bila na krevetu je bilo oko 350 €. Kada su se vratili sa plaže
primijetila je da na stolu nema zlata, onda je pomislila da nije jedan čovjek
koji je ranije obilazio tu sobu zajedno sa bratom njenog dečka kako bi mu se
soba izdala. Pomislila je da je vidio to zlato i da ga je ukrao. Dečko joj je
rekao da se radi o G. D. koji je prethodno htio da iznajmi sobu u njihovoj
porodičnoj kući. Ne može se tačno izjasniti koliko su grama teški zlatni
prsteni, narukvice, minđuše i lančić. Ona je zadnjih nekoliko godina kupovala
to zlato, misli da je jedan prsten koštao od prilike 150 €. Jedna narukvica je
koštala 250 €, a druga je bila nešto jeftinija. Kada su u pitanju minđuše,
samo je oduzeta jedna minđuša, a i ne sjećam se koliko su koštale minđuše kada
je ih kupila. Što se tiče zlatnog lančića u oblika krsta, on je bio veći, to
je kupila u zadnjih godinu dana i platila je oko 400 €, lančić i privezak
70,00 €. Pridružila se krivičnom gonjenju i postavila imovinsko pravno
zahtjev.
Iz nalaza i mišljenja vještaka finansijske struke N. D. od 29.03.2010 godine
utvrđena je vrijednost oduzetog zlatnog nakita.
Iz izvoda iz kaznene evidencije na ime optuženog Ispostave C. broj 02-245-404
od 23.02.2010 godine utvrđeno je da je optuženi osuđivan presudama : K. 169/04
od 22.06.2006. godine, Osnovnog suda u Kotoru, zbog krivičnog djela iz čl. 240
KZ RCG, na kaznu zatvora od 4 mjeseca i 26 dana, K. 496/08 od 18.02.2008.
godine Osnovnog suda u Kotoru zbog krivičnog djela iz čl. 240 KZ CG, na kaznu
zatvora od 1 godine, K. 232/06 od 27.07.2009. godine Osnovnog suda u Ulcinju
zbog krivičnog djela iz čl.239 KZ, na kaznu zatvora od 3 mjeseca i K. 422/09
od 23.08.2009. godine, Osnovnog suda u Kotoru zbog krivičnog djela iz čl. 240
KZ CG, na kaznu zatvora od 1 godine.
Iz službene zabilješke u formi zapisnika o uviđaju PJ Bar od 14.08 2009 godine
utvrđeno je da je uviđaj izvršen u kući J. L., gdje je konstatovano da je
predmetno krivično djelo izvršeno od strane NN počinioca, na način što je isti
prislonio plastičnu stolicu na dio zida gdje se nalazi prozor od kupatila /na
visini od oko 02,15 m./, nakon čega podiže mrežu za komarce i kroz pomenuti
prozor, koji je od strane ukućana koji su bili na plaži i na poslu ostavljen
otvoren, ulazi u unutrašnjost. Iz kupatila NN izvršilac direktno ide u dnevni
boravak /prizemni dio kuće/, odakle sa trpezarijskog stola otuđuje zlatni
nakit-žuto zlato: ženski lančić, tzv. Kartije plet /ovalne alke - jedna
široka, a nakon nje tri uže/, duži, sa priveskom u obliku krsta, dvije ženske
narukvice, jedna u obliku tanke alke, kao žica, druga u obliku pletenice, tzv.
šuplje zlato, četiri ženska prstena od kojih je jedan u obliku burme, na vrhu
cirkon, drugi u obliku broja 9, sa kockom, treći kao široka burma na čijem se
vrhu nalazi –uvala - sa cirkonima, četvrti u obliku pletenice sa nepravilno
raspoređenim cirkonima, kao i jedna ženska minđuša u obliku polukruga sa dva
paralelna reda cirkona. Ovom prilikom iz navedenog dnevnog boravka, sa kreveta
koji se nalazi lijevo od ulaznih vrata, odnosno iz novčanika vlasništvo, kao i
predmetni zlatni nakit djevojke prijavioca V.S. iz Beograda otuđeno je 350 € u
apoenima 2 x 50 €, resto od 20, 10 i 5 €, a sa kreveta koji se nalazi desno od
pomenutih ulaznih vrata, tj. iz teksas bermuda vlasništvo J. D. oko 1.000 Eura
u apoenima 4 x 100 €., 8 x 50 €, dok su ostale novčanice bile od po 20, 10 i 5
€. Od strane krim. tehničara, sa gore navedenog prozora kupatila /izrađen od
PVC materijala/ i pomenute plastične stolice,izuzeti određeni tragovi
papilarnih linija, čija će se upotrebna vrijednost cijeniti nakon njihove
laboratorijske obrade
Ocjenom izvedenih dokaza utvrđeno je da je optuženi učinio krivično djelo na
način predstavljen u dispozitivu. Optuženi je krivično djelo učinio na način
što je uz zid kuće vlasništvo J. L. prislonio plastičnu stolicu, popeo se na
stolicu, skinuo mrežu za komarce sa prozora visine 2,15 m i ušao u kuću, nakon
čega je sa stola u dnevnom boravku oduzeo stvari vlasništvo oštećenih V.S. i
J. D..
Optuženi je u svojoj odbrani priznao da je učinio krivično djelo. Njegovo
priznanje je jasno i potpuno, a isto je potvrđeno iskazima oštećenih i
službenom zabilješkom u vidu zapisnika o uviđaju.
Optuženi je krivično djelo učinio savlađivanjem većih prepreka, jer po ocjeni
suda ulazak u kuću kroz prozor koji se nalazi na visini od 2,15 m predstavlja
savlađivanje većih prepreka, a ne obijanje kako je navedeno u optužnici, jer
ni jednim izvedenim dokazom nije dokazano da je optuženi upotrebom fizičke
snage polomio grile na prozoru kupatila. S obzirom na utvrđeni način izvršenja
krivičnog djela sud je precizirao optužnicu, prema utvrđenom činjeničnom
stanju, a precizirane su i stvari koje pripadaju oštećenim, na način što je
sud naveo koje stvari i novac su oduzete od oštećene V.S., dok je navedeno da
je od oštećenog J. D. oduzet novac u iznosu od 1.000 €. U vezi zlatnog nakita
koji je oduzet od oštećene V.S., navedeno je da je od nje oduzeta samo jedna
zlatna minđuša, a ne zlatne minđuše kako je navedeno u optužnici, a što je
utvrđeno iz iskaza oštećene. Ocijenjeno je da se navedenim preciziranjem ne
narušava identitet optužnice i presude.
Optuženi je krivično djelo učinio postupajući sa direktnim umišljajem, a kod
optuženog je postojala svijest da oduzimanjem stvari oštećenih pribavi sebi
protivpravnu imovinsku korist.
Sud je optuženog osudio na kaznu zatvora u trajanju od 1 godine i 6 mjeseci.
Za krivično djelo teška krađa iz čl. 240 st.1 tč. 1 Krivičnog zakonika
propisana je kazna zatvora u trajanju od 1 do 8 godina. Na strani optuženog
cijenjene su sve olakšavajuće i otežavajuće okolnosti iz čl. 42 Krivičnog
zakonika. Od olakšava​jućih okolnosti sud je cijenio priznanje krivičnog
djela. Od otežavajućih okolnosti sud je cijenio da je optuženi višestruki
specijalni povratnik i da dosadašnje kazne na okrivljenog nisu vaspitno
uticale. Izrečena kazna zatvora po ocjeni suda odgovara težini krivičnog djela
i krivici optuženog i predstavlja mjeru koja je neophodna da bi se postigla
svrha kažnjavanja.
Odluka o imovinsko pravnom zahtjevu zasniva se na odredbi čl. 212 st.2 KZP.
Oštećeni J. D. je je postavio imovinsko pravni zahtjev u iznosu od 1.000 €.
Kako je nesporno utvrđeno da je optuženi na štetu oštećenog oduzeo novac u
iznosu od 1.000 €, sud je optuženog obavezao da oštećenom na ime naknade štete
plati navedeni iznos. Oštećena V.S. je postavila imovinsko pravni zahtjev koji
nije precizirala. Kako je nesporno utvrđeno da je optuženi oduzeo novac
oštećene u iznosu od 350 € i zlatni nakit u vrijednosti od 792 €, koji je
prodao nepoznatim licima, sud je optuženog obavezao da oštećenoj na ime
naknade štete plati iznos od 1.142 €. Za višak imovinsko pravnog zahtjeva
preko dosuđenog oštećena je upućena na parnični postupak
Odluka o troškovima krivičnog postupka zasniva se na odredbi čl. 202 st.1 ZKP.
Optuženi je dužan da plati troškove krivičnog postupka u iznosu od 150 €, koji
se odnose na troškove finansijskog vještačenja u iznosu od 72,49 € i troškove
rada suda koji su određeni prema trajanju, složenosti krivičnog postupka i
imovinskim prilikama optuženog. Kako sud u vrijeme izrade presude nije
raspolagao sa troškovnikom branioca po službenoj dužnosti rješenje o
troškovima branioca će biti naknadno donijeto.
Na osnovu izloženog odlučeno je kao u izreci presude
OSNOVNI SUD U BARU
Dana 01.09.2010. godine
ZAPISNIČAR, PREDSJEDNIK VIJEĆA-SUDIJA
Vukica Radović Goran Šćepanović
PRAVNA POUKA:Protiv ove presude može se
izjaviti žalba Višem sudu u Podgorici u roku od
15 (petnaest) dana od dana prijema pismenog otpravka.
Žalba se predaje ovom sudu u dva primjerka.
DNA : ODT
-oglasna tabla
- braniocu H. D.
- oštećenim nakon pravosnažnosti
- u spise