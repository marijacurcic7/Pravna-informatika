K.br.110/10
Km. br 6/10
U IME NARODA
OSNOVNI SUD U BARU, u vijeću sastavljenom od sudije Gorana Šćepanovića, kao
predsjednika vijeća i sudija porotnika M. P. i V. N., kao članova vijeća, sa
zapisničarom Milijanom Minić, u krivičnom predmetu optuženih G. M. i Č. D.,
zbog krivičnog djela teška krađa iz čl. 240 st.1 tač.1 u vezi čl.23 Krivičnog
zakonika, po optužnici Osnovnog državnog tužilaštva u Baru Kt.br. 414/08 od
26.01.2009. godine, nakon održanog glavnog javnog, pretresa u prisustvu
zastupnika optužbe za​mjenika Osnovnog državnog tužioca T. M., optuženog G. M.
i maloljetnog, sada punoljetnog Č. D., branioca optuženog G. M., Đ. J.
,advokata iz B. i zakonskog zastupnika Č. S., dana 06.10.2010. godine, donio
je, a dana 07.10.2010. godine javno objavio,
P R E S U D U
I
Optuženi G. M., od oca M. i majke N. rođene K., rođen ... godine u N., sa
prebivalištem u B., ul. B. br .., neoženjen, pismen, učenik, neosuđivan
K r i v je
Što je :
Noću 07 septembra 2008 godine oko 02,00 časova, iz zaključanog kioska br. 22,
vlasništvo oštećenog »R...« DOO u ulici M. u Baru, zajedno sa Č. D.,obijanjem
oduzeo pokretne stvari vlasništvo oštećenog - 3 paketa cigareta u kojima se
nalazilo i to: 32 paklice cigareta marke „Ronhill light 100 s“,60 paklica
cigareta „Paramount gold“,10 paklica cigareta „Code“, 20 paklica cigareta
„Paramount red“, 40 paklica cigareta „Monte Carlo“, 40 paklica cigareta „Bond
Plavi“, 18 paklica cigareta „West“, 72 paklice cigareta „Walter Wolf bijeli“,
22 paklice cigareta „Walter Wolf plavi“, 10 paklica cigareta „Bond plavi
100s“, 30 paklica cigareta „Winston crveni“, 30 paklica cigareta „Point“; 30
paklica cigareta „West sivi“, 110 paklica cigareta „Best plavi“, 100 paklica
cigareta „LM plavi“, 40 paklica cigareta „LM crveni“, 70 paklica cigareta „LM
sivi“, 6 paklica cigareta „Ronson“, 2 paklice cigareta „Ronhill ultima“, 4
paklice cigareta „Ronhill light“, 3 paklice cigareta „Ronhill slims“,3 paklice
cigareta „Respect“, 3 paklice cigareta „Ronhill slim white“, 2 paklice
cigareta „Ronhill ritch“, 1 paklica cigareta „Ronhill Mentol“, 2 paklice
cigareta „Ronhill plavi“, 45 komada upaljača marke „Bic“, računar sa monitorom
marke „LG tft“ sa kućištem, aparat za dopunu računa „M:tel“, u ukupnoj
vrijednosti 1,304,90 € i novac u iznosu 50 €, na način što je optuženi G.
upotrebom fizičke snage polomio roletnu na šalteru kioska, zatim kamenom
polomio staklo, pa je kroz tako napravljen otvor maloljetni Č. ušao u
unutrašnjost odakle su oduzeli navedene stvari, odnijevši ih sa sobom, a sve u
namjeri da njihovim prisvajanjem sebi pribave protivpravnu imovinsku korist;
- čime je kao saizvršilac učinio krivično djelo - teška krađa iz čl.240 st.l
tč.l. u vezi čl. 23. Krivičnog zakonika.
pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
359, 360 i 364 ZKP-a, i z r i č e
USLOVNU OSUDU
Kojom mu utvrđuje kaznu zatvora u trajanju od 1 (jedne) godine i istovremeno
određuje da se kazna neće izvršiti ukoliko optuženi u roku od 2 (dvije) godine
ne učini novo krivično djelo.
Oštećeno preduzeće »R.« DOO se radi ostvarivanja imovinsko pravnog zahtjeva
upućuje na parnični postupak.
Optuženi je dužan da plati troškove krivičnog postupka u iznosu od 100 € u
roku od 15 dana od dana pravosnažnosti, pod prijetnjom izvršenja.
II
Prema maloljetnom, sada punoljetnom
Č. D., od oca S. i majke S., rođene B., rođen ... godine u B., sa
prebivalištem u B., ul. M. br.., učenik, neoženjen;
Na osnovu čl.85 st.2, 89 i 110 st.3 Krivičnog zakonika i 499 st. 3 ZKP-a
Izriče se ,
VASPITNA MJERA
POJAČAN NADZOR OD STRANE ORGANA STARATELJSTVA
Izrečena vaspitna mjera ce trajati od 6 (šest) mjeseci do 2 (dvije) godine, s
tim što će se naknadno odlučiti o njenom prestanku.
Troškovi krivičnog postupka u odnosu na maloljetnog sada punoljetnog Č.D.
padaju na teret budžetskih sredstava suda.
O b r a z l o ž e n j e
Optužnicom i predlogom za primjenu vaspitne mjere Osnovnog državnog tužioca u
Baru KT.br. 414/08 i KTM 19/08 od 26.01.2009. godine, optuženom G. M.
stavljeno je na teret izvršenje krivičnog djela bliže opisanog u izreci
presude.
Maloljetnom sada punoljetnom Č. D. stavljeno je na teret da je Noću 07
septembra 2008 godine oko 02,00 časova, iz zaključanog kioska br. 22,
vlasništvo oštećenog »R...« DOO u ulici M. u B., zajedno sa G. M. obijanjem
oduzeo pokretne stvari vlasništvo oštećenog - 3 paketa cigareta u kojima se
nalazilo i to: 32 paklice cigareta marke „Ronhill light 100 s“,60 paklica
cigareta „Paramount gold“,10 paklica cigareta „Code“, 20 paklica cigareta
„Paramount red“, 40 paklica cigareta „Monte Carlo“, 40 paklica cigareta „Bond
Plavi“,18 paklica cigareta „West“, 72 paklice cigareta „Walter Wolf bijeli“,
22 paklice cigareta „Walter Wolf plavi“, 10 paklica cigareta „Bond plavi
100s“, 30 paklica cigareta „Winston crveni“, 30 paklica cigareta „Point“; 30
paklica cigareta „West sivi“, 110 paklica cigareta „Best plavi“, 100 paklica
cigareta „LM plavi“, 40 paklica cigareta „LM crveni“, 70 paklica cigareta „LM
sivi“, 6 paklica cigareta „Ronson“, 2 paklice cigareta „Ronhill ultima“, 4
paklice cigareta „Ronhill light“, 3 paklice cigareta „Ronhill slims“,3 paklice
cigareta „Respect“, 3 paklice cigareta „Ronhill slim white“, 2 paklice
cigareta „Ronhill ritch“, 1 paklica cigareta „Ronhill Mentol“, 2 paklice
cigareta „Ronhill plavi“, 45 komada upaljača marke „Bic“, računar sa monitorom
marke „LG tft“ sa kućištem, aparat za dopunu računa „M:tel“,u ukupnoj
vrijednosti 1,304,90 € i novac u iznosu 50 €, na način što je optuženi G.
upotrebom fizičke snage polomio roletnu na šalteru kioska, zatim kamenom
polomio staklo, pa je kroz tako napravljen otvor maloljetni Č. ušao u
unutrašnjost odakle su oduzeli navedene stvari, odnijevši ih sa sobom, a sve u
namjeri da njihovim prisvajanjem sebi pribave protivpravnu imovinsku korist;
Optuženi G. M. je u svojoj odbrani izjavio da se predmetni događaj dogodio u
noći između 6/7.09.2008. godine oko 02 časa iza ponoći. Između njega i
malodobnog Č. D. nije bilo prethodnog dogovora da obiju kiosk. Oni su šetali u
M. naselju, pored Opštine i došli su do predmetnog kioska. On je predložio
čisto iz znatiželje da obiju kiosk. Č. je to prihvatio. Radilo se o novom
kiosku i htio sa da vidi šta se unutra nalazi. Tačno je da je sa ključem od
blind vrata koji je bio malo većih dimenzija prvo djelovao u predjelu brave
upotrebom snage na roletne šaltera od kioska, onda ih je rukama zajedno sa Č.
deformisao, a nakon toga jednim ovećim kamenom polomio staklo, ali on nije
ulazio u kiosk već Č. On je iz kioska uzeo kompjuter, a Č. je ušao u kiosk i
on mu je iz kioska dodao tri paketa sa cjgaretama. Č.je oduzeo aparat za
dopunu, ali su vidjeli da se ne može koristiti i bacili su ga u žbunje.
Cigarete i kompjuter su odnijeli u M. naselje idući iza Opštine do sportske
sale. Usput su se dogovorili da on uzme kompjuter, a Č. cigarete. To nijesu
bili puni paketi, već načeti. On je kompjuter ponio u svoj stan. Što se tiče
novca bio je to novac u metalnim apoenima i koji se nalazio u kasi. On je
otvorio kasu i uzeo novac i to kako je provukao ruku da oduzme kompjuter, tako
se kasa prevrnula, otvorio je ključ i oduzeo novac. Bilo je 50 €, i taj novac
su podijelili međusobno. On je krivično djelo priznao u policiji i čim je
policija došla kod njega na stan odmah je predao kompjuter koji je bio kod
njega. Novac je potrošio za lične potrebe. Č. je predlagao da ne uzima
cigarete, a ako ih proda sa tim neće da ima nikakve veze. Takođe je izjavio da
ne može da objasni zbog čega je zajedno sa Č. izvršio krivično djelo stavljeno
im na teret, jer mu nije bila potreba da na taj način pribavlja stvari,
odnosno da na taj način obezbjeđuje sebi sredstva.
Maloljetni, sada punoljetni Č. D. je u svojoj odbrani izjavio da je bio u
društvu sa G. M., koji živi u njegovom komšiluku, kada su zajedno krenuli da
prošetaju. Dok su šetali M. je predložio da obiju kiosk koji se nalazio u
blizini benzinske pumpe. On je prihvatio. M. je sa ključevima od blind vrata
svog stana zapeo za roletnu na kiosku i kada je istu uvio rukama je izlomio.
Nakon toga je M. sa jednim većim kamenom polomio staklo na kiosku. On je
uskočio u kiosk i M. je dodao tri paketa cigareta raznih, kompjuter i aparat
za dopunu računa, a iz kase je uzeo 50 € metalnog novca. Cigarete su odnijeli
do zgrade gdje on živi i sakrili su ih ispod jedne terase. Novac su podijelili
po pola i to svakom po 25 €. Kompjuter je M. odnio kod sebe na stan. Aparat za
dopunu vaučera on je bacio u žbunje blizu trafike. Roletnu su otvorili na
način što je G. ključ od blind vrata stavio u jedan otvor koji se nalazio
negdje na sredini, a kada je oslobodio taj gornji dio roletne upotrebom snage
obojica su uhvatili roletnu i istu su izvukli iz ležišta, a nakon toga stvorio
se otvor odnosno, staklo koje je G. slomio jednim kamenom. On je tada ušao u
kiosk i iz njega mu dodao tri paketa cigareta i aparat za dopunu mobilnog
telefona a on je spolja uzeo kompjuter.
U dokaznom postupku saslušani su je svjedoci B. Ž., M. G. i R. E., pročitani
su iskaz ovlašćenog predstavnika preduzeća R.. DOO S. Lj., potvrda UP PJ Bar o
privremeno oduzetim predmetima na ime G. M. od 08.09.2008. godine, potvrda PJ
Bar o vraćanju privremeno oduzetih predmeta na ime K. B. od 09.09.2008.
godine, potvrda PJ Bar o vraćanju privremeno oduzetih predmeta na ime K. B. od
07.09.2008. godine, nalaz i mišljenje sudskog vještaka finansijske struke K.
L. od 09.10.2008. godine, izvod iz matične knjige rođenih na ime Č. D. Opštine
Bar, od 28.10.2008. godine, izvod iz kaznene evidencije na ime optuženog G. M.
UP PJ Nikšić br. 2025 od 09.10.2008. godine, izvještaj Centra za socijalni rad
za Opštine Bar i Ulcinj stručnog tima za djecu i omladinu sa poremećajima u
ponašanju, sa predlogom vaspitne mjere za Č. D. br. 0103-2605 od 21.11.2008.
godine, dvije službene zabiljeske u formi zapisnika o uviđaju OPS M. G. i R.
M., od 07.09.2008. godine, dopis oštećenog preduzeća R.. DOO od 15.05.2009.
godine i dopis Preduzeća R.. DOO Podgorica br. 232 od 6.07.2010. godine.
Svjedok B. Ž. je izjavila da je u noći između 06 i 07.9.2008. godine obijen
kiosk preduzeća R.., koji se nalazi naspram stare Benzinske pumpe i to donji
dio od raskršća prema pumpi. U tom kiosku rade koleginica i ona, ali se dobro
sjeća da je bila subota i da je radila drugu smjenu. Zaključala je kiosk,
naredni dan je bila nedelja i prva je bila njena smjena. Od kuće je krenula
prema kiosku. Sa daljine je vidjela da je kiosk obijen, a kada je prišla
vidjela je da je kiosk obijen tako što je neko nekim podesnim sredstvom
djelovao na metalnu roletnu kioska, oštetio je, a onda nekim povećim kamenom
polomio staklo. Taj neko je morao ući u kiosk ili više njih. Iz kioska je
otuđena veća količina cigareta, kompjuter, elektronska dopuna, 50 € depozita i
još nekih sitnica. Odmah je pozvala policiju i obavljen je uviđaj. Obavljen je
popis i utvrđena je tačna količina oduzetih cigareta, aparat za dopunu mreže
068 monitor EL i kućište crne boje. Od sitnica tu su lizalice, noblice,
plazmica, kečap štapići i dr. Sjeća se da je od cigareta nestala jedna steka
Davidov, šteka Malbora mekog. Policija je brzo pronašla počinioce, tako da joj
je poznato da je vraćen kompjuter, elektronska dopuna koja je bila odbačena u
žbunje i cigarete koje im je vratila policija. Nisu vraćeni ključevi, šteke
Davidova i Malbora i depozit od 50 €.
Svjedok M. G. je izjavio da je on inspektor za imovinske delikte u PJ Bar.
Postupajući po prijavi radnice u trafici koja se nalazila u Bulevaru
Revolucije u blizini stare Benzinske pumpe, vlasništvo preduzeća R.. izašao je
na licu mjesta gdje je izvršio uviđaj. Kada je prišao kiosku vidio je da je
zaštitna roletna bila oštećena na način sto je donji dio bio otkinut i bačen
sa strane, a staklo koje se nalazilo na kiosku bilo je polomljeno. Ne može se
sjetiti kako se zvala radnica u kiosku a po njenoj izjavi nedostajao je
računar koji se koristi u radnji, aparat za elektronsku dopunu mobilnih
telefona mreže 068 i dva ili tri paketa raznih cigareta. Kasnije u toku dana
od strane policajca R. D. koji je bio u obezbjeđenju Ministra Unutrašnjih
poslova i javne uprave K. J., u zgradi u M. naselju koja se nalazi u
neposrednoj blizini Vatrogasne stanice, dežurna služba je obaviještena da se
ispod jednog balkona u prizemlju nalaze paketi sa cigaretama. Izašao je na
lice mjesta i zatekao tri paketa koja su bila napunjena cigaretama. Radilo se
o raznim markama cigareta od kojih su neke bile rasute a druge u štekama. Na
paketima se nalazila i oznaka kioska, ne može se sjetiti tačne oznake ali zna
da je bila napisana crvenim flomasterom. U toku rada na ovom predmetu kolega
N. D. koji je takođe bio uključen u rad ga je obavijestio da je od G.M. oduzet
računar koji je oduzet iz predmetnog kioska.
Svjedok R. E. je izjavio da se ne može sjetiti tačnog datuma kada se nalazio
ispred zgrade u M. naselju koja se nalazi blizu Vatrogasne stanice, kojom
prilikom se nalazio u obezbjeđenju Ministra Unutrašnjih poslova i javne uprave
K. J. U jednom trenutku primijetio je da je iz ulaza koji se nalazi do ulaza u
kome živi J. K. izašla Č. S., koju poznaje kao svoju koleginicu, koja je ušla
u vozilo i negdje se uputila. Nakon desetak minuta ona se vratila, parkirala
vozilo, izašla iz vozila i tada je primijetio da joj u susret ide njen sin,
optuženi Č. D., koga takođe poznaje. Vidio je da je Č. D. nešto bacio na
zemlju i on ga je pozvao i pitao o čemu se radi, a on mu je rekao da je bacio
sitan novac iz slot aparata, koje je dobio u toku igranja na tim aparatima, a
prethodno je obećao roditeljima da više neće igrati. Radilo se jednoj kesi sa
metalnim novcem. Po njegovoj procjeni radilo se o nekih 20 do 30 € metalnog
novca. Pošto je završavao svoju smjenu, a nije sumnjao da taj novac potiče od
izvršenja nekog djela on nije ništa preduzimao povodom toga. Sledećeg dana mu
je kolega R. D. saopštio da je ispod balkona zgrade pronašao određenu količinu
cigareta.
Ovlašćeni predstavnik preduzeća R. DOO S. LJ. je izjavio da popisom koji je
urađen sjutradan nakon izvršene provale objekta konstatovan je sledeći manjak
: Raznih vrsta cigareta u vrijednosti od 120 €, depozit u iznosu od 50 €,
slomljena prednja roletna od aluminijuma u vrijednosti od 300 € kao i duplo
staklo na samom objektu u vrijednosti od 150,00 €, što čini ukupnu štetu od
620,00 €. Kao oštećeni pridružio se krivičnom gonjenju i postavio je
imovinskopravni zahtjev u navedenom iznosu.
Iz potvrde UP PJ Bar o privremeno oduzetim predmetima na ime G. M. od
08.09.2008. godine, utvrđeno je da je od optuženog G. M. oduzet monitor LG
TFT-flatron i kućište ser. br. 16174021500683.
Iz potvrde PJ Bar o vraćanju privremeno oduzetih predmeta na ime K. B. od
09.09.2008. godine, utvrđeno je da licu K. G. ovlašćenom predstaviku preduzeća
R. DOO dana 09.09.2008 godine vraćen monitor LG TFT-flatron i kućište ser. br.
16174021500683.
Iz potvrde PJ Bar o vraćanju privremeno oduzetih predmeta na ime K. B. od
07.09.2008. godine, utvrđeno je da licu K. G. ovlašćenom predstavniku
preduzeća R.. DOO dana 07.09.2008 godine vraćena oduzeta roba i to : 32
paklice cigareta marke „Ronhill light 100s“ 60 paklica cigareta „Paramount
gold“, 10 paklica cigareta „Code“, 20 paklica cigareta „Paramount red“, 40
paklica cigareta „Monte karlo“, 40 paklica cigareta „Bond plavi“, 18 paklica
cigareta „West“, 72 paklice cigareta „Walter Wolf bijeli“, 22 paklice cigareta
„Walter Wolf plavi“, 10 paklica cigareta „Bond plavi 100s“, 30 paklica
cigareta „Winston crveni“, 30 paklica cigareta „Point“, 30 paklica cigareta
„West sivi“, 110 paklica cigareta „Best plavi“, 100 paklica cigareta „L&M
plavi“, 40 paklica cigareta „L&M crveni“, 70 paklica cigareta „L&M sivi“, 6
paklica cigareta „Ronson“, 2 paklice cigareta „Ronhill ultima“, 4 paklice
cigareta „Ronhil light“, 3 paklice cigareta „Ronhil slimis“, 3 paklice
cigareta „Respect“, 3 paklice cigareta „Ronhill slik white“, 2 paklice
cigareta „Ronhill ritch“, 1 paklica cigareta „Ronhill mentol“, 2 paklice
cigareta „Ronhill plavi“, 45 komada upaljača marke „Bic“.
Iz nalaza i mišljenja sudskog vještaka finansijske struke K. L. od 09.10.2008.
godine, utvrđeno je da vrijednost oduzete robe i to 32 paklice cigareta
marke“Ronhill light 100s“, 60 paklica cigareta „Paramount gold“, 10 paklica
cigareta „Code“, 20 paklica cigareta „Paramount red“, 40 paklica cigareta
„Monte karlo“, 40 paklica cigareta „Bond plavi“, 18 paklica cigareta „West“,
72 paklice cigareta „Walter Wolf bijeli“, 22 paklice cigareta „Walter Wolf
plavi“, 10 paklica cigareta „Bond plavi 100s“, 30 paklica cigareta „Winston
crveni“, 30 paklica cigareta „Point“, 30 paklica cigareta „West sivi“, 110
paklica cigareta „Best plavi“, 100 paklica cigareta „L&M plavi“, 40 paklica
cigareta „L&M crveni“, 70 paklica cigareta „L&M sivi“, 6 paklica cigareta
„Ronson“, 2 paklice cigareta „Ronhill ultima“, 4 paklice cigareta „Ronhil
light“, 3 paklice cigareta „Ronhil slimis“, 3 paklice cigareta „Respect“, 3
paklice cigareta „Ronhill slik white“, 2 paklice cigareta „Ronhill ritch“, 1
paklica cigareta „Ronhill mentol“, 2 paklice cigareta „Ronhill plavi“, 45
komada upaljača marke „Bic“, monitor LG TFT-flatron i kućište ser. br.
16174021500683 i aparata za dopunu M-tel, na dan 07.09.2008. godine iznosi
1.304,90 €.
Iz izvoda iz matične knjige rođenih na ime Č. D. Opštine Bar, od 28.10.2008.
godine, utvrđeno je da je Č. D. rođen dana .... godine u Baru, na osnovu čega
se zaključuje da je u vrijeme izvršenja krivičnog djela imao navršenih 17.
godina, dakle da je krivično djelo izvršio kao stariji maloljetnik.
Iz izvoda iz kaznene evidencije na ime optuženog G. M. UP PJ N. br. 2025 od
09.10.2008. godine, utvrđeno je da isti nije osuđivan.
Iz izvještaja Centra za socijalni rad za Opštine Bar i Ulcinj stručnog tima za
djecu i omladinu sa poremećajima u ponašanju, sa predlogom vaspitne mjere za
Č. D. br. 0103-2605 od 21.11.2008. godine, utvrđeno je da maloljetni Č. D.
živi u petočlanoj porodici, da je otac u penziji, majka zaposlena u
pograničnoj policiji CB Bar,ostvaruju prihod od oko 500 mjesečno, stanuje u
jednoiposobnom stanu, da je on treće dijete po rođenju, da je učenik srednje
turističke škole u Baru. Maloljetnik je kod Centra za socijalni rad
evidentiran početkom 2006 godine kada su prema njemu vodena dva prekršajna
postupka Područnog organa za prekršaje u Baru, zbog prekršaja iz ZOOBS-a na
putevima za koje mu je izrečena vaspitna mjera - ukor, zatim su prema njemu
vođena dva postupka pred Osnovnim sudom u Baru zbog vise krivičnih dijela
krađe i omogućavanje uživanja opojnih droga. Za navedena djela Centar je dobio
rješenje da su izrečene dvije vaspitne mjere pojačanog nadzora od strane
organa starateljstva s čijim sprovođenjem je upravo započeo stručni tim za
djecu i omladinu sa poremećajima u ponašanju. Centar za socijalni rad je za
predmetno djelo predložio da se prema maloljetnom Č. D. izrekne vaspitna mjera
pojačanog nadzora od strane organa starateljstva.
Iz dvije službene zabilješke u formi zapisnika o uviđaju OPS M.G. i R. M., od
07.09.2008. godine, utvrđeno je da je uviđajna ekipa odmah nakon
prijavljivanja djela izašla na lice mjesta i zapisnički konstatovala mjesto,
vrijeme i način izvršenja krivičnog djela, kao i mjesto gdje su pronađena tri
paketa cigareta koja su bila sklonjena ispod jedne terase u M. ulici.
Iz dopisa oštećenog preduzeća R.. DOO od 15.05.2009. godine, utvrđen je spisak
izvršenog popisa robe na dan 24.12.2008 godine.
Iz dopisa Preduzeća R.. DOO Podgorica br. 232 od 6.07.2010. godine utvrđeno je
da je sva ukradena roba (cigarete i upaljači), računar sa kućištem, i aparat
za elektronsku dopunu vraćena tom preduzeću, kao i depozit od 50 €, pa
postavlja imovinsko pravni zahtjev od 450 €, na ime pričinjene štete-loma
stakla i uništenja roletne.
Ocjenom izvedenih dokaza utvrđeno je da su optuženi G. M. i maloljetni sada
punoljetni Č. D. učinili krivično djelo koje im je stavljeno na teret, na
način predstavljen u izreci presude. Optuženi G. M. i maloljetni Č. D. su
priznali izvršenje krivičnog djela detaljno opisujući mjesto, vrijeme i način
izvršenja krivičnog djela u bitnom navodeći da su tokom šetnje M. naseljem
došli na ideju da obiju predmetni kiosk, tako što je optuženi G. oštetio
roletne kioska, većim kamenom je polomio staklo, napravivši otvor kroz koji je
u unutrašnjost kioska ušao maloljetni Č. i u paketima dodavao stvari iz
kioska. Od oduzetih stvari G. je uzeo kompjuter, a Č. cigarete, dok su novac u
iznosu od 50 € podijelili. „M:telov“ aparat za dopunu su odbacili uvidjevši da
im isti ne može koristiti. U postupku je na nesumnjiv način utvrđeno da su
optuženi G. M. i maloljetni sada punoljetni Č. D. zajednički učinili krivično
djelo i to na način što su noću 07 septembra 2008 godine oko 02,00 časova, iz
zaključanog kioska br.22, vlasništvo oštećenog »R..« DOO u ulici M. u Baru,
obijanjem oduzeli pokretne stvari vlasništvo oštećenog predstavljene u
dispozitivu, u ukupnoj vrijednosti 1,304,90 € i novac u iznosu od 50 €, na
način što je optuženi G. upotrebom fizičke snage polomio roletnu na šalteru
kioska, zatim kamenom polomio staklo, pa je kroz tako napravljen otvor
maloljetni Č. ušao u unutrašnjost odakle su oduzeli navedene stvari, odnijevši
ih sa sobom. Ovakvo činjenično stanje utvrđeno je iz potpunog i jasnog
priznanja optuženih G. M.a i Č. D.a, čiji iskazi su međusobno saglasni, kao i
iz iskaza svjedoka B.Ž., M. G. i R. E. koji su opisali lice mjesta, oduzetu
količinu robe kao i način na koji su optuženi učinili krivično djelo, a koje
iskaze je sud cijenio kao jasne i objektivne zbog čega im je poklonio punu
vjeru. Iz prikupljenih materijalnih dokaza i to : potvrde UP PJ Bar o
privremeno oduzetim predmetima na ime G. M. od 08.09.2008. godine, potvrde PJ
Bar o vraćanju privremeno oduzetih predmeta na ime K. B. od 09.09.2008.
godine, potvrde PJ Bar o vraćanju privremeno oduzetih predmeta na ime K. B. od
07.09.2008. godine, utvrđena je vrsta i količina stvari koje su oduzete od
optuženog G. M. i vraćene oštećenom preduzeću. Iz nalaza i mišljenja sudskog
vještaka finansijske struke K. L. od 09.10.2008. godine, koji nalaz je sud
cijenio kao stručan, jasan i objektivan zbog čega mu je poklonio punu vjeru,
utvrđeno je da ukupna vrijednost protivpravno oduzetih stvari iznosi 1.304,90
eura.
Presuda ovog suda K broj 10/09 i Km broj 1/09 od 21.07.2009. godine ukinuta je
iz razloga što je u presudi navedeno da je vještak finansijske struke u nalazu
i mišljenju naveo da vrijednost oduzete robe iznosi 1.304,90 €, a iz nalaza i
mišljenja vještaka ne vidi se na osnovu čega je vještak utvrdio vrijednost
oduzete robe, dok ovlašćeni predstavnik oštećenog preduzeća S. Lj. tvrdi da je
nakon izvršenog djela izvršen popis robe u kiosku i utvrđeno je da je iz
kioska oduzeto razne robe u iznosu od 120 € i novac u iznosu od 50 €.
Iz potvrde o privremeno oduzetim predmetima na ime G. M. utvrđeno je da su od
optuženog oduzeti monitor LG TFT-flatron i kućište čija vrijednost prema
nalazu i mišljenju vještaka finansijske struke iznosi 500 €. U postupku je
utvrđeno i da su optuženi oduzeli aparat za dopunu vaučera čija vrijednost
iznosi 200 €. Optuženi su iz kioska oduzeli tri paketa cigareta i 45 upaljača
koji su vraćeni K. G. ovlašćenom predstavniku oštećenog preduzeća, vrijednost
oduzetih cigareta i upaljača iznosi 604,90 €, a do navedenog iznosa se dolazi
kada se od ukupnog iznosa od 1.304,90 € oduzme vrijednost monitora LG TFT-
flatron i kućišta, kao i aparata za dopunu vaučera čija ukupna vrijednost
iznosi 700 €. Ovlašćeni predstavnik preduzeća R.. DOO S. Lj. je u prethodnom
postupku naveo da izjavio da popisom koji je urađen sjutradan nakon izvršene
provale objekta konstatovan je sledeći manjak : raznih vrsta cigareta u
vrijednosti od 120 €, depozit u iznosu od 50 €. Iz potvrda o vraćanju
privremeno oduzetih predmeta utvrđeno je da je oštećenom preduzeću vraćena
mnogo veća količina cigareta od vrijednosti koju je naveo ovlašćeni
predstavnik, da su pored cigareta vraćeni i upaljači, monitor i kućište, a
utvrđeno je da je oštećenom preduzeću vraćen i aparat za dopunu vaučera.
Očigledno je da je vrsta, količina i vrijednost oduzetih stvari koje je naveo
ovlašćeni predstavnik u prethodnom postupku manja od one koja je utvrđena.
Svoj iskaz iz prethodnom postupka ovlašćeni predstavnik je precizirao na
glavnom pretresu dopisom od 6.07.2010. godine iz koga se utvrđuje da su
kritičnom prilikom iz predmetnog kioska oduzeti cigarete i upaljači, računar
sa kućištem aparat za elektronsku dopunu, kao i depozit od 50 €, čime je
potvrđen stav suda o vrsti, količini i vrijednosti oduzetih stvari koje su
bile i predmet vještačenja vještaka finansijske struke.
Optuženi G. M. i maloljetni sada punoljetni Č. D. su stvari oduzeli obijanjem
zatvorenog prostora, jer se u predmetni kiosk nije moglo ući, niti su mogli
oduzeti stvari iz kioska, a da pri tome optuženi G. nije upotrebom fizičke
snage polomio roletnu na šalteru kioska, zatim kamenom polomio staklo, pa je
kroz tako napravljen otvor maloljetni Č. ušao u unutrašnjost odakle su oduzeli
navedene stvari, odnijevši ih sa sobom. Postupajući na navedeni način optuženi
kao saizvršioci ostvarili sva objektivna obilježja bića krivičnog djela teška
krađa iz čl. 240 st.1 tač. 1 u vezi čl. 23 Krivičnog zakonika.
Sud je donio rješenje da se neće pribavljati kao dokaz izvještaj oštećenog
preduzeća koji se odnosi na spisak stvari koje su oduzete iz predmetnog
kioska, kao i da se neće saslušavati Predstavnik Centra za socijalni rad za
Opštine Bar i Ulcinj jer je činjenično stanje dovoljno rasvijetljeno pa bi
izvođenje ovih dokaza vodilo samo odugovlačenju postupka, a ne bi imalo za
rezultat utvrđivanje drugačijeg činjeničnog stanja.
Optuženi su krivična djela učinili sa direktnim umišljajem, jer su bili
svjesni da na način predstavljen u izreci presude, oduzimaju tuđe pokretne
stvari, a utvrđena je i njihova namjera da prisvajanjem oduzetih stvari
pribave sebi protivpravnu imovinsku korist.
Optuženi su u postupali kao saizvršioci jer su zajedno učestvovali u radnji
izvršenja krivičnog djela, izvršenih na štetu oštećenog preduzeća „R..“ DOO iz
Podgorice.
Odlučujući se za krivičnu sankciju prema optuženom G. M.u sud je cijenio sve
olakšavajuće i otežavajuće okolnosti iz čl.42 Krivičnog zakonika. Od
olakšavajućih okolnosti na strani optuženog cijenjene su lične prilike, jer se
radi o mladom čovjeku, njegovo priznanje krivičnog djela, odnos prema
posledici izražen kroz kajanje zbog izvršenja krivičnog djela, raniji život
optuženog jer nije osuđivan i da su sve oduzete stvari vraćene oštećenom
preduzeću. Otežavajućih okolnosti na strani optuženog nije bilo. U članu 54
st.4 Krivičnog zakonika propisano je da će pri odlučivanju da li će izreći
uslovnu osudu sud, vodeći računa o svrsi uslovne osude, posebno uzeti u obzir
ličnost učinioca, njegov raniji život, njegovo ponašanje poslije izvršenog
krivičnog djela, stepen krivice i druge okolnosti pod kojima je djelo
učinjeno. Cijeneći kvalitet olakšavajućih okolnosti, nedostatak otežavajućih
okolnosti, ocijenjeno je da prema optuženom nije potrebno izricanje efektivne
kazne zatvora, da će se izricanjem uslovne osude prema optuženom u potpunosti
postići svrha izricanja uslovne osude i na taj način dovoljno uticati da u
buduće ne vrši krivična djela.
Utvrđujući lične i porodične prilike maloljetnog, a sada punoljetnog Č. D.a
sud je utvrdio da je u vrijeme izvršenja krivičnog djela imao 17 godina što se
nesporno utvrđuje iz izvoda iz matične knjige rođenih. Ispitujući uslove
njegovog ranijeg života, prilike pod kojima je živio i njegovu ličnost sud je
utvrdio da maloljetni Č. D. živi u petočlanoj porodici, da je otac u penziji,
majka zaposlena u pograničnoj policiji CB Bar, da ostvaruju prihod od oko 500
€ mjesečno, stanuje u jednoiposobnom stanu, da je on treće dijete po rođenju,
da je učenik srednje turističke škole u Baru. Maloljetnik je kod Centra za
socijalni rad evidentiran početkom 2006 godine kada su prema njemu vodena dva
prekršajna postupka Područnog organa za prekršaje u Baru,zbog prekršaja iz
ZOOBS-a na putevima za koje mu je izrečena vaspitna mjera - ukor, zatim su
prema njemu vodena dva postupka pred Osnovnim sudom u Baru zbog više krivičnih
dijela krađe i omogućavanje uživanja opojnih droga. Za navedena djela Centar
je dobio rješenje da su izrečene dvije vaspitne mjere pojačanog nadzora od
strane organa starateljstva s čijim sprovođenjem je upravo započeo stručni tim
za djecu i omladinu sa poremećajima u ponašanju. Sud smatra da je prema
imenovanom potrebno izreći vaspitnu mjeru pojačan nadzor od strane organa
starateljstva, imajući u vidu izvještaj Centra za socijalni rad, ličnost
maloletnika, način izvršenja krivičnog djela, pobude za njegovo izvršenje, kao
i činjenicu da je kod Centra za socijalni rad evidentiran kao učinilac
krivičnih djela. Ova mjera je adekvatna u konkretnom slučaju kako po mišljenju
Centra za socijalni rad kao i predlog zastupnika optužbe i po mišljenju vijeća
sa istom će se potpuno ostvariti svrha izricanja vaspitnih mjera propisana čl.
82 Krivičnog zakonika. Navedena vaspitna mjera izrečena je i na osnovu čl. 110
st.3 Krivičnog zakonika kojim je popisano da se punoljetnom licu za krivično
djelo koje je izvršilo kao stariji maloljetnik može izreći samo mjera
pojačanog nadzora od strane organa starateljstva ili odgovarajuća zavodska
vaspitna mjera, a pod uslovima iz člana 100 ovog zakonika i kazna
maloljetničkog zatvora.
Na osnovu čl. 212 st.2 ZKP-a oštećeno preduzeće „R.. „DOO iz Podgorice je radi
ostvarivanja imovinsko pravnog zatjeva upućeno na parnični postupak. Ovlašćeni
predstavnik preduzeća R.. DOO postavio je imovinsko pravni zahtjev koji u
iznosu od 450 €, koji se odnosi na oštećenja na objektu, budući da su oduzete
stvari vraćene, uključujući i iznos od 50 €, što je utvrđeno iz dopisa
oštećenog preduzeća od 6.07.2010. godine. Obilježje krivičnog djela teška
krađa jeste oduzimanje tuđih pokretnih stvari imovinsko pravni zahtjev može se
odnositi samo na te stvari, a ne naknadu štete usled oštećenja objekta
prilikom izvršenja krivičnog djela.
Odluka o troškovima krivičnog postupka zasniva se na odredbi čl. 202 ZKP-a
kojom se obavezuje optuženi G. M. da plati troškove krivičnog postupka u
iznosu od 100 eura, koji troškovi se odnose na troškove izrade nalaza i
mišljenja vještaka finansijske struke u iznosu od 49,50 € i troškove rada suda
koji su određeni prema trajanju, složenosti krivičnog postupka i imovinskim
prilikama optuženih.
Odluka o troškovima u odnosu na Č. D.a zasniva se na odredbi čl. 500 st.1
ZKP-a, zbog čega troškovi krivičnog postupka padaju na teret budžetskih
sredstva suda.
Sa izloženog odlučeno je kao u izreci presude
OSNOVNI SUD U BARU
Dana 07.10.2010. godine
ZAPISNIČAR, PREDSJEDNIK VIJEĆA-SUDIJA,
Milijana Minić Goran Šćepanović
PRAVNA POUKA: Protiv ove presude može se izjaviti žalba Višem sudu u Podgorici
u roku od 15 dana od dana prijema pismenog otpravka. Žalba se predaje ovom
sudu u dva primjerka.
DNA - ODT
-​ optuženom G. M.
-​ maloljetnom sada punoljetnom Č. D.
-​ braniocu J. Đ.
-​ oštećenom nakon pravosnažnosti
-​ u spise