K.br. 35/10 
U IME NARODA 
OSNOVNI SUD U BARU , kao prvostepeni krivični, u vijeću sastavljenom od
sudije Gorana Šćepanovića, kao predsjednika vijeća i sudija porotnika Vidosave
Nikolić i Perside Milić, kao članova vijeća, sa zapisničarom Milijanom Minić,
u krivičnom predmetu optuženih J.J. i A.N. , zbog produženog krivičnog
djela teška krađa iz čl. 240 st.1 tč. 1 u vezi čl. 23 i 49 Krivičnog zakonika,
po optužnici Osnovnog državnog tužioca u Baru Kt.br. 328/07 od 23.10.2006.
godine, nakon održanog glavnog javnog pretresa u prisustvu zastupnika optužbe
zamjenika Višeg državnog tužilaštva u Bijelom Polju Višnje Medojević,
optuženog J.J. i branioca optuženog A.N. po službenoj dužnosti S.P., advokata
iz Bara, dana 13.04.2010. godine donio je i javno objavio  
P R E S U D U 
        **1** **. J.J.** , od oca D. i majke J., rođene K.rođen .... godine u Podgorici, sa prebivalištem Baru ul. . ..., državljanin Crne Gore, po zanimanju kuvar, neoženjen, lošeg imovnog stanja, neosuđivan,

2 A.N. , od oca H,. i majke H., rođene M., rođen .... godine u Bijelom
Polju, sa prebivalištem u Bijelom Polju, ..., državljanin Crne Gore, po
zanimanju trgovac, neoženjen, lošeg imovnog stanja, neosuđivan,  
I 
K r i v i   s u : 
        Što su :

1. Dana 11.06.2007. godine, oko 20,00 časova u Sutomoru, u ul. Vuka
Karadžića, Opština Bar, po prethodnom dogovoru, iz plinskog šporeta koji se
nalazio na terasi u prizemlju kuće oštećene T. S., obijanjem oduzeli plinsku
bocu, zapremine 12 litara, u vrijednosti 40 €, na način, što su sa vozilom
optuženog A. došli do kuće oštećenog, a zatim optuženi J.uz upotrebu fizičke
snage podesnim sredstvom je odšrafio šarafe koji drže plinsku bocu pričvršćenu
za šporet, a zatim je skinuo šajbe sa crijeva koje povezuju šporet i plinsku
bocu, dok ga je za to vrijeme optuženi A. čekao u svom vozilu, pazeći da neko
ne naiđe, a nakon toga su plinsku bocu stavili u gepek vozila i sa vozilom se
udaljili u nepoznatom pravcu, u namjeri da njenim prisvajanjem i prodajom
pribave sebi protivpravnu imovinsku korist;  
2. Dana 12.06.2007. godine u naselju Pobrđe, u Sutomoru, Opština Bar, po
prethodnom dogovoru obijanjem oduzeli iz dva plinska šporeta koja su se
nalazila na terasi u prizemlju kuće oštećene M.B., dvije plinske boce
zapremine 12 litara, u vrijednosti od 80 €, vlasništvo oštećene, na način, što
su sa putničkim motornim vozilom optuženog A. došli do kuće oštećene, a zatim
je optuženi J.uz upotrebu fizičke snage podesnim sredstvom odšrafio šarafe
kojima je pričvršćena plinska boca za šporet, a zatim skinuo šajbe sa crijeva
koja povezuju šporet sa plinskom bocom, dok ga je za to vrijeme optuženi A.
čekao u svom vozilu, pazeći da neko ne naiđe, a nakon što su drugu plinsku
bocu htjeli da stave u gepek naišla je oštećena, kojom prilikom optuženi
J.odbacuje plinsku bocu, bježi u vozilo, nakon čega se sa vozilom udaljili u
nepoznatom pravcu, u namjeri da njenim prisvajanje pribave sebi protivpravnu
imovinsku korist;  
- čime su kao saizvršioci učinili produženo krivično djelo – sitna krađa iz
čl. 246 st.1 u vezi čl. 23. i čl. 49. Krivičnog zakonika. 
    pa im sud primjenom čl. 4, 32, 36, 42, 52, 53 i 54 Krivičnog zakonika i čl. 359, 360 i 364  ZKP-a,  i z r i č e

USLOVNU OSUDU 
Kojom im utvrđuje kazne zatvora u trajanju od  po 2 (dva) mjeseca i
istovremeno određuje da se kazne neće izvršiti ukoliko optuženi u roku od  1
(jedne) godine ne učine novo krivično djelo.  
        Optuženi su dužni da plate troškove krivičnog postupka i to optuženi J.J. u iznosu od 220,00 €, a optuženi A.N. u iznosu od 680,00 €, u roku od 15 dana od dana pravosnažnosti, pod prijetnjom izvršenja.

II 
Na osnovu čl. 363. tč. 3 ZKP 
OSLOBAĐAJU SE OD OPTUŽBE 
Da su :
1. Dana 05.06.2007. godine u Čanju, Opština Bar, po prethodnom dogovoru
savlađivanjem većih prepreka oduzeli iz plinskog šporeta koji se nalazio na
terasi u prizemlju kuće oštećenog K.M., plinsku bocu, zapremine 12 litara, u
vrijednosti od 40 €, vlasništvo oštećenog, na način, što je optuženi
J.preskočio metalnu ogradu sa kojom je ograđeno dvorište visine 2 metra, a
zatim uz upotrebu fizičke snage podesnim sredstvom odšrafio šarafe sa kojima
je bila pričvršćena plinska boca za šporet, a zatim skinuo šajbe sa crijeva
koje povezuju šporet sa plinskom bocom, dok ga je za to vrijeme optuženi A.
čekao u svom vozilu, pazeći da neko ne naiđe, a nakon toga su plinsku bocu
stavili u gepek vozila i sa vozilom se udaljili u nepoznatom pravcu, u namjeri
da njenim prisvajanjem i prodajom pribave sebi protivpravnu imovinsku korist;  
2. Dana 12.06.2007. godine, u naselju Rutke, Opština Bar, po prethodnom
dogovoru, savlađivanjem većih prepreka oduzeli iz plinskog šporeta koji se
nalazio na terasi u prizemlju kuće oštećenog G. M., plinsku bocu zapremine 12
litara, u vrijednosti od 40 €, vlasništvo oštećenog, na način što je optuženi
J.preskočio metalnu ogradu sa kojom je ograđeno dvorište visine 2 metra, a
zatim uz upotrebu fizičke snage podesnim sredstvom je odšrafio šarafe koji
drže plinsku bocu pričvršćenu za šporet, a zatim je skinuo šajbe sa crijeva
koje povezuju šporet i plinsku bocu, dok ga je za to vrijeme optuženi A. čekao
u svom vozilu, pazeći da neko ne naiđe, a nakon toga su plinsku bocu stavili u
gepek vozila i sa vozilom se udaljili u nepoznatom pravcu, u namjeri da njenim
prisvajanjem pribave sebi protivpravnu imovinsku korist;  
3. Dana 11.06.2007. godine u Barskoj marini, Opština Bar, po prethodnom
dogovoru savlađivanjem većih prepreka oduzeli iz kabine broda „Adriatik“
vlasništvo oštećenog V..D. iz Bara, plinsku bocu zapremine 12 litara u
vrijednosti od 40 €, vlasništvo oštećenog na način što se uz pomoć drvenih
skela osumnjičeni J.popeo na palubu na visini od 4,5 metra, zatim došao u
kabinu i uz pomoć podesnog sredstva odšrafio šarafe sa kojima je bila
pričvršćena plinska boca za opatu, dok ga za to vrijeme optuženi A. čekao u
svom vozilu, pazeći da neko ne naiđe, a nakon toga su plinsku bocu stavili u
gepek vozila, a zatim se sa vozilom udaljili u nepoznatom pravcu, u namjeri da
njenim prisvajanjem pribave sebi protivpravnu imovinsku korist;  
- čime bi kao saizvršioci učinili produženo krivično djelo - teška krađa iz
čl. 240. st.1. tač. 1. u vezi čl. 23. i čl. 49. Krivičnog zakonika. 
Jer nije dokazano da su učinili djelo za koje su optuženi.  
  O b r a z l o ž e n j e 
Optužnicom Osnovnog državnog tužioca u Baru Kt.br. 328/07 od 23.10.2006.
godine stavljeno je na teret optuženim izvršenje krivičnog djela bliže
opisanih u izreci presude.  
Glavni pretres je održan u odsustvu optuženog A.N. na osnovu rješenja KV br.
188/09 od 4.05.2009. godine.  
        Optuženi **J.J.** je u svojoj odbrani izjavio da je na buvljoj pijaci u Baru imao jednog druga koji je tu imao štand, kod njega bi privremeno odlazio, i jednom prilikom je upoznao jedno Roma. Taj Rom ga je pitao da li bi mogao da se snađe za jednu plinsku bocu. Rekao je da će vidjeti. A.N. je radio nedaleko od marketa „Kaća“, on stanuje u blizini i tako su se upoznali. Sa A.em je jednom prilikom otišao u Čanj, da A. potraži smještaj za tetku koja dolazi iz neke strane zemlje. Prolazeći pored jedne stare kuće, kod stepeništa vidjeli su jednu plinsku bocu. A. i ja on se dogovorili da je uzmu, on će ostati u autu da pazi stražu, on je kroz nezaključanu kapiju ušao u dvorište, skinuo crijevo od boce, istu uzeo i stavio u prtljažnik vozila. Tačno je da je izjavio u policiji da je zanimao gazdaricu, dok je on uzimao bocu, ali to nije tačno, jer u kući nije bilo nikoga. Njemu su inspektori sugerisali da on tako izjavi. Istoga dana bocu su za 15 € prodali Š. D., koji ima štand na pijaci i otkupljuje plinske boce. Rom koga je pomenuo nabavlja plinske boce za 10 €, a prodaje Š. za 15 €, on je to saznao i tu bocu su mu odnijeli na stan. Novac nisu dijelili već ga trošili zajedno. Prije izvjesnog vremena A. i on su njegovim vozilom došli do Sutomora, vozilo su parkirali do hotela „Nikšić“. Ne zna koliko je bilo sati, ali jeste predveče. Šetajući su primijetili u hodniku jednog frizerskog salona jednu plinsku bocu i dogovorili su se da je uzmu. Obojica su se vratili za vozilo, dovezli ga i parkirali do salona. A. je došao do ulaznih vrata kuće u kojoj se nalazio frizerski salon, čuvao stražu, on je ušao u salon, uzeo jednu plinsku bocu koja nije bila namontirana, crijevo je bilo u blizini boce, brzo je uzeo i stavio u prtljažnik auta, nakon čega su se udaljili. Narednog dana A.evim kolima opet du otišli u Sutomore, u naselje Pobrđe ili Rutke, da osmotre hoće li negdje primetiti plinsku bocu. Na taj način su došli do kraja jednog puta i kada su htjeli da se vrate primijetili su u dvorištu ispred jedne kuće plinski šporet. A. je parkirao vozilo uz ogradu ispred kuće dvorišta, on je preskočio ogradu koja je metar i po ili nešto niža. Sa šporeta je skinuo plinsku bocu, brzo došao do ograde, preko ograde je dodao A.u, on je ubacio u prtljažnik. Slučajno je vidio da je dvorišna kapija nezaključana, pa je tuda izašao, ušao u vozilo i odatle su otišli. Tada su u prtljažniku imali dvije plinske boce, pribavili su i treću i to sa jednog brodića iz Marine. A. i on su došli do Marine između 13 i 14 časova, razgledali su brodove u Marini, došli do jednog broda koji je bio van vode. Uz brod bile su stube. Obojica su se popeli na brod. Na kabini nisu bila vrata. Odmah do ulaza u kabinu bila je jedna plinska boca. A. je sišao sa broda, on je uzeo plinsku bocu, spustio je dolje i istu su stavili u prtljažnik vozila i sve tri boce odnijeli kod Š.u stan i za sve te tri boce dobili 45 €. Boce je na prodaju Š.ponovo nudio A., on je novac davao A.u, a novac su zajedno trošili, a potrošeno je plaćao A.. U Sutomoru su oduzeli još dvije boce, iz dvorišta koje ima metalnu ogradu. U dvorištu su bila dva šporeta i dvije plinske boce i obje je oduzeo na isti način. Sav novac su potrošili. Na glavnom pretresu optuženi je upoznat da se njegovi iskazi iz prethodnog postupka razlikuju u dijelu koji se odnosi na izvršenje krivičnog djela koje su prvo izvršili s obzirom da u odbrani pred UP PJ Bar stoji da je izjavio da je za vrijeme dok je on uzimao plinsku bocu A. pričao sa gazdaricom kuće i sa njom je ušao u kuću, da su se prethodno dogovorili da on čuva stražu dok on uzima bocu, dok je pred istražnim sudijom izjavio da je dogovor bio da A. ostane u vozilu i da čuva stražu, izjavio je da se ne može sjetiti razloga razlikovanja. Zna da je prilikom drugog saslušanja izjavio da mu je od strane policije sugerisano da tako izjavi, međutim, ali se detalja nije mogao sjetiti. Uvijek kada su oduzimali plinske boce odlazili su sa A.evim vozilom marke „Golf II“. On je prvo krivično djelo izvršio tako što je ušao kroz kapiju koja je bila otvorena, dakle nije bila zaključana i on nije imao potrebu da preskače ogradu, a sve plinske boce koje su oduzeli   mogle su se slobodno odnijeti što znači da ni jedna nije bila učvršćena šrafovima ili na bilo koji drugi način, a ne sjeća se da li su se u blizini tih boca nalazili šporeti koji bi koristili plin iz tih boca. Svaka od plinskih boca bila je prazna, a osim toga, ni jedna od tih boca nije bila gumenim crijevom povezana sa šporetom ili nekim drugim uređajem. U svim situacijama plinske boce je oduzimao on. Upoznat da je u prethodnom postupku izjavio da je u naselju Sutomore  primijetio jedan plinski šporet i da je sa šporeta skinuo plinsku bocu, naveo je da se ne može sjetiti detalja.

Optuženi A.N. je u svojoj odbrani izjavio da je u Baru je upoznao J.J.. On
je vlasnik vozila marke „Golf“ reg. ozn. BR .. Dana 11.06.2007. godine J.je
došao do njega i zajedno su njegovim vozilom pošli u Sutomore. Nije postojao
prethodni dogovor da ukradu plinsku bocu. Oni su došli u jednu ulicu, do jedne
kuće, ne zna čije je vlasništvo. J.je vidio da može da otuđi plinsku bocu, on
je ostao u vozilu koje se nije gasilo, J.je otišao, ne zna na koji način je
otuđio bocu i stavio je u prtljažnik koji je bio otključan. Iz Sutomora su
kolima odmah otišli u naselje prema Autobuskoj stanici i J.je prodao misli za
20 € Š.D.u. Novac od prodaje su podijelili ali i zajedno potrošili. Narednog
dana na predlog J. ponovo su otišli njegovim vozilom u Sutomore, u naselje
Rutke, on je u jednom dvorištu primijetio jednu plinsku bocu, po njegovom
kazivanju on je stao pored ograde te kuće, vozilo nije gasio, ostao je u
vozilu čekajući J.Za dva minuta J.se vratio, sam je ubacio bocu u prtljažnik i
udaljili su se, ne zna tačno koliko je bilo sati kada se to dogodilo. Nisu je
prodali isti dan. Boca je kod njega ostala u prtljažniku. Istog dana došli su
do jedne kuće u naselje Pobrđe, na isti način je pored kuće parkirao vozilo,
nije izlazio iz vozila koji je radio, J.je otuđio dvije boce, ne zna na koji
način i ubacio u prtljažnik. Sve tri boce su odnijeli do Š.i prodali za 50 €
ili 45 € nije bio siguran. I taj su novac podijelili i zajedno potrošili. Dana
11.06.2007. godine u prijepodnevnim časovima J.i on su došli do Marine, van
vode je bio jedan brodić, a uz njega stube. Uz pomoć tih stuba, J.se popeo na
brod, i otuđio jednu plinske boce. Odmah su je vozilom zajedno ponijeli kod Š.
D. i prodali. I za tu plinsku bocu dobili 20 €. Na glavnom pretresu je dodao
da je kod prvog krivičnog djela bio u vozilu dok je J.otišao u dvorište da bi
oduzimao plinske boce Vrata na metalnoj obradi tom prilikom bila su otključana
i malo otvorena tako da je J.ušao u dvorište kroz ta vrata. U svim sledećim
situacijama osim u Marini on je za vrijeme dok je J.odlazio i oduzimao boce
bio u svom vozilu gdje ga je čekao. Za to vrijeme  J.je oduzimao boce i
donosio ih u auto nakon čega su odlazili. Vezano za oduzimanje boce iz jednog
Frizerskog salona naveo je da je plinsku bocu oduzeo J.a on je za to vrijeme
bio van vozila. Nije znao da objasni zbog čega je bio van vozila, ali razlog
za to nije bio čuvanje straže jer J. nije ni mogao pomoći. Tom prilikom nije
ni sa kim obavljao nikakav razgovor. U Marini obojica su se stepenicama popeli
do  jednog broda koji se nalazio napolju, na palubi broda  se nalazila jedna
plinska boca koja nije bila učvršćena, povezana sa ostalim dijelom broda ili
eventualno nekim crijevom povezana sa nekim uređajem koji koristi plin, J.je
tu bocu uzeo, nakon čega su obojica sišli, stavili bocu u vozilo i otišli. On
ni u jednom slučaju nije primijetio da je neka od plinskih boca bila vezana za
neki uređaj crijevom, a osim toga ni jedna od njih nije bila pričvršćena za
neku površinu već su se sve nalazile kao odbačene. Inače on se parkirao na
mjesta sa kojih je mogao da prati šta J.radi, a osim toga, ni u jednom slučaju
nisu imali šrafciger, kliješta ili neki drugi sličan alat koji bi koristili za
oduzimanje boca. Nije mogao da ocijeni koliko je plina bilo u bocama, misli da
su bile prazne upravo zbog mjesta na kojem su bile ostavljane, a kada se i
prazna plinska boca podigne postoji utisak da se u njoj nalazi plin, međutim,
nije moguće ocijeniti koliko se plina u tim bocama nalazi.  
        U dokaznom postupku saslušani su svjedok oštećeni V.D. i svjedoci Š.D. i M.G.., na saglasan predlog stranaka pročitani su iskazi oštećenih : K.M., T. S.i M. B. iz prethodnog postupka, pročitani su : potvrda o privremeno oduzetim predmetima UP PJ Bar od 13.06.2007. godine na ime Š.D., nalaz i mišljenje sudskog vještaka finansijske struke K. L. od 30.06.2007. godine, izvod iz kaznene evidencije na ime optuženog A.N. PJ Bjelo Polje br. 910 od 26.06.2007. godine, izvod iz kaznene evidencije na ime optuženog J.J. PJ Podgorica br. 11-245/08-22581/2-3959 od 19.12.2008. godine, službena zabilješka u formi zapisnika o uviđaju CB Bar br. KU 292/07 od 5.06.2007. godine, službena zabilješka u formi zapisnika o uviđaju PJ Bar br. Ku 289/07 od 12.06.2007. godine, službena zabilješka u formi zapisnika o uviđaju PJ Bar br. Ku 293/07 od 12.06.2007. godine,

        Oštećeni **V.D.** je izjavio da je vlasnik jednog brodića koji se nalazio u Barskoj Barini. Brod je bio na suvom, van vode. Dana 11.06.2007. godine neko je sa brodića oduzeo jednu plinsku bocu, zapremine 12 litara. Površina na kojoj se nalazila plinska boca je od zemlje izdignuta možda 2,5 m. Do te visine se mora doći uz pomoć stuba ali se nije mogao sjetiti da li su bile na brodu ili pored broda, a ta plinska boca mu je služila za autogeno zavarivanje. Ista nije bila pričvršćena za šporet i nije bila u kabini. Bila je van kabine uz jedna vrata. Obaviješten je da je boca pronađena i od tog lica oduzeta. Na glavnom pretresu je dodao da se u vrijeme kada je oduzeta boca brod sa koga je boca oduzeta nalazio u izgradnji, jer je on brod pravio za sebe. Radi se o brodu dužine 15,5 m. I kabina tog broda tada se nalazila u izgradnji, nije se mogao izjasniti koliko je ona bila izgrađena, ali misli da tada na brodu nije bilo vrata, a i ako ih je i bilo sigurno nisu bila zaključana. On u brodu nije imao šporet, nije se mogao izjasniti da li je boca bila pričvršćena, ali ne vjeruje da je bila jer je istu koristio za autogeno zavarivanje. Da bi se boca mogla koristiti za autogeno zavarivanje ista mora biti pričvršćena za jedno gumeno crijevo, a da bi se boca odvojila od crijeva mora postojati specijalni ključ, a ovom prilikom kada je primijetio da je boca nestala, nestala je samo boca dok se crijevo nalazilo na brodu, tako da ili boca nije bila pričvršćena za crijevo ili je izvršilac imao specijalni ključ za odvajanje crijeva od boce. Nije se mogao sjetiti toka razgovora sa inspektorom koji je vršio pregled lica mjesta, a on je došao nakon nekoliko dana od dana kada je boca oduzeta i njega je pitao da li mu je poznato da je nekom oduzeta boca sa broda, nakon čega je on njega upoznao da je boca oduzeta sa njegovog broda. Ono što je na građevini zid to je na brodu oplata, moguće da je boca bila prislonjena na oplatu ali nije bila pričvršćena šrafovima ili na neki drugi način i ista je stajala uspravno. Sa broda nije nestalo ništa više osim boce i ako je bilo puno alata. Nije se pridružio krivičnom gonjenju i nije postavio imovinsko pravni zahtjev.

Svjedok Š.D. je izjavio da je na pijaci u Baru imao štand na kojem je
prodavao plin. J.J. nije ranije poznavao, a A.N. zvanog Nino, zna iz viđenja
jer su nekada bili komšije i on zna da na pijaci ima štand. Ne sjeća se tačno
datuma, ali su jednog dana njih dvojica došli do njega, A. ga je pitao da li
je raspoložen da kupi neke plinske boce. Na pitanje odakle njemu te plinske
boce i da slučajno nema neki problem, A. mu je rekao da nema i da su njegove,
ali da ih prodaje jer mu trebaju pare.   Prvi put je na stan došao A. i donio
mu jednu plinsku bocu u kojoj je bio plin. Tražio je 20 € koje mu je dao.
Narednog dana A. je došao na štand sa tim drugom i donijeli su mu tri boce,
bile su prazne i svaku je platio po 15 €. Čim je saznao da su boce ukradene
iste je vratio u policiju.  
Svjedok M.G.. je izjavio da je povodom prijave jednog lica da mu je na
brodu „Adrijatik“ koji se nalazio na kopnu radi remonta oduzeta jedna plinska
boca izašao na lice mjesta. Oštećeni je bio čovjek bio nižeg rasta sa
brkovima, proćelav sa malo dužom kosom sa strane i u Petrovcu je bio poznat po
nadimku „Miš“. Oni su izvršili pregled tog broda na način što su se popeli na
brod, izvršili pregled i po izjavi oštećenog u kabini sa lijeve strane bila je
postavljena jedna plinska boca koja je bila učvršćena sa dva metalna prstena
odnosno poluprstena, a isti se spajaju sa šrafovima. Oni su zaista primijetili
ta dva poluprstena i na mjestu gdje je trebala da se nalazi plinska boca iste
nije bilo. Paluba predmetnog broda nalazila se na visini 3 do 4 m od zemlje
jer je brod bio izdignut na postolju, a da bi se popeli na palubu broda morali
su da se koriste stubama koje su bile od drveta, i koje nisu bile sastavni dio
broda.  
        Oštećena **T. S.** je izjavila da njen otac Đ. B.u Sutomoru ... ima kuću, a u prizemlju kuće ona ima frizerski salon. Dana 11.06.2007. godine je bila na radnom mjestu u frizerskom salonu, salon je radio, ali su ulazna vrata bila zatvorena zbog klime. Registrovala je neobičan zvuk škripe kočnica, ali to joj nije bilo neobično jer su u blizini glavne ulice. Nastavila je da radi još nekih 20 minuta, završila rad, zaključala objekat i krenula da vidi dijete. Jedna komšinica je pitala da li je možda nekom dala plinsku bocu, začuđeno je pogledala i odgovorila ne. Komšinica joj je rekla da je jedan momak skinuo plinsku bocu i ona je zapisala reg. broj putničkog vozila kojom je boca odnijeta. Plinski šporet za koji je bila pričvršćena boca je na vanjskoj terasi i moguće je do nje brzo doći preko dva stepeništa jer se nalazi na terasi. Obzirom da se radi o vremenu od 22 časa, da se plinska boca skida sa šporeta, da je u blizini frizerski salon ona se iz principa pridružila krivičnom gonjenju, a imovinsko pravni zahtjev nije postavila jer joj je plinska boca vraćena.

        Oštećeni **K.M.** je izjavio da u Čanju ima jedan manji stambeni objekat koji u toku sezone izdaje. Oko kuće je dvorište ograđeno ogradom visine 1,5 m. U dvorište se ulazi kroz kapiju. Ispred kuće ima terasu, a odmah do ulaznih vrata plinski rešo. Noć prije tog događaja došla su dva momka koja su im se obratila molbom da neki njihov prijatelj dolazi iz Švedske i da li može da im iznajmi sobu. Dok su sa njima razgovarali oni su osmatrali gdje je plinski rešo i gdje je plinska boca. Te večeri su on i supruga otišli za Bar, a kada su se vratili njegova žena je htjela da skuva kafu, ali boce nije bilo. Boca je bila šrafovima i crijevom pričvršćena za rešo, jedan od ta dva momka je oslobodio šrafove, odvojio od crijeva i odnio bocu, koja je bila gotovo puna. Nije imao namjeru da to prijavljuje jer je star, usamljen, ali je obaviješten da ima još slučajeva kao što je njegov. Nije prošlo mnogo vremena inspektor ga je obavijestio da su počinioci pronađeni i zvao da prepozna bocu, on je istu prepoznao i boca mu je vraćena. Dana 5.06.2007. godine kada se sve ovo desilo dvorišna kapija je bila zaključana, i taj neko je morao da preskoči 1,5 m ograde i da plinsku bocu prebaci preko ograde da bi je odnio. Nije se pridružio krivičnom gonjenju i nije postavio imovinsko pravni zahtjev jer mu je boca vraćena.

        Oštećena **M.B.** je izjavila da u Sutomoru u naselju Pobrđe u kući K.M. sa porodicom živi kao podstanar. Prilaz kući je sa lokalnog puta. Kuća je ograđena, ispred kuće je dvorište, a u dvorište se ulazi kroz dvorišnu kapiju. Navedenog dana negdje oko 10,00 časova, otišla je da djecu odveze do škole. Suprug joj je bio na poslu i nakon njenog odlaskom u kući nije bilo nikoga. Izlazeći iz dvorišta nije zaključala kapiju samo je zatvorila. Nakon izvesnog vremena se vratila kući i na putu pri ogradi vidjela parkirano jedno putničko vozilo marke „Golf“ a za upravljačem je bio jedan mladić koji je nakon što je uočio više puta upotrebio zvučni signal, a vozilo je bilo upaljeno. Ušla je u dvorište i vidjela da od kuće prema njoj ide drugi momak koji u ruci nosi plinsku bocu. Sve joj je to bilo neobično, ali je u prvi mah pomislila da se suprug vratio kući i da mu je dozvolio da tu plinsku bocu uzme. Na pitanje šta radi, ko mu je rekao da uzme tu bocu, odgovorio joj je :“ja uzeh“ pa dalje kao da je kucao na vrata i nikoga nije bilo, a on se sam poslužio. Na njeno negodovanje on je bocu bacio i žurno se uputio kolima da bi „Golf“ naglo otišao prema Sutomoru. Podigla je bocu koju je odbacio taj momak i ponijela da je odloži do plinskog štednjaka i tada je vidjela da nedostaje još jedna boca. Boca koja je skinuta bila je zašrafljena i crijevom povezana sa štednjakom. Radi se o dvije plinske boce zapremine od po 11 litara. U obje boce je bilo plina, ali nije mogla da tvrdim da su bile pune plina jer ne zna koliko ih je koristila. Pridružila se krivičnom gonjenju, a nije postavila imovinsko pravni zahtjev.

Iz potvrde o privremeno oduzetim predmetima UP PJ Bar od 13.06.2007. godine na
ime Š.D. utvrđeno je da su od imenovanog oduzete četiri plinske boce zapremine
12 litara.  
Iz nalaza i mišljenja sudskog vještaka finansijske struke K. L. od 30.06.2007.
godine utvrđeno je da vrijednost šest plinskih boca iznosi 240 €, što po boci
iznosi 40 €.  
Iz izvoda iz kaznene evidencije na ime optuženog A.N. PJ Bjelo Polje  br. 910
od 26.06.2007. godine i izvoda iz kaznene evidencije na ime optuženog J.J. PJ
Podgorica br.11-245/08-22581/2-3959 od 19.12.2008. godine utvrđeno je da
optuženi nisu osuđivani.  
Iz službene zabilješke u formi zapisnika o uviđaju CB Bar br. KU 292/07 od
5.06.2007. godine utvrđeno je da je K.M. prijavio da mu je nepoznato lice sa
terase porodične kuće iz plinskog šporeta odnijelo plinsku bocu zapremine 12
litra koja je bila šrafovima i crijevom pričvršćena za šporet i da je kapija
bila zatvorena. Uviđajna ekipa je konstatovala da je izvršilac preskočio
metalnu ogradu visine oko 2 m, ušao u dvorište, došao do terase u prizemlju i
upotrebom nekog podesnog sredstva ili dejstvom fizičke snage odšrafio šrafove
i skinuo priključna crijeva, oslobodio plinsku bocu koja je odnijeta.  
Iz službene zabilješke u formi zapisnika o uviđaju PJ Bar br. Ku 289/07 od
12.06.2007. godine utvrđeno je da je G. M.prijavio da mu je nepoznato lice sa
terase kuće iz plinskog šporeta odšrafljena plinska boca koja je bila
pričvršćena šrafovima i šajbama za šporet, a boca je bila zapremine 12 litara.
Uviđajna ekipa je konstatovala da je nepoznati izvršilac preskočio metalnu
ogradu visine oko 1,70  m, ušao u dvorište, popeo se na terasu i iz plinskog
šporeta upotrebom nekog podesnog sredstva ili dejstvom fizičke snage odšrafio
šrafove koji drže plinsku bocu pričvršćenu za plinski šporet, skinuo šajbe sa
crijeva, koja povezuju šporet i plinsku bocu.  
Iz službene zabilješke u formi zapisnika o uviđaju PJ Bar br. Ku 293/07 od
12.06.2007. godine, utvrđeno je da je V.D. prijavio da mu je izvršena provala
na brodu „Adriatik“ koji se nalazio u marini na kopnu radi remonta. Uviđajna
ekipa je konstatovala da je nepoznati izvršilac pričvrstio drvene stube uz
brod, popeo se na palubu na visini od 4,5 m, nakon čega ulazi u kabinu koja je
bila otključana i sa lijeve strane od vrata u kabini otuđio plinsku bocu koja
je bila pričvršćena uz oplatu.  
U dokaznom postupku pročitana je službena zabilješka u formi zapisnika o
uviđaju koja se odnosi na izvršenje krivičnog djela na štetu G. M., ocijenjeno
je da činjenično stanje utvrđeno i bez saslušanja oštećenog, zbog čega je
donijeto rješenje da se u dokaznom postupku neće saslušati oštećeni G. M..  
Ocjenom izvedenih dokaza nije dokazano da su optuženi učinili produženo
krivično djelo teška krađa iz čl. 240 st.1 tč.1 u vezi čl. 23 i 48 Krivičnog
zakonika, na štetu K.M., G. Mi. i V.D.a.  
Prema činjeničnom opisu radnji produženog krivičnog djela teška krađa iz
optužnice proizilazi da su optuženi dana 05.06.2007. godine na štetu K.M.
oduzeli jednu plinsku bocu zapremine 12 litara u vrijednosti od 40 €, da su
dana 12.06.2007. godine, na štetu G. Mi., oduzeli jednu plinsku bocu zapremine
12 litara, u vrijednosti od 40 €, i da su dana 11.06.2007. godine na štetu
V.D.a oduzeli jednu plinsku bocu zapremine 12 litara u vrijednosti od 40 €.
Optuženim je stavljeno na teret izvršenje produženog krivičnog djela teška
krađa iz čl. 240 st.1 tč.1 u vezi čl. 23 i 49 Krivičnog zakonika. Međutim, da
bi postojalo krivično djelo teška krađa mora postojati krivično djelo krađa, a
da bi postojalo krivično djelo krađa iz čl. 239 Krivičnog zakonika potrebno je
da vrijednost oduzete stvari iznosi preko 150 €. Ukoliko to nije slučaj
postoji krivično djelo sitna krađa. Za postojanje navedenog krivičnog djela
potrebno je da budu ispunjeni objektivni uslov, odnosno da vrijednost ukradene
stvari ne prelazi iznos od 150 €, i subjektivni uslov da je učinilac išao za
tim da pribavi malu imovinsku korist. Vrijednost oduzetih plinskih boca iznosi
40 €. Optuženi su išli za tim da pribave malu imovinsku korist, jer su u svim
slučajevima od oštećenih oduzimali samo plinske boce, koje su prodavali za
iznos od po 15 €. Na mjestima na kojima su oduzimali plinske boce optuženi su
nalazili i druge vrijedne stvari. Optuženi su plinske boce oduzimali nakon što
su iste odvajali od šporeta, rešoa ili aparata za autogeno zavarivanje. Da bi
plinske boce odnijeli sa lica mjesta iste su morali odvojiti od uređaja sa
kojima su boce bile spojene, što je podrazumijevalo da su određeno vrijeme
boravili na mjestu izvršenja krivičnih djela, uz rizik da za to vrijeme bude
uočeno izvršenje, ali i pored toga optuženi su prihvatali taj rizik, u cilju
oduzimanja samo plinskih boca, ali ne i drugih vrjednijih stvari jer su
uređaji koje su snabdijevale plinske boce bili mnogo vrjedniji, a kako je već
navedeno na mjestima izvršenja nalazile su se i druge vrijedne stvari.
Oduzimanjem samo plinskih boca optuženi su pokazali namjeru da pribave malu
imovinsku korist, odnosno da je njihov umišljaj bio usmjeren na pribavljanje
male vrijednosti.  
Iz svega navedenog proizilazi da se u radnjama optuženih stiču obilježja
krivičnog djela sitna krađa iz čl. 246 st.1 Krivičnog zakonika. Međutim, za
krivično djelo sitna krađa iz člana 246 st.1 Krivičnog zakonika, ako je
krivično djelo učinjena prema građanima, krivično gonjenje se preduzima po
privatnoj tužbi. Prema stavu sudske prakse, ako je u toku glavnog pretresa
utvrđeno da je optuženi učinio krivično djelo za koje se gonjenje preduzima po
privatnoj tužbi, a oštećeni se pridružio krivičnom gonjenju, sud optuženog
može oglasiti krivim za izvršenje krivičnog djela za koje je predviđeno
gonjenje po privatnoj tužbi, jer se smatra da je oštećeni pridružujući se
krivičnom gonjenju protiv optuženog preduzeo krivično gonjenje i postoji
zahtjev ovlašćenog tužioca.  
Oštećene T. S. i M.B. su se pridružile krivičnom gonjenju protiv optuženih iz
kojih razloga postoji zahtjev ovlašćenih tužilaca u pogledu krivičnih djela
koja su učinjena na njihovu štetu.  
U postupku je utvrđeno da su optuženi učinili krivično djelo na štetu T.
S.Prema utvrđenom činjeničnom stanju optuženi su na lice mjesta došli po
prethodnom dogovoru, vozilom optuženog A., nakon izlaska iz vozila optuženi
J.je uz upotrebu fizičke snage, podesnim sredstvom odšrafio šrafove koji drže
plinsku bocu zapremine 12 litara koja je bila pričvršćenu za šporet, skinuo
šajbe sa crijeva koje povezuju šporet i plinsku bocu, koju je nakon toga
stavio u vozilo, nakon čega su optuženi otišli sa lica mjesta. Za vrijeme dok
je optuženi J.preduzimao radnje oko oduzimanja plinske boce optuženi A. je
čekao u svom vozilu pazeći da neko ne naiđe. Optuženi J.je u prethodnom
postupku priznao da je učinio krivično djelo detaljno opisujući i svoje, ali i
radnje optuženog A.. Kasnije mijenjanje odbrane optuženog koji navodi da su
sve plinske boce bile odvojene od šporeta, predstavlja pokušaj optuženog da
ublaži krivicu. Odbrana optuženog A. koji je u vezi predmetnog krivičnog djela
izjavio da se on u vrijeme izvršenja djela nalazio van vozila, da nije čuvao
stražu, a da se ne može izjasniti zbog čega je u tom trenutku izašao iz
vozila, sud je cijenio kao neosnovanu i kao pokušaj izbjegavanja krivice jer
je optuženi J.jasno pisao učestvovanje obojice optuženih. Optuženi su drugovi,
optuženi J.nije imao ni jedan razlog da lažno optuži optuženog A., posebno što
je optuženi svojom odbranom i sebe izložio krivičnom gonjenju.  
Optuženi su učinili krivično djelo na štetu M. B.Optuženi su na lice mjesta
došli vozilom vlasništvo A.N., optuženi J.je nakon izlaska iz vozila došao do
kuće oštećene, upotrebom fizičke snage, podesnim sredstvom odšrafio šarafe
kojima je pričvršćena plinska boca za šporet, nakon skidanja šajbi sa crijeva
koja povezuju šporet sa plinskom bocom bocu odnio, a nakon što je i drugu
plinsku bocu namjeravao da stavi u gepek vozila, naišla je oštećena i optuženi
je odbacio bocu, ušao u vozilo, nakon čega su se udaljili. Za vrijeme dok je
optuženi J.preduzimao radnje oko oduzimanja plinske boce optuženi A. je čekao
u svom vozilu pazeći da neko ne naiđe. Sud je u postupku saslušao oštećenu M.
B.koja je optužene zatekla u izvršenju djela. Kada je oštećena došla do svoje
kuće vidjela je optuženog A. koji je bio u vozilu i koji je nakon što je uočio
više puta upotrebio zvučni signal, za koje vrijeme je vozilo bilo upaljeno,
što ukazuje da je krivično djelo posledica prethodnog dogovora optuženih. Dok
je prilazila kući vidjela je optuženog Jovalekića koji je nosio plinsku bocu
koju je nakon kraćeg razgovora odbacio, užurbano se uputio se prema vozilu i
nakon toga optuženi su otišli sa lica mjesta. Sud je iskaz oštećene cijenio
kao jasan i objektivan, zbog čega mu je poklonio vjeru. Vrijednost plinskih
boca utvrđena je iz nalaza i mišljenja vještaka finansijske struke K.L..  
Optuženi su krivično djelo učinili obijanjem pa je u tom dijelu preciziran
optužni akt, jer je u optužnici navedeno da je krivično djelo učinjeno
savlađivanjem većih prepreka. Optuženi su postupali kao saizvršioci, pri čemu
se optuženi J.javlja kao neposredni je izvršilac krivičnog djela, a za to
vrijeme optuženi A. je čekao u vozilu i pazio da neko ne naiđe i javlja se kao
saizvršilac, jer je stražu čuvao na bazi podjele uloga u zajedničkom izvršenju
djela, ostvarivao je svoj dio u procesu izvršenja djela koji mu je dodijeljen,
pri čemu je izvršenje djela htio kao svoje i kao zajedničko.  
Optuženi su postupali sa direktnim umišljajem, jer su bili svjesni da na način
predstavljen u dispozitivu oduzimaju tuđe pokretne stvari, a utvrđena je i
njihova namjera da prisvajanjem oduzetih stvari pribave sebi protivpravnu
imovinsku korist.  
Sud je krivično djelo pravno kvalifikovao kao produženo krivično djelo sitne
krađe iz čl. 246 st.1 u vezi čl. 23. i čl. 49. Krivičnog zakonika. Optuženi je
postupajući na način predstavljen u dispozitivu učinili tri radnje istog
krivičnog djela. Odredbom čl. 49 Krivičnog zakonika propisano je da produženo
krivično djelo čini više istih ili istovrsnih krivičnih djela učinjenih u
vremenskoj povezanosti od strane istog učinioca i koja predstavljaju cjelinu
zbog postojanja najmanje dvije od sljedećih okolnosti: istovjetnosti
oštećenog, istovrsnosti predmeta djela, korišćenja iste situacije ili istog
trajnog odnosa, jedinstva mjesta ili prostora izvršenja djela ili jedinstvenog
umišljaja učinioca. Optuženi su učinili tri radnje istog krivičnog djela, koja
su vremenski povezana, jer su učinjena u periodu od dva dana, na istom
prostoru, kojom prilikom su ispoljili jedinstveni umišljaj.  
Odlučujući se za krivičnu sankciju prema optuženim sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti na strani optuženih cijenjene su lične prilike, jer su
optuženi mladi ljudi, koji do sada nisu osuđivani. Otežavajućih okolnosti na
strani optuženih nije bilo. Imajući u vidu kvalitet olakšavajućih okolnosti, a
u nedostatku otežavajućih okolnosti, sud je optuženim izrekao uslovne osude
kojim im je utvrdio kaznu zatvora u trajanju od po dva mjeseca i istovremeno
odredio da se kazne neće izvršiti ukoliko optuženi u roku od jedne godine ne
učine novo krivično djelo. Ocijenjeno je da će se izricanjem uslovnih osuda u
potpunosti postići svrha izricanja uslovne osude i dovoljno uticati na
optužene da ubuduće ne vrše krivična djela.  
Odluka o troškovima krivičnog postupka zasniva se na odredbi čl. 202 st.1 ZKP.
Optuženi J.J.J. je dužan da plati troškove branioca po službenoj dužnosti S.P.
u iznosu od 220,00 €, odnosno polovinu iznosa od 240,00 € na ime odbrane
optuženih u Upravi policije, polovinu troškova vještaka finansijske struke
K.L.u ukupnom iznosu od 33,00 € i troškove rada suda. Optuženi A.N. je dužan
da plati troškove branioca po službenoj dužnosti S. P.u ukupnom iznosu od
580,00 € i to 120,00 €, odnosno polovinu iznosa od 240,00 € na ime odbrane
optuženih u Upravi policije, za razmatranje spisa iznos od 80 €, na ime
prisustva glavnom pretresu dana 20.05.2009. godine iznos od 80,00 €, na ime
prisustva na održanom glavnom pretresu dana 13.04.2010. godine iznos od 200,00
€, na ime prisustva na odloženom glavnom pretresu dana 15.03.2010. godine
iznos od 100,00 €, polovinu troškova vještaka finansijske struke K. L. u
ukupnom iznosu od 33,00 € i troškove rada suda koji su za obojicu optuženih
određeni prema trajanju, složenosti krivičnog postupka i imovinskim prilikama
optuženih  
Na osnovu izloženog odlučeno je kao u izreci presude  
OSNOVNI SUD U BARU
Dana 13.04.2010. godine 
ZAPISNIČAR,
PREDSJEDNIK VIJEĆA - SUDIJA                   
  Milijana Minić
Goran Šćepanović s.r. 
PRAVNA POUKA :Protiv ove presude može se
izjaviti žalba Višem sudu u Podgorici u roku od
15 dana od dana prijema pismenog otpravka.
Žalba se predaje ovom sudu u dva primjerka.  