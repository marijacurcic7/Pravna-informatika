K br. 301/12
U IME CRNE GORE
OSNOVNI SUD U BARU, sudija Goran Šćepanović, kao sudija pojedinac, sa
zapisničarom Milijanom Minić, u krivičnom predmetu optuženog R.S., zbog
krivičnog djela teška krađa iz čl. 240 st. 1 tč. 2 u vezi čl.23 Krivičnog
zakonika, po optužnici Osnovnog državnog tužilaštva u Baru Kt br. 394/12 od
28.06.2012.godine, nakon održanog glavnog javnog pretresa u prisustvu
zastupnika optužbe Osnovnog državnog tužioca Milenka Magdalinić i optuženog,
dana 08.11.2012. godine donio je i javno objavio
PRESUDU
Optuženi R.S., JMBG 0504994210015, od oca Ž. i majke D., rođene T., rođen ...
godine u P., sa stanom u B., učenik IV razreda Srednje e. škole u B.,
neosuđivan;
K r i v j e
Što je:
Dana 20.04.2012. godine, u Baru, iz svlačionice sportske sale E. škole, gdje
se odigravao turnir u fudbalu, zajedno sa maloljetnim K.S., sa kojim se
udružio radi vršenja krađA, na način što su se prethodno dogovorili da uđu u
svlačionicu sportske hale i iz nje oduzmu tudje pokretne stvari, tako što mu
je maloljetni K.S. čuvao stražu, a on otvorio 10 torbi koje su se nalazile u
svlačionici, kao i torbu M.Đ., iz koje je oduzeo tuđu pokretnu stvar - jedan
mobilni telefon marke »Huawei G ...« sa sim karticom 069 ..., u vrijednosti od
69 € i torbu P.A. iz koje je oduzeo tuđu pokretnu stvar-jedan fotoaparat marke
»Sony« u vrijednosti od 40 €, u namjeri da njihovim prisvajanjem na štetu M.Đ.
i P.A., sebi pribavi protivpravnu imovinsku korist u iznosu većem od 150 €,
- čime je kao saizvršilac izvršio krivično djelo teška krađa iz čl. 240 st. 1
tč. 2. u vezi čl.23. Krivičnog zakonika.
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 ZKP-a, i z r i č e
USLOVNU OSUDU
Kojom mu utvrđuje kaznu zatvora u trajanju od 1 (jedne) godine i istovremeno
određuje da se kazna neće izvršiti ukoliko optuženi u roku od 2 (dvije)
godine, od dana pravosnažnosti, ne učini novo krivično djelo.
Optuženi je dužan da plati troškove krivičnog postupka u iznosu od 100,00 € u
roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnicom Osnovnog državnog tužilaštva u Baru Kt br. 394/12 od 28.06.2012.
godine stavljeno je na teret optuženom izvršenje krivičnog djela teška krađa
iz čl. 240 st.1 tč.2 Krivičnog zakonika.
Optuženi je u svojoj odbrani u prethodnom postupku izjavio da je drug sa  K.S.
i oni su se dana 20.04.2012.godine dogovorili da iz svlačionice sportske sale
koja se nalazi u gimnaziji, a gimnazija je smještena u istoj zgradi gdje i
ekonomska škola, koju on pohađa. Tog dana oko 17,00 časova odigravao se turnir
i on i K.S. ulaze u svlačionicu, K.S. čuva stražu, on otvara jednu sportsku
torbu iz koje oduzima telefon marke »Huawei G ... KPN Mesenger« sa SIM
karticom. Nakon što je oduzeo ovaj telefon, dolazi do ulaznih vrata
svlačionice, ostaje na vratima, a K.S. odlazi u svlačionicu, otvara jednu
torbu i iz iste otudjuje jedan digitalni foto aparat marke »Sony«. Nakon ovoga
su zajedno izašli iz svlačionice, on je SIM karticu bacio iz telefona, a
telefon je dao P.B. za 25 €, dok su foto aparat koji je oduzeo K.S. zajedno
odnijeli u servis mobilnih telefona i prodali G.A.u za iznos od 20 €. Nisu
znali čiji je mobilni telefon, kao ni fotoaparat, a u policiji im je saopšteno
da je mobilni telefon M.Đ., a fotoaparat P.A., koji je učenik Srednje e. škole
u Baru. Novac od prodaje telefona i fotoaparata zajedno su trošili po kafićima
on i K.S.. Kaje se za ovo što je uradio, obećava da više neće vršiti krivična
djcla.
Na glavnom pretresu je naveo da je zaboravio da u prethodnom postupku navede i
to da je iz jedne torbe oduzeo i novac od 15 €, a tom prilikom nije se radilo
o torbama vlasništvo M.Đ. i P.A.. Prije nego što je otvorio torbu iz koje je
oduzeo mobilni telefon on je otvorio 10 drugih torbi u kojima nije pronašao
ništa vrijedno. U vezi navoda iz optužnice može da navede da je nesporno da je
otvorio torbu iz koje je oduzeo mobilni telefon. Kada je u pitanju uzimanje
fotoaparata želi da precizira svoju odbranu iz prethodnog postupka i da navede
da je on oduuzeo i fotoaparat marke Sony vlasništvo P.A., a prethodno je
njegov drug K.S. otvorio torbu, saopštio da se u torbi nalazi fotoaparat marke
Sony, a nakon toga je on otišao do vrata gdje je čuvao stražu, a on je otišao
do torbe i izvadio fotoaparat iz torbe. Dakle, u tom dijelu želi da precizira
svoju odbranu jer je u prethodnom postupku izjavio da je K.S. oduzeo
fotoaparat marke Sony, a kao što je naveo on je samo otvorio torbu, vidio taj
aparat, a aparat je nakon toga on oduzeo.Žali zbog toga što je uradio, a
posebno zbog činjenice da poznaje oštećene jer u trenutku oduzimanja stvari
nije znao ko je vlasnik tih stvari. Još jednom dodaje da se kaje zbog
izvršenja krivičnog djela i obećava da se nešto slično nikada više neće
dogoditi.
U dokaznom postupku saslušani su svjedoci Ć.G., G.A., pročitani su iskazi
svjedoka oštećenih M.Đ. i P.A. iz prethodnog postupka, pročitani su iskazi iz
prethodnog postupka svjedoka K.S., P.B. i A.Dž., pročitana je potvrda o
privremeno oduzetim predmetima UP PJ Bar od 19.06.2012. na ime A.Dž., potvrda
o vraćanju privremeno oduzetih predmeta U P PJ Bar od 19.06.2012. godine na
ime M.Đ., nalaz i mišljenje sudskog vještaka finansijske struke K.Š. od
28.06.2012. godine i izvod iz kaznene evidencije na ime optuženog UP PJ Bar
Podgorica br. 29-245/12-3938 od 1.10.2012. godine.
Svjedok oštećeni M.Đ. je u svojoj izjavi naveo da se dana 20.04.2012. godine,
u sportskoj hali Srednje e. školi odigravao fudbalski turnir u kome je
učestvovao. U svlačionici je ostavio svoje lične stvari u jednom rancu, bilo
je to u vremenu od 16 do 17 časova. U rancu pored garderobe nalazio mu se i
mobilni telefon marke »Huawei G...«sa SIM karticom 069 ... . Nakon što se
završio turnir otvorio je ranac i primjetio je da mu nedostaje mobilni
telefon. Istog dana je prijavio slučaj policiji. Prije par dana, tj.
19.06.2012. godine zvali su ga iz policije i saopštili da mu je nađen telefon,
on je telefon pogledao i to je bio njegov telefon. Telefon mu je vraćen, a on
je potpisao potvrdu o vraćanju telefona. Ne zna ko mu je telefon otuđio, a u
policiji su mu rekli da je to uradio R.S. zajedno sa K.S.. Ne pridružuje se
krivičnom gonjenju i ne postavlja imovinsko pravni zahtjev.
Svjedok oštećeni P.A. je u svojoj izjavi naveo da se dana 20.04.2012. godine u
sportskoj hali Srednje e. škole odigravao fudbalski turnir u kome je
učestvovao. U svlačionici je ostavio svoje lične stvari u jednom rancu. Bilo
je to u vremenu od 16,00 do 17,00 časova. U rancu pored garderobe nalazio mu
se digitalni fotoaparat marke »Sony«. Foto aparat je bio polovan, u
vrijednosti otprilike oko 150 €. Kada se turnir završio otvorio je ranac i
primjetio da mu nedostaje fotoaparat. Istog dana je prijavio slučaj policiji.
Prije par dana tj. 19.06.2012. godine pozvali su ga iz policije i saopštili da
mu je fotoaparat oduzet od strane R.S. i K.S.. Fotoaparat mu nije vraćen. Ne
pridružuje se krivičnom gonjenju i ne postavlja imovinsko pravni zahtjev.
Svjedok Ć.G. je u svojoj izjavi u prethodnom postupku naveo da radi kao
konobar u kazinu »Vegas« u Baru. Prije otprilike mjesec dana, dok je bio na
poslu, došao je P.B. kojeg je iz viđenja poznavao. Isti mu je ponudio na
prodaju mobilni telefon marke »Huawei G ...« bijele boje. Isti mu je ponudio
za 40 €. Isti je tvrdio da je telefon njegov. Radilo se o polovnom telefonu.
Taj telefon koristio je izvjesno vrijeme i nakon toga ga prodao B.S. jer mu se
nije sviđao. Ne zna gdje se nalazi B.S., niti gdje živi, a nema ni njegov broj
telefona.
Na glavnom pretresu je naveo da je telefon kupio od P. jer mu se telefon u
početku dopao. Poslije par dana je telefon odnio u predstavništvo M tela da bi
mu podesili parametre za internet, budući da mu je telefon bio potreban zbog
interneta, ali je dobio informacije da oni te parametre nemaju i s obzirom da
nije mogao koristiti internet na telefonu, odlučio je da telefon proda.
Razgovarao je sa B.S. koji takođe kao i P.B. dolazi u kazino »Vegas« i
dogovorili su se da mu on telefon proda za iznos od 20 ili 30 €, nije siguran
i nakon nekoliko dana on je donio novac u iznosu od 20 €. Ne zna kome je taj
telefon prodao i za koji iznos.
Svjedok G.A. je izjavio da prije otprilike mjesec dana, ne može tačno da se
sjeti datuma, u njegovoj radnji mobilnih telefona, koja se nalazi u Baru, u
ul. ..., došao R.S. i ponudio mu jedan polovni digitalni fotoaparat marke
»Sony« sive boje za 20,00 €. Aparat je bio izgreban, stariji model. Isti je
tvrdio da je njegov i on je taj aparat otkupio za iznos od 20 €. Aparat je
stajao u radnji izvesno vrijeme i onda ga je prodao za iznos od 30,00 €, s tim
što je istom zamjenio baterije. Ne može da se sjeti kome je aparat prodao.
Nije mu poznato da je isti bio vlasništvo P.A..
Svjedok K.S. je u svojoj izjavi naveo da ne može da se sjeti datuma, ali prije
otprilike mjesec dana u Srednjoj e. školi, u fiskulturnoj sali, odigravao se
turnir u fudbalu. Njegov drug R.S. mu je predložio da podju u svlačionicu, da
mu čuva stražu, da bi on preturio po torbama i oduzeo neke stvari. On je
stajao pored R.S., dok je on otvarao jedno 10 torbi. Iz jedne torbe je uzeo
jedan mobilni telefon, a izd ruge fotoaparat - digitalni marke »Sony« i 15 €.
Taj novac su zajedno potrošili. Bio je sa R.S. kada je prodao telefon jednom
momku, ne zna tog momka. Ne zna kome je i da li je prodao fotoaparat. Inače
njemu od novca za prodati fotoaparat nije dao ništa. Nije otvorio nijednu
torbu, jedino što je čuvao stražu svom drugu R.S.
Svjedok P.B. je u svom iskazu naveo da je prije otprilike mjesec dana sreo
ispred svoje zgrade svog druga R.S.a koji ga je zamolio da mu izvrši neku
prodaju telefona jer je radio kao konobar. Dao mu je telefon marke »Huawei«
bijele boje. Taj telefon je prodao u kockarnici »Vegas« G.Ć., za iznos od 30
ili 40 €, ne može se sjetiti, a nakon što je telefon prodao, novac od prodatog
telefona je dao R.S..
Svjedok A.DŽ. je u svom iskazu naveo da je njegova supruga vlasnik kafane »T.«
u Baru i otprilike prije nekih mjesec dana, izvjesni B.A., kada je trebalo da
plati račun, nije imao novca, ostavio je jedan telefon marke »Huawei G...«
bijele boje. Isti je rekao da će za dva dana donijeti novac da plati piće i
ostavio telefon kao garanciju. Međutim, nakon dva dana isti je došao i iz
telefona je tražio da mu da karticu. On mu nije dao nego da mu donese pare jer
telefon mu nije potreban. Pošto se on nije pojavljivao on je telefon dao
konobarici koja radi kod njega u lokalu i ona je taj telefon koristila.
Kasnije je policija došla do podataka da se telefon nalazi kod njegove
konobarice i da isti donese u policiju, što je uradio i predao je telefon uz
uredno predatu potvrdu. Njemu nije poznato da je telefon vlasništvo M.Đ., niti
pak da je isti od njega otuđio R.S., jer je A.B. tvrdio da je telefon njegovo
vlasništvo.
Iz potvrde o privremeno oduzetim predmetima UP PJ Bar od 19.06.2012. godine na
ime A.Dž. je utvrđeno da je od navedenog lica oduzet mobilni telefon marke
HUAWEI G... sa imei .... Optuženi je potvrdu potpisao bez primjedbi.
Iz potvrde o vraćanju privremeno oduzetih predmeta UP PJ Bar od 19.06.2012.
godine na ime M.Đ. je utvrđeno da je navedenom licu vraćen mobilni telefon
HUAWEI G... sa imei .... Oštećeni je potvrdu potpisao bez primjedbi.
Iz nalaza i mišljenja sudskog vještaka finansijske struke K.Š. od 28.06.2012.
godine je utvrđeno da je vrijednost oduzetih predmeta predstavljenih u
dispozitivu optužnice 109,00 €.
Iz izvoda iz kaznene evidencije na ime optuženog UP PJ Bar Podgorica
br.29-245/12-3938 od 1.10.2012. godine utvrđeno je da nije osuđivan.
Ocjenom izvedenih dokaza, utvrđeno je da je optuženi učinio krivično djelo za
koje je optužen.
Optuženi je u svojoj odbrani u prethodnom postupku priznao da je iz
svlačionice sportske sale Srednje e. škole, iz jedne sportske torbe, oduzeo
mobilni telefon marke „Hauwei G ...“ sa SIM karticom, dok je njegov drug K.S.,
dok je on stajao na vratima sale, iz jedne torbe otuđio digitalni fotoaparat.
Nisu znali čiji su mobilni telefon i fotoaparat, a novac od prodaje tih stvari
su zajedno potrošili po kafićima. U odbrani na glavnom pretresu je naveo da
je, prije nego što je oduzeo mobilni telefon, otvorio deset drugih torbi u
kojima nije našao ništa vrijedno. Priznao je da je on oduzeo fotoaparat, a ne
njegov drug K.S., koji je samo otvorio torbu i rekao mu da se u toj torbi
nalazi fotoaparat. Precizrao je svoju odbranu i naveo da mu je K.S. samo čuvao
stražu dok je on oduzeo fotoparat i mobilni telefon.
U postupku je na nesumnjiv način utvrdjeno da je optuženi dana 20.04.2012.
godine, u Baru, iz svlačionice sportske sale E. škole, dok mu je maloljetni
K.S. čuvao stražu, otvorio 10 torbi koje su se nalazile u svlačionici, kao i
torbu M.Đ., iz koje je oduzeo jedan mobilni telefon marke »Huawei G ...« sa
SIM karticom 069 ..., u vrijednosti od 69 € i torbu P.A.a iz koje je oduzeo
tudju pokretnu stvar-jedan fotoaparat marke »Sony« u vrijednosti od 40 €.
Navedeno činjenično stanje utvrdjeno je iz odbrane optuženog na glavnom
pretresu koji je priznao izvršenje krivičnog djela, koja odbrana je po ocjeni
suda u svemu saglasna sa ostalim dokazima provedenim na glavnom pretresu.
Svjedoci oštećeni M.Đ. i P.A. su naveli da su im, za vrijeme odigravanja
fudbalskog turnira, iz sportske sale u kojima su bile njihove lične stvari,
oduzete stvari i to M.Đ. mobilni telefon, a P.A. digitalni fotoparat. Odbranu
optuženog datu na glavnom pretresu da je on oduzeo navedene stvari oštećenih,
potvrdio je svjedok K.S. koji je za to vrijeme čuvao stražu, a kasnije su
novac zajedno potrošili. Svjedok G.A. takođe potvrđuje odbranu optuženog
navodeći da je upravo od R.S. kupio polovni digitalni fotoparat, koji je
kasnije prodao, ne sjeća se kome. Svjedok P.B. je na molbu optuženog prodao
mobilni telefon „Huawei“ Ć.G., koji je kasnije telefon prodao B.A.. B.A. je
navedeni telefon ostavio u kafani vlasništvo A.Dž. u zamjenu za neplaćeni
račun. Od A.Dž. je mobilni telefon i oduzet i uz uredno izdatu potvrdu od
stane policije i vraćen vlasniku M.Đ.. Iskaze navedenih svjedoka sud je
cijenio kao jasne, iskrene i objektivne zbog čega im je poklonio punu vjeru.
Vrijednost oduzetog mobilnog telefona i fotoaparata utvrđena je iz nalaza i
mišljenja vještaka finansijske struke Š.K. od 28.06.2012. godine, koji nalaz
je sud cjenio kao jasan i stručan, a na koji nije bilo primjedbi, pa mu je
poklonio punu vjeru.
Postupajući na način predstavljen u izreci presude, optuženi je ostvario sva
objektivna obilježja bića krivičnog djela - teška kradja iz čl. 240 st. 1 tč.2
Krivičnog zakonika, jer više lica u smislu navedenog krivičnog djela uključuje
i dva lica, a brojnost radnji koje su optuženi i maloljetni K.S. preduzeli
ukazuje na njihovo udruživanje radi vršenja krađa. Sud je precizirao optužnicu
navodeći da je cilj optuženog i maloljetnog K.S. Salka bio vršenje krađa, a ne
krađe, kako je navedeno u optužnici. Ocijenjeno je da se navedenim
preciziranjem ne narušava identitet optužnog akta i presude.
Optuženi je krivično djelo učinio sa direktnim umišljajem, jer je bio svjestan
da oduzima tuđe pokretne stvari, a utvrđena je i njegova namjera da
prisvajanjem tuđih pokretnih stvari pribavi sebi protivpravnu imovinsku
korist.
Optuženi je krivično djelo izvršio postupajući kao saizvršilac sa maloljetnim
K.S. jer su učestvovanjem u radnji izvršenja zajednički izvršili krivično
djelo, a pri tome je postojala kod obojice svjest o njihovom zajedničkom
djelu, odnosno krivično djelo je izraz njihove zajedničke volje.
Odlučujući se za krivičnu sankciju sud je cijenio sve olakšavajuće i
otežavajuće okolnosti iz čl. 42 Krivičnog zakonika. Na strani optuženog sud je
cijenio njegovo priznanje, iskreno kajanje zbog učinjenog krivičnog djela,
lične prilike jer je učenik srednje škole i krivično djelo je učinio kao mlađe
punoljetno lice, kao i okolnost da se oštećeni nisu pridružili krivičnom
gonjenju i raniji život jer nije osuđivan. Imajući u vidu navedene
olakšavajuće okolnosti, u nedostatku otežavajućih okolnosti, ocijenjeno je da
prema optuženom nije potrebno izricanje efektivne kazne zatvora, da će se
izricanjem uslovne osude u potpunosti postići svrha izricanja uslovne osude i
na taj način dovoljno uticati da ubuduće ne čini krivična djela.
Odluka o troškovima krivičnog postupka zasniva se na odredbi čl. 229 ZKP, a
ista se odnosi na troškove vještaka finansijske struke u iznosu od 66,00 € i
troškove suda koji su određeni prema trajanju, složenosti krivičnog postupka i
imovinskim prilikama optuženog.
Na osnovu izloženog odlučeno je kao u izreci presude.
OSNOVNI SUD U BARU
Dana 08.11.2012. godine
Zapisničar S U D I J A
Milijana MInić Goran Šćepanović
PRAVNA POUKA: Protiv ove presude može se izjaviti žalba
Višem sudu u Podgorici u roku od 15 dana od dana prijema
pismenog otpravka, preko ovog suda u dva primjerka.
DN-a
- spisi
- 1 x ODT
-1 x optuženom