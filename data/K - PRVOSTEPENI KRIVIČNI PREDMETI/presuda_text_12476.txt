K. broj 345/11  
U IME CRNE GORE  
OSNOVNI SUD U BARU, sudija Ljiljana Joković, kao sudija pojedinac, sa
zapisničarom Amirom Nikičić, u krivičnom predmetu okrivljenog B.R.,   zbog
krivičnog djela – falsifikovanje isprave iz čl. 412. st. 1. Krivičnog
zakonika, po optužnom predlogu Osnovnog državnog tužilaštva iz B. Kt. br.
111/10 od 15.11.2011. godine, nakon održanog glavnog javnog pretresa u
prisustvu zastupnika optužbe savjetnika kod Osnovnog državnog tužilaštva u B.
Azre Cama I  okrivljenog, dana 12.03.2012. godine donio je i istog dana javno
objavio  
PRESUDU  
Okrivljeni  
B.R., od oca S. i majke U., rodjene M., rođen ... godine u B., stalno
nastanjen u B., oženjen, otac troje djece, završio Osnovnu školu, lošeg
imovnog stanja, neosuđivan,  
K r i v   j e :  
Što je:  
Tokom februara 2008. godine u B. napravio i upotrijebio kao prave lažnu
ispravu ugovor o zajmu, br. ... , sa kreditnom organizacijom "A." VFI DOO B.,
na način što je u navedenom ugovoru u rubrici predviđenoj za potpis
zajmoprimca svojeručno unio potpis S.Z., pa je na osnovu takvog ugovora od
strane "A." VFI DOO B. S.Z. odobren kredit u iznosu od 3.000,00.  
- čime je učinio krivično djelo - falsifikovanje isprave iz čl. 412. st.l.
Krivičnog zakonika.  
pa mu sud primjenom člana 4, 32, 36, 42, 52, 53,  i 54 Krivičnog zakonika i
člana 369, 370 i 374 ZKP-a  izriče
USLOVNU OSUDU  
Kojom mu utvrdjuje kaznu zatvora u trajanju od 3 (tri) mjeseca  i istovremeno
odredjuje da se kazna neće izvršiti ukoliko okrivljeni u roku od 1 (jedne )
godine, po pravosnažnosti presude ne izvrši novo krivično djelo.  
Oštećena „A. B. VFI“ DOO P. se radi ostvarivanja imovinsko pravnog zahtjeva
upućuje na parnični postupak.  
Okrivljeni je dužan da plati troškove krivičnog postupka u iznosu od 360,00
eura, u roku od 15 dana od pravosnažnosti presude, pod prijetnjom izvršenja.  
O b r a z l o ž e n j e  
Optužnim predlogom Osnovnog državnog tužilaštva u B. Kt br. 111/10 od
15.11.2011. godine, stavljeno je na teret okrivljenom izvršenje krivičnog
djela bliže opisanog u izreci presude.  
Okrivljeni B.R. je u prethodnom postupku naveo da su mu se K.Š. i njegova
braća iz P., sa V. V. obratili molbom da im nađe nosioca za kredit, na isnos
do 3.000,00 €, jer je radio u “A.” banci. Pošto je pitao S.Z.a može li da
podigne na svoje ime kredit za neke prijatelje koji će da uredno vraćaju
kredit, on mu je rekao da hoće, pa mu je dao fotokopiju svoje lične karte,
koju je kasnije predao braći K.. Poslije  toga  braća  K. su za taj kredit
obezbijedili  žirante, koje  ne zna i sami su predali zahtjev u banku. Tad im
za predaju dokumentacije nije trebao nosilac  kredita - jer to tada niko nije
ni kontrolisao, već je S. trebalo da dođe kasnije da potpiše Ugovor. K. su ga
obavijestili da su u banku predali dokumentaciju i da S. treba da pođe da
potpiše ugovor, ali on nije mogao da pođe, jer je bio na posao. S. se nije
potpisao na ovaj ugovor, ali ne zna ko se potpisao. Nije potpisao ovaj ugovor
o zajmu i ne zna ko je isti potpisao, a koliko zna nije ni Z., jer kada ga je
pozvao putem telefona i obavijestio da treba da pođe u banku da potpiše
ugovor,a on mu je rekao da ne može da izađe sa posla. Ne zna kako je to na
kraju završeno, ali se on nije potpisao. Ne poznaje ni žirante za taj kredit,
a dokumentaciju za žirante su pribavila braća K. misli Š. i V.V.. Zoran je po
odobrenju kredita trebalo da podigne novac u banci, ali mu je on kazao da nije
podigao novac za ovaj kredit. Nije podigao novac od  kredita, a ne zna  ko je
to uradio, niti kako je to urađeno. Negirao je da se njegov potpis nalazi na
ugovoru pravdajući se da to nije njegov rukopis, te da ne zna u koju svrhu je
ovaj kredit odobren, niti koliko je  od ovog kredita vraćeno banci. Zna da je
nekih 5-6 mjeseci plaćano od strane Š.K. i V. V., jer su oni njemu davali
novac na ime dospjele rate, a on bi ga uplaćivao za ovaj kredit. Na glavnom
pretresu dana 12.03.2012. godine je naveo da nije potpisao ugovor o kreditu od
strane A. B., umjesto S.Z.. Tačno je da je tokom februara mjeseca 2008. godine
radio u “A.” banci. Sjeća se da su mu K.Š. i V.V. donjeli dokumentaciju za
kredit, gdje se kao korisnik kredita nalazio S.Z.. Obavjestio je S.Z.
telefonom da dodje u banku kako bi potpisao taj ugovor, ali je on bio na
poslu, pa nije mogao da dodje. Nije potpisao ugovor o kreditu, a nije mu
poznato ko je to uradio.  
U dokaznom postupku provedeni su sledeći dokazi: saslušan je ovlašćeni
predstavnik “A. B. “VFI” DOO P., D.K. i svjedok S.Z., pročitani su ugovor o
zajmu br. ...  od ... godine, zaključen između DOO »A. VFI« - B. i S.Z., nalaz
i mišljenje vještaka grafološke struke Z.J. ... od  ... godine i izvod iz KE
UP PJ B. br. ... od ...godine za okrivljenog B.R.  
Ovlašćeni predstavnik „A. B.VFI“ DOO P. D.K. je izjavila da je ugovorom o
zajmu br. ... od strane A. VFI DOO B. S.Z. odobren kredit u iznosu od 3.000,00
eura, te da se pridružuje krivičnom gonjenju i da postavlja imovinsko-pravni
zahtjev.  
Svjedok S.Z. je izjavio da tokom februara 2008. godine nije podigao nikakv
kredit kod A. banke u iznosu od 3.000,00 eura. Naime, sjeća se da ga je jedne
prilike zvao B.R. preko telefona, jer su komšije iz S. B. i znaju se već duži
niz godina da dodje u banku i potpiše neka dokumenta, jer je u to vrijeme
radio u L.B.. Ne zna o kakvim je dokumentima riječ, zna samo da je rekao B. da
zbog posla ne može da dođe u banku. Dakle, nije  potpisao nikakav ugovor o
kreditu, niti je potpisao kredit u iznosu od 3.000,00 eura, kod “A.” B., a ko
se potpisao umjesto njega nije mu poznato, niti je ikada ušao u “A.” B., tako
da mu apsolutno ništa nije poznato ko je mogao potpisati ugovor o kreditu kod
A. B., u iznosu od 3.000,00 eura, Naveo je i da nikada nije podnosio zahtjev
za podizanje kredita kod “A.” B..  
Iz ugovora o zajmu br. ... od ... godine, proizilazi da je isti zaključen dana
13.02.2008. godine između DOO »A. VFI« - B., kao zajmodavca  i S.Z., kao
zajmoprimca, u iznosu od 3.000,00 eura, u svrhu adaptacija soba za izdavanje.  
Iz nalaza i mišljenja vještaka grafološke struke Z.J. br. ... od  ... godine,
utvrdjeno je da sporni potpis koji glasi na ime S.Z., konstatovan na spornom
orginal primjerku Ugovora o zajmu br. ... , sačinjenim dana 13.02.2008 godine
između MFI “A. VFI” DOO P.- PJ B. kao zajmodavca određenih novčanih sredstava
s jedne i S.Z. kao zajmoprimca istih s druge strane (rubrika: "Zajmoprimac "),
svojeručno je ispisao B.R..  
Iz izvoda iz kaznene evidencije UP PJ B. br. ... od ....godine za okrivljenog
B.R. utvrdjeno je da okrivljeni B.R. nije osudjivan.  
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni u svojoj odbrani ne priznaje
izvršenje krivičnog djela u bitnom navodeći da je tokom februara mjeseca 2008.
godine radio u “A.” banci i da se  sjeća  da su mu K.Š. i V.V. donjeli
dokumentaciju za kredit, gdje se kao korisnik kredita nalazio S.Z.. Pojasnio
je da mu je poznato da S.Z. nije potpisao sporni ugovor jer ga je on lično
telefonom obavjestio da dodje u banku kako bi potpisao taj ugovor, ali  je on
odbio da dođe u banku da potpiše ugovor jer je bio na poslu.Negirao je da je
on  potpisao  sporni ugovor o kreditu. Sud je odbranu okrivljenog  cijenio kao
sračunatu na izbjegavanje krivice.  
U postupku je nesporno utvrdjeno da je okrivljeni  tokom februara 2008. godine
u B. napravio i upotrijebio kao pravu lažnu ispravu ugovor o zajmu, br. ... ,
sa kreditnom organizacijom "A." VFI DOO B., na način što je u navedenom
ugovoru u rubrici predviđenoj za potpis zajmoprimca svojeručno unio potpis
S.Z., pa je na osnovu takvog ugovora od strane "A." VFI DOO B., S.Z. odobren
kredit u iznosu od 3.000,00 eura.  Navedeno činjenično stanje utvrdjeno je iz
rezultata glavnog pretresa. Naime, iz iskaza ovlašćenog predstavnika A. B. VFI
DOO P. D.K. utvrdjeno je da je A. B. VFI DOO P. S.Z. odobrila kredit u iznosu
od 3.000,00 eura, na osnovu ugovora o zajmu br ..., dok je iz iskaza svjedoka
S.Z. utvrdjeno da isti nije potpisao  sporni ugovor o zajmu. Sud je iskaze
ovlašćenog predstavnika “A. B. “VFI” DOO P., D. K.i svjedoka S.Z., cijenio kao
jasne I objektivne, pa im je poklonio punu vjeru. Iskaz svjedoka S.Z.
potvrdjen je  nalazom I mišljenjem vještaka grafološke struke Z.J.a br. ... od
.... godine, koji nalaz je sud cjenio kao jasan i stručan, a iz kog je
utvrdjeno da je sporni potpis koji glasi na ime S.Z., konstatovan na spornom
orginal primjerku Ugovora o zajmu br. ... , sačinjenog dana ... godine između
MFI “A. VFI” DOO P.- PJ B. kao zajmodavca i S.Z. kao zajmoprimca
(rubrika"Zajmoprimac"), svojeručno ispisao okrivljeni  B.R..  
Dakle, okrivljeni je postupajući na način predstavljen u izreci presude
ostvario sva objektivna obilježja  bića krivičnog djela falsifikovanje isprave
iz čl. 412 st. 1 Krivičnog zakonika.  
Okrivljeni  je krivično djelo izvršio sa direktnim umišljajem, jer je bio
svjestan da je ugovor o zajmu, br. ... , lažan, odnosno bio je svjestan svojih
postupaka, a utvrđena je i njegova namjera da predmetnu ispravu upotrijebi kao
pravu.  
Odlučujući se za krivičnu sankciju prema okrivljenom, sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio porodične prilike okrivljenog, jer je
otac troje djece, imovinske prilike, jer je lošeg imovnog stanja, kao i raniji
život okrivljenog, jer nije osuđivan. Imajući u vidu olakšavajuće okolnosti, a
u nedostatku otežavajućih, ocijenjeno je da prema okrivljenom nije potrebno
izricanje efektivne kazne zatvora, te da će se izricanjem uslovne osude prema
okrivljenom u potpunosti postići svrha izricanja uslovne osude i na taj način
dovoljno uticati na okrivljenog da u buduće ne vrši krivična djela.  
Na osnovu čl. 239. st.2.  ZKP-a oštećena „A. B. VFI“ DOO P. se radi
ostvarivanje imovinsko pravnog zahtjeva upućuje na parnični postupak. Oštećena
je postavila imovinsko pravni zahtjev  koji nije precizirala I za koje
utvrdjenje sudu nije dostavljen nijedan dokaz. Kako podaci krivičnog postupka
nisu pružili pouzdan osnov ni za  potpuno ni za djelimično presudjenje, a
njihovo pribavljanje bi vodilo znatnom odugovlačenju postupka, sud je odlučio
kao u izreci presude.  
Odluka o troškovima krivičnog postupka zasniva se na odredbi čl. 229. ZKP-a.
Dosuđeni iznos odnosi se na troškove vještačenja vještaka grafologa u iznosu
od 330,00 eura i troškove rada suda koji su određeni prema trajanju,
složenosti krivičnog postupka i imovinskim prilikama okrivljenog.  
Na osnovu izloženog, odlučeno je kao u izreci presude.  
OSNOVNI SUD U BARU
Dana 12.03.2012. godine  
ZAPISNIČAR,
S U D I J A
Amira Nikičić
Ljiljana Joković  
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.  
DNA:
-1 x ODT, 1 x okrivljeni, 1 x oštećeni nakon pravosnažnosti, 1 x spisi  