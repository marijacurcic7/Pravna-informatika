K broj 128/12  
U IME CRNE GORE  
OSNOVNI SUD U BARU, sudija Ljiljana Joković, sa zapisničarom Amirom Nikičić, u
krivičnom predmetu okrivljene S.V., zbog krivičnog djela – nasilje u porodici
ili u porodičnoj zajednici iz čl. 220. st.1. Krivičnog zakonika, po optužnom
predlogu Osnovnog državnog tužilaštva u B. Kt br. 519/11-2 od 01.03.2012.
godine, nakon održanog glavnog javnog pretresa u prisustvu zastupnika optužbe
savjetnika kod Osnovnog državnog tužilaštva u B. Sanje Vujović, a u odsustvu
okrivljene S.V., dana 17.09.2012. godine donio je i istog dana javno objavio  
PRESUDU  
Okrivljena  
S.V., JMBG ... , od oca T. i majke V., rodjene V., rodjena ... godine, u
mjestu K., sa prebivalištem u B., državljanin S., nezaposlena, udata, majka
dvoje djece, pismene, sa završenom srednjom poljoprivrednom školom, lošeg
imovnog stanja,  
K r i v a   j e  
Što je:  
Dana 08.novembra 2011.godine, oko 14,00 časova, ispred porodične kuće,
vlasništvo J.P.,  u naselju D., u B., primjenom grubog nasilja narušila
tjelesni i duševni integritet člana svoje porodice- svoje svekrve oštećene S.
Lj. iz B., na način što je nakon kraće verbalne prepirke, istu fizički napala
na način što je odgurnula i nanjela ogrebotinu u predjelu lica, usled čega je
oštećena zadobila laku tjelesnu povredu u vidu: ogrebotine (crtaste
oguljotine) kože u predjelu desnog obraza dužine 0,5 cm,  
- čime je izvršila krivično djelo - nasilje u porodici ili u porodičnoj
zajednici iz čl. 220.st.1. Krivičnog zakonika.  
pa joj sud primjenom člana 4, 32, 36, 42, 52, 53 i 54 Krivičnog zakonika i
člana 369, 370 i 374 ZKP-a  izriče  
USLOVNU OSUDU  
Kojom joj utvrdjuje kaznu zatvora u trajanju od 3 (tri) mjeseca i istovremeno
odredjuje da se kazna neće izvršiti  ukoliko okrivljena u roku od 1 (jedne)
godine, po pravosnažnosti presude ne učini novo krivično djelo.  
Oštećena S.Lj. se radi ostvarivanja imovinsko pravnog zahtjeva upućuju na
parnični postupak.  
Okrivljena je dužna da plati troškove krivičnog postupka u iznosu od 280,00
eura, u roku od 15 dana od pravosnažnosti presude, pod prijetnjom izvršenja.  
O b r a z l o ž e n j e  
Optužnim predlogom Osnovnog državnog tužilaštva u B. Kt br. 519/11-2 od
01.03.2012. godine, kojeg je zastupnik optužbe precizirao na glavnom pretresu
dana 17.09.2012.godine, stavljeno je na teret okrivljenoj izvršenje krivičnog
djela bliže opisanog u izreci presude.  
Glavni pretres održan je u odsustvu uredno pozvane okrivljene S.V. na osnovu
čl. 457 ZKP-a, jer se pozivu nije odazvala, a kako je saslušana ocjenjeno je
da njeno  prisustvo nije nužno.  
Okrivljena S.V. je u prethodnom postupku u bitnom navela da je dana
08.11.2011. godine, oko 14,20 časova, u naselju D. u B., otišla kod komšinice
M.G., kako bi od iste pozajmila vozilo sa kojim bi se odvezla do grada po sina
Nj.. Nakon što joj je M.G. dala ključeve od vozila, prokomentarisla je kako
joj je neprijatno što mora da pozajmljuje vozilo iz komšiluka, da bi otišla po
svoje dijete, dok njen muž skita po gradu.  Tu je bila prisutna njena svekrva
S.Lj., koja je na te njene riječi reagovala na neprimjeran način, optužujući
je da ona i njena kćerka V. fizički zlostavljaju njenog sina, S. M.. Tom
prilikom je opsovala, uzela drvenu motku kojom je zamahivala u njenom  pravcu,
a potom joj se unijela u lice. U tom trenutku je odgurnula oštećenu S. Lj.i
vjerovatno je noktom ogrebla u predjelu lica. Nakon toga se vozilom uputila
prema gradu za svog sina Nj.. Odgovorno tvrdi da S.Lj. nije zadala udarce
stisnutom pesnicom u predjelu lica, niti je istu udarila drvenom motkom u
predjelu ledja, već je istu kako je već navela odgurnula od sebe, a sve sa
razloga jer je bila izazvana njenim psovkama i uvredama koje joj je prethodno
uputila, tako da je vjerovatno tom prilikom ogrebla noktom. Njen brak sa S. M.
još nije onkočan, jer  presudu kojom se brak razvodi nije ni dobila. Na
glavnom pretresu dana 15.06.2012. godine je navela da je dana
08.11.2011.godine, negdje nakon 14,00 časova, otišla kod komšinice M.G., za
koju je kasnije saznala da se zove J.P., po ključ i po vozilo kako bi se
odvezla do grada po sina, jer je padala kiša, a njen sin nije imao prevoz da
dodje do kuće. Oštećena S.Lj. je za to vrijeme bila na terasi J.P., na
udaljenosti od nje pola metra. Tu je J. prokomentarisala „E ovako ja moram da
vodim računa cijeli život i da trčim, a da mi muž šeta ulicama“.  Njena
svekrva  joj se tada obratila riječima „Nemoj da lažeš majku ti jebem u pičku“
a zatim je uzela jednu drvenu motku i istom zamahnula u njenom pravcu,
unosivši joj se u lice. U tom momentu je istu noktom, sasvim slučajno, ogrebla
u predjelu lica, nije je odgurnula, već je samo noktom ogrebla u predjelu
lica. Tada je između njih uletjela gospodja J.P., pregrlila je rukama S.Lj. i
rekla „Nemojte u mojoj kući da se svadjate“. U istom momentu se okrenula i
pošla za svog sina.  S.Lj. je počela da kuka, i čula je kako je govorila da
joj J.P. bude svjedok. Nije tačno da je otvorenom šakom u predjelu lica
udarila svekrvu, već je samo, kako je podigla ruku, ogrebala u predjelu lica.
Takodje je u prethodnom postupku jasno navela riječi koje joj je kritične
prilike navela oštećana, zašto te riječi nisu navedene u zapisnik, nije joj
jasno. U konačnom je izjavila  da je moguće da je  u afektu odgurnula
oštećenu, i noktom je ogrebla u predjelu lica, ali je nije odgurnula otvorenom
šakom u predjelu lica. Dakle, nije izvrišla krivično djelo koje joj se stavlja
na teret.  
U dokaznom postupku provedeni su sledeći dokazi: saslušani su svjedok oštećena
S.Lj., svjedok J.P., vještak medicinske struke dr K.N., pročitani su izvještaj
Ijekara jedinice za HMP u B. JZU Zavod za hitnu medicinsku pomoć, od
08.11.2011.godine, nalaz i mišljenje sudskog vještaka medicinske struke dr.
K.N. Kt.br.519/11-2 od 04.12.2011.godine, dopuna nalaza i mišljenje sudskog
vještaka medicinske struke dr K.N. Kt.br. ... od 09.02.2012.godine.  
Oštećena S.Lj. je u prethodnom postupku izjavila da živi u porodičnoj kući
koja se nalazi u naselju D.  u B., a sa njom u istoj kući živi njen sin M.,
kao i sada njegova već bivša supruga V., sa kojom je isti bio u braku 20
godina. Dana 08.11.2011.godine, negdje oko 14,00 časova, nalazila se u kući
komšinice M.G.. U jednom trenutku kod M. je došla njena bivša snaha V., koja
je od iste tražila vozilo kako bi otišla do grada. V. je tom prilikom počela
da vrijedja njenog sina M., tako što je komšinici M. prilikom uzimanja
ključeva od vozila rekla "Eto vidiš, onaj idiot (misleći na njenog sina M.)
skita po D., a ja moram da pozajmljujem auto iz komšiluka da bi otišla po
dijete". Na te njene riječi je reagovala, na način što je istu upozorila da
pazi što govori. V. je u tom momentu uzela drvenu motku koja se nalazila u
dvorištu, i sa istom je udarila u predjelu leđa, a nakon toga je udarila
stisnutom pesnicom u predjelu glave, odnosno lica. Tom prilikom je V. ogrebala
noktima u predjelu lica. V. bi vjerovatno nastavila da je udara, ali je
komšinica M.G. u tome spriječila. Čitav ovaj dogadjaj se odigravao u dvorištu
njene komšinice M.G., koja je bila prisutna svo vrijeme, tako da ista može
posvjedočiti kako se sve odigralo. Na glavnom pretresu dana 15.06.2012.godine
je izjavila da je komšinka M.G. pozvala da dodje na Bajram, dana
08.11.2011.godine, ne zna tačno u koje vrijeme. Komšinica M.G. je ljudski
dočekala, a u medjuvremenu je njena  bivša snaha, S.V., došla kod M.G. da
traži vozilo, kako bi otišla do B. da uzme sina Nj.. Tada je S.V. došavši kod
komšinice M.G., izgovorila riječi „Vidiš M.G., onaj idiot, ona fukara, skita
po ulicama“ i tako nešto slično je izgovorila, zbog čega je u tom momentu
odreagovala i rekla S.V. „On ne skita“. V. se okrenula, i kako je krenula put
vozila, u tom momentu je uzela drvenu motku, koja se nalazila u dvorište, i
istom je udarila u predjelu desnog ramena, odnosno plećke – ledja. Nakon toga
je udarila stisnutom pesnicom u predjelu glave, odnosno lica, i tada je
ogrebala noktima u predjelu lica. Komšinica M.G. je zakukala, a zatim joj je
rekla „Sram te bilo, što je udaraš pred moju kuću, danas je Bajram, nije
lijepo, udri je tamo, kad dodje  kući“. Nakon što je zakukala M.G., S.V. je
otišla u kola. Nakon toga je  uzela  drugu motku, koja se takodje nalazila u
dvorište, i krenula sa istom put okrivljene S.V.. Medjutim, ona je već bila
ušla u vozilo i otišla. Pred tužiocem nije izjavila da je uzela i ona motku u
ruke, jer je  smatrala, pošto nije okrivljenu udarila, da to ne mora da
izjavljuje. Pridružila se krivičnom gonjenju i postavila imovinsko pravni
zahtjev.  
Svjedok P.J. je izjavila da je njeno ime J.P., a njen nadimak je M., neko je
zove J., a neko M., ali sva dokumenta se vode na ime i prezime J.P..  Bila je
očevidac predmetnog dogadjaja koji se dogodio dana 08. novembra 2011. godine,
oko 14,00 časova, ispred njene kuće. S. V.poznaje već 12 godina, u dobrim su
odnosima, povremeno se gledaju, a takodje poznaje i oštećenu S.Lj., posjećuju
se, kod S.Lj. je čak išla kući da ponešto šije. Kritične prilike S.Lj. je bila
kod nje na Bajram, sjedjeli su, pričali. U jednom trenutku je okrivljena S.V.
pozvala na telefon i zamolila je da joj da auto. Nakon kratkog vremena naišla
je S.V. i tada joj se obratila riječima „E moja sestro uvjek idem ovako po
moju djecu na ulicu, a otac ide po ulicama“ misleći na svoga supruga. U tom
trenutku je baba, odnosno oštećena S.Lj., skočila i počela da psuje S.
V.„Kučko jedna, majku ti jebem, nije istina“  uzela je jednu motku dužine
možda 60 cm, ne zna tačno da opiše tu motku, bila je u šoku jer se sve to
dešavalo ispred njene kuće i za vrijeme slave. U tom trenutku je stala izmedju
njih dvije kako se ne bi dogodilo da jedna drugu udare. Nije vidjela ni u
jednom trenutku da je S.V. udarila oštećenu S.Lj.. Bila  je u  šoku,  stala je
izmedju njih. Kasnije joj se Lj. žalila da je S.V. udarila, ali to nije
vidjela, vidjela je samo jednu ogrebotinu u predjelu lica. Stala izmedju njih,
to je trajalo svega jedan minut, a zatim je oštećenu S.Lj. uzela i odvela
kući. Nju je oštećena S.Lj. nakon ovog dogadjaja napala u prodavnici i
govorila joj svašta. Ni u jednom trenutku nije vidjela da je okrivljena S.V.
udarila oštećenu S.Lj., ističe da je bila u šoku, jer joj je bilo jako teško.
Poslije tog dogadjaja, oštećena S.Lj. joj se ne javlja, i ne zna šta je njoj
napravila. Vidjela je da je oštećena uzela motku u ruke, i da je okrivljenu
opsovala, ali nije vidjela da je oštećena u bilo kom trenutku udarila
okrivljenu, a motku je uzela zato što se u njenom dvorištu nalaze poslagana
drva. Kritične prilike je padala  kiša.  
Iz izvještaja Ijekara jedinice za HMP u B. JZU Zavod za hitnu medicinsku
pomoć, od 08.11.2011.godine proizilazi da je oštećena navela da je dobila
udarac drvenim predmetnom u predjelu ledja, zatim ogrebotine u predjelu lica,
nekoliko udaraca pesnicama u predjelu glave, od njoj poznate osobe. U
izvještaju su opisane povrede koje su bile predmet vještačenja vještaka
medicinske struke.  
Iz nalaza i mišljenja sudskog vještaka medicinske struke dr K.N. Kt.br. ... od
04.12.2011.godine utvrdjeno je da je S.Lj. zadobila ogrebotinu (crtastu
oguljotinu) kože u predjelu desnog obraza. Navedena povreda predstavlja u
vrijeme nanošenja laku tjelesnu povredu i  nanešena je dejstvom Ijudskog
nokta.  
Iz dopune nalaza i mišljenje sudskog vještaka medicinske struke dr K.N. Kt.br.
... od 09.02.2012.godine utvrdjeno je da je S.Lj. zadobila ogrebotinu (crtastu
oguljotinu) kože u predjelu desnog obraza dužine 0,5 cm. Navedena povreda
predstavlja u vrijeme nanošenja laku tjelesnu povredu i nanešena je dejstvom
ljudskog nokta. Promjena na koži »u predjelu desne strane leđa (lopatice)
vidljiva na dodir bolna, sivo-mrke boje, ovalnog oblika« je u izvještaju
Ijekara Jedinice za hitnu medicinsku pomoć u B. (tačka 1 gornjeg dopunskog
Nalaza) i okarektirasana i označena kao promjena na koži, odnosno, nije
decidno označena kao povreda. Promjena na koži »u predjelu desne strane leđa
(lopatice) vidljiva na dodir bolna, sivo-mrke boje, ovalnog oblika« može kao
takva biti morboznog porijekla (nastala uslijed kožnih i brojnih drugih
oboljenja), a može kao takva biti i povrijednog porijekla i to uzrokovana svim
trima vrstama povrijednih agenasa: i fizičkim i hemijskim i mehaničkim. U
slučaju da je takva - gore opsana promjena na koži nastala dejstvom mehaničkog
agensa, onda se najvjerovatnije radilo o krvnom podlivu kože, koji je nastao
10-ak dana prije nego što je konstatovan u Jedinici za hitnu medicinsku pomoć
u B. javne zdravstvene ustanove -Zavoda za hitnu medicinsku pomoć Crne Gore –
P., tj. koji je nastao krajem oktobra 2011. godine i koji sasvim sigurno nije
nastao u predmetnom događaju, odnosno nije nastao dana 08.11.2011.
godine.Vještak medicinske struke dr K.N. je na glavnom pretresu dana
17.09.2012. godine izjavio da je u izvještaju ljekara Jedinice za HMP u Baru
od 08.11.2011.godine konstatovana  izmedju ostalog „u predjelu desne strane
ledja (lopatice) vidljiva na dodir bolna, sivo-mrke boje, ovalnog oblika,
promjena na koži“. Tako kako je opisano navedena promjena na koži koja je tom
opisu i definisana kao promjena, a ne kao povreda, ne ukazuje na porijeklo
same povrede, jer ista – tako kako je opisana može biti i morboznog porijekla–
usled kožnog oboljenja, ali može biti i povrijednog porijekla. U svakom
slučaju iako je navedena promjena bila povrijednog porijekla ona s obzirom na
opisanu boju, a to je sivo mrka boja  -nije bila svježa, te se vjerovatno u
tom slučaju radilo o  krvnom podlivu kože koji je nastao od pet do osam dana
prije nego što je konstatovan i opisan u navedenom izvještaju. Dakle, navedena
povreda iako se uzme mogućnost da je povrijednog projekla svakako nije nastala
od dana kada datira izvještaj ljekara JZU Doma zdravlja, odnosno nije mogla
nastati u predmenom dogadjaju koji se desio dana 08.11.2011.godine.
Ogrebotina u predjelu lica bila je dužine 0,5 cm, a nijesu opisane nikakve
povrede u okolini te ogrebotine, što upućuje na činjenicu da je ista nastala
grebanjem od strane nokta u predjelu desnog obraza, te da nije nastala udarcem
stisnutom pesnicom, niti udarcem otvorenom šakom, niti u medicinskoj
dokumentaciji ne postoji nikakve medicinske  činjenice koje bi upućivale na to
da je S.Lj. kritičnom prilikom zadobila povredu u predjelu glave stisnutom
pesnicom. S.Lj. odnosno oštećena je kritičnom prilikom mogla zadobiti i udarac
stisnutom pesnicom u predjelu lica, a da ne bude vidnih tragova,  odnosno da
taj udarac ne proizvede tjelesnu povredu, u predjelu lica, odnosno glave, a
što zavisi od inteziteta sile udarca ugla pod kojim pesnica djeluje, te od
pravca i inteziteta  sila pesnice i pravca i inteziteta eventualno kretanja
glave u vrijeme zadobijanja udarca itd. Oštećena je mogla da zadobije udarac
drvenom motkom u predjelu desne lopatice, a u kom predjelu se već nalazilo
kako je rečeno sivo mrka ovalna promjena na koži, a da taj udarac ne proizvede
vidljivu svježu povredu s obzirom da su karakteristike već postojeće promjene
onemogućavale golim okom vidljivost takve svježe povrede, jer se patolaški
anotomski supstrat takve eventulne svježe povrede već „utopio“ u supstrat
ranije postojeće opisane promjene na koži u desnom lopatičnom predjelu.
Medjutim, navedena obučenost S.Lj. - debela haljina i vuneni prsluk, a koja
inače odgovara mjesecu novembru kada se dogodio predmeti dogadjaj ne može
nikako da utiče na osobine eventulanog krvnog podliva, koji bi ukazivale na
starost nastanka krvnog podliva, a kao što je već rekao sivo mrka boja opisane
promjene na koži ako je ta  promjena  i bila povrijednog  porijekla ukazuje na
činjenicu da je ista nastala 5 do 8 dana prije kritičnog dogadjaja. Dakle,
navedena obučenost oštećene ne može nikako da utiče na to da svježi krvni
podliv ne bude modre boje.  
Sud je donio rješenje da se neće  provoditi dokaz pribavljanjem izvoda iz
kaznene evidencije za okrivljenu, jer je ista rodjena na teritoriji druge
države, pa bi pribavljanje ovog dokaza vodilo odugovlačenju krivičnog
postupka.  
Ocjenom izvedenih dokaza utvrdjeno je da je okrivljena izvršila krivično djelo
koje joj je stavljeno na teret. Okrivljena S.V. je u svojoj odbrani  negirala
da je oštećenu udarila otvorenom šakom u predjelu lica, stim što je  priznala
odredjene činjenice vezano za izvršenje krivičnog djela u  bitnom navodeći da
je u trenutku kada je došlo do verbalne prepirke između nje i oštećene,
oštećenu odgurnula i noktom je ogrebala u predjelu lica, pravdajući se da je
to učinila  u afektu, i  u trenutku  kada je oštećena uzela jednu drvenu motku
i istom zamahnula u njenom pravcu, unosivši joj se u lice.  Sud je odbranu
okrivljene u navedenom djelu cijenio kao pokušaj izbjegavanja krivice.  
U postupka je nesporno utvrđeno da je dana 08.novembra 2011. godine ,oko 14
,00 časova u porodičnoj kući vlasništvo J.P., u naselju D. , Opština B. između
okrivljene S.V. i oštećene S.Lj. -svekrve okrivljene, došlo do verbalnog
sukoba ,kao i da je kritičnom prilikom oštećena zadobila tjelesnu povredu tako
što je  nakon kraće verbalne prepirke,okrivljena  oštećenu fizički napala na
način što je odgurnula i nanjela ogrebotinu u predjelu lica, usled čega je
oštećena zadobila laku tjelesnu povredu u vidu: ogrebotine (crtaste
oguljotine) kože u predjelu desnog obraza dužine 0,5 cm. Navedeno činjenično
stanje utvrđeno je  kako iz odbrane okrivljene,  koja nije sporila da je
oštećenu odgurnula i da je noktom ogrebala u predjelu lica, te iz nalaza i
mišljenja vještaka medicinske struke K.N. od ....godine, dopune nalaza i
mišljenja istog vještaka od ....godine,  kao i njegovog pojašnjenja nalaza
datog na glavnom pretresu održanom 17.09.2012. godine. Naime, iz nalaza i
mišljenja vještaka medicinske struke, a koji nalaz je zasnovan na osnovu
izvještaja Ijekara jedinice za HMP u B. JZU Zavod za hitnu medicinsku pomoć,
od 08.11.2011.godine, utvrđeno je da je oštećena S.Lj. zadobila ogrebotinu
(crtastu oguljotinu) kože u predjelu desnog obraza dužine 0,5 cm, i da
navedena povreda  u vrijeme nanošenja predstavlja laku tjelesnu povredu, te da
je ista nanešena dejstvom ljudskog nokta,odnosno  nastala je  grebanjem od
strane nokta u predjelu desnog obraza.Istim nalazom je utvrđeno da navedena
povreda nije nastala udarcem stisnutom pesnicom,  niti udarcem otvorenom
šakom. Naime, vještak medicinske struke je na glavnom pretresu održanom dana
17.09.2012.godine,  pojasnio mehanizam nanošenja navedene povrede, u bitnom
navodeći da  je  povreda koju je zadobila oštećena u vidu ogrebotine u
predjelu lica  dužine 0,5 cm, nastala grebanjem od strane nokta u predjelu
desnog obraza, te da u medicinskoj dokumentaciji nijesu opisane nikakve
povrede u okolini te ogrebotine, što upućuje na zaključak da nije mogla
nastati od udarca stisnutom pesnicom, niti udarcem otvorenom šakom. Sud je
nalaz i mišljenje pomenutog vještaka, a na  koji nalaz nije bilo primjedbi,
cijenio kao jasan, stručan i sveobuhvatan, zbog čega mu je poklonio punu
vjeru. U konačnom  u svojoj odbrani  ni sama okrivljena nije sporila da je
oštećenu nakon verbalne prepirke odgurnula i da je noktom ogrebala u predjelu
lica.Dakle, imajući u vidu odbranu okrivljene, kao i nalaz vještaka medicinske
struke,  to  povlači za sobom logičan zaključak da je navedena povreda, s
obzirom da nije mogla nastati udarcem stisnutom pesnicom, kao ni udarcem
otvorenom šakom, upravo nastala na način kako je to navedeno u izreci presude,
pa je sud na nesumnjiv način utvrdio da je okrivljena izvršila krivično djelo
koje joj je stavljeno na teret.  Oštećena je zadobila ogrebotinu kože u
predjelu desnog obraza dužine 0,5 cm, koja je navedena u nalazu i mišljenju
vještaka medicinske struke, pa sve i kod činjenice da je sud u toku postupka
utvrdio i bilo kakve druge povrede kod oštećene, sud se svakako morao kretati
u okviru optužnog predloga, jer bi dodavanjem u izreci presude, povreda koje
nisu navedene u optuženom aktu uz odgovarajući mehanizam nanošenja, vodilo
prekoračenju optužnog predloga na štetu okrivljene.  Okrivljena je primjenom
grubog nasilja narušila tjelesni integritet člana svoje porodice - svoje
svekrve. Pod nasiljem se podrazumijeva upotreba sile, što je u konkretnom
slučaju učinjeno tako što je okrivljena  odgurnula oštećenu i istoj nanjela
ogrebotinu u predjelu lica, usled čega je oštećena zadobila laku tjelesnu
povredu u vidu: ogrebotine (crtaste oguljotine) kože u predjelu desnog obraza
dužine 0,5 cm. Postupajući na navedeni način okrivljena je ostvarila sva
objektivna obilježja bića krivičnog djela nasilje u porodici ili u porodičnoj
zajednici iz čl.220. st. 1. Krivičnog zakonika.  
Okrivljena je krivično djelo izvršila sa umišljajem, jer  je znala da nasilje
vrši prema članu svoje porodice – svojoj svekrvi, odnosno bila je svjesna svog
djela i htjela je njegovo izvršenje.  
Sud je cijenio i iskaz svjedoka oštećene S.Lj., međutim, kako je njen iskaz u
pogledu odlučnih činjenica demantovan nalazom i mišljenjem vještaka medicinske
struke, a kako iskaz svjedoka predstavlja cjelinu i ne može se u jednom djelu
prihvatiti, a u drugom ne, te se ne može cjeniti selektivno, to sud iskaz
navedenog svjedoka nije prihvatio kao istinit, i cijenio ga je kao sračunat sa
ciljem da se oteža položaj okrivljene u ovoj krivičnopravnoj stvari.  Naime,
opisujući predmetni događaj, oštećena je u svom iskazu u bitnom navela da je
okrivljena uzela drvenu motku i sa istom je udarila u predjelu leđa, da je
nakon toga udarila stisnutom pesnicom u predjelu glave, odnosno lica, kao i da
je ogrebala noktima u predjelu lica. Kako je iskaz pomenutog svjedoka, u djelu
gdje opisuje na koji način je napala okrivljena, u cjelosti demantovan nalazom
i mišljenjem vještaka medicinske struke,  iz kog nalaza je sud utvrdio  da
promjena na koži u predjelu desne strane leđa (lopatice) vidljiva na dodir
bolna, sivo-mrke boje, ovalnog oblika, koja je konstatovana kod oštećene,
sasvim sigurno nije nastala u predmetnom događaju, odnosno nije nastala dana
08.11.2011. godine, što upućuje na zaključak da okrivljena kritičnog dana nije
udarila oštećenu drvenom motkom u predjelu leđa. Nadalje, istim nalazom
vještaka medicinske struke je takodje utvrdjeno da povreda koju je oštećena
zadobila u predjelu lica, svakako nije nastala od udarca stisnutom pesnicom,
već grebanjem nokta u predjelu desnog obraza, a što upućuje na zaključak da se
predmetni dogadjaj nije dogodio na način kako je u svom iskazu  opisala
oštećena, pa su za sud neprihvatljivi navodi oštećene i u ostalom djelu
svjedočenja, iz kojih razloga je sud izveo logičan zaključak da je svjedočenje
oštećene  motivisano da se oteža položaj okrivljene u ovoj krivičnoj pravnoj
stvari.  
U konačnom, sud nije prihvatio ni iskaz svjedoka P.J. jer je isti sračunat da
se olakša položaj okrivljene u ovoj krivičnopravnoj stvari. Naime, pomenuti
svjedok, opisujući predmetni događaj, je u bitnom navela da je bila očevidac
predmetnog dogadjaja i da je u jednom trenutku stala izmedju okrivljene i
oštećene  kako se ne bi dogodilo da jedna drugu udare, kao i da nije vidjela
ni u jednom trenutku da je između okrivljene i oštećene došlo do fizičkog
kontakta ,odnosno da je  okrivljena S.V. udarila oštećenu S.Lj.,stim što je
navela da je nakon sukoba kod oštećene vidjela jednu ogrebotinu u predjelu
lica.Ovakav iskaz svjedoka je za sud nelogičan,  obzirom da je isti svjedok
navela da je vidjela  povredu kod oštećene , te da je  stajala između
okrivljene i oštećene, pa je nelogično  da pomenuti svjedok nije vidjela
trenutak kada je okrivljena odgurnula oštećenu i trenutak kada je  istu
ogrebala  u predjelu lica.  Međutim, kod činjenice da  je kasnije  nakon ovog
dogadjaja po kazivanju svjedoka P.J. ,oštećena napala istu  u prodavnici i
govorila joj svašta, te kako se iskaz svjedoka P.J. razlikuje i u odnosu na
iskaz okrivljene koja je potvrdila da je oštećenu kritične prilike  odgurnula
i ogrebla u predjelu lica, te imajući u vidu i nalaz i mišljenje vještaka
medicinske struke, to je sud iskaz svjedoka P.J. cjenio kao pokušaj da  olakša
položaj okrivljenoj, jer je očigledno da je željela da predstavi okrivljenu
kao lice kome je oštećena prijetila.  
Sud je u izreci presude precizirao optužni predlog izostavljajući dio  naveden
u optužnom aktu i to “udarac otvorenom šakom u predjelu glave“ , dodajući da
je okrivljena oštećenu fizički napala „na način što je odgurnula i nanjela
ogrebotinu u predjelu lica“, a što je utvrdjeno  iz nalaza i mišljenja
vještaka medicinske struke dr. K.N., kao i iz odbrane okrivljene, koja nije
sporila da je oštećenu odgurnula i da joj je nanjela ogrebotine u predjelu
lica. Ocijenjeno je da se navedenim preciziranjem ne narušava identitet
optužnog predloga i presude.  
Odlučujući se za krivičnu sankciju prema okrivljenoj sud je cijenio sve
olakšavajuće i otežavajuće okolnosti iz č1. 42 Krivičnog zakonika. Od
olakšavajućih okolnosti sud je cijenio porodične prilike jer je okrivljena
majka dvoje djece, činjenicu da je nezaposlena, kao i da je lošeg imovnog
stanje. Otežavajućih okolnosti na strani okrivljene nije bilo. Ocijenjeno je
da prema okrivljenoj nije potrebno izricanje efektivne kazne zatvora, da će se
izricanjem uslovne osude u potpunosti postići svrha izricanja uslovne osude i
na taj način dovoljno uticati na okrivljenu da u buduće ne čini krivična
djela.  
Odluka o imovinsko pravnom zahtjevu zasniva se na odredbi čl. 239 st. 2
Zakonika o krivičnom postupku. Oštećena S.Lj. je postavila imovinsko pravni
zahtjev, međutim, kako činjenice utvrđene u krivičnom postupku ne pružaju
pouzdan osnov ni za potpuno ni za djelimično presuđenje, a njihovo
pribavljanje bi vodilo znatnom odugovlačenju postupka, sud je uputio oštećenu
da imovinsko pravni zahtjev ostvare u parničnom postupku.  
Odluka o troškovima krivičnog postupka zasniva se na odredbi čl.229 ZKP-a.
Dosudjeni iznos  odnosi se  na troškove  vještačenja vještaka medicinske
struke dr. K.N. u iznosu od 253,00 eura, kao i troškovi rada suda koji su
određeni prema trajanju, složenosti krivičnog postupka i imovinskim prilikama
okrivljene.  
Na osnovu izloženog odlučeno je kao u izreci presude.  
OSNOVNI SUD U BARU
Dana 17.09.2012. godine  
ZAPISNIČAR,
S U D I J A,
Amira Nikičić
Ljiljana Joković  
PRAVNA POUKA:Protiv ove presude može se
izjaviti žalba Višem sudu u Podgorici, u roku od
8  dana od dana prijema pismenog otpravka.
Žalba se predaje ovom sudu u dva primjerka.  
DNA:
1 x ODT,
1 x okrivljenoj
1 x oštećenoj nakon pravosnažnosti
1 x spisi  