 
                                                                                                        K.br.5/12

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog G. I. iz sela B. opština P., zbog krivičnog djela ugrožavanje sigurnosti iz čl.168. st.1. Krivičnog zakonika po optužnom predlogu ODT Pljevlja Kt.br.354/10 od 30.12.2011. godine, nakon održanog glavnog i javnog pretresa u prisustvu zamjenika ODT Pljevlja Gačević Božidarke, okrivljenog kao i svjedoka - oštećene G. I. iz P., dana 07.03.2012. godine, donio je i javno objavio

P R E S U D U 
        Okrivljeni **G. I.** , JMBG  ... od oca M. i majke M. rodjena V., rodjen .... godine u P., živi u selu B. opština P., državljanin CG, ne zaposlen, ne oženjen, bez djece, pismen, završio saobraćajnu tehničku školu, vojsku nije služio, ne vodi se u vojnoj evidenciji, lošeg imovnog stanja, izdražvaju ga roditelji, ne zaposlen, ranije osudjen presudom ovog suda K.br.165/06 od 10.10.2006. godine zbog krivičnog djela iz čl.339. st.3. Krivičnog zakonika, izrečena mu uslovna osuda.

K r i v    j e 
        Što je :  
        dana 29.10.2010. godine oko 23,30 časova u P. ugrozio sigurnost oštećenoj G. I. prijetnjom da će napasti na život i tijelo oštećene na način što je oštećenoj na njen broj mobilnog telefona 069-... poslao  SMS poruku prijeteće sadržine: "ja ću te naći, biće jada, jebaću ti majku, razbiću te ko sliku" ,  
        čime je izvršio krivično djelo ugrožavanje sigurnosti iz čl.168. st.1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39. i 42. Krivičnog zakonika te članova 226. i 229. ZKP CG

O S U D J U J E 
        Na novačnu kaznu u iznosu od 600,00 eura  (šestotina eura)  koju će okrivljeni platiti ovom sudu u roku od 6 mjeseci po pravnosnažnosti presude u šest jednakih mjesečnih rata.  
        Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 novčane kazne odrediti po jedan dan kazne zatvora.  
        Okrivljeni se obavezuje da na ime paušala palti ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.354/10 od  30.12.2011. godine optužilo je okrivljenog G. I. iz P. zbog krivičnog djela ugrožavanje sigurnosti iz čl.168. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podnesenom optužnom predlogu i predložiod a sud okrivljenog oglasi krivim i osudi po zakonu jer je izvedenim dokazima utvrdjeno da je okrivljeni počinio krivično djelo koje mu se stavlja na teret.  
        Svjedok - oštećena G. I. u završnoj riječi je istakla da se ne pridružuje krivičnom gonjenju protiv okrivljenog niti ističe imovinsko-pravni zahtjev.  
        Okrivljeni G. I. u svoju odbranu na glavnom pretresu je istakao da je sve tačno što je navedeno u optužnom predlogu te da je on okrivljenoj uputio riječi prijetnje upravo onako kako su opisane u optužnom predlogu, medjutim, ističe da nezna iz kog razloga je sve to izgovorio oštećenoj, a ističe da nije bio u pijanom stanju. Dakle, ističe da ono što je istakao u predmetu istražnih radnji nije tačno. Posebno objašnjava da te prijetnje koje je istakao oštećenoj nisu bile ozbiljene već je on to njoj saopštio u ljutnji pošto su on i oštećena bili u ljubavnoj vezi duže vremene, pa su trebali toga dana da se vide i da razgovraju, pošto su se prethodno bili posvadjali. Medjutim, oštećena toga dana nije imala vremena da se vide, a on nije imao razumijevanja prema oštećenoj, pa je upravo iz tog razlog ai došlo do iskazivanja tih prijetnji sa njegove strane. Dodaje i to da se nakon toga sa oštećenom pomirio i još jedanput ističe da te prijetnje nisu bile ozbiljne.  
         U završnoj riječi je istakao     da se osjeća krivim, da priznaje krivicu, da se kaje što je ovo uradio pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoka- oštećenu G. I., saslušao svjedoke T. M. i G. M. i pročitao izvještaj iz KE za okrivljenog izdat od strane UP PJ P. br. 03-245/10-12069/2 od 01.12.2010. godine.  
        Nakon provedenog dokaznog postupka svih izvedenih dokaza, a imajući u vidu i potpuno priznanje okrivljenog sud je utvrdio da je okrivljeni G. I. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima kao i na potpunom priznanju okrivljenog.             
        Naime, svjedok - oštećena G. I. je u predmetu istražnih radnji istakla da je sa okrivljenim bila u ljubavnoj vezi oko godinu dana pa su tu vezu raskinuli, a okrivljeni je i dalje nastavio da je poziva na mobilni telefon, te da šalje poruke. Dana 29.10.2010. godine oko 23,30 časova okrivljeni joj je poslao na njen mobilni telefon broja 069 .... poruke prijeteće sadržine "ja ću te naći, biće jada, jebaću ti majku, razbiću te ko sliku". Dalje je pisao da mora sa njom da razgovara itd. Dalje dodaje da je okrivljeni zasreće na ulici, da dolazi kod nje na posao itd. Posebno ističe da je prijetnje koje joj je okrivljeni uputio je ozbiljno shvatila i ima strahove od

njega. Na glavnom pretresu je istakal da je okrivljeni i dalje poziva da traži
objašnjenje od nje, ali joj u medjuvremenu nije prijetio i posebno ističe da
kada je okrivljeni u trijeznom stanju od njega ne očekuje da bi joj nešto loše
uradio, medjutim, kada je pijan tada ne razmišlja svojom glavom i tada bi po
njenom mišljenju mogao svašta da uradi. Posebno ističe da se tada kada joj je
okrivljeni izrekao prijetnje osjetila ugroženom, da se uplašila i da je
shvatila te njegove prijetnje ozbiljno. Ističe i to da se nakon ovog dogadjaja
sa okrivljenim pomirila, ali da je to uradila iz straha da joj okrivljeni nebi
nešto uradio.
            U završnoj riječi je istakla da se ne pridružuje krivičnom gonjenju protiv okrivljenog niti ističe imovinsko-pravni zahtjev.
            Sud je u cjelosti prihvatio iskaz svjedoka - oštećene smatrajući da je oštećena veoma objektivno svjedočila, a njene navode je potvrdio i okrivljeni u svojoj odbrani.
            Svjedokinja T. M. je istakla u svom iskazu pred Istražnim sudijom  Prvog osnovnog suda u B. je istakla da je sa oštećenom G. I. drugarica te da negdje u novembru mjesecu 2010. godine koliko se sjeća da je zajedno sa oštećenom prijavljivala okrivljenog zbog upućenih im prijetnji pošto je on prijetio i oštećenoj i njoj. Ne može se sjetiti koje je sve prijetnje upućivao, ali posebno ističe da je okrivljeni osoba koji je sklon prijetnjama i psovkama, a kasnije se izvinjavao takodje preko poruka.
            Svjedok G. M. je u predmetu istražnih radnji istakao da je oštećena njegova sinovica i da ona živi kod njega u stanu u ul. B. M.  ..., te da mu je poznato da je oštećena bila u kratkoj ljubavnoj vezi sa okrivljenim. Takodje, dodaje da je okrivljeni dana 29.10.2010. godine oko 23,00 časa došao na vrata njihovog stana i tražio je oštećenu, pa mu je on rekao da nije kod kuće, a zatim je otišao da bi drugi dan ponovo došao na vrata, a nakon toga oštećena mu je rekla da se plaši od okrivljenog i da ne može slobodno da se kreće jer joj okrivljeni prijeti. Njemu nije poznato koje joj je prijetnje upućivao.
            Sud je prihvatio iskaze oba ova svjedoka smatrajući da su svjedoci objektivno svjedočili i iz njihovih iskaza sud je zaključio da je svjedocima poznato da je okrivljeni sklon prijetnjama te da je prijetio oštećenoj, ali im nije poznato koje prijetnje je upućivao oštećenoj.
            Iz izvještaja iz KE za okrivljenog sud je utvrdio da je okrivljeni ranije osudjen presudom ovog suda K.br.165/06 od 10.10.2006. godine zbog krivičnog djela iz čl.339. st.3. Krivičnog zakonika i izrečena mu je uslovna osuda.
            Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog sud je utvrdio  da je okrivljeni dana 29.10.2010. godine oko 23,30 časova ugrozio sigurnost oštećenoj prijetnjom da će napasti na život i tijelo oštećene na način što joj je na njen mobilni telefon broja 069 ... poslao SMS poruku prijeteće sadržine  "ja ću te naći, biće jada, jebaću ti majku, razbiću te ko sliku". Oštećena je istakla da je ove prijetnje ozbiljno shvatila, te da se osjetila ugroženom i da se uplašila jer kako ističe kada je okrivljeni pijan "spreman je da učini svašta". Dakle, sud je pouzdano utvrdio da je okrivljeni napisao poruku prijeteće sadrćine oštećenoj, da je oštećena tu poruku ozbiljno shvatila, da se osjetila ugroženom i da se uplašila i shvatila da okrivljeni može te svoje prijetnje i da ostvari.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je mišljenja da nije neophodno radi krivično pravne zaštite protiv okrivljenog izricati drugu vrstu krivične sankcije jer se opravdano može očektivati da će sama novčana kazna dovoljno uticati na okrivljenog da u buduće ne vrši krivična djela. Sud je pri tome cijenio i činjenicu da su okrivljeni i oštećena bili u ljubavnoj vezi, da su se posvadjali pa je sud  pri tome cijenio pobude iz kojih je okrivljeni djelo izvršio, pa je na kraju mišljenja da je izrečena krivična sankcija optuženom adekvatna i primjerena stepenu društvene opasnosti, konkretno učinjenog djela, samog učinioca, kao i nasalim poseldicama te da upravo ista krivična sankcija predstavlja onu mjeru koja je neophodna da bi se prema okrivljenom ostvarila svrha kažnjavanja predvidjena u čl. 32. Krivičnog zakonika.  
        Shodno članu 226. i 229. ZKP CG sud je odredio da okrivljeni na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 07.03.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA: Protiv ove presude dozvoljena je žalba u roku od 8 dana po
prijemu
                                  iste Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  