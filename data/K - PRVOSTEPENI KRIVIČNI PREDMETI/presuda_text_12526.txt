
K.br.6/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću   uz sudjelovanje zapisničara Djondović Milenke u krivičnom prdmetu protiv okrivljenog D. E.a iz sela D. opština P. zbog krivičnog djela kradja iz čl.239. st.1. Krivičnog zakonika po optužnom predlogu ODT Pljevlja Kt.br.190/11 od 30.12.2011. godine, nakon održanog glavnog i javnog pretresa u prisustvu zamjenika ODT Djurović Veljka, okrivljenog kao i oštećenih D. M., K. E., D. A. i M. D., dana 16.02.2012. godine, donio i javno objavio

P R E S U D U 
        Okrivljeni **D. E.** ,   JMBG  ... od oca M. i majke B. rodjena S., rodjen dana .... godine u selu D. opština P. gdje i živi, penzioner, oženjen otac dvoje djece, pismen završio osnovnu školu, vojsku služio 1978/79. godine u K., ne vodi se u  VE, srednjeg imovnog stanja, ranije osudjen presudom ovog suda K.br.42/96 zbog krivičnog djela iz čl. 168. st.4. KZ SFRJ, izrečena mu uslovna osuda i presudom ovog suda K.br.56/05 od 20.12.2005. godine zbog krivičnog djela iz čl.339. st.1. KZ CG izrečena mu uslovna osuda.

K r i v    j e 
        Što je:  
        dana 05.06.2011. godine u selu D. opština P. u namjeri da seibi pribavi protivpravnu imovinsku korist oduzeo stari žičani viseći most koji su ranije izgradili mještani D., na način što je sa istog oduzeo drvene daske kojima je most bio popločan u ukupnom količini oko 2,70 m3, potom upotrebom podesnog alata isjekao i otudjio 4 čelične sajle koje su nosile drveni most ukupne dužine od po 35 m, te oduzete sajle i daske utovario na svoje TMV marke "Z." i odvezao na svoje imanje u mjesto B. opština P. i time sebi pribavio protivpravnu imovinsku korist u ukupnom iznosu od 1.012,10 eura za koji iznos su oštećeni suvlasnici naznačenog mosta D. A.1, D. A.2, D. S., D. M., D. S., D. E., D. M. i F. M.,  
        čime je izvršio krivično djelo kradja iz čl.239. st.1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39, 42, 45. i 46. Krivičnog zakonika te članova 226,  229\. i 239.  ZKP CG

O S U D U J E 
         Na novčanu kaznu u iznosu od 300,00 eura (tristotine eura) koju će okrivljeni platiti ovom sudu u roku od 3 mjeseca po pravnosnažnosti presude u tri jednake mjesečne rate.  
        Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 77,00 eura, a na ime paušala iznos od 27,50 eura.  
        Okrivljeni se obavezuje da oduzete  četiri sajle u dužini od po 35m, kao i dasku u količini 2,70 m3 povrati oštećenim jer su na takav način i opredijelili svoj imovinsko-pravni zahtjev.                                             
        Troškove krivičnog postupka i  paušal okrivljeni će platiti ovom sudu  u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.190/11 od 30.12.2011. godine optužilo je okrivljenog D. E. iz sela D. opština P. zbog krivičnog djela kradja iz čl.239. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri optužnom predlogu i predložio da sud okrivljenog oglasi krivim i osudi po zakonu.  
        Oštećeni se nisu pridružili krivičnom gonjenju protiv okrivljenog, ali su istakli imovinsko-pravni zahtjev na takav način da okrivljeni vrati oduzetu dasku i sajle i sve preveze i ostavi u groblje u selo D. radi izgradnje već započetog objekta.  
        Okrivljeni D. E. u svoju odbranu u predmetu istražnih radnji je istakao da živi u selu D. opština P. te da je dana 05.06.2011. godine oko 09,00 časova angažovao dvojicu radnika i sa TMV marke "Z." i iste dovezao u selo D. gdje se nalazio stari žičani most. Tada im je rekao da odvoje drvene daske kojima je most bio popločan i sa da brusilicom isijeku dvije čelične sajle koje su nosile drveni most, pa su to radnici i uradili, a zatim su daske i dvije čelične sajle utovarili na  TMV i dovezli na njegov plac u mjesto B. gdje su daske i sajla istovareni. Stari žičani most je isjekao iz razloga što je bio star i već duži vremeneski period ga niko nije koristio, a pored mosta prolazi nasuti put. Imao je namjeru da od oduzetih daski i metalnih sajli na svom imanju u B. postavi most preko rijeke V. Nespori činjenicu da je most bio vlasništvo svih mještana sela D., a poznato mu je da je prije petnaestak godina Rudnik uglja obnavaljao pomenuti most, a nije mu poznato da li su mještani kada most obnjavaljali niti da li su ulagali kava sredstava za taj most. Količina daske koju je uzeo je oko 2 m3, a napominje da je uzeo samo dvije sajle, a sa mosta su ranije bile oduzete dvije sajle od nepoznatog lica. Ističe da od ranije ne priča sa mještanima sela D. koji su ga prijavili.  
        Na glavnom pretresu je okrivljeni istakao da je sve tačno što je navedeno u optužnom predlogu te da on u potpunosti priznaje izvršenje krivičnog djela, a predlaže da se samo pročita nalaz i mišljenje vještaka, a da se ostali dokazi ne izvode.  
        U dokaznom postupku sud je pročitao stručni nalaz i mišljenje vještaka gradjevinske struke B. Z., pročitao potvrdu UP PJ P. br. 03-240/11-6133/13 od 07.06.2011. godine o privremeno oduzetim predmetima za okrivljenog, izvršio uvid u fotoelaborate UP PJ P. br. 252/11 od 06.06.2011. godine i br. 253/11 od  07.06.2011. godine i pročitao izvještaj iz kaznene evidencije za okrivljenog br. 03-245/11-8004/2 od 29.08.2011. godine.

        Nakon provedenog dokaznog postupka i nakon ocjene izvedenih dokaza, a imajući u vidu i potpuno priznanje okrivljenog sud je pouzdano utvrdio da je okrivljeni D. E. iz sela D. opština P.

izvršio krivično djelo koje mu je optužnim predlogom ODT stavljeno na teret, a
na način mjesto i vrijeme kako je to bliže opisano u izreci ove presude.
Ovakvu svoju odluku sud je zasnovao na potpunom priznanju okrivljenog kao i na
dokazima koji su izvedeni na glavnom pretresu.  
        Naime, uvidom u potvrdu o oduzimanju predmeta od okrivljenog od 07.06.2011. godine sud je utvrdio da su od okrivljenog oduzete dvije čelične sajle dužine od prilike od po 30 m kao i oko 2 m3 daske debljine 5 cm.

        Iz fotoelaborata se zaključuje i jasno vidi mjesto gdje je bio postavljen žičani most, a kasnije od strane okrivljenog oduzet kao i detalji oduzete daske i čelične sajle.  
        Iz stručnog nalaza i mišljenja vještaka gradjevinske struke B. Z. se utvrdjuje da je okrivljeni oduzeo 2,70 m3 daske petice čija vrijednost je 487,10 eura, a takodje da je vrijednost oduzete sajle 525,00 eura što ukupno iznosi 1.012,10 eura.

        Sud je u cjelosti prihvatio nalaz i mišljenje ovog vještaka smatrajući da je vještak veoma objektivno i stručno vještačio u skladu sa strukom i naukom, a inače radi se ostalnom sudskom vještaku.

        Iz izvještaja iz KE za okrivljenog sud je utvrdio da je okrivljeni do sada dva puta osudjivan, te da mu je u oba slučaja izrečena uslovna osuda.

        Kod ovakvog činjeničnog stanja sud je pouzdano utvrdio da je okrivljeni izvršio krivično djelo koje mu se stavlja na teret tj.  da je utvrdio da je okrivljeni protivpravno pribavio imovinsku korist u iznosu od 1.012,10 eura, oduzimanjem tudje pokretne stvari, a imajući namjeru pribavljanja protivpravne imovinske koristi.

        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne, pa je sud  u konkretnom slučaju mišljenja  da je radi postizanja specijalne i generalne prevencije protiv okrivljenog bilo dovoljno izreći novčanu kaznu, kojom će se po mišljenju suda u potpunosti prema okrivljenom ostavariti svrha kažnjavanja. Sud je takodje mišljenja da je imalo smisla okrivljenom i ublažiti novčanu kaznu što je sud i učinio, pa mu izrekao novčanu kaznu u iznosu od 300,00 eura smatrajući da će se i sa ublaženom kaznom prema okrivljenom ostvariti svrha kažnjavanja te da ista kazna prema okrivljenom upravo predstavlja onu mjeru koja je neophodna da bi se prema okrivljenom postitgla svrha kažnjavanja. Pri tome sud je cijenio kao posebno olakšavajuće okolnosti činjenicu da je okrivljeni u potpunosti priznao izvršenje krivičnog djela, da je izrazio kajanje te da se oštećeni protiv njega nisu pridružili krivičnom gonjenju.

        U smislu člana 226. i 229. ZKP CG sud  je obavezao okrivljenog da na ime troškova vodjenja krivičnog postupka plati ovom sudu iznos od 77,00 eura, a isti iznos predstavlja naknadu i nagradu vještaku gradjevinske struke za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.

        U smislu člana 239. ZKP CG sud je obavezao okrivljenog da oštećene obešteti na taj način što će vratiti oduzete sajle i dasku od mosta oštećenim.


        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 16.02.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  