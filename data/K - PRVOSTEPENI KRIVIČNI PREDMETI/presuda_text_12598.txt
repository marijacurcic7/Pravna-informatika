U IME CRNE GORE
K.426/12/11
OSNOVNI SUD U KOTORU, kao nadležni prvostepeni krivični sud, po sudiji Momirki
Marović, uz učešće zapisničara Ana-Marije Petković, u krivičnom predmetu
protiv optuženog S A zbog krivičnog djela nedavanja izdržavanja iz člana 221.
stav 1. Krivičnog zakonika, koji se vodi po optužnom predlogu ODT Kotor Kt.
broj 346/11 od 06.09.2011 godine, nakon glavnog i javnog pretresa održanog
dana 03.12.2012 godine u prisustvu savjetnika ODT Kotor J S i odsustvu uredno
pozvanog optuženog, a prethodno ispitanog, shodno članu 457. ZKP-a, istoga
dana donio i javno objavio sledeću
P R E S U D U
OPTUŽENI S A  JMBG .................,od oca P i majke B rođene O rođen
.............. godine u K , stalno nastanjen u B , .......... ........
diplomirani ekonomista, oženjen, otac troje mal. djece, srednjeg imovnog
stanja, protiv kojeg se vodi postupak pred posebnim odjeljenjem Višeg suda u
Beogradu, zbog krivičnog djela zločinačkog udruživanja iz čl. 346. st. 2. u
vezi sa st. 1. KZRS i krivičnog djela falsifikovanje i zloupotreba platnih
kartica iz čl. 225. st. 3. u vezi sa st. 1. KZRS,
Kriv je
Što od juna 2009. godine do 30.10.2011 godine u Kotoru, svjestan značaja svog
djela i želeći njegovo izvršenje, nije davao izdržavanje za lice koje je po
zakonu dužan da izdržava-svog maloljetnog sina S N , a ta dužnost je utvrđena
pravosnažnom sudskom odlukom presudom Osnovnog suda u Kotoru P. broj 219/03 od
17.09.2003.godine, kojom se isti obavezuje da mjesečno isplaćuje iznos od 150
eura do petog u mjesecu, počev od 17.09.2003. godine, na ruke majci S P S eć
je dana 08.07.2009. godine dao na ruke majci 500,00 eura, dok je ukupan iznos
neplaćene alimentacije 3.700,00 eura.
- čime je učinio krivično djelo nedavanja izdržavanja iz člana 221. stav 1.
Krivičnog zakonika,
Pa mu sud na osnovu naprijed navedene krivično pravne odredbe, te odbredbi
člana 3, 5, 8, 13, 15, 36, 42, 52, 53 i 54. Krivičnog Zakonika i člana 368. i
374. Zakonika o krivičnom postupku izriče
USLOVNU OSUDU
Kojom utvrđuje kaznu zatvora u trajanju od tri mjeseca i istovremeno određuje
da se kazna neće izvršiti ukoliko optuženi za vrijeme od jedne godine, od dana
pravosnažnosti presude ne učini novo krivično djelo.
Dužan je optuženi da na ime sudskog paušala uplati iznos od 50,00 eura u roku
od mjesec dana od dana pravosnažnosti presude na žiro račun Osnovnog suda
Kotor broj 832-16-52 i dokaz o uplati dostaviti ovom sudu s pozivom na broj K.
426/12/11.
Obavezuje se optuženi da ukupan iznos neplaćene alimentacije, u iznosu od
3.700,00 eura, isplati u roku od 6 mjeseci od dana pravosnažnosti presude
zakonskoj zastupnici maloljetnog oštećenog N S , majci S P S .
O b r a z l o ž e n j e
ODT Kotor je aktom Kt. broj 346/11 od 06.09.2011. godine optužilo S A zbog
izvršenja krivičnog djela nedavanje izdržavanja iz člana 221. stav 1.
Krivičnog zakonika.
U svojoj odbrani koju je dao pred Istražnim sudijom Prvog osnovnog suda u
Beogradu, dana 11.01.2012. godine, optuženi S A je izjavio da je, od kada je
pravosnažno razveden njegov brak sa S P S , uredno plaćao svoje obaveze na ime
izdržavanja njihovog maloljetnog sina N najčešće joj dajući novac na ruke.
Dešavalo se da joj je davao veće iznose novca, od 1.500,00 do 2.300,00 eura na
ruke, jer je u Crnu Goru dolazio na 6 mjeseci do godinu dana, pa je tako
pokrivao iznose za mjesece koje nije bio u Crnoj Gori. Naveo je da je u ljeto
2007 godine na ruke S S dao iznos od 1.500,00 eura, koji se odnosio na period
od 10 mjeseci, da je tokom 2008. godine dao 2.300,00 eura, a u februaru 2009.
godine iznos od 1.500,00 eura, potvrdivši da ne posjeduje priznanicu, niti
neki drugi dokaz da je ona primila ovaj novac od njega. Kako je tokom decembra
2009. godine bio uhapšen i nalazio se u pritvoru narednih 6 mjeseci, to u tom
periodu nije bio u mogućnosti da daje novac za izdržavanje, pa se dogovorio sa
oštećenom da se izdržava od kirije od stana kojeg je bio kupio svom sinu
Nemanji. Objasnio je da je nakon izlaska iz pritvora, u junu 2010. godine, dao
Nemanji na ruke iznos od 500 eura, a dana 28.12.2011. godine preko Western
Union-a poslao iznos od 150 eura. Posebno je objasnio da ne izbjegava svoju
obavezu, niti mu je to namjera, te da je eventualno ostao dužan za period od 6
mjeseci prije pritvora, i za period od 12 mjeseci po izlasku iz pritvora, a
nadao se da će to biti pokriveno rentom koju S uzima od stana.
U dokaznom postupku koji je proveden radi utvrđivanja činjeničnog stanja sud
je na saglasnost stranaka pročitao iskaz zakonskog zastupnika maloljetnog
oštećenog Studović Nemanje, njegove majke S P sa zapisnika pred istražnim
sudijom ovog suda od 01.08.2011. godine i sa ranijeg glavnog pretresa održanog
dana 14.06.2012. godine, izvršio uvid u presudu ovog suda P. broj 219/03 od
17.09.2003. godine i u uplatnice "Vestern union" od 08.11.2011. godine
08.12.2011. godine i 28.12.2011. godine.
Zakonski zastupnik maloljetnog oštećenog S N , njegova majka S P S je navela
da se od optuženog S A razvela 2003. godine, te da je on u početku za
izdržavanje njihovog maloljetnog sina davao redovno, da je kasnije to bilo
periodično, a da je od 2007. godine praktično prestao sa isplatom, osim nekih
poklona kaje je davao djetetu, a takođe je te godine, misli u oktobru, njoj na
ruke dao 700 eura. Navela je da nije tačno da joj je tokom 2008. godine dao na
ruke 2.300,00 eura, kao ni u februaru 2009. godine iznos od 1.500,00 eura,
međutim, te godine joj je dao 500,00 eura na ruke, u Kotoru, tačno na rođendan
njihovog sina Nemanje dana 08.07.2009.godine i tada je bio posljednji put u
Kotoru, a nakon toga je bio uhapšen i nije se više viđao sa Nemanjom, niti je
plaćao za izdržavanje. Međutim potvrdila je da je potom okrivljeni od
08.11.2011. godine, počeo redovno da uplaćuje iznose alimentacije od po 150,00
eura i to je redovno uplaćivao do dana davanja ove izjave. Objasnila je da
posjeduje stan u Beogradu, kojeg joj je optuženi kupio za vrijeme trajanja
bračne zajednice, odnosno nekih godinu i po dana prije nego što su se razveli,
misleći da će ona taj stan izdavati i uzimati kiriju, tako da on ne treba da
plaća alimentaciju, međutim, ona taj stan ne izdaje, već ga je ostavila da ga
koristi za svoje potrebe, kada otputuje za Beograd. Nije se pridružila
krivičnom gonjenju, a postavila je imovinsko pravni zahtjev u iznosu utvrđene
a neisplaćene alimentacije.
Iz presude Osnovnog suda u Kotoru broj P. 219/03 utvrđeno je da je brak A S i
S P S sporazumno razveden dana 17.09.2003. godine, uz saglasnost stranaka da
se njihovo maloljetno dijete, sin Nemanja, povjerava na čuvanje i vaspitavanje
majci Svetlani, uz obavezu oca A S da doprinosi za izdržavanje iznosom od 150
eura, koji će svakomjesečno, najkasnije do 05-og u mjesecu, isplaćivati na
ruke majci. Presuda je postala pravosnažna dana 17.09.2003. godine, zbog
odricanja od žalbe.
Iz uplatnica "Western Uniona" je utvrđeno da je okrivljeni dana 08.11.2011.
godine uplatio iznos od 150 eura u korist primaoca S P S , zatim 08.12.2011.
godine je takođe uplaćen iznos od 150,00 eura na ime primaoca S P S a takođe
je izvršena uplata istog novčanog iznosa i dana 28.12.2011. godine u korist S
P S .
Cijeneći sve dokaze pojedinačno i u uzajamnoj povezanosti shodno članu 370.
stav 3. ZKP-a, sud je utvrdio činjenično stanje opisano u izreci odluke.
Prije svega, sud je shodno ukidnim nalozima Višeg suda izmjenio činjenični
opis krivičnog djela, na način što je optuženom stavio na teret da je krivično
djelo izvršio u periodu od juna 2009. godine do 30.10.2011. godine, imajući u
vidu da je za predmetno krivično djelo propisana kazna zatvora do jedne godine
ili novčana kazna, u kom slučaju zastarjelost krivičnog gonjenja nastupa dvije
godine od izvršenja krivičnog djela shodno članu 124. stav 1. tačka 7. KZ, pa
kod činjenice da je oštećena krivičnu prijavu protiv optuženog podnijela dana
09.06.2011. godine, to je sud utvrdio da je nastupila zastarjelost krivičnog
gonjenja za period prije juna 2009. godine. Sud je izmijenio i pravnu
kvalifikaciju krivičnog djela, obzirom da je ODT Kotor u ponovnom postupku
izmijenio istu, stavljajući na teret okrivljenom krivično djelo nedavanja
izdržavanja u produženom trajanju iz člana 221. stav 1. u vezi sa članom 49.
KZ, prednje iz razloga što sud smatra da iako je nedavanje izdržavanja
krivično djelo sa neodređenim brojem radnji izvršenja, tako da preduzimanjem
više radnji nečinjenja, odnosno propuštanja u odnosu na jedno lice,
predstavlja jedno krivično djelo, a ne produženo krivično djelo, pa je u
konkretnom slučaju smatrao da je okrivljeni učinio krivično djelo nedavanja
izdržavanja iz člana 221. stav 1. KZ.
Dalje, činjenično stanje sud je utvrdio iz iskaza zakonskog zastupnika
maloljetnog oštećenog S N , njegove majke S P S i provedenih materijalnih
dokaza.
Naime, optuženi S A je u svojoj odbrani naveo da je ostao dužan za izdržavanje
za period od 6 mjeseci prije pritvora, koji mu je određen tokom decembra 2009.
godine i za 12 mjeseci nakon pritvora, koji dio odbrane optuženog je sud
prihvatio, jer je isti u skladu sa iskazom zakonskog zastupnika maloljetnog
oštećenog-njegove majke S P S koja je navela da je optuženi od 2007. godine
prestao sa isplatom, osim nekih poklona, te da je tokom 2009. godine dao samo
500,00 eura, na ruke na dan rođendana njihovog sina Nemanje dana 08.07.2009.
godine, da bi nakon toga počeo da redovno uplaćuje alimentaciju u iznosu od
150,00 eura počev od 08.11.2011. godine, čiji iskaz je sud prihvatio jer je
isti potvrđen uplatnicama ,,Western Union''-a iz kojih je utvrđeno da je
optuženi S A dana 08.11.2011. godine, dana 08.12.2011. godine i dana
28.12.2011. godine uplatio iznos od po 150,00 eura u korist zakonskog
zastupnika maloljetnog oštećenog-njegove majke S P S .
Sud nije prihvatio navod odbrane optuženog da je mislio da će izdržavanje u
periodu dok se nalazio u pritvoru biti pokriveno rentom od stana u Beogradu
koji je kupio svom sinu N , jer po mišljenju suda ovakav navod ne može biti
opravdanje za neplaćanje izdržavanja, a isti je u suprotnosti sa iskazom
zakonskog zastupnika oštećenog njegove majke S P S koja je navela da posjeduje
stan u Beogradu koji joj je optuženi kupio za vrijeme trajanja braka, a koji
ne izdaje, već koristi za svoje potrebe kada otputuje za Beograd, čiji iskaz
je sud prihvatio,j jer je isti iskaz u skladu i sa presudom Osnovnog suda u
Kotoru P. 219/03 na osnovu kje je utvrđena obaveza optuženog da doprinosi za
izdržavanje svog maloljetnog sina u iznosi od 150,00 eura mjesečno koji iznos
mora uplatiti najkasnije do petog u mjesecu, te nije predviđena mogućnost da
se ova obaveza kompenzuje na drugi način, odnosno je kirijom od stana.
Dakle, imajući u vidu da je za predmetno krivično djelo potrebno da neko ne
daje izdržavanje za lice koje je po zakonu dužan da izdržava, a ta dužnost je
utvrđena izvršnom sudskom odlukom ili izvršnim poravnanjem zaključenim pred
sudom, pa kako optuženi S A od juna 2009. godine do 30.10.2011. godine nije
davao izdržavanje za lice koje je po zakonu dužan da izdržava-svog maloljetnog
sina S N , a ta dužnost je utvrđena pravosnažnom sudskom odlukom-presudom
Osnovnog suda u Kotoru P. broj 219/03 od 17.09.2003. godine kojom je optuženi
obavezan da mjesečno isplaćuje iznos od 150,00 eura do petog u mjesecu, počev
od 17.09.2003. godine, na ruke zakonskom zastupniku oštećenog S P S , već je
dana 08.07.2009. godine dao 500,00 eura, dok je ukupan iznos neplaćene
alimentacije 3.700,00 eura, time je ostvario sve bitne elemente bića krivičnog
djela nedavanje ozdržavanja iz člana 221. stav 1. KZ.
Optuženi S A je postupao sa umišljajem, jer je bio svjestan da nedavanjem
izdržavanja u predmetnom periodu čini krivično djelo, čije izvršenje je htio.
Prilikom odlučivanja koju krivičnu sankciju optuženom treba izreći, sud je
pošao od toga da je za predmetno krivično djelo propisana novčana kazna ili
kazna zatvora do jedne godine. U smislu člana 42. Krivičnog zakonika sud je na
strani optuženog kao olakšavajuće okolnosti cijenio da je isti porodičan
čovjek, otac troje maloljetne djece, te okolnost da se zakonski zastupnik
oštećenog nije pridružio krivičnom gonjenju, dok otežavajućih okolnosti na
strani optuženog sud nije našao. U konkretnom slučaju sud je optuženom izrekao
uslovnu osudu, na način što mu je utvrdio kaznu zatvora u trajanju od tri
mjeseca i istovremeno odredio da se kazna neće izvršiti ukoliko optuženi u
periodu od godinu dana od pravosnažnosti presude ne učini novo krivično djelo.
Sud smatra da će se uslovnom osudom ostvariti svrha izricana krivičnih
sankcija, te da će se upozorenjem uz prijetnju kaznom dovoljno uticati na
optuženog da ubuduće ne čini ovakva i slična krivična djela, te da će se njome
ispuniti i ciljevi generalne prevencije.
Primenom naprijed navedene krivično pravne odredbe i člana 3, 5, 8, 13, 15,
36, 42, 52, 53 i 54. Krivičnog Zakonika i člana 368. i 374. Zakonika o
krivičnom postupku, sud je odlučio kao u izreci presude.
Sud je obavezao optuženog da na ime sudskog paušala uplati iznos od 50,00 eura
u roku od mjesec dana od dana pravosnažnosti presude na žiro račun Osnovnog
suda Kotor broj 832-16-52 i dokaz o uplati dostavi ovom sudu s pozivom na broj
K. 426/12/11.
Sud je obavezao optuženog da ukupan iznos neplaćene alimentacije, u iznosu od
3.700,00 eura, isplati u roku od 6 mjeseci od dana pravosnažnosti presude
zakonskoj zastupnici maloljetnog oštećenog N S , majci S S P
OSNOVNI SUD U KOTORU
Dana 03.12.2012. godine
Zapisničar, S U D I J A, Ana Marija Petković Momirka Marović
PRAVNA POUKA: Protiv ove presude ima se pravo žalbe u roku od 8 dana od dana
prijema iste, Višem sudu u Podgorici, a preko ovog suda.