U IME CRNE GORE
K.280/13/13
OSNOVNI SUD U KOTORU, kao nadležni prvostepeni krivični sud, po sudiji Momirki
Marović, uz učešće zapisničara Ana-Marije Petković, u krivičnom postupku
protiv S R iz K, zbog krivičnog djela ugrožavanje opasnim oruđem pri tuči i
svađi iz čl.154 Krivičnog zakonika, koji se vodi po optužnom predlogu ODT-a
Kotor Kt.broj 258/13 od 04.09.2013. godine, nakon održanog usmenog, glavnog i
javnog pretresa dana 25.10.2013. godine u prisustvu zamjenika ODT-a Kotor
Jovanke Čizmović i okrivljene, i dana 28.10.2013. godine je donio i javno
objavio sledeću
P R E S U D U
S R , od oca S i majke B, rođene B, rođena godine u B, stalno nastanjenog u K,
R bb, državljanka R.S, sa završenom VSS, penzioner, udata, majka troje djece,
dobrog imovnog stanja,
Kriva je
Što je,
Dana 23.04.2013. godine oko 20,45 časova u naselju R u K, prilikom svađe sa V
S , M S i K N , mašila se kamena kao sredstva podobnog da tijelo teško
povrijedi i zdravlje teško naruši i isti bacila u pravcu K N i pogodila je u
predjelu desne nadlaktice, kojom prilikom je oštećena K N zadobila crvenilo
kože u predjelu iznad desnog lakta promjera 4x3 cm, pri čemu je bila
uračunljiva i svjesna svoga djela i njegove zabranjenosti, a čije izvršenje je
htjela.
- čime je učinila krivično djelo ugrožavanja opasnim oruđem pri tuči i svađi
iz čl. 154.Krivičnog zakonika CG.
Pa joj sud na osnovu naprijed navedene krivično pravne odredbe te odredbi čl.
3, 5, 8, 13, 15, 36, 42, 52, 53 i 54 KZ-a CG i čl. 368 i 374 ZKP-a izriče
USLOVNU OSUDU
Kojom utvrđuje kaznu zatvora u trajanju od 30 dana i istovremeno određuje da
se kazna neće izvršiti ukoliko okrivljena za vrijeme od jedne godine od dana
pravosnažnosti presude ne učini novo krivično djelo.
Dužna je okrivljena na ime sudskog paušala uplatiti iznos od 50,00 eura, i
49,50 eura na ime troškova krivičnog postupka, u korist Budžeta Crne Gore, na
žiro račun broj 832-16-52 u roku od mjesec dana od dana pravosnažnosti presude
i dokaz o uplati dostaviti ovom sudu s pozivom na broj K. 280/13/13.
Oštećena K N se sa imovinsko pravnim zahtjevom upućuje na parnicu.
O b r a z l o ž e nj e
ODT Kotor je aktom Kt.broj 258/13 od 04.09.2013. godine optužilo S R zbog
krivičnog djela teško ugrožavanja opasnim oruđem pri tuči ili svađi iz čl.154
Krivičnog zakonika.
Okrivljena je u svojoj odbrani navela da već godinama ima neriješene imovinske
odnose sa majkom V S, V G a da se čak i kod ovog suda vodi parnični postupak
radi utvrđenja vlasništva, jer smatra da su V zid koji su postavili između
njihove dvije parcele, izgradili na dijelu njene katastarske parcele.
Poremećeni komšijski odnosi traju već 5-6 godina. Okrivljena je negirala da se
kritičnog dana desio događaj opisan u optužnom aktu, da nikoga nije gađala
kamenjem, te da i nema kamenje na balkonu svoje kuće, te navela da veći dio
godine provede u NJ, gdje živi 36 godina, ali je moguće da je tog dana bila u
svojoj kući. Okrivljena je negirala da je ikoga pogodila kamenom, pa tako ni
oštećenu. Takođe je navela da se balkon koji gleda na kuću vlasništvo V G
nalazi udaljen od navedene kuće možda 20-30 metara, dok terasa ispred njene
kuće se nalazi udaljena od terase V možda 3-4 metra, a imeđu ove terase i kuće
V se nalazi zid koji je visok skoro tri i po metra. Takođe, okr. je navela da
sa njene terase ne može da se vidi mjesto na kojem ispred kuće V sjede gosti
kada dođu. Okrivljena je navela da ne priznaje izvršenje krivičnog djela koje
joj se stavlja na teret niti krivicu za isto.
U dokaznom postupku radi utvrđivanja činjeničnog stanja i krivice okrivljene
sud je proveo sledeće dokaze: saslušao svjedoka- oštećenu K N , svjedoke M S u
i V S , te izvršio uvid u izvještaj ljekara jedinice za HMP u Kotoru na ime K
N od 23.04.2013. godine, na saglasnost stranaka pročitan je nalaz i mišljenje
vještaka medicinske struke dr K N od 03.09.2013. godine.
Nije bilo prigovora na izvedene dokaze, niti predloga za dopunu dokaznog
postupka.
Svjedok- oštećena K N je navela da je kritičnog dana došla kod svoje drugarice
S V , te da su ispred njene kuće sjedjele i pile kafu, a u njihovom prisustvu
su bile i S mama, kao i M S . U jednom trenutku žena koju ona ne poznaje,
počela je da ih vrijeđa, upućujući im riječi "kurve jedne, zakopaću vam
grobove ovdje, jebem vam mater", i tada se nalazila ne terasi svoje kuće, a
potom se mašila nekog kamenja i počela da ih baca u njihovom pravcu, a jedna
od tih kamenica je udarila nju u predjelu desne ruke. Obzirom da je osjećala
jake bolove, i da je ruka počela da otiče, zatražila je ljekarsku pomoć. Ove
njene navode mogu da potvrde V S i M S koje su sve vidjele, pa i momenat kada
ju je kamen pogodio u predjelu lakta. Svjedok- oštećena je navela da se sa
mjesta gdje je sjedjela vidi balkon odakle su doletjeli kameni i da se taj
balkon nalazi na drugom spratu susjedne kuće. Takođe je navela da je kritične
prilike bio mrak, i da od ranije nije znala okrivljenu, niti ju je gledala,
ali nakon što je je na glavnom pretresu vidjela, potvrdila je da je to osoba
koja ju je gađala kamenom. Balkon na kojem se nalazila okrivljena je jedno
desetak metara udaljen od mjesta gdje su sjedjele, a između tog mjesta i kuće
okrivljene postoji jedan zid, ali taj zid je nizak možda visine oko 1,75 cm.
Kao oštećena pridružila se krivičnom gonjenju i postavila imovinsko-pravni
zahtjev.
Svjedok M S je izjavila da je kritičnog dana zajedno sa K N boravila kod
njihove drugarice V S , i dok u sjedjele ispred njene kuće i pile kafu, jedna
žena je počela da upućuje uvrijedljive riječi "kurve jedne, zakopaću vam
grobove ovdje, prodavale ste se za pare, drolje", a nakon toga je počela da
baca kamenice u njihovom pravcu, a jedan kamen je pogodio N u predjelu lakta,
ali ne zna koje ruke, nakon čega su pozvale policiju. Navela je da je sa N
pošla do ljekara radi ukazivanja ljekarske pomoći. Ne zna iz kog razloga je
žena, koju inače i ne poznaje i nikad nije imala nikakav kontakt sa njom,
upućivala im uvrede i prijetnje, a potom bacila kamenice na njih, obzirom da
je nisu ničim izazvale da to uradi. Dalje je navela da je na balkonu susjedne
kuće vidjela upravo okrivljenu kako baca kamenje sa balkona, te da je upravo
okrivljena bacila taj kamen koji je pogodio N. Po njenoj procjeni ovaj balkon
na susjednoj kući se nalazio na prvom spratu iste, a isti je udaljen od mjesta
na kojem su ona i N stajala možda 4-5 metara.
Svjedok V S je navela da je komšinica sa R S i da maltretiranje ove vrste od
strane iste traje već godinama. Kritičnog dana, kod nje su došle drugarice K N
i M S, i dok su sjedjele na terasi i pričale, okr. S im je upućivala
uvrijedljive riječi: "kurve, prodajete se za tri eura, gdje su vam švaleri,
lopovi, to je moje imanje, bježite odatle", a potom je počela da ih gađa
kamenicama sa terase na kojoj je nalazila, a ona je u tom trenutku krenula da
pokupi čaše i da ih unese u kuću, i kada je začula lupanje od bacanja kamenja
izašla je ispred i vidjela je N kako se drži za lakat desne ruke i odmah je
pozvala policiju. Kasnije je, dok su bile u stanici policije, primjetila da N
ruka vidno otiče i da je pomodrila, odakle je pošla kod ljekara radi
ukazivanja medicinske pomoći.
Uvidom u izvještaj ljekara jedinice za HMP u Kotoru na ime K N od 23.04.2013.
godine utvrđeno je da je ista primljena u navedenu ustanovu nakon što je od
strane nepoznatog lica zadobila udarac kamenom u predjelu desnog lakta, te da
je ista upućena ortopedu, nakon pregleda.
Uvidom u nalaz i mišljenje vještaka medicinske struke dr K N od 03.09.2013.
godine utvrđeno je da K N nije zadobila tjelesnu povredu, već da je zadobila
crvenilo kože u predjelu iznad desnog lakta promjera 4x3 cm, a koje crvenilo
samo za sebe, ne predstavlja tjelesnu povredu, te koje crvenilo je nastalo
desjtvom tupine mehaničkog oruđa, u šta bi spadalo: bačeni kamen i slično.
Cijeneći sve provedene dokaze pojedinačno, kao i u uzajamnoj povezanosti, kao
i u odnosu na odbranu okrivljene, sud je utvrdio činjenično stanje opisano u
izreci odluke.
Činjenično stanje sud je utvrdio prije svega na osnovu iskaza oštećene-
svjedoka K N , koje je potkrijepljeno iskazima svjedoka M S i V S , te ostalim
pismenim dokazima. Naime, svjedok oštećena K N je objasnila da je kritične
prilike zajedno sa S M sjedjela na terasi ispred kuće njene drugarice S V, te
da im je okrivljena, koja živi u susjednoj kući uputila uvrijedljive riječi i
nakon toga sa terase na kojoj je bila, počela ih gađati kamenicama i nju je
pogodila u desnu ruku, u predjelu lakta. Ovakav iskaz svjedoka- oštećene K N
je potvrđen iskazima svjedoka V G i M S , pa je sud iste prihvatio, ovo tim
prije što je isti potvrđen i medicinskom dokumentacijom i to izvještajem
ljekara za HMP u Kotoru i nalazom i mišljenjem vještaka medicinske struke na
osnovu kojeg je utvrđeno da je oštećena kritične prilike zadobila crvenilo
kože u predjelu iznad desnog lakta promjera 4x3 cm. Dakle, nesporno je da se
okrivljena mašila kamena, koji predstavlja sredstvo podobno da se tijelo teško
povrijedi ili zdravlje teško naruši, jer je i isti bacila u pravcu oštećene a
pri tom je i pogodila istim .
Sud nije prihvatio navode odbrane okrivljene da nije učinila krivično djelo
stavljeno joj na teret, te da kritične prilike nije nikoga gađala kamenicama,
pa tako ni oštećenu K N i da nijesu tačni navodi iz optužnog akta, jer smatra
da su isti ciljno usmjereni na izbjegavanje krivice, a isti su i u suprotnosti
sa iskazima oštećene kao i svjedok a M i V, a koje iskaze je sud i prihvatio.
Okrivljena je postupala sa direktnim umišljajem, svjesna značaja svojeg djela
i želeći njegovo izvršenje. Naime bila je svjesna da time što se mašila kamena
a prilikom svađe sa oštećenom i svjedocima M S i V S , a koju svađu je sama i
započela upućujući istima pogrdne riječi, i istim gađala u pravcu K N koju je
i pogodila u predjelu lakta desne ruke, čini krivično djelo, a to je i htjela.
Odlučujući o vrsti i visini krivične sankcije, sud je imao u vidu da je za ovo
krivično djelo propisana novčana kazna ili kazna zatvora do šest mjeseci. U
smislu člana 42 KZ-a sud je na strani okrivljene kao olakšavajuće okolnosti
cijenio to što je udata, majka troje djece i što se radi o osobi starije dobi,
dok otežavajućih okolnosti nije bilo. U konkretnom slučaju sud se opredjelio
za uslovnu osudu, smatrajući da će se i ovom vrstom krivične sankcije
ostvariti svrha izricanja, odnosno da će i prijetnja kazne zatvora u trajanju
od 30 dana za vrijeme provjeravanja od jedne godine od pravosnažnosti presude,
dovoljno uticati na okrivljenu da u buduće ne čini ovakva i slična krivična
djela.
Na osnovu naprijed navedenih odredbi, te odredbi čl. 3, 5, 8, 13, 15, 36, 42,
52, 53 i 54 KZ-a CG i čl. 368 i 374 ZKP-a odlučeno je kao u izreci.
Sud je obavezao okrivljenu da na ime sudskog paušala uplati iznos od 50,00
eura, i 49,50 eura na ime troškova krivičnog postupka i to na ime troškova
vješta, u korist Budžeta Crne Gore, na žiro račun broj 832-16-52 u roku od
mjesec dana od dana pravosnažnosti presude i dokaz o uplati dostavi ovom sudu
s pozivom na broj K. 280/13/13.
Shodno čl.239 ZKP-a sud je oštećenu K N sa postavljenim, a nepreciziranim
imovinskopravnim zahtjevom uputio na parnicu.
OSNOVNI SUD U KOTORU
Dana 28.10.2013. godine
Zapisničar Sudija
Ana-Marija Petković Momirka Marović
PRAVNA POUKA: Protiv ove presude dozvoljena je žalba Višem sudu u Podgorici, u
roku od 8 dana od dana prijema iste, a preko ovog suda.