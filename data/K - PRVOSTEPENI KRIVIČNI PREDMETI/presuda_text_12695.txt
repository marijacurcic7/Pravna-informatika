HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.142/12
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog M.P., zbog
krivičnog djela iz čl. 221 st.1 KZ, povodom optužnog predloga ODT Herceg Novi
Kt.br.85/12 od 16.08.2012. godine, nakon održanog glavnog i javnog pretresa
dana 11.09.2012. godine, u prisustvu okrivljenog M.P.,zamjenika ODT Herceg
Novi Pavlović Nade,oštećene G.R. sa punomoćnikom adv.C.B., donio je i javno
objavio slijedeću
P R E S U D U
Okrivljeni: M.P.,od oca S. i majke R. rođene T.,rođen ...godine u K.,stalno
nastanjen u I.-... ,pismen sa završenom SSS,oženjen otac četvoro djece,
zaposlen u „T.M.“ sa mjesečnom zaradom od oko 300,00 eura, ne posjeduje
nepokretnu imovinu,vlasnik putničkog vozila „Seat Cordoba“ godina proizvodnje
1999.,vrijednosti oko 1.700,00 eura,državljanin Crne Gore, neosuđivan .
K r i v j e
Što je:
u periodu od januara 2012 godine do 11.09.2012 godine u Herceg Novom,nije
redovno davao izdržavanje za svoju maloljetnu kćerku D.,a štoje bio dužan po
osnovu pravosnažne odluke –sudskog poravnanja zaključenog pred Osnovnim sudom
Herceg Novi P.br.289/07 od 31.10.2007 godine ,kojom se obavezuje da na ime
izdržavanja plaća svakog mjeseca 70,00 eura na ruke G.R.,majke i zakonske
zastupnice maloljetne oštećene, te je na taj način oštećenoj ostao dužan iznos
od 560,00 eura,
-čime je izvršio krivično djelo nedavanje izdržavanja iz čl.220.stav 1. Krivičnog zakonika.
Pa mu sud na osnovu čl.221.stav 1. KZ i primjenom čl.4,32,36,42,52,53 i 54 KZ
izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno
određuje da se ista neće izvršiti ukoliko u roku od 1 (jedne) godine ne učini
novo krivično djelo,te pod drugim uslovom ukoliko u roku od 30 dana plati
zakonskoj zastupnici oštećene G.R. iznos od 560,00 eura.
Na osnovu čl.239.stav 2. ZKP-a okrivljeni se obavezuje da plati oštećenoj
Gatalo Radi iznos od 560,00 eura na ime imovniskopravnog zahtjeva.
Na osnovu čl.229. st.1. ZKP-a okrivljeni se obavezuje da plati troškove
krivičnog postupka u iznosu od 30,00 eura.
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 11.09.2012. godine
Zapisničar: S u d i j a:
Milović Tereza Leković Branislav