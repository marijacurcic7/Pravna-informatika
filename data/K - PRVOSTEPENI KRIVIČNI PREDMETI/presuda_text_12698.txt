 
                                                                                                          K.br.151/12

U IME CRNE GORE 
        Osnovni sud u Pljevljima, kao prvostepni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog P. M. iz P., zbog krivičnog djela ugrožavanje sigurnosti iz čl.168.st.1. Krivičnog zakonika, po optužnom predlogu ODT Pljevlja Kt.br.259/12 od 18.10.2012. godine, nakon održanog glavnog i javnog pretresa u prisustvu zamjenika ODT Pljevlja Golubović Sanje, okrivljenog i oštećene S. E., dana 14.11.2012. godine donio je i javno objavio

P R E S U D U 
        Okrivljeni **P. M.** , JMBG ...,  od oca S.  i majke S. rodjena K. rodjen .... godine u U. R.a S., živi u P., ul. B. br...., državljanin CG, završio osnovnu školu, pismen, ne zaposlen, ne oženjen, bez djece, srednjeg imovnog stanja, govori srpskim jezikom, razumije crnogorski jezik, ranije ne osudjivan

K r i v    j e 
        Što je:  
        dana 29.09.2012. godine oko 11,15 časova u ul. B. u P. ugrozio sigurnost oštećenoj S. E., prijetnjom da će napasti na život i tijelo oštećene, na način što joj je uputio riječi prijetnje: "zapamti ti S. E., ja M. P. ću te odrobijati, zaklaću te, ne smiješ iz kuće na ulicu izaći, ne smiješ pored kuće proći",  
        čime je izvršio krivično djelo ugrožavanje sigurnosti iz čl.168.st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42. 53. i 54. Krivičnog zakonika te članova 226. i 229. ZKP CG   i z r i č e

USLOVNU OSUDU 
         S tim da mu utvrdjuje kaznu zatvora u trajanju od 2 mjeseca (dva mjeseca) i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.  
        Okrivljeni se obavezuje da na ime paušala plati ovom sudu iznos od 27,50 eura, kojiće okrivljeni platiti u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo iz Pljevalja optužnim predlogom Kt.br. 259/12 od 18.10.2012. godine optužilo je okrivljenog P. M. iz P. zbog krivičnog djela ugrožavanje sigurnosti iz čl.168. st.1. Krivičnog zakonika.  
        U zvavršnoj riječi zamjenik ODT Pljevlja je ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Svjedok - oštećena S. E. u završnoj riječi je istakla da se ne pridružuje krivičnom gonjenju protiv okrivljenog niti ističe imovinsko-pravni zahtjev, ali traži od okrivljenog da joj se ništa ne obraća i da je pusti na miru.  
        Okrivljeni P. M. u svoju odbranu na zapisniku pred ODT Pljevlja je istakao da živi u P. u ul. B. br. ..., a oštećena S. E. mu je komšinica i kuća u kojoj živi kao i kuća oštećene gdje stanuje su jako blizu jedna druge praktično kuća uz kuću. Sa oštećenom nije u dobrim odnosima već nekih 8 mjeseci kada ju je okrivljeni istjerao iz kuće zato što je vrijedjala njegovu majku i sestru.  
        Kritičnog dana zajedno sa svojom sestrom R. bio je na terasi na kojoj drži 3 zeca, pa su došli na terasu, a oštećena je izašla na prozor i počela da ga naziva raznim imenima i vrijedja govoreći mu "pederu, ti si niko i ništa od čovjeka". Na sve njene uvrede nije reagovao sve dok mu nije opsovala oca. Kada mu je opsovala oca koji nije živ ističe da je tačno da joj je uputio riječi prijetnje "zapamti ti S. E. ja M. P. ću te odrobijati, nećeš smjeti izaći iz kuće". Dalje ističe da oštećenoj nije više ništa rekao,a  ove riječi prijetnje koje joj je izrekao je rekao u ljutnji jer mu je opsovala mrtvog oca. Ističe da nije fizički nasrtao na oštećenu niti je izmedju njih bilo kakvog fizičkog kontakta jer je ona bila na prozoru kuće u kojoj živi, a da je bila van kuće možda bi je i fizički napao.  
        U završnoj riječi je istaao  da se ne osjeća krivim i da ne priznaje krivicu pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoka - oštećenu S. E. i svjedoke K. I. i T. Ž. i pročitao izvještaj iz kaznene evidencije za okrivljenog izdat od strane MUP Srbije - Policijske uprave U. br. 235-1-1742/12 od 15.10.2012. godine.  
        Nakon provedenog dokaznog postupka i nakon ocjene svih izvedenih dokaza, a imajući u vidu i potpuno priznanje okrivljenog sud je utvrdio da je okrivljeni P. M. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima, kao i na potpunom priznanju okrivljenog.  
        Naime, svjedok - oštećena S. E. je istakla da je tačna činjenica da je njoj okrivljeni dana 18.10.2012. godine rekao sledeće prijeteće riječi: "Odrobijaću te, zaklaću te, ne smiješ iz kuće na ulicu izaći, nesmiješ pored kuće proći", a takodje joj je izgovorio i razne uvredljive riječi. Posebno ističe da kada joj je okrivljeni te prijeteće riječi izgovorio da se mnogo potresla i uplašila, osjetila je veliki strah za svoj život i i za život svoje djece, a i sada ju je strah od okrivljenog i nije joj svejedno jer je čula da je okrivljeni i ranije napadao neke djevojčice, a smatra da je spreman da svoje prijetnje i ostvari.  
        Svjedokinja K. I. je takodje, potvrdila činjenicu da je okrivljeni oštećenoj rekao prijeteće riječi "odrobija ću te" kao i druge riječi koje ne može da se sjeti.  
        Svjedok T. Ž. je istakao da sa oštećenom živi u vambračnoj zajednici i da mu je poznato da okrivljeni često napada oštećenu i da je vrijedja. Oštećena ga je pozvala na telefon i rekla mu da joj je govorio "da će je ubiti i uništiti"  kao i još neke riječi koje ne može da se sjeti. Dodao je takodje da i posle ovog dogadjaja da je okrivljeni psovao i njega i oštećenu i prijetio im i puštao glasnu muziku preko mobilnog telefona.  
        Sud je u cjelosti prihvatio iskaze svjedoka - oštećene S. E. koja je po mišljenju suda veoma objektivno svjedočila, a u ostalom njene navode je potvrdio i sam okrivljeni u svojoj odbrani, a zatim je sud u cjelosti prihvatio i iskaze svjedoka K. I. i T. Ž., jer je

-3-
svjedokinja K. I. čula da je okrivljeni oštećenoj rekao riječi prijetnje
"odrobijaću te", dok je svjedok T. Ž. potvrdio da ga je nakon dogadjaja
oštećena pozvala telefonom i rekla mu da joj je okrivljeni prijetio da će je
ubiti i upućivao joj razne uvredljive i prijeteće riječi.
            Sud je takodje prihvatio iskaze svjedoka K. I. i T. Ž. jer iz svjedočenja K. I. sud se uvjerio da je ista svjedokinja neposredno čula da je okrivljeni oštećenoj uputio riječi prijetnje "odrobijaću te", dok je sud iz iskaza svjedoka T. Ž. zaključio da je on posredno od strane oštećene obaviješten telefonom da je okrivljeni prijetio oštećenoj da će je ubiti itd.
            Kod ovakvog činjeničnog stanja na osnovu svih izvedenih dokaza sud je utvrdio da je okrivljeni P. M. ugrozio sigurnost oštećenoj S. E. prijetnjom da će napasti na život i tijelo oštećene, na način što joj je uputio riječi prijetnje "odrobijaću te, zaklaću te, ne smiješ iz kuće na ulicu izaći, ne smiješ pored kuće proći", a okrivljena je sve te riječi prijetnje kako sama ističe shvatila ozbiljno, da se uplašila za svoju bezbijednost i za bezbijednost svoje djece, da je mišljenja da je okrivljeni sposoban da te svoje prijetnje i ostvari jer je čula da je ranije prije ovog dogadjaja zaustavljao i plašio neke djevojčice, tako da je istakla da se mnogo uplašila okrivljenog i da se i dalje plaši da te svoje prijetnje i ostvari. Dakle, na osnovu iskaza same oštećene sud je zaključio da je okrivljeni izvršio krivično djelo koje mu se stavlja na tere, a taj dokaz je potpomugnut iskazom svjedokinje K. I. kao i svjedoka T. Ž. Uz to treba imati u vidu i potpuno priznanje okrivljenog.
            Prilikom odredjivanja vrste kazne i prilikom odmjeravanje njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da radi krivično-pravne zaštitie protiv okrivljenog nije bilo nužno izricati drugu vrstu krivične sankcije osim uslovne osude, jer je sud mišljenja da će i sama uslovna osuda u dovoljnoj mjeri uticati da okrivljeni u buduće ne vrši krivična djela, te da će se istom krivičnom sankcijom u cjelosti ostvariti svrha kažnjvanja predvidjena u članu 32. Krivičnog zakonika. Uz to treba istaći da je na strani okrivljenog postojalo nekoliko olašavajućih okolnosti, a to su da je u potpunosti priznao izvršenje krivičnog djela, da se oštećena nije pridružila krivičnom gonjenju protiv njega kao i da nije ranije osudjivan i da je imao dobro vladanje i držanje na sudu. Na kraju sud ističe da je izrečena krivična sankcija okrivljenom adekvatna i primjerena stepenu društvene opasnosti, konkretno učinjenog djela, samog učinioca kao i nastalim posledicama.
            U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 14.11.2012. godine
Zapisničar,
S u d i j a,
   Djondović Milenka                                                                                Branko Pejović

PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  