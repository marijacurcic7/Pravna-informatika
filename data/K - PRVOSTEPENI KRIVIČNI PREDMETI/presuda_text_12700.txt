
                                                                                                                        K.br.144/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog Ž. M. iz sela L. opština P., zbog krivičnog djela ugrožavanje javnog saobraćaja iz čl.339.st.1. Krivičnog zakonika, po optužnom predlogu ODT Pljevlja Kt.br.231/12 od 03.10.2012. godine, nakon održanog i glavnog i javnog pretresa u prisustvu zamjenika ODT Pljevlja Golubović Sanje, okrivljenog i svjedoka  \- oštećenog D. O. iz P., dana 12.11.2012. godine, donio je i javno objavio

P R E S U D U 
        Okrivljeni **Ž. M.** , JMBG ... od oca R. i majke R. rodjena Ć., rodjen .... godine u selu L., opština P., živi u istom mjestu, državljanin CG, govori srpskim jezikom, razumije crnogorski jezk, pismen završio srednju školu, penzioner, poljoprivrednik, oženjen, otac troje maloljetne djece, solidnog imovnog stanja, ranije ne osudjivan

K r i v     j e
            Što je:
            dana 28.04.2012. godine oko 22,00 časa na regionalnom putnom pravcu P. - Dj. T. u mjestu Z. opština P., upravljajući PMV marke "F." reg.br. PV ..., ne pridružavajući se saobraćajnih propisa, ugrozio saobraćaj i doveo u opasnost život i tijelo oštećenog D. O. na način što je suprotno odredbi člana 200. ZOBS-a na putevima vozilom upravljao u pijanom stanju od 1,52 promila alkohola u krvi, te suprotno odredbi člana 31. i 27. ZOBS-a na putevima brzinu kretanja vozila nije prilagodio okolnostima, karakteristikama i stanju puta, vidljivosti, preglednosti i drugim saobraćajnim uslovima, te se kretao brzinom od 68,2 km/h iako je na tom dijelu puta ograničena brzina kretanja do 50 km/h, pa je pri takvoj nepropisnoj vožnji prešao iz desne u lijevu kolovoznu traku i prednjim lijevim dijelom vozila udario u unutrašnju stranu desne potkoljenice oštećenog, koji je u tom momentu bio u raskoraku sa podignutom desnom nogom i okrenut ledjnom stranom prema vozilu kojem je upravljao optuženi i kao saobraćajni policajac vršio saobraćajnu kontrolu vozila - autobusa, koji je išao iz smjera O., nanijeviši mu tom prilikom lake tjelsene povrede u vidu kontuzije desne potkoljenice i desne natkoljenice,
            čime je izvršio krivično djelo ugrožavanje javnog saobraćaja iz čl.339. st.1. Krivičnog zakonika,
            pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG   i z r i č e  
USLOVNU OSUDU 
        S tim da mu utvrdjuje kaznu zatvora u trajanju od  3 mjeseca (tri mjeseca) i istovremeno odredjuje da se ista neće izvršiti ukoliko okrivljeni u roku od dvije godine ne izvrši novo krivično djelo.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima, optužnim predlogom Kt.br.231/12 od 03.10.2012. godine optužilo je okrivljenog Ž. M. iz sela L. opština P., zbog krivičnog djela ugrožavanje javnog saobraćaja iz čl.339. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je u cjelosti ostao pri podignutom optužnom predlogu i predložio da sud okrivljenog oglasi krivim i osudi po zakonu.  
        Svkedok - oštećeni D. O. u završnoj riječi je istakao da se pridružuje krivičnom gonjenju protiv okrivljenog iz razloga što je okrivljeni bio pod uticajem alkohola.  
        Okrivljeni Ž. M. u svoju odbranu pred ODT Pljevlja na zapisniku od dana 25.09.2012. godine je istakao da je dana 28.04.2012. godine negdje oko 22,00 časa upravljao svojim PMV marke "VW ..." reg.br. PV ... i kretao se iz pravca P. u pravcu Dj. T. jer je krenuo kući u selo L. Sa njim u kolima su bila i njegova djeca i to maloljetna ćerka R. koja ima 15 godina i koja je sjedela na mjestu suvozača i sin R. koji ima 17 godina i koji je sjedio na zadnjem sjedištu. Dalje objašnjava da je on vozač od 1985. godine. Kritične večeri je vozio negdje oko 70 km/h i koliko se sjeća kolovoz je bio suv i vidljivost je bila dobra bez magle. U jednom momentu dok je vozilom upravljao u mjestu Z. iza jednog blagog prevoja na jednom proširenju sa njegove desne strane primijetio je patrolno policijsko vozilo sa upaljenim svijetlima za noćnu vožnju, a sa njegove lijeve strane gledajući u pravcu Dj. T. primijetio je zaustavljen autobus, koji je takodje imao upaljena svijetla za noćnu vožnju. Kada je primijetio autobus i vozilo policije istovremeno je primijetio i jednog policajca koji se nalazio na asfaltnom dijelu puta na desnoj kolovoznoj traci gledano u pravcu Dj. T. Vidjevši policajca pokušao je da koči, ali njegovo vozilo je počelo da se zanosi u lijevu stranu, pa je primijetio da i policajac pokušava da se skloni sa puta prema autobusu, pa je tada okrivljeni pustio kočnicu i pokušao da izbjegne udar u policajca, medjutim, nije uspio pa je policajca na asfaltnom dijelu puta i to na lijevoj kolovoznoj traci gledano u pravcu Dj. T. lijevim prednjim dijelom vozila udario u potkoljenicu, ali nezna koje noge. Dalje ističe da je odmah zaustavio vozilo izašao iz istog i došao do policajca koga je udario vozilom. Izvinio mu se i molio ga da ga pusti jer ga nije namjerno udario. Kritične večeri je bio u alkoholisanom stanju jer je prije polaska u selo kod jednog kolege popio 4-5 čašica rakije. Posebno ističe da je kritične večeri bio nepažljiv, a trebao je da bude obazriviji, a takodje misli da mu kočioni sistem na vozilu nije bio dobar jer je on na vrijeme preduzeo radnju kočenja, ali kako se izražava auto ga je "izdalo" odnosno lijevi kočioni točkovi. Dva dana nakon saobraćajne nezgode vozilo je odvezao kod majstora koji mu je rekao da na desnoj strani vozila jedan kočioni aparat je ispuštao ulje, a takodje kao razlog udesa navodi što su upaljena svijetla na autobusu bila prejaka, pa su ga zaslijepila i to značajno, tako da na vrijeme nije uočio policajca koji je stajao na asfaltu. To misli da je bio glavni razlog nastanka ove saobraćajne nezgode.  
        U završnoj riječi je istakao da se osjeća krivim, da priznaje krivicu, da se kaje što je ovo uradio, pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoka - oštećenog D. O., pročitao nalaze i mišljenaj vještaka i to vještaka saobraćajne struke dr. R. M., kao i vještaka

hirurga dr. P. M.a sa zapisnika ODT Pljevlja, pročitao zapisnik o uvidjaju
saobraćajne nezgode sačinjen od strane UP PJ P. br. 33/12 od 28.04.2012.
godine, pročitao izvještaj KC CG br. 459 od 07.05.2012. godine o stanju
alkohola u krvi za okrivljenog, pročitao izvještaj ljekara Jedinice za  HMP od
dana 28.04.2012. godine, pročitao izvještaj ljekara specijaliste od
30.04.2012. godine, pročitao uput Doma zdravlja P. br. 24953 od 29.04.2012.
godine, izvršio uvid u fotoelaborat UP PJ PLjevlja br. 158/12 od 28.04.2012.
godine i pročitao izvještaj iz KE za okrivljengo izdat od strane UP PJ
Pljevlja br. 03-245/12-9863/2 od 12.10.2012. godine.
            Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i potpuno priznanje okrivljengo sud je utvrdio da je okrivljeni Ž. M. iz sela L. opština P. izvršio krivično djelo koje mu je optužnim predlogom ODT Pljevlja stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima kao i na potpunom priznanju okrivljenog.
            Naime, svjedok - oštećeni D. O. je na zapisniku ODT P. istakao da je kao saobraćjni policajac kritične večeri kontrolisao saobraćaj na putu P. - Dj. T. tačnije u selu Z. Službeno policijsko vozilo bilo je parkirano na jednom zemljanom prožirenju gledano u pravcu Dj. T. sa desne strane puta i isto je bilo okrenuto na način što je svojim prednjim dijelom gledalo prema kolovozu kako bi on mogao da radi i kako bi ga vozači lakše uočili. Kako on tako i kolega koji je sa njim radio imali su službeno odijelo sa fluorocentnim prslukom kao i "Stop" tablicu. Zaustavio je jedan autobus koji se kretao iz pravca Dj. T. Dok je zaustavljao autobus i bio okrenut ledjima prema P. i kada je svojom lijevom nogom bio zakoračio na kolovoz i podigao desnu nogu osjetio je jak udar u predio desne potkoljenice, pa se od tog udara zarotirao i pao. Okrivljeni koji je upravljao tim PMV ga je udario lijevim prednjim dijelom vozila i nastavio kretanje nekih 20-30 m naprijed. Napominje da je kontakt sa vozilom imao na suprotnoj traci od smjera kretanja okrivljenog Ž. Kolovoz je bio suv, vidljivost dobra i nije bilo magle i službeno vozilo je osvjetljavalo kolovoz i bio je lako uočljiv. Istu veče se javio u M. centar P. radi ukaziavanja ljekarske pomoći. Zadobio je povredu desne potkoljenice.
            U završnoj riječi je istakao da se pridružuje krivičnom gonjenju protiv okrivljenog jer je okrivljeni bio u pijanom stanju.
            Sud je u cjelosti prihvatio iskaz svjedoka - oštećenog koji je po mišljenju suda objektivno svjedočio, a njegove navode je u potpunosti istakao i okrivljeni u svojoj odbrani.
            Vještak saobraćajne struke R. M. u svom nalazu i mišljenju je na kraju zaključio da analizom svih okolnosti pod kojima se dogodila ova nezgoda mišljenja je da na strani vozača vozila "G." stoje propusti uzročno vezani za stvaranje opasne situacije i nastanak ove nezgode. Naime, vozač "G." bio je upoznat da vozi u noćnim uslovima i nije bio dovoljno pažljiv i nije prilagodio kretanje odnosno brzinu kretanja saobraćajnim uslovima, a što je propust vozača "G.". Sveobuhvatnom analizom okolnsoti pod kojima je nastala ova saobraćajna nezgoda na strani pješaka nije našao propuste vezane za nastanak ove saobraćajne nezgode.
            Vještak hirurg dr. P. M. u svom nalazu i mišljenju je istakao da uvidom u spise predmeta našao je medicinsku dokumentaciju na ime oštećenog D. O. Izvještaj ljekara Jedinice za  HMP u P. od 28.04.2012. godine, uput ljekaru specijalisti od 29.04.2012. godine i izvještaj ljekara specijalsite od 30.04.2012. godine. U izvještaju ljekara Jeidnice za  HMP stoji: "povreda u saobraćajnoj nezgodi. Otok srednjeg dijela unutrašnje strane desne potkoljenice. Očuvan oslonac noge. Nema izraženih bolova". U dijagnozi na latinskom jeziku kada se prevede na naš jezik stoji "kontuzija desne potkoljenice".
            U izvještaju ljekara specijaliste ortopda stoji: "povreda desne noge, povreda u saobraćjnoj nesreći kao pješaka. Klinički nalaz: palpatorna bolna osjetljivost u području unutrašnje strane desne nakoljenice i potkoljenice". U dijagnozi na latinskom jeziku kada se prevede na naš jezik stoji "kontuzija desne natkoljenice".
             Na kraju vještak daje mišljenje da se radi o lakoj tlesnoj povredi koja je nastala jednim udarcem tupe sile, tupog tvrdog predmeta, (dijelova vozila) o unutrašnju stranu desne natkoljenice i potkoljenice.
            Sud je u cjelosti prihvatio nalaze i mišljenaj ovih vještaka smatrajući da su vještaci objektivno i stručno vještačili u skladu sa strukom i naukom, a inače radi se o stalnim sudskim vještacima.
            Iz zapisnika o uvidjaju UP PJ P. se zaključuje da su OSL policije kritičnu veče izvršili uvidjaj i sastavili zapisnik br. 33/12 od 28.04.2012. godine u kome se navode učesnici u nezgodi, stanje na putu koje je zatečeno, zatim vremenske prilike prilikom vršenja uvidjaja da je vidljivost bila dobra, da su bili noćni uslovi bez amgle, da je put bio suv.
            Iz izvještaja KC CG se utvrdjuje da je okrivljeni kritične prilike imao alkohola u krvi 2,52 promila te da se nalazio u pijanom stanju.
            Iz izvještaja ljekara specijaliste i ljekara za HMP utvrdjeno je da se oštećeni najprije javio u jednicu za  HMP P. gdje je kasnije upućen kod ortopeda.
            Iz fotoelaborata UP PJ P. se vidi bliži igled lica mjesta dešavanja ove saobraćajne nezgode.
            Iz izvještaja iz KE za okrivljenog utvrdjeno je da okrivljeni ranije nije osudjivan.
            Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog sud je utvrdio da je okrivljeni Ž. M. iz sela L. opština P., izvršio krivično djelo koje mu je optužnim predlogom ODT-a stavljena na teret, a na način mjesto i virjeme kako je to bliže opisano u izreci ove presude, pa ga je sud i oglasio krivim i osudio po zakonu.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da radi krivično pravine zaštite protiv okrivljenog nije bilo potrebno izricati drugu vrstu sankcije osim uslovne osude, jer je po mišljenju suda ovakva krivična sankcija sasvim dovoljna da bi se okrivljeni odvratio da u buduće ne vrši krivična djela kao i da bi se istom sankcijom prema okrivljenom u potpunosti postigla svrha kažnjavanja predvidjena u članu 32. Krivičnog zakonika. Kao olakšavajuće okolnsoti sud je okrivljenom uzeo u obzir činjenicu da je okrivljeni u cjelosti priznao izvršenje krivičnog djela, da je izrazio kajanje te da je imao dobro držanje pred sudom, da se izvinio oštećenom te da ranije nije osudjivan, pa je na kraju sud mišljenja da izrečena krivična snakcija prema okrivljenom predstavlja onu mjeru koja je neophodna da bi se prema okrivljenom postigla svrha kažnjavanja, te da je ista adekvatna i primjerena stepenu društvene opasnosti, konkretno učinjenog djela, samog učinioca, kao i nastalim posledicama.
            U smislu člana 226. i 229. ZKP CG sud je obavezao okrivljenog da na ime paušala plati ovom sud iznos od 27,50 eura, a isti iznos sud je odredio imajući u vidu dužinu trajanja i složensot krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 12.11.2012. godine
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                 Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet  