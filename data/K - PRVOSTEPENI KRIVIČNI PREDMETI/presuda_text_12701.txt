 
                                                                                                        K.br.83/12

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom prdmetu protiv okrivljenog S. R. selo P. opština P., zbog krivičnog djela nedozvoljeno držanje oružja iz eksplozivnih materija iz čl.403. st. 2. Krivičnog zakonika po optužnom predlogu ODT Pljevlja Kt.br.124/12 od 07.06.2012. godine, nakon održanog glavnog i javnog pretresa u prisustvu zamjenika ODT Pljevlja Tomčić Milivoja i okrivljenog, dana 30.11.2012. godine, donio je i javno objavio

P R E S U D U 
        Okrivljeni **S. R.** , JMBG ... od oca S. i majke M. rodjena T., rodjen .... godine u P., sa prebivalištem u selu P. opština P., državljanin CG, govori crnogorskim jezikom, ne zaposlen, pismen, završio srednju školu  III stepen, živi u vambračnoj zajednici, otac jednog djeteta, srednjeg imovnog stanja, ranije osudjivan presudom ovog Suda K.br.146/10 od 30.07.2010. godine, zbog krivičnog djela iz čl.403. st.1. Krivičnog zakonika,  izrečena mu uslovna osuda

K r i v    j e 
        Što je:  
        tokom maja mjeseca 2012. godine pa do 27.05.2012. godine u selu P. opština P., u štali, suprotno odredbi čl.10a. Zakona o izmjenama i dopunama Zakona o oružju ("Sl.list CG", br. 20/11), neovlašćeno držao vatreno oružje - vojničku pušku M47, fabričkog broja BG... i municiju i to 4 metka od iste puške, čije držanje je gradjanima zabranjeno, te je dana 27.05.2012. godine od strane OPS - UP PJ P., prilikom pretresa štale u jaslima ispod daske, prekrivena sijenom i umotana u bijeli džak pronadjena naznačena puška sa 2 metka u okviru iste i 2 metka u džaku u koji je bila umotana puška,  
        čime je izvršio krivično djelo nedozvoljeno držanje oružja i eksplozivnih materija iz čl.403. st.2. Krivičnog zakonika,

-2-  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 45. i 46. Krivičnog zakonika te članova 226. i 229. ZKP CG.

O S U D   J U J E 
        Na kaznu zatvora u trajanju od trideset dana (30 dana).  
        Okrivljeni se obavezuje  da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima, optužnim prdlogom Kt.br.124/12 od 07.06.2012. godine optužilo je okrivljenog S. R. iz sela P. opština P. zbog krivičnog djela nedozvoljeno držanje oružja i eksplozivnih materija iz čl.403. st.2. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevalja je u cjelosti ostao pri podnijetom optužnom predlogu i predložio da sud okrivljenog oglasi krivim i osudi po zakonu.  
        Okrivljeni S. R. u svoju odbranu na zapisniku ODT Pljevlja je istakao da je negdje u maju mjesecu sa svojim bivšim drugom K. V. koji živi u P. razgovarao o lovu pa ga je V. pitao da li ima pušku, pa mu je on odgovorio da ima pušku u koju mogu da stanu 4 ili 5 komada metaka. Nije ga pitao o kakvom tipu se puške radi jer mu to nebi mogao ni odgovoriti jer je to stara puška od njegovog djeda ili pradjeda. Dana 26.05.2012. godine bio je u P. sa K. V. i sa svojom suprugom P. A. i svojom majkom M. pa ih je V. dovezao u selo P. gdje su stigli oko 18,00 časova pa je tu V. sjedio u njihovoj kući negdje do 21,30 časova. Tražio je da mu pokaže pušku o kojoj su razgovarali prije petnaestak dana pa je rekao majki da donese pušku da istu vidi V. pa je majka izašla iz kuće i donijela pušku koju jenjemu dodala u ruke i on je istu pokazao V. pred svojom suprugom i majkom. V. je istu gledao i držao u rukama pa su istu ostavili ispod kauča. Svi su zajedno otišli oko 21,30 kod G. M., a zatim su odatle otišli svi zajedno za P. gdje je prespavao u svojoj kući u naselju Š. Napomenuo je da je puška koju je policija pronašla u štali vlasništvo djeda ili oca njegove majke. Saznao je da ova puška postoji tek prije pola godine i to kada ju je njegova majka donijela u kuću da je očiste zajedno jer je valjda bila negdje napolju pa je zardjala. Takodje, ističe da nije znala gdje njegova majka krije pušku, a siguran je da je istu krila negdje van kuće. Ističe da je njegova majka krila od njega pušku da nebi išao u lov po šumi. Kada je pokazivao pušku V. vidio je da se u puški nalaze 3 metka. Dva metka je izvadio iz puške jer je imao namjeru da metke preda majki, a kada je htio da izvadi treći metak ostalo je zrno u njoj i barut se prosuo okolo. Zrno je dao vanji, a čauru je vratio u pušku i sa praga puške ispalio je čauru iz puške uvis. Dva metka koja je izvadio iz puške dao je majki. Ističe da ovu pušku nije nosio u lov, a za istu nema nikakve odgovarajuće isprave. Napominje da je puška ostala ispod kauča kada je napustio kuću u selu P., a od policije je saznao da ga je K. V. prijavio da u kući ima pušku.  
        U završnoj riječi je istakao da se ne osjeća krivim da ne priznaje krivicu pa je na kraju predložio da ga sud oslobodi od krivične odgovornosti.  
        U dokaznom postupku sud je saslušao svjedoke S. M. i Ć. Dj., pročitao iskaz svjedoka K. V., pročitao potvrdu UP PJ P. od 27.05.2012. godine o

privremeno oduzetim predmetima od okrivljenog, pročitao službenu zabilješku UP
PJ P.  od 27.05.2012. godine, izvršio uvid u fotoelaborat UP PJ P. br. 211/12
od 27.05.2012. godine, pročitao zapisnik o pretresanju stana i drugih
prostorija izdat od strane UP PJ P. od 27.05.2012. godine i pročitao izvještaj
iz  KE za okrivljenog.
            Nakon provedenog dokaznog postupka i nakon ocjene svih izvedenih dokaza, kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni S. R. izvršio krivično djelo koje mu se optužnim predlogom stavlja na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima koji slede iz dokaznog postupka kao i na osnovu djelimičnog priznanja okrivljenog.
            Naime, svjedokinja S. M. je istakla da je majka okrivljenog te da sa okrivljenim živi u selu P. u porodičnoj kući njene majke T. L., a u kojoj živi i njena tetka Ć. Dj. Puška koju je policija pronašla prilikom pretresa u štali u jaslama vlasništvo je njenog djeda - oca njene majke i tetke. Njenom sinu S. R. bilo je poznato da ova puška postoji u kući pa jednom rekao njenoj tetki Dj. da se puška iz kuće ostrani, ali tetka to nije dozvolila kao ni njena majka jer je to uspomena na njinog oca. One su sakrivale pušku obično u štali da se ne nalazi u kući. Okrivljeni je prije mjesec dana pronašao pušku koja je bila sakrivena u štali gdje ju je policija i pronašla. Tada je pušku unio u kuću i očistio je, a zatim je istu vratio na isto mjesto gdje je bila i sakrivena. Dana 26.05.2012. godine bila je u P. zajedno sa okrivljenim i njegovom nevjenačnom suprugom kao i svjedokom K. V., pa ih je K. svojim vozilom dovezao u selo P. Ona nezna šta se dešavalo u kući, ali je okrivljeni pokazivao K. V. i pušku dok se ona nalazila u kući, okrivljeni iz kuće nije izlazio već je sjedio sa V. i svojom suprugom. Nešto oko 19,45 časova izašla je iz kuće da namiruje stoku, a dali je tada okrivljeni odlazio u štalu gdje se nalazila sakrivena puška i da li je tada pokazivao pušku V. ona nezna. Kada se vratila u kuću pušku nije vidjela. Posebno je istakla da je njen sin - okrivljeni prije dvije godine kupio lovačku pušku od nekih bosanaca i mislio je da se bavi lovom, ali mu je puška oduzeta i vodjen je protiv njega krivični postupak za isto ovo krivično djelo. Istakla je takodje da je okrivljeni donio pušku iz štale da bi je pokazao K. V., a nakon toga je puška ostala u kući, a posle toga njena tetka je uzela pušku i istu odnijela u štalu i sakrila na isto mjesto gdje je i stajala. Ističe da je vidjela da je puška ostala u kući kada je okrivljeni sa K. otišao za P., a puške je kasnije nestalo i pretpostavlja da je istu odnijela tetka u štalu jer nije imao ko drugi da je odnese.
            Sud je u cjelosti odbacio odbranu okrivljenog smatrajući da je okrivljeni svoju odbranu dao sračunato u cilju izbjegavanja krivične odgovornosti, a takodje je odbacio iskaz svjedokinje S. M. koja je po mišljenju suda bila pristrasna i koja je htjela na svaki način da pomogne okrivljenom u cilju izbjegavanja krivične odgovornosti ističući da je sporna puška vlasništvo njenog poč. djede i da se dugi niz godina nalazila u kući - štali.
            Svjedokinja Ć. Dj. je istakla da je njen poč. otac S. odmah posle II svetskog rata dobio na poklon spornu pušku od nekih ljudi koji su naišli i sjedeli kod njine kuće, pa je njen otac tu pušku negdje sakrio i ona za istu nije znala sve do pred smrt njenog oca, a koji je umro šesdesetih godina tačnije umro je prije nešto oko 50 godina. Sjeća se dobro da je njen otac pred smrt kazao njoj gdje se ta puška nalazi te da joj istu ostavlja za supomenu pošto se nije udavala. Tu pušku je čuvala često nalazila i zamotavala, medjutim, ove godine je odlučila da za istu kaže svom unuku - okrivljenom da istu uzme i da očisti što je on i učinio. On je tu pušku ostavio u kauč pa je jedne prilike kod njih doašo svjedok K. V. pa je on pričao njemu da ima pušku. Ističe da nije bila kući kada je došla policija i istu pušku oduzela jer je čuvala stoku. Tvrdi da je to puška njenog oca koju je njen otac njoj ostavio za uspomenu, a tu pušku je uvijek čuvala u štali ispod jasala.  Tu pušku je krila od svakoga pa i od okrivljenog sve dok se nije oženio. Tvrdi da okrivljeni za ovu pušku nije znao sve do momenta kada mu je ona istu pokazala i rekla da je očisti. Ističe da nije znala da treba da prijavi oružje u policiju radi davanja odobrenja, a nema nikakvu dozvolu za držanje oružja. Ističe da za ovu pušku nije znala S. M., majka okrivljenog.  
        Sud je u cjelosti odbacio iskaz ove svjedokinje pošto je očigledno da je svjedokinja bila veoma pristrasna, koja je istakla da je puška njenog poč. oca.  
        Sud je dakle, u cjelosti odbacio odbranu okrivljenog kao i svjedokinja S. M. i Ć. Dj. jer svo troje su različito istakli na pretresu jer je okrivljeni istakao da je znao za pušku te da je svojoj maki M. rekao da donese pušku iz štale da bi je pokazao K., pa je ona navodno to i učinila. Sama svjedokinja S. M. je istakla da je pušku donio okrivljeni iz štale da bi je pokazao K.u, dok je svjedokinja Ć. Dj. istakla da ona nezna koje pušku donio, ali zna da je puška bila u kući, a da je ona prethodno dok istu nije pokazala okrivljenom krila u štali ispod jasala. Dakle, odbrana okrivljenog i izjave ovih svjedokinja se u bitnom ne slažu što ukazuje na činjenicu da su obje svjedokinje htjele da pomognu okrivljenom radi izbjegavanja krivično pravne odgovornost.  
        Svjedok K. V. je u svom iskazu na zapisniku pred ODT Pljevlja je istakao da je na dva mjeseca prije dogadjaja upoznao okrivljenog pa obzirom da se bavi prvoženjem baliranog sijena okrivljeni je trebao da mu nadje sijeno koje je trebao da kupi. Kada je upoznao okrivljenog sa njim se narednog dana vidio u jednoj kafani gdje su razmijenili telefone i dogovorili se oko nabavke sijena. Dana 26.05.2012. godine bio je u selu P. u kući okrivljenog pa mu je okrivljeni pomenuo da ima pušku i da istom treba da ubije divljeg jarca zbog toga što mu ulazi u livadu. , a takodje mu je rekao da on ima arsenal oružja da to oružje - puške nabavlja iz Č. od nekih ljudi i da iste prodaje. Jednog momenta su se posvadjali i razmijenili više ružnih riječi, a onda je okrivljeni izašao iz kuće otišao u pravcu štale koja se nalazi ispod kuće i kada se vratio nakon nekoliko minuta u ruci je držao bijeli džak koji je otvorio pred njim i iz istog izvadio pušku. Osim njega u kući je sjedela majka okrivljenog, dvije babe okrivljenog i njegova supruga. Pušku je izvadio iz džaka i iz iste izvadio jedan metak i nožem skinuo zrno sa metka pa mu je to zrno poklonio govoreći mu "evo ti turčine poklanjam ti". Nije pitao okrivljenog odakle mu puška, ali mu je prije ovog dogadjaja rekao da nabavlja puške iz Č. i da ih prodaje ljudima, pa je i kritične večeri pred njim zvao nekog čovjeka kome je prodao pušku i koji mu je dužan novac za prodatu pušku. I prethodne noći je zvao neke ljude kojima je prodavao puške da mu dadnu pare jer su mu ostali dužni za te puške. Čauru koja je ostala u puški je ispalio u vazduh, a nakon toga istu ostavio ispod kreveta. Nakon toga su otišli zajedno kod nekih komšija. Odgovorno tvrdi da je okrivljeni lično donio pušku, da mu je istu pokazivao dok se nalazila u kući. Kada su otišli kod komšije G. M. tada mu je G. rekao da mu je okrivljeni ukrao pušku ranije. Zbog svega ovoga je i prijavio okrivjenog što mu je rekao da ima arsenal oružja, a napominje da ga je okrivljeni nudio da zajedno rade sa oružjem jer on nabavlja oružje iz Č. preko šume. Niko od prisutnih u kući, a bila je majka okrivljenog dvije babe i supruga nije rekao da puška nije R. niti su bilo šta govorile u vezi puške, a samo je jedna od baba rekla kada je okrivljeni potezao pušku na njega i na svoju majku "ostavi to neigraj se sa tim".  
        Sud je u cjelosti privhatio iskaz ovog svjedoka smatrajući da je svjedok objektivno svjedočio, i iz njegovog svjedočenja sud je zaključio da je upravo okrivljeni posjedovao spornu pušku te da se bavi nabavkom oružja kako je to i sam svjedok istakao jer je po njegovom kazivanju sam okrivljeni ga nudio da rade zajedno u cilju nabavke i prodaje oružja.  
        Iz potvrde UP PJ P. se zaključuje da je od okrivljenog oduzeta sporna pušk, a iz službene zabilješke UP PJ P. zaključuje da je OPS sačinio dana 27.05.2012. godine službenu zabilješku u kojoj je istaknuto da je od okrivljenog oduzeta sporna puška.  
        Iz zapisnika o pretresanju stana i drugih prostorija od 27.05.2012. godine se zaključuje da su ovlašćena službena lica policije izvršili pretres kuće okrivljenih kao i drugih prostorija te da su u štali ispod jasala koju koristi okrivljeni pronašli spornu pušku i istu oduzeli.  
        Iz fotoelaborata se vidi bliži izgled lica mjesta gdje je sporna puška pronadjena.  
        Iz izvještaja iz KE za okrivljengo izdat od strane UP PJ P. se zaključuje da je okrivljeni kao punoljetno lice presudom ovog suda K.br.146/10 od 30.07.2010. godine zbog istog krivičnog djela zak koje je sada optužen oglašen krivim i izrečena mu uslovna osuda. Dakle,

-5-
predmetno krivično djelo je učinio u specijalnom povratu. Takodje, sud je iz
izvještaja iz kaznene evidencije utvrdio da je okrivljeni za isto krivično
djelo i ranije odgovarao kao maloljetnik u predmetu Km.br.9/06 te da mu je tim
rješenjem izrečena vaspitna mjera ukor. Sve to ukazuje na činjenicu da se
okrivljeni bavi nabavkom i držanjem oružja.
            Kod ovakvog činjeničnog stanja na osnovu svih izvedenih dokaza sud je utvrdio da je okrivljeni S. R. postupao suprotno odrerdbi člana 10a. Zakon o izmjenama i dopuna Zakona o oružju ("Sl.list CG", br.20/11), jer je neovlašćeno držao vatreno oružje - vojničku pušku M-47 fabričkog broja  BG ... kao i 4 metka od iste puške čije držanje je gradjanima zabranjeno. Dakle, sam okrivljeni ističe da je za spornu pušku saznao prije nekoliko mjeseci od kada mu je policija oduzela istu, pa je bio dužan da prijavi slučaj i da preda pušku policiji pošto je zabranjeno držanje vojnog oružja jer je ista puška vojnička puška. Dakle, pouzdano je utvrdjeno da je okrivljeni postupao suprotno odredbi člana 10a. Zakona o izmjenama i dopunama Zakona o oružju ("Sl.list CG", br.20/11), pa ga je i oglasio krivim i osudi po zakonu.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je radi krivično pravne zaštite protiv okrivljenog u konkretnom slučaju jedino bilo opravdano okrivljenom izreći kaznu zatvora, jer na strani okrivljenog stoji više otežavajućih okolnosti, a to su da okrivljeni nije priznao krivično djelo te da je isto izvršio u specijalnom povratu, pa se sud iz tog razloga i odlučio na zatvor kao krivičnu snakciju koja je po mišljenju suda adekvatna i primjerena stepenu društvene opasnoti, težini utičinjenog djela kao i nastalim posledicama, te da će se istom krivičnom sankcijom prema okrivljenom jedino postići svrha kažnjavanja predvidjena u članu 32. Krivičnog zakonika.
            Shodno članu 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci  presude.  
OSNOVNI SUD U PLJEVLJIMA
dana 30.11.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA :protiv ove presude dozvoljena je žalba u roku od 8 dana po
prijemu iste
                                 Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
6x u predmet  