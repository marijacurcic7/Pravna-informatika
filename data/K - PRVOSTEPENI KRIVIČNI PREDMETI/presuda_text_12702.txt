 
                                                                                                        K.br.44/12

U IME CRNE GORE 
        Osnovni sud u Pljevljima kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog M. S. iz sela B. opština P. zbog krivičnog djela ugrožavanje sigurnosti iz čl.168.st.1. Krivičnog zakonika, po optužnom predlogu Kt.br.72/12 od 04.04.2012. godine, nakon održanog glavnog i javnog pretresa u prisustvu zamjenika ODT Tomčić Milivoja, okrivljenog i svjedoka - oštećenog M. M., dana 09.05.2012. godine, dobnio je i javno objavio

P R E S U D U 
        Okrivljeni **M. S.** ,   JMBG ... od oca R. i majke R. rodjena R.,  rodjen .... godine u selu B. opština P., živi u selu B., pismen, završio 8 razreda osnovne škole, oženjen, otac četvoro djece, govori srpskim jezikom, razumije crnogorski jezik, srednjeg imovnog stanja,

        Na osnovu člana 373. st.1. tačka 2. ZKP CG

OSLOBADJA SE OD OPTUŽBE 
        Da je:  
        dana 20.12.2011. godine oko 12,00 časova u Osnovnom sudu u Pljevljima ugrozio sigurnost oštećenom M. M., prijetnjom da će napasti na njegov život i tijelo, na način što mu je u sudnici za vrijeme sudjenja u krivičnom predmetu K.br.243/11 u kojem je M. optužen, uputio riječi prijeteće sadržine  "ako sud ovo ne riješi i ne osudi optuženog ja ću ovo riješiti, znate kako se meso siječe nožem, ja ću tako isjeći optuženog",

        čime bi izvršio krivično djelo ugrožavanje sigurnosti iz čl.168. st.1. Krivičnog zakonika,

        jer nije dokazno da je okrivljeni izvršio krivično djelo za koje je optužen.

        Troškovi krivičnog postupka padaju na teret budžetskih sredstava ovog suda.

O b r a z l o ž e n j e 
        Osnovno državno tužilaštvo iz Pljevalja optužnim predlogom Kt.br.72/12 od dana 04.04.2012. godine optužilo je okrivljenog M. S. iz sela B. opština P. zbog krivičnog djela ugrožavanje sigurnosti iz čl.168. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Svjedok - oštećeni M. M. u završnoj riječi je istakao da se ne pridružuje krivičnom gonjenju protiv okrivljenog niti ističe imovinsko-pravni zahtjev.  
        Okrivljeni M. S. u svoju odbranu na glavnom pretresu je istakao da je sve tačno što je navedeno u optužnom predlogu da je on dana 20.11.2011. godine dok je bio prisutan na glavnom pretresu u Osnovnom sudu u Pljevljima na pretresu kod sudije P. Lj. rekao sledeće: "ako ovo sud ne riješi i ne osudi optuženog ja ću ovo riješiti, znate kako se meso siječe nožem, ja ću tako isjeći optuženog". Dodao je da je tada bio jako rastrojen   i imao je puno problema pa je iz tog razloga i izgovorio optuženom ovakve riječi prijeteće sadržine.  
        U završnoj riječi je istakao da se osjeća krivim i da se kaje što je ovo uradio pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoka - oštećenog M. M. i pročitao fotokopiju zapisnika o glavnom pretresu održanom pred Osnovnim sudom u P. dana 20.12.2011. godine u predmetu ovog suda K.br.243/11.  
        Nakon provedenog dokaznog postupka i nakon ocjene  izvedenih dokaza  sud je utvrdio da izvedeni dokazi ne pružaju dovoljno činjeničnog osnova za utvrdjivanje krivice okrivljenog, te da nema dovoljno dokaza da bi se utvrdila krivica okrivljenog.  
        Naime, svjedok - oštećeni M. M. je istakao da je on dana 20.12.2011. godine bio prisutan na glavnom pretresu i bio je u svojstvu okrivoljenog u predmetu K.br.243/11 i bili su na glavnom pretresu kojim je rukovodila sudija P. Lj. Jednog momenta okrivljeni M. S. je rekao sledeće "ako sud ovo ne riješi i ne osudi optuženog ja ću ovo riješiti, znate kako se meso siječe nožem, ja ću tako isjeći optuženog". Posebno ističe da mu u tom momentu nije bilo svjedno, ali ističe da se nije osjetio ugroženim niti se uplašio i smatra da okrivljeni nije sposoban da tako nešto i uradi, a posebno ističe da je to okrivljeni izgovorio jer je tada bilo problema izmedju njih dvojice. Takodje ističe da nije u govoru sa okrivljenim M. S.  
        Sud je prihvatio iskaz svjedoka - oštćenog iz čijeg iskaza je sud utvrdio da je okrivljeni izgovorio riječi prijeteće sadržine i to "ako sud ovo ne riješi i ne osudi optuženog, ja ću ovo riješiti, znate kako se meso siječe nožem, ja ću tako isjeći optuženog". Sud je takodje utvrdio i činjenicu koja je veoma bitna da se tada oštećeni nije osjetio ugroženim od tih riječi niti se uplašio, a takodje ističe da smatra da okrivljeni M. S. nije sposoban da tako nešto i uradi i smatra da je okrivljeni sve te riječi prijetnje izgovorio jer je tada bilo problema izmedju njih dvojice. Dakle, sud nije utvrdio da je okrivljeni izvršio krivično djelo koje mu se stavlja na teret optužnim predlogom ODT Pljevlja, jer je potrebno da se oštećeni pri tome osjeti ugroženim i da osjeti nesigurnost i strah, a što u konkretnom to nije slučaj, jer sam oštećeni ističe da se nije osjetio ugroženim niti je osjetio strah, te da smatra da okrivljeni nije sposobam da i ostvari svoje prijetnje.  
        Uvidom u fotokopiju zapisnika od dana 20.12.2011. godine u predmetu ovog suda K.br. 243/11 sud je utvrdio da je sudeći sudija P. Lj. u zapisniku notirala izjavu okrivljenog

M. S. i navela predmetne riječi prijetnje koje je okrivljeni uputio oštećenom
M. M.  
        Kod ovakvog činjeničnog stanja sud je utvrdio da izvedeni dokazi ne pružaju dovolno činjeničnog osnova za utvrdjivanje krivice okrivljenog pa je sud shodno članu 373. st.1. tačka 2. ZKP CG odlučio da oslobodi okrivljenog od optužbe u nedostatku dokaza.  
        Pošto je okrivljeni oslobodjen od optužbe sud je u smislu člana 230. st.1. ZKP CG odlučio da troškovi krivičnog postupka padaju na teret budžetski sredstava ovog suda.

OSNOVNI SUD U PLJEVLJIMA
dana 09.05.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od  8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  