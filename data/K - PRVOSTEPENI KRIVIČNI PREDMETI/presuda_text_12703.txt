 
                                                                                                           K.br.31/12

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog L. M. iz P., zbog krivičnog djela omogućavanje uživanja opojnih droga iz čl.301. st.1. Krivičnog zakonika, po optužnom predlogu ODT Pljevlja Kt.br.42/12 od 09.03.2012. godine, nakon održanog glavnog i javnog pretresa u prisustvu zamjenika ODT Pljevlja Djurović Veljka i okrivljenog, dana 24.04.2012. godine, donio je i javno objavio

P R E S U D U 
        Okrivljeni **L. M.** , JMBG ... od oca D. i majke N. rodjena L., rodjen .... godine u P., gdje i živi ul. D. ..., državljanin  CG, vanredni učenik, govori crnogrski jezik, ne oženjen, bez djece, ranije ne osudjivan

K r i v    j e 
        Što je:

        dana 11.01.2012. godine oko 15,00 časova u blizini resotrana  "O." u naselju K.opština P., T. D. dao da uživa opojnu drogu - marihuanu koja se nalazi na listi opojnih droga ("Sl.list SRJ", br. 46/96 i 37/2002), na način što je T. dao već zapaljeni džoint od ove opojne droge koji je T.konzumirao - pušio,  
        čime je izvršio krivično djelo omogućavanje uživanja opojnih droga iz čl.301. st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika ta članova 226. i 229. ZKP CG   i z r i č e

USLOVNU OSUDU 
        S tim da mu utvrdjuje kaznu zatvora u trajanju od 6 mjeseci  (šest mjeseci) i istovremeno odredjuje da se ista neće izvršiti ukoliko okrivljeni u roku od dvije godine dana ne izvrši novo krivično djelo.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.42/12 od 09.03.2012. godine optužilo je okrivljenog L. M. iz P. zbog krivičnog djela omogućavanje uživanja opojnih droga iz čl.301. st.1. Krivičnog zakonika navodeći da okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je ostao pri podnesenom optužnom predlogu i predložio da sud okrivljenog  oglasi krivim i osudi po zakonu.  
        Okrivljeni L. M. u svoju odbranu na glavnom pretresu je istakao kao i na zapisniku pred zamjenikom ODT Pljevlja da je dana 11.01.2012. godine pozvao svog druga T. M. kako bi izašli u grad da prošetaju. T. je prihvatio poziv i nakon petnaestak minuta sa kolima je došao po njega, pa su skupa otišli do T. D. njihovog druga. T. je ušao u vozilo i sva trojica su se vozili po gradu. U jednom momentu T. je sa vozilom krenuo put KID-a, pa su otišli do restorana "O." i tu se T. okrenuo sa vozilom, a zatim na udaljenosti oko pedesetak metara stao na jedno proširenje. Sva trojica su izašli iz vozila pa je okrivljeni iz džepa izvadio džoint - marihuanu savijenu u cigaretu i istu zapalio. Nakon toga džoint je dodao T. D. u namjeri da isti konzumira - puši, što je T. i učinio, te je 2-3 puta povukao dim. Dok su tu stajali pojavila se policija i parkirali su vozilo odmah pored vozila T. i vidio je da je T. od sebe odbacio džoint možda 2-3 m ustranu, pa kako je bio snijeg džoint na snijegu je bio vidljiv, a nezna da li se isti dimio. Za to vrijeme T. M. je stajao neposredno pored njih i tvrdi da T. nije davao džoint da puši, mada je imao namjeru i njemu da da džoint da puši jer je i on izrazio želju da proba. Posebno napominje da je marihuanu ranije konzumirao i istu nabavljao od  NN lica iz P. jer često ide u P. jer mu tamo majka živi. Rečeno mu je da je policija pored vozila T. pronašla još jedan džoint - marihuanu, ali on ističe da mu nije poznato odakle je isti jer zna da ni on ni T. ni T. nisu isti odbacili od sebe. Nakon ovog dogadjaja ističe da je još 2-3 puta pušio marihuanu, ali nezna zbog čega pa je čvrsto riješio da ovo više ne čini. Kaje se za ovo što je uradio i ističe to više nikada neće činiti. Posebno ističe da mu je sve to teško palo jer je mlad, neiskusan i izražava još jedanput kajanje zbog izvršenog krivičnog djela.  
        U završnoj riječi je istakao da se osjeća krivim da priznaje krivicu, da se kaje što je ovo uradio i obećava da ništa ni slično više neće uraditi.  
        U dokzanom postupku sud je saslušao svjedoke T. D. i T. M. i pročitao potvrdu UP PJ P. br. 03-240/12-205/5 od 11.01.2012. godine o privremeno oduzimanju predmeta od okrivljenog, pročitao izvještaj PJ P. br. 240/12-202/8 od 11.01.2012. godine o mjerenju mase 2 džointa, pročitao nalaz i mišeljenje - analizu br. 288/12 Forenzičkog centra Danilovgrad od 24.01.2012. godine, izvršio uvid u fotoelaborat UP PJ P. br. 9/12 od 11.01.2012. godine i pročitao izvještaj iz KE za okrivljenog izdat od strane UP PJ P. br. 03-245/12-1714/2 od 28.02.2012. godine.  
        Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i potpuno priznanje okrivljenog sud je utvrdio da je okrivljeni L. M. iz P. izvršio krivično djelo koje mu je optužnim predlogom ODT-a stavljeno na tere, a na način mjesto i

-3-  
vrijeme kako je to bliže opisano u izreci ove presude. Ovakvu svoju odluku sud
je zasnovao na činjenica koje slijede iz dokaza  izvedenih na glavnom
pretresu.  
        Naime, svjedoci T. D. i T. M. su jednoglasno istakli da su kritičnog dana sa okrivljenim pošli kolima svjedoka T. te da su se vozili po gradu i da su došli do restorana  "O." u naselju K. Tu su se zaustavili sa vozilom i kada su izašli iz vozila okrivljeni je predložio da zapale po jedan džoint - marihuanu, pa je iz džepa izvadio jedan džoint i zapalio, povukao nekoliko dimova, a onda je isti zapaljeni džoint dodao T. D. koji je uzeo džoint i povukao nekoliko dimova. Svjedok T. je stajao pored njih i u tom momentu se pojavilo policijsko vozilo i iz vozila su izašli policajci koji su im prišli i zatekli ih na licu mjeta da puše marihuanu. Svjedok T. je odbacio 2-3 m džoint u stranu, ali pošto je bio snijeg isti se vidio na snijegu, dok svjedok T. nije konzumirao marihuanu mada je imao namjeru da to učini, ali ih je preduhitrila policija. Nakon toga su privedeni u stanicu policije. Objašnjavaju jednoglasno da je marihuanu nabavljao okrivljeni iz P. od NN lica.

        Sud je u cjelosti prihvatio iskaze ovih svjedoka smatrajući da su svjedoci objektivno svjedočili, a inače njihovo svjedočenje se u potpunosti se uklapa u odbranu okrivljenog. Sud je u cjelosti prihvatio odbranu okrivljenog u kojoj je okrivljeni u ptopunosti priznao izvršenje krivičnog djela.

        Iz potvrde o oduzimanju predmeta sud je zaključio da su od okrivljenog oduzeta 2 džointa, a iz izvještaja PJ P. od 11.01.2012. godine se zaključuje da je marihuana izmjerena.  
        Iz nalaza i mišljenja Forenzičkog centra Danilovgrad od 24.01.2012. godine se zaključuje da se u konkretnom slučaju radi o drogi - marihuani koja se nalazi na listi opojnih droga.  
        Uvidom u fotoelaborat se zaključuje da su radnici UP PJ P. istoga dana na licu mjesta sačinili fotoelaborat te da su na istom prikazali detalje vozila kojim su se prevozili okrivljeni i svjedoci kao i detalje zapaljenog džointa kao i još jednog džointa koji su pronadjeni u blizini vozila.

        Iz izvještaja iz kaznene evidencije za okrivljenog sud je utvrdio da okrivljeni ranije nije osudjivan.

        Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog sud je utvrdio da je okrivljeni L. M. iz P. izvršo krivično djelo koje mu se stavlja na teret, jer je utvrdjeno da je kritičnog dana u blizini restorana "O." u naselju K. opština P. omogućio T. D. iz P. da konzumira opojnu drogu - marihuanu koja se nalazi na listi opojnih droga na način što je zapalio džoint od marihuane, zatim povukao nekoliko dimova i dodao T. D. taj isti zapaljeni džonit pa je i T. povukao nekoliko dimova, u čemu ih je dalje spriječila policija koja je došla na licu mjesta. Dakle očigledno je da je okrivljeni omogućio T. D. da uživa opojnu drogu što čini krivično djelo omogućavanje uživanja oponih droga iz čl.301. st.1. Krivičnog zakonika.  
        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovene osude, pa je sud mišljenja da u konkretnom slučaju nije bilo neophodno izricati drugu vrstu krivične sankcije osim uslovne osude pa je sud okrivljenom izrekao uslovnu osudu smatrajući da će se i sa uslovnom osudom u potpunosti ostvariti svrha kažnjavanja prema okrivljenom predvidjena u članu 32. Krivičnog zakonika. Sud je mišljenja da je izrečena krivična snakcija okrivljenom adekvatna i primjerena stepenu društvene opasnosti konkretno učinjenog djela samog učinioca kao i nastalim posledicama, pa je sud mišljenja da upravo izrečena krivična snakcija prema okrivljenom predstavlja onu mjeru koja je neophodna da bi se prema istom ostvarila svrha kažnjavanja. Pri tome sud je kao olakšavajuće

okolnsoti okrivljenom uzeo u obzir da se radi o veoma mladom čovjeku, da
ranije nije osudjivan, da je u potpunosti priznao izvršenje krivičnog djela te
da je izrazio iskreno žaljenje i kajanje.
            U smislu čalan 226. i 229. ZKP CG sud je obavezao okrivljenog da na ime pauašla plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenosti krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 24.04.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku do 8 dana po
prijemu iste
                                 Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  