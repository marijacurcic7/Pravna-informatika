OSNOVNI SUD U PLAVU
K.br. 2/2011 
U IME NARODA
      OSNOVNI SUD U PLAVU, sudija Hilmija Sujković, sa zapisničarem Radončić Senadom, u krivičnom predmetu okrivljenog F.A., iz Lj., Republika S., zbog krivičnog djela protivpravno priključenje gradilišta na tehničku infrastrukturu iz čl. 326b Krivičnog zakonika, po optužnom predlogu Osnovnog državnog tužilaštva u Plavu, KT.br. 103/2010 od 14.12.2010 god.  po održanom usmenom, javnom, glavnom pretresu, u prisustvu zamjenika ODT u Plavu, Rugovac Drite i  okrivljenog, donio je i javno objavio dana 25.02.2011   god.

P R E S U D U
Prema okrivljenom F.A. , od oca B. i majke M., rodj. R., rodjenom ... godine, u G., opština P., sa prebivalištem u Lj. , ul. ... , državljaninu Slovenije, oženjenom, ocu troje djece, srednjeg imovnog stanja, neosudjivanom,

         Na osnovu čl. 362. st. 1. tačka 1. ZKP

ODBIJA SE OPTUŽBA
Da je;  
Neutvrdjenog dana u periodu od 18.08.2009 god. do 18.08.2010 god., u G.,
opština P., priključio svoju kuću na tehničku infrastrukturu -
elektroenergetsku, na način što je protivno čl. 75 Zakona  o uredjenju
prostora i izgradnji objekata ("Sl.list CG" br,. 51/08) svoju novoizgradjenu
kuću priključio na elektroenergetsku mrežu, bez prethodno pribavljene
gradjevinske dozvole, iako je znao da objekat koji je izgradjen bez
gradjevinske dozvole i glavnog projekta ne može biti priključen na tehničku
infrastrukturu  
- čime bi izvršio krivično djelo protivpravno priključenje gradilišta na
tehničku infrastrukturu iz čl. 326b Krivičnog zakonika.  
Usled odustanka Osnovnog državnog tužioca  u Plavu od optužbe na glavnom
pretresu.  
O b r a z l o ž e n j e
Osnovno državno tužilaštvo u Plavu, optužnim predlogom Kt.br. 103/2010 od
14.12.2010   god. , optužilo je F.A.,  iz Lj. ,  Republika S., za krivično
djelo protivpravno priključenje gradilišta na tehničku infrastrukturu iz čl.
326b Krivičnog zakonika.  
U završnoj riječi zamjenik ODT u Plavu , Rugovac Drita, izjavila je da
odustaje od optužbe protiv okrivljenog F.A. , obzirom da  u radnjama
okrivljenog nema elemenata krivičnog  djela protivpravno priključenje
gradilišta na tehničku infrastrukturu iz čl. 326b Krivičnog zakonika.  
U obrazloženju svog odustanka je istakla da je u toku krivičnog postupka
nesporno utvrdjeno da okrivljeni F.A. nije priključio svoju novoizgradjenu
kuću na elektroenergetsku mrežu , bez prethodno pribavljene gradjevinske
dozvole za ovu kuću, kako mu je optužnim predlogom stavljeno na teret , već da
je samo prilikom renoviranja električne instalacije na staroj porodičnoj kući
izvršio zamjenu električnih brojila a da za ovu zamjenu nije pribavio potrebnu
saglasnost od Elektroprivrede CG AD Nikšić - Elektrodistribucije B., tako da u
takvim njegovim radnjama nema elemenata krivičnog djela protivpravno
priključenje gradilišta na tehničku infrastrukturu iz čl. 326b Krivičnog
zakonika već da se u konkretnom slučaju radi o krivičnom djelu samovlašće iz
čl. 384. Krivičnog zakonika .  
Pošto je zastupnica javne optužbe u  završnoj riječi odustala od optužbe prema
okrivljenom F.A.  , sud je na osnovu čl. 362. st. 1. tačka 1. ZKP, odlučio kao
u izreci presude.  
OSNOVNI SUD U PLAVU
                                                             Plav, 25.02.2011  god.

Zapisničar,
S U D I J A
Radončić Senada
Hilmija Sujković  
PRAVNA POUKA:
Protiv ove presude dozvoljena je žalba
Višem sudu Bijelo Polje, preko ovog
Suda, u roku od 8 dana od dana njenog
Prijema.  
DNA:  - ODT u Plavu
- okrivljenom F.A.  