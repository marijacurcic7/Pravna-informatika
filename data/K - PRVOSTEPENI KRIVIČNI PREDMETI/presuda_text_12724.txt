OSNOVNI SUD U PLAVU
K. br.  49/2011  
U IME CRNE GORE
      Osnovni sud u Plavu, sudija Hilmija Sujković, sa zapisničarem Senadom Radončić,  u krivičnom predmetu okrivljenog B. D., iz sela G., opština P.,  zbog krivičnog djela kradja iz čl. 239 st.1. Krivičnog Zakonika, po optužnom predlogu ODT u Plavu,  Kt. 40/2011 od 21.06.2011 godine, po održanom usmenom, javnom, glavnom  pretresu  u   prisustvu:  okrivljenog , zamjenika ODT u Plavu, Rugovac Drite i predstavnika oštećene Elektroprivrede Crne Gore AD Nikšić-Elektrodistribucije Berane, diplomiranog pravnika Z. M., donio je i javno objavio dana 30.09.2011 god.

P R E S U D U
      Okrivljeni  B. D., JMBG ..., od oca  A. i majke Z., rodj. Dj., rodjen ... godine, u G., opština P., gdje i prebiva,  državljanin Crne Gore, nezaposlen, razveden, otac 2 djece, pismen , završio Mašinski fakultet, slabog imovnog stanja, neosudjivan

K r i v    j e
      Što je :

      U periodu od 18. januara do 18 aprila 2011 god. , u svojoj porodičnoj kući koja se nalazi u selu G. - G., opština P., u namjeri da sebi pribavi protivpravnu imovinsku korist neovlašćeno vršio potrošnju električne energije vlasništvo oštećene Elektroprivrede Crne Gore AD Nikšić - Elektrodistribucije Berane, na način što se kablom presjeka 3 x 2,5 mm direktno priključio na vazdušnu niskonaponsku električnu mrežu i na taj način bez njenog mjerenja napajao strujom potrošače u kući, čime je na štetu Elektrodistribucije Berane oduzeo i prisvojio električne struje u vrijednosti od 255,57 eura.

      \- čime je izvršilo  krivično djelo kradja iz čl. 239 st.1. KZ CG.

      Pa mu   sud za izvršeno krivično djelo na osnovu navedenog zakonskog propisa te primenom čl: 4,32,36,42,52,53 i 54 KZ CG i čl. 374 ZKP, i z r i č e

USLOVNU OSUDU
      Kojom mu  utvrdjuje kaznu zatvora u trajanju od 2 (dva)  mjeseca i istovremeno odredjuje da se ista neće izvršiti ako okrivljeni za vrijeme od  1(jedne) godine dana po pravosnažnosti presude ne učini novo krivično djelo.

      Okrivljeni se obavezuje da na ime troškova - paušala plati iznos od 50,00 (pedeset) eura , u roku od 15 dana po pravosnažnosti presude, pod prijetnjom prinudnog izvršenja.

      Na osnovu čl. 212 st.2. ZKP, okrivljeni je dužan da na ime pričinjene štete, oštećenoj Elektroprivredi Crne Gore AD Nikšić - Elektrodistribuciji Berane,plati iznos od 255,57 (dvijestotinepedesetpeteuraipedesetsedamcenti)     u roku od 15. dana po pravosnažnosti presude.

O b r a z l o ž e n j e
      Osnovno državno tužilaštvo u  Plavu , optužnim predlogom Kt. 40/2011 od 21.06.2011  godine, optužilo je B. D., iz G., opština P., za krivično djelo kradja iz čl. 239 st.1. KZ.

      Pri podnesenom optužnom predlogu je sve do kraja krivičnog postupka u svemu ostala i zamjenik ODT u Plavu Rugovac Drita,  pa je u završnoj riječi predložuila sudu da okrivljenog B. D. oglasi krivim za navedeno krivično djelo i kazni ga po zakonu.

      Predstavnik oštećene Elektroprivrede Crne Gore A.D. Nikšić   Elektrodistribucije Berane, dipl. pravnik Z. M. je završnoj riječi istakao da se pridružuje krivičnom gonjenju protiv okrivljenog B. D. i  postavio odštetni zahtjev u iznosu od 255,57 eura, kolika je vrijednost neovlašćeno utrošene električne energije.

      Izjašnjavajući se o optužnom predlogu ODT u Plavu, okrivljeni B. D. u potpunosti priznaje izvršenje krivičnog djela koje mu je ovim predlogom stavljeno na teret istakavši da je tačno da je u periodu koji mu se stavlja na teret optužnim predlogom u svojoj novoizgradjenoj kući koja se nalazi u selu G., opština P., neovlašćeno koristio električnu energiju na način opisan u ovom predlogu. To je učnio iz razloga što je u toku 1999 godine, sa svojom porodicom morao napustiti K. i kao raseljeno lice doći da živi u rodno selo G., opština P., gdje je započeo sa izgradnjom nove kuće obzirom da je stara roditeljska kuća bila toliko propala da se u njoj nije moglo živjeti.  Pošto za izgradnju ove kuće nije imao potrebna materijalna sredstva to ju je gradio kada bi mu materijalne mogućnosti to dozvoljavale stim što je dosta poslova i sam lično završavao. Zbog nedostatka materijalnih sredstava ovu kuću nije mogao odmah ni priključiti na niskonaponsku električnu mrežu zbog čega se odlučio na neovlašćeno korišćenje električne struje koja mu je bila potrebna za vršenje radova na kući. To je učinio na način što se kablom 3 x 2,5 mm direktno priključio na vazdušnu električnu mrežu tačnije na provodnike izmedju dva električna stuba. Drugi kraj ovog kabla je priključio na tabli koja se nalazila na prvom spratu kuće, a koja tabla je bila predvidjena za postavljanje električnog brojila koje zbog nemanja novca nije mogao kupiti. Ovako korišćenu električnu struju je uglavnom upotrebljavao za potrebe izgradnje kuće i to povremeno. Dana 18.04.2011 god. su u ovu kuću došli radnici Elektrodistribucije Berane radi kontrole potrošnje električne energije u njoj. Pošto su izvršenom provjerom utvrdili da je ova kuća neovlašćeno priključena na niskonaponsku električnu mrežu,  o tako utvrdjenom stanju su sačinili zapisnik koji je on potpisao bez ikakvih primjedbi. Dalje je naveo da je svjestan da na taj način nije smio koristiti električnu struju ali da je i pored toga to ipak radio jer nije imao novca  za priključenje kuće na električnu mrežu na legalan način obzirom da živi od nadničenja i socijalne pomoći u iznosu od 70,00 eura.  U završnoj riječi je još jednom priznao izvršenje krivičnog djela koje mu je stavljeno na teret i izrazio kajanje i žaljenje zbog njegovog izvršenja. Ujedno je naveo da je svjestan svoje obaveze prema oštećenoj Elektrodistribuciji Berane i da će ovu obavezu u potpunosti nadoknaditi kada mu to mogućnosti budu dozvolile.

      Sud je cijenio priznanje okrivljenog B. D. u pogledu izvršenja krivičnog djela koje mu je javnom optužbom stavljeno na teret, pa je našao da je isto jasno, logično, potpuno i u svemu u skladu sa izvedenim dokazima te ga je kao takvo u potpunosti prihvatio. Naime, sud je radi provjere priznanja okrivljenog ,odnosno radi što pravilnijeg i zakonitijeg rešavanja ove krivične stvari u dokaznom postupku izveo sledeće dokaze: saslušao svjedoke I. D. i M. M., pročitao Obračun neovlašćeno preuzete električne energije Elektroprivede Crne Gore AD Nikšić - Elektrodistribucije Berane, br. ... od 21.04.2011 godine,  Zapisnik o kontroli mjernog mjesta  Elektroprivrede Crne Gore AD Nikšić - Elektrodistribucije Berane, br. ... od 18.04.2011  godine i izvod iz KE za okrivljenog B. D., pa je ocjenom izvedenih dokaza i njihovim uporedjivanjem sa odbranom okrivljenog utvrdio da isti u potunosti potvrdjuju njegovo priznanje.

      Tako su svjedoci I. D. i M. M., u svojim iskazima koje je sud u potpunosti prihvatio ocijenivši ih jasnim, logičnim, saglasnim kako medjusobno tako i sa ostalim izvedenim dokazima a samim tim i uvjerljivim, u svemu potvrdili priznanje okrivljenog kako u pogledu vremena i mjesta tako i u pogledu načina izvršenja krivičnog djela. Naime, izjašnjavajući se o predmetnom slučaju kontrole potrošnje električne energije u kući okrivljenog  B. D., svjedoci I. D. i M. M. su saglasno naveli da su ovu kontrolu izvršili  dana 18.04.2011 godine te da su tom prilikom i utvrdili da okrivljeni u ovoj kući vrši neovlašćenu potrošnju električnu energiju.  To je radio na način što se kablom presjeka 3 x 2,5 mm direktno priključio na provodnike izmedju dva električna stuba i drugi kraj ovog kabla priključio na tablu sa osiguračima koja se nalazila na spratnom dijelu kuće. Pošto na ovoj tabli nije postojalo električno brojilo to se struja koja je išla preko ovog kabla nije mjerila, odnosno registrovala. O utvrdjenom stanju su sačinili zapisnik koji je okrivljeni lično potpisao bez ikakvih primjedbi i  kuću okrivljenog isključili sa električne mreže tako što su sa vazdušnih provodnika otkačili kablo koje je okrivljeni neovlašćeno priključio.

      Priznanje okrivljenog  u pogledu vremena, mjesta i načina izvršenja predmetnog krivičnog djela je u svemu potvrdjeno i zapisnikom Elektroprivrede AD Nikšić - Elektrodistribucije Berane o kontroli mjernog mjesta, br. ... od 18.04.2011 godine, jer je i na osnovu ovog zapisnika takodje utvrdjeno da su pomenuti svjedoci dana 18.04.2011 godine, vršili kontrolu potrošnje električne energije u kući okrivljenog B. D. te  da su tom prilikom i ustanovili da je okrivljeni u ovoj kući električnu energiju koristio neovlašćeno na način što se kablom presjeka 2 x 2,5 mm, direktno priključio na vazdušnje provodnike izmedju dva električna stuba tako da se električna energija, koja je korišćena preko ovog kabla, nije registrovala odnosno mjerila.

      Konačno, priznanje okrivljenog  u pogledu vremenskog perioda za koji je neovlašćeno koristio  električnu energiju  a samim tim i  u pogledu vrijednosti ovako utrošene energije je u svemu potvrdjeno  i Obračunom neovlašćeno utrošene električne energije Elektroprivrede Crne Gore AD Nikšić Elektrodistribucije Berane , br... od 21.04.2011 god . jer je  na osnovu ovog obračuna utvrdjeno da je okrivljeni u periodu od 18.01.2011 god. do 18.04.2011 god. , u svojoj kući neovlašćeno potrošio odnosno prisvojio električne struje u vrijednosti od 255,57 eura.

      Kako iz svega izloženog proizilazi da u pogledu utvrdjivanja krivičnog djela koje je optužnim predlogom ODT u Plavu , stavljeno na teret okrivljenom B. D.,  nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio  predmetno krivično djelo.

      Ocjenjujući pravno utvrdjeno činjenično stanje sud nalazi da su u radnji okrivljenog  sadržana sva bitna, kako subjektivna tako i objektivna , obilježja krivičnog djela kradja iz čl. 239 st.1. KZ, pa mu  je za izvršeno krivično djelo i izrekao krivičnu sankciju bliže opisanu u izreci presude. Radnja izvršenja krivičnog djela koje je počinio  okrivljeni sa sastoji u tome što je radi pribavljanja protivpravne imovinske koristi, u periodu od 18.01.2011 god.do 18.04.2011 god., u svojoj porodičnoj kući  koja se nalazi u selu G., opština P. neovlašćeno koristio  električnu struju preko kabla presjeka 3 x2,5 mm koje je direktno priključio na vazdušne provodnike izmedju 2 električna stuba i na taj način oduzeo  električne energije u vrijednosti od 255.57 eura, čime je i ostvario  sva bitna obilježja predmetnog krivičnog djela.

      Sud je cijenio i vinost odnosno psihički odnos okrivljenog   u odnosu na radnju izvršenja predmetnog krivičnog djela pa je našao da je okrivljeni prilikom izvršenja ovog djela postupao   sa direktnim umišljajem. Okrivljeni je bio svjestan ne samo činjenice da je električna energija koju neovlašćeno troši u svojoj porodičnoj kući  tudja stvar već i da njenim oduzimanjem čini krivično djelo, pa je i pored toga htio  njegovo izvršenje.

      Prilikom izbora vrste i visine krivične sankcije koju treba primijeniti prema okrivljenom  za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom  cijenio i uzeo u obzir: da je nezaposlen , da je lošeg imovnog stanja,  da se izdržava od socijalne pomoći i rada za dnevnice,  da ranije nije osudjivan , da je u potpunosti priznao  izvršenje krivičnog djela koje mu  je javnom optužbom stavljeno na teret i da je izrazio spremnost da  oštećenoj Elektrodistribuciju Berane u potpunosti obešteti

      Kako otežavajućih okolnosti na strani okrivljenog B. D. nije bilo a sud je navedene olakšavajuće okolnosti i po broju i po značaju cijenio kao osobito olakšavajućeg karaktera, to je našao da u konkretnom slučaju  ima uslova da se prema njemu ne primijeni kazna već da je dovoljno i samo upozorenje uz prijetnju kaznom. Zbog toga je sud okrivljenom B.D.   na osnovu čl. 53 i 54 KZ utvrdio kaznu zatvora u trajanju od 2 mjeseca i istovremeno odredio da se ista neće izvršiti ako okrivljeni za vrijeme od jedne godine dana po pravosnažnosti presude ne učini novo krivično djelo.

      Sud je uvjerenja da je izrečena krivična sankcija srazmjerna težini izvršenog krivičnog djela i stepenu krivično-pravne odgovornosti okrivljenog  te da će se i ovom vrstom i visinom krivične sankcije,u okviru opšte svrhe izricanja krivičnih sankcija predvidjene čl. 4 st. 2 KZ ,postići svrha kažnjavanja propisana čl. 52 istog Zakona. Osnovano se može očekivati da će izrečena sankcija pozitivno djelovati na prevaspitanje okrivljenog  i da će ista uticati na njega da ubuduće ne vrši krivična djela.

      Odluka o troškovima krivičnog postupka je zasnovana na odredbi čl. 229 st.1.ZKP.Visina troškova u  iznosu od 50,00 eura , predstavlja paušal koji je odmjeren sobzirom na složenost i trajanje krivičnog postupka te obzirom na imovno stanje okrivljenog , shodno čl. 199 st.3. ZKP.

      Obzirom da je u toku glavnog pretresa nesumnjivo utvrdjeno da je okrivljeni B. D., izvršenjem predmetnog krivičnog djela oštećenoj Elektroprivredi Crne Gore AD Nikšić - Elektrodistribuciji Berane, pričinio štetu u iznosu od 255,57 eura, to je kod takvog činjeničnog stanja istog valjalo obavezati da na ime pričinjene štete plati navedeni iznos shodno čl. 239. st. 2. ZKP.

      Na osnovu iznijetih razloga odlučeno je kao u izreci presude.

OSNOVNI SUD U PLAVU
Dana 30.09.2011  godine  
ZAPISNIČAR
S U D I J A
Senada Radončić
Hilmija Sujković  
PRAVNA POUKA:  
Protiv ove presude nezadovoljna stranka
ima pravo žalbe u roku od 8 dana od dana
prijema iste preko ovog suda Višem sudu
B Polje.  
DNA:
1x ODT Plavu
1x okrivljenom
1 x oštećenom nakon pravosnažnosti  