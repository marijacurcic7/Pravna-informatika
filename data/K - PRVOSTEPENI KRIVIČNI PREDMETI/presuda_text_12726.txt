K.br.34/12-11 
 
U IME CRNE GORE 
      Osnovni sud u Kolašinu kao prvostepeni krivični po sudiji Mirjani Čepić kao sudiji pojedincu uz učešće zapisničara Vrhovac Nade u krivičnom predmetu protiv okrivljenog A. D. iz A. – selo T., zbog krivičnog djela šumska kradja iz čl.324.st.1. Krivičnog zakonika CG a postupajući po optužnom predlogu ODT iz Kolašina Kt.br.95/11 od 06.03.2012. godine nakon održanog glavnog i javnog pretresa dana 05.04.2012. godine u prisustvu zastupnika optužnog akta ODT – Kolašin Grujić Vojislava i optuženog A. D. donio je i javno objavio,-

P R E S U D U 
      **Optuženi:**

           A. D. jmbg...,od oca M. i majke D. rodj. R., rodjen ... godine
u B., nastanjen u A. – selo T., Crnogorac, radnik, razveden otac dvoje djece,
pismen, završio osnovnu školu, lošeg imovnog stanja, neosudjivan.  
K r i v   j e: 
      **Zato što je:**

      Dana 01.11.2011. godine u mjestu Lj. – R. b. – Opština K. u šumi vlasništvo Države Crne Gore kojom gazduje Uprava za šume – Područna jedinica Kolašin, radi kradje oborio jedno stablo bukve ukupne drvne mase 4,25 m3,


čime je izvršio krivično djelo šumska kradja iz čl. 324.st.1. Krivičnog zakonika.  Pa ga sud primjenom citirane zakonske odredbe te čl.2, 4.st.2., 32 i39.st.2. Krivičnog zakonika a u vezi sa čl.229 i 374 ZKP-a



O S U DJ U J E 
      **Na novčanu kaznu u iznosu od 200,00 €** (dvijestotine)eura koju okrivljeni ima platiti u roku od 3 (tri) mjeseca po pravosnažnosti presude. Ukoliko okrivljeni ne plati naznačeni iznos novčane kazne u ostavljenom roku ista će biti zamjenjena kaznom zatvora tako što će za svakih započetih 25,00 € novčane kazne odrediti jedan dan zatvora.

      Sud okrivljenom na osnovu čl. 52, 53, 54 Krivičnog zakonika I čl.374 ZKP-a I z r I č e,-

USLOVNU OSUDU 
      Kojom okrivljenom utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

      Obavezuje se okrivljeni na plaćanje sudskog paušala u iznosu od 30,00 € koji će uplatiti na žiro-račun Osnovnog suda Kolašin br.832-196-94 a u roku od 15 dana od dana pravosnažnosti ove presude pod prijetnjom prinudnog izvršenja.

      Oštećena Uprava za šume – Područna jedinica Kolašin upućuje se na parnicu radi ostvarenja svog imovinsko-pravnog zahtjeva.

O b r a z l o ž e nj e 
      ODT iz Kolašina je svojim optužnim predlogom Kt.br.95/11 od  06.03.2012. godine stavio na teret okrivljenom A. D. iz A. da je počinio krivično djelo šumska kradja iz čl. 324.st.2. u vezi st.1. Krivičnog zakonika na način mjesto i vrijeme činjenično i pravno opisano izrekom ove presude. Pri podnijetom optužnom predlogu ODT – Kolašin Grujić Vojislav ostao je do okončanja glavnog pretresa i u završnoj riječi predložila da sud okrivljenog oglasi krivim i osudi po zakonu.  
      Okrivljeni A. D. u svojoj odbrani na glavnom pretresu održanom dana 05.04.2012. godine priznao je izvršenje krivičnog djela stavljenog mu na teret navodeći da je tačno da je dana 01. novembra 2011 godine u mjestu Lj. – R. b. posjekao jedno stablo bukve ukupne drvne mase 4,25 m3 koje stablo je vlasništvo Države Crne Gore a kojim gazduje Uprava za šume – Područna jedinica Kolašin te je tom prilikom izrazio kajanje zbog počinjenog djela. U svojoj završnoj riječi je izjavio da ostaje pri svojoj odbrani datoj tokom postupka.  
      Obzirom na činjenicu da je okrivljeni u potpunosti priznao izvršenje krivičnog djela koje mu se stavlja na teret a kako nije bilo razloga da se posumnja u istinitost njegovog iskaza – priznanja a obzirom da su stranke u postupku dale saglasnost da se ne izvode predloženi dokazi to je sud shodno čl. 454.st.2. ZKP-a  donio rešenje da se ne izvode svi dokazi koji su optužnim aktom predloženi od strane ODT-a već samo oni od kojih zavisi vrsta i mjera krivične sankcije za krivično djelo koje je u pitanju. Tako je sud u dokaznom postupku izvršio  uvid u izvod iz KE izdate od strane Uprave policije B. br. 245/1560 od 23.03.2012. godine kojim je utvrdio da okrivljeni A. D. ne prolazi kroz kaznenu evidenciju, te je sud saslušao ovlašćenog predstavnika oštećene Šumske uprave – PJ Kolašin koji je izjavio da se pridružuje krivičnom gonjenju protiv okrivljenog te istakao imovinsko-pravni zahtjev uiznosu od 310,00 €.  
      Na osnovu naprijed navedenog sud je uvjerenja da je A. D. dana 01.11.2011. godine u mjestu Lj. – R. b. – Opština K. u šumi vlasništvo Države CG kojim gazduje Uprava za šume – PJ Kolašin radi kradje oborio jedno stablo bukve ukupne drvne mase 4,25 m3 te da je na opisani način postupao sa umišljajem ostvarujući sve elemente bića krivičnog djela šumska kradja iz čl. 324.st.1. Krivičnog zakonika što je nesumnjivo dokazano iskazom o priznanju okrivljenog koji je u potpunoj saglasnosti sa navodima iz optužnog predloga.  
      Odlučujući o krivičnoj sankciji sud je cijenio sve okolnosti koje utiču na njeno pravilno odmjeravanje a odnose se na okrivljenog i krivično djelo stavljeno mu na teret pa je na strani okrivljenog od olakšavajućih okolnosti cijenio činjenicu da je isti priznao izvršenje krivičnog djela stavljenog mu na teret i što se radi o porodičnom čovjeku ocu dvoje djece. Dok otežavajućih okolnosti na strani okrivljenog nije bilo.  
      Na osnovu prednjeg a obzirom da je za ovo krivično djelo predvidjena novčana kazna koja se kumulativno izriče sa kaznom zatvora do jedne godine sud je  istu izrekao u granicama zakonskog minimuma osudjujući okrivljenog na plaćanje novčane kazne u iznosu od 200,00 €  imajući u vidu navedene olakšavajuće okolnosti i prema okrivljenog istovremeno izrekao kaznu zatvora u trajanju od tri mjeseca te istu uslovio na period od jedne godine pa je mišljenja da će se i prijetnjom ove kazne može dovoljno uticati na okrivljenog da ubuduće ne vrši krivična djela, te da je period od jedne godine dovoljno za provjeru okrivljenog i da je to krivična sankcija adekvatna za postizanje svrhe kako specijalne tako i generalne prevencije predvidjenih čl. 32 Krivičnog zakonika.  
      Shodno čl.229 u vezi čl.226 ZKP-a okrivljeni je obavezan na plaćanje sudskog paušala u iznosu od 30,00 € koji iznos je srazmjeran dužini trajanja postupka i imovinskim prilikama okrivljenog.  
      Shodno čl. 239.st.2. u vezi sa st.1. ZKP-a oštećena Uprava za šume – PJ Kolašin upućena je na parnični postupak radi ostvarenja svog imovinsko-pravnog zahtjeva, iz razloga što punomoćnik oštećene strane nije pružio sudu niti jedan dokaz vezan za visinu svog potraživanja, te  sud nije imao osnova kako za djelimično tako ni za potpuno presuđenje istog.  
      Na osnovu naprijed navedenog a primjenom citiranih zakonskih odredbi odlučeno je kao u izreci presude shodno čl. 374 ZKP-a.

OSNOVNI SUD U KOLAŠINU,
Dana, 05.04.2012. godine 
Zapisničar,
S U D I J A,
Vrhovac Nada s.r.                                                      Čepić
Mirjana s.r. 
PRAVNA POUKA : Protiv ove presude dozvoljena je žalba u roku od 8. dana od
dana prijema iste, a preko ovog suda Višem sudu u Bijelom Polju.  