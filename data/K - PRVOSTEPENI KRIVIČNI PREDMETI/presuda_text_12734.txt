OSNOVNI SUD U PLAVU
K.br.55/2011   
OSNOVNI SUD U PLAVU, sudija Hilmija Sujković, sa zapisničarem Radončić
Senadom, u krivičnom predmetu okrivljenog Pupović Sedmira , iz Plava, po
optužnom predlogu Osnovnog državnog tužilaštva u Plavu, KT.br. 45/2011 od
28.06.2011 god., po održanom usmenom, javnom, glavnom pretresu, u prisustvu:
zamjenika ODT u Plavu Rugovac Drite okrivljenog i  njegovog branioca advokata
Labudović Dušana, donio je i javno objavio dana 26.07.2011   god.  
P R E S U D U
Prema okrivljenom PUPOVIĆ SEDMIRU , od oca Saliha i majke Hasnije, rodj. Gutić, rodjenom 28.03.1981 godine,  u Prilepu - Kosovo, sa boravištem u Plavu, naselje Meteriz , državljaninu  Kosova , nezaposlenom, pismenom , oženjenom bez djece , srednjeg imovnog stanja ,

      Na osnovu čl. 362. st. 1. tačka 1. ZKP

ODBIJA SE OPTUŽBA
Da je;  
      U periodu od 21. oktobra 2010 god do 21. juna 2011 god. , u kući svog brata Pupović Sajagima koja se nalazi u naselju Meteriz, opština Plav, neovlašćeno držao vatreno oružje - pištolj marke "BASQUE" kalibra 32 mm  fabrički broj 88413 i 4 pištoljska metka kalibra 7,65 mm, koji  su   u kući pronadjeni dana 21. juna 2011 god., od strane službenika Ispostave policije

Plav, iako je znao da za isto nema izdat oružni list na svoje ime i da je u
smislu čl. 27 Zakona o oružju ( Sl.list RCG" br. 49/2004) zabranjeno držanje
oružja bez oružnog lista.  
- čime bi izvršio krivično djelo nedozvoljeno držanje oružja i eksplozivnih
materija iz čl. 403. st. 1.  KZ.  
Usled odustanka Osnovnog državnog tužioca  u Plavu od optužbe na glavnom
pretresu.  
O b r a z l o ž e n j e
Osnovno državno tužilaštvo u Plavu, optužnim predlogom Kt.br. 45/2011 od
28.06.2011 god. optužilo je Pupović Sedmira ,  iz Prilepa - Kosovo, za
krivično djelo  god., za krivično djelo nedozvoljeno držanje oružja i
eksplozivnih materija iz čl. 403. st. 1.  KZ.  
Na glavnom pretresu od 26.07.2011 god.zamjenik ODT u Plavu, Rugovac Drita,
izjavila je da odustaje od optužbe protiv okrivljenog Pupović Sedmira, obzirom
da u radnjama okrivljenog nema elemenata krivičnog  djela nedozvoljeno držanje
oružja i eksplozivnih materija iz čl. 403. st. 1.  KZ koje mu je javnom
optužbom stavljeno na teret.  
U obrazloženju svog odustanka je istakla da je u toku postupka , na osnovu
izjave svjedoka Pupović Hasnije, nesporno utvrdjeno da su i pištolj  marke
"BASQUE" kalibra 32 mm , fabrički broj 88413 i 4 pištoljska metka kalibra 7,65
mm, koje su ovlašćeni službenici Ispostave policije Plav, dana 21.06.2011 god.
, pronašli u kući koja se vodi na Pupović Sajagima kao i sama kuća , njeno
vlasništvo a ne vlasništvo okrivljenog i da je ovo oružje u kući ona držala
kao uspomenu na svog pokojnog supruga Pupović Saliha , koji je bio vlasnik
ovog oružja, tako da samim tim u radnjama okrivljenog Pupović Sedmira, koje su
mu javnom optužbom stavljene na teret nema elemenata krivičnog djela
nedozvoljeno držanje oružja i eksplozivnih materija iz čl. 403. st. 1.  KZ,
zbog čega je i odustala od optužbe prema okrivljenom za navedeno krivično
djelo.  
Pošto je zastupnica javne optužbe u toku glavnog pretresa  odustala od optužbe
prema okrivljenom Pupović Sedmiru  , sud je na osnovu čl. 362. st. 1. tačka 1.
ZKP, odlučio kao u izreci presude.  
OSNOVNI SUD U PLAVU
                                                            Plav, 26.07.2011  god.

Zapisničar,                                           PREDSJEDNIK SUDA –
SUDIJA
Radončić Senada                                                  Hilmija
Sujković  
PRAVNA POUKA:
Protiv ove presude dozvoljena je žalba
Višem sudu Bijelo Polje, preko ovog
Suda, u roku od 8 dana od dana njenog
Prijema.  
DNA: - ODT u Plavu
           - okrivljenom P. S.
           - braniocu adv. L. D.   