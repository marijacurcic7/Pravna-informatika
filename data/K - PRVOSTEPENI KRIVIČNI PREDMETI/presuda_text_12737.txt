OSNOVNI SUD U PLAVU
K.br. 85/2011  
U IME CRNE GORE
      OSNOVNI SUD U PLAVU, sudija Hilmija Sujković, sa zapisničarem Senadom Radončić, u krivičnom predmetu okrivljenih V. Gj.1, iz Republike A., zbog krivičnog djela krijumčarenje u pokušaju iz čl. 265. st. 2. u vezi sa čl. 20. Krivičnog zakonika i V. Gj.2 ,  iz Republike A., zbog krivičnog djela  nedozvoljeno držanje oružja i eksplozivnih materija iz čl. 403. st. 2. u vezi st. l.  Krivičnog zakonika, po optužnici Osnovnog državnog tužilaštva u Plavu,  Kt.br. 86/2011 od 16.12.2011 god. po održanom usmenom, glavnom, javnom pretresu u prisustvu okrivljenih, zamjenika ODT-a u Plavu Rugovac Drite i branioca okrivljenog V. Gj.1, advokata D. B., donio je i javno objavio dana 23.12.2011 .godine

P R E S U D U
I  
      Okrivljeni V. GJ.1, od oca M. i majke P., rodj. P., rodjen ... god.  u selu V., opština T., Republika A., gdje i prebiva, nezaposlen, oženjen, otac 2 djece , državljanin Republike A.,

K r i v    j e
      Što je:

       Dana 04.12.2011 god. oko 18,00 časova, u mjestu G., opština P., na graničnom prelazu izmedju Crne Gore i Albanije, izbjegavajući mjere carinskog nadzora pokušao da prenese preko carinske linije,  iz Crne Gore u Albaniju, oružje čije držanje je gradjanima zabranjeno, na način što je protivno odredbama čl. 10a i čl. 55a stav 1. Zakona o izmjenama i dopunama Zakona o oružju ("Sl. list CG" br. 20/2011) , prenosio vatreno oružje kategorije "A" i to automatsku pušku bez okvira i municiju nepoznate marke, oznake P..., u putničko motorno vozilo marke "T." reg. oznaka AL ... , koju je sakrio u torbi ispod kafe, u čemu je spriječen od strane pripadnika Ekspoziture Granične policije Plav, koji su istu pronašli u ovom vozilu prilikom njegove kontrole i pregleda,

      \- čime je učinio krivično djelo krijumčarenje u pokušaju iz čl. 265. st. 2. u vezi sa čl. 20. Krivičnog zakonika

      Pa mu sud za izvršeno krivično djelo na osnovu navedenog zakonskog propisa te primjenom čl. : 4, 32, 36, 39, 42, 52, 53 i 54. KZ i čl. 374 ZKP,  i z r i č e

USLOVNU OSUDU
      Kojom  mu utvrdjuje kaznu zatvora u trajanju od 1 (jedne) godine, u koju mu se uračunava vrijeme provedeno u pritvoru od 05.12.2011 god. do 23.12.2011 god. i istovremeno odredjuje da se ista neće izvršiti ako okrivljeni za vrijeme od 2 (dvije) godine dana, po pravosnažnosti presude ne učini novo krivično djelo i

O S U D J U J E
      Na novčanu kaznu u iznosu od 3.000,00  € (trihiljade) eura, koji je dužan platiti  u roku od 15 dana po pravosnažnosti  presude, a ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet eura), novčane kazne za 1 (jedan) dan zatvora.

      Okrivljeni se obavezuje da naknadi troškove krivičnog postupka u iznosu od 317,50 (tristotinesedamnaesteuraipedesetcenti), kao i da na ime paušala plati iznos od 50,00 (pedeset) eura, u roku od 15 dana po pravosnažnosti presude, pod prijetnjom prinudnog izvršenja.

      Prema okrivljenom se shodno čl.   265 st. 4  u vezi sa čl. 67 st. 1  tač. 7 i čl. 75  KZ  CG,  i z r i č e   **mjera bezbjednosti**   oduzimanje predmeta, te se od istog oduzima automatska puška oznake 5...,  kao predmeta izvršenja krivičnog djela.

II
      Prema okrivljenom  V. GJ.2, od oca P.  i majke P. rodj. Dj.,   rodjenom  ... godine, u selu V., opština T., Republika A., gdje i prebiva, sa boravištem u selu D., opština P., državljaninu Republike A., oženjenom , ocu 6 djece .

      Na osnovu čl. 372. st. 1. tačka 1. ZKP.

ODBIJA SE OPTUŽBA
      Da je:

      U vremenu od  04.12.2009 god.  do  04.12.2011 god. , u mjestu  D., opština P.,  nabavio i u garaži , pored kuće u kojoj stanuje, držao vatreno oružje iz kategorije "A" čije je držanje zabranjeno i to automatsku pušku bez okvira i municije nepoznate marke, oznake 5..., iako je znao da je u smislu čl. 10. st. 2. tačka 2. i čl. 10a Zakona o izmjenama i dopunama zakona o oružju ("Sl.list CG" br. 20/2011) zabranjeno nabavljanje i držanje oružja iz kategorije "A" ,

      \- čime bi izvršio krivično djelo nedozvoljeno držanje oružja i eksplozivnih materija iz čl. 403. st. 2. u vezi st. 1. Krivičnog zakonika.

      Usled odustanka Osnovnog državnog tužioca u Plavu od optužbe.

O  b r a z l o ž  e n j e
      Obrazloženje je izostalo na osnovu čl. 383 st. 5 ZKP , jer su se stranke odrekle prava na žalbu odmah nakon objavljivanja presude, odnosno prije nego što je presuda pisano izradjena.

      Inače, prilikom izbora vrste  i visine krivične sankcija koju treba primjeniti prema okrivljenom V. Gj.1 za izvršeno krivično djelo, sud je pored težine , načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu .  Tako je od olakšavajućih okolnosti sud okrivljenom cijenio i uzeo u obzir da je strani državljanin, da je porodičan čovjek , da je otac dvoje djece ,  da je nezaposlen, da je u potpunosti priznao sve odlučne činjenice za utvrdjivanje svoje krivične odgovornosti  i da je izrazio kajanje i žaljenje zbog izvršenog krivičnog djela, pa je sobzirom na navedene olakšavajuće okolnosti našao da u konkretnom slučaju ima uslova da se  prema njemu ne primijeni kazna zatvora, kao jedna od kumulativno predvidjenih kazni, već da je dovoljno i samo upozorenje uz prijetnju kaznom.  Kako su za krivično djelo krijumčarenje u pokušaju iz čl. 265. st. 2. u vezi sa čl. 20 KZ, koje je stavljeno na teret okrivljenom V. Gj.1, propisane kumulativno i kazna zatvora i novčana kazna , to je sud istom kao glavnu kaznu izrekao kaznu zatvora u trajanju od 1 (jedne) godine i istovremeno odredio da se ista neće izvršiti ako okrivljeni  za vrijeme od 2 (dvije ) godine dana po pravosnažnosti presude ne učini novo krivično djelo, dok mu je kao sporednu kaznu izrekao novčanu kaznu u iznosu od 3.000,00  eura.

      Sud je uvjerenja da su izrečene krivične sankcije srazmjerne težini izvršenog krivičnog djela i stepenu krivično-pravne odgovornosti okrivljenog V. Gj.1,  te da će se u konkretnom slučaju  i ovim vrstama i visinama krivičnih sankcija, u okviru opšte svrhe izricanja krivičnih sankcija predvidjenje čl. 4 st. 2 KZ, postići svrha kažnjavanja propisana čl. 32 i 52 istog Zakona, jer se osnovano može očekivati  da će izrečene sankcije pozitivno djelovati na prevaspitanje okrivljenog i da će iste uticati na njih da ubuduće ne vrši krivična djela.

      Što se tiče okrivljenog V. Gj.2 , sud je u odnosu na ovog okrivljenog, na osnovu čl. 372. stav l. tačka 1. ZKP odbio optužbu, usled odustanka Osnovnog državnog tužioca u Plavu od daljeg krivičnog gonjenja prema njemu.

OSNOVNI SUD U PLAVU
Dana, 23.12.2011.godine.  
Zapisničar
SUDIJA
Senada Radončić
Hilmija Sujković  
PRAVNA POUKA:  
Protiv ove presude može se izjaviti žalba
Višem sudu u Bijelom Polju, preko ovog
suda u roku od 8 dana od dana njenog prijema.  
DNA:
l x ODT u Plavu
1 x okrivljenom V. Gj.
1 x braniocu ok. V. Gj.1 , adv. D. B.
 1 x okrivljenom V. Gj.2  