OSNOVNI SUD U PLAVU
K.br. 1/2011 
      OSNOVNI SUD U PLAVU, sudija  Hilmija Sujković, sa zapisničarem Radončić Senadom, u krivičnom predmetu okrivljenog C. B., iz P. , po optužnom predlogu Osnovnog državnog tužilaštva u Plavu, KT.br. 59/2010 od 13.12.2010 god., po održanom usmenom, javnom, glavnom pretresu, u prisustvu: okrivljenog, ODT u Plavu Feratović Erdana i predstavnika oštećene Uprave za šume Pljevlja - Područne jedinice P., P. E., donio je i javno objavio dana 22.04.2011.  god.

P R E S U D U
      Prema okrivljenom C. B., od oca H. i majke Lj., rodj. K., rodjenom ... godine, u selu B., opština P., gdje i živi, državljaninu Crne Gore, nezaposlenom, oženjenom, ocu 3 djece, pismenom, završio 4 razreda osnovne škole, lošeg imovnog stanja, neosudjivanom,

       Na osnovu čl. 362. st. 1. tačka 1. ZKP

ODBIJA SE OPTUŽBA
       Da je:

Neutvrdjenog dana u periodu od 01.07. do 25.07.2010 god., u mjestu B. , u
gazdinskoj jedinici "B. P. – T.", u državnoj šumi kojom gazduje oštećena
Uprava za šume Pljevlja - Područna jedinica P., u odjeljenju br. 61,  radi
kradje oborio motornom testerom dva čamova stabla u ukupnoj količini od 2,273
m3 , koje je okresao i izvukao do puta gdje su i pronadjena od strane lugara
G. G.,  
      \- čime bi izvršio krivično djelo šumska kradja iz čl. 324. st. 1. KZ

      Usled odustanka Osnovnog državnog tužioca  u Plavu od optužbe .

      Troškova  krivičnog postupka nije bilo.

Imovinsko pravnog zahtjeva za naknadu štete nije bilo.  
O b r a z l o ž e n j e
Osnovno državno tužilaštvo u Plavu, optužnim predlogom Kt.br. 59/2010 osd
13.12.2010 god., optužilo je C. B. , iz P.,  za krivično djelo šumska kradja
iz čl. 324. st. 1. KZ.  
U završnoj riječi ODT u Plavu,  Erdan Feratović ,izjavio  je da odustaje od
optužbe protiv okrivljenog C. B., obzirom da u radnjama okrivljenog  nema
elemenata krivičnog  djela šumska kradja iz čl. 324. st. 1. KZ, koje mu je
javnom optužbom stavljeno na teret.  
      U obrazloženju svog odustanka je istakao  da je u toku krivičnog postupka na nesumnjiv način utvrdjeno da sječu 2 čamova stabla koja mu se stavljaju na teret nije izvršio okrivljeni već njegov sin B. i to iz razloga što su se na ova stabla,  prilikom sječe  po doznaci u privatnoj  šumi  okrivljenog, naslonila druga oborena stabla koja su u takvoj situaciji predstavljala opasnost  kako za lica koja su vršila sječu tako i za djecu  koja su u neposrednoj blizini čuvala stoku. Kako u konkretnom slučaju nije postojala namjera da se obaranjem spornih stabala,  koja su izrasla iz jednog korjena tzv. "dvojanci" pribavi protivpravna imovinska korist niti za okrivljenog niti za lice kojem je prodao šumu, to je iz tog kao i iz već navedenih razloga odustao od optužbe prema okrivljenom za navedeno krivično djelo.

      Predstavnik oštećene Uprave za šume - Područne jedinice P., nakon odustanka od optužbe ODT u Plavu, nije preuzeo krivično gonjenje prema okrivljenom niti je u odnosu na njega postavio bilo kakav imovinsko pravni zahtjev za naknadu štete.


      Pošto je ODT u Plavu u završnoj riječi odustao od optužbe prema okrivljenom C. B. a predstavnik oštećene Uprave za šume - PJ P. , nije preuzeo njegovo krivično gonjenje, sud je na osnovu člana 362. st. 1. tačka 1. ZKP,  odlučio kao u izreci presude.

OSNOVNI SUD U PLAVU
                                                            Plav, 22.04.2011  god.

Zapisničar,
S U D I J A
Radončić Senada,s.r.
Hilmija Sujković  
PRAVNA POUKA:
Protiv ove presude dozvoljena je žalba
Višem sudu Bijelo Polje, preko ovog
Suda, u roku od 8 dana od dana njenog
Prijema.  
DNA:  - ODT u Plavu
- okrivljenom C. B.  