OSNOVNI SUD U PLAVU
K.br.46/10  
U IME NARODA
OSNOVNI SUD U PLAVU, kao krivični, po sudiji Elici Pantović uz učešće
zapisničara Nermine Nikočević, u krivičnom predmetu protiv okrivljenog P.Dž.
iz P. zbog krivičnog djela šumska kradja iz člana 324 stav 1. Krivičnog
zakonika Crne Gore po optužnom predlogu Osnovnog državnog tužilaštva u Plavu
KT.br.100/09 od 20.08.2009.godine, nakon održanog usmenog, glavnog i javnog
pretresa, u prisustvu zamjenice ODT u Plavu Drite Rugovac, okrivljenog,
branioca okrivljenog advokata R. M. iz B., a u odsustvu oštećenog, donio je i
javno objavio dana 03.12.2010.godine  
P R E S U D U
Opt: P.DŽ., od oca I. i majke N., rodjene R., rodjen ...godine u selo K.,
opština P., gdje i prebiva, JMBG ...,  nezaposlen, neoženjen, pismen, završio
mašinsku srednju školu, vojsku služio, vodi se u VE-P., srednjeg imovnog
stanja, državljanin CG, osudjivan i to: presudom Osnovnog suda u Plavu
K.br.40/96 od 19.04.1996.godine zbog krivičnog djela iz člana 136/1 KZ RCG na
novčanu kaznu od 350 dinara, presudom Osnovnog suda u Plavu K.br.58/98 od
16.07.1998.godine, zbog krivičnog djela iz člana 136/1 KZ RCG na novčanu kaznu
od 1.000.dinara i presudom Osnovnog suda u Plavu K.br.26/99 od
24.05.1999.godine zbog krivičnog djela iz člana 136.stav 1. KZ RCG na novčanu
kaznu od 1.800 dinara,  
Na osnovu člana 363.stav 1. tačka 3. ZKP-a  
OSLOBADJA SE OPTUŽBE
da  je:  
neutvrdjenog dana u periodu od 8 avgusta do 15 avgusta 2009 godine,  u mjestu
B. P., opština P., u gazdinskoj jedinici «B. P. – T.», u državnoj šumi kojom
gazduje oštećena Uprava za šume Pljevlja – Područna jedinica Plav, u
odjeljenju broj 19, radi kradje oborio motornom testerom dvije šušike u
dubećem položaju i pet izvala u ležećem položaju, a u odjeljenju broj 23,
jednu izvalu u dubećem položaju u ukupnoj količini od 4,692 m3 , koje je
izrezao u trupce i sa traktorom transportovao do svoje kuće koja je udaljena
od mjesta sječe oko 100 m , gdje su od strane lugara zatečena tri trupca, a
ostali su odnešeni u nepoznatom pravcu,  
-čime bi  izvršio krivično djelo šumska kradja iz člana 324 stav 1. Krivičnog zakonika Crne Gore.  
Troškovi krivičnog postupka u ukupnom iznosu od 494,20 eura, padaju na teret
budžetskih sredstava suda.  
Oštećena Uprava za šume se radi ostvarivanja imovinsko-pravnog zahtjeva
upućuje na parnicu.  
O b r a z l o ž e n j e
Osnovno državno tužilaštvo u Plavu je optužnim predlogom KT.br.100/09 od
20.08.2009.godine optužilo P.Dž. iz P. zbog krivičnog djela šumska kradja iz
člana 324.stav 1. Krivičnog zakonika Crne Gore.  
Presudom Osnovnog suda u Plavu K.br.91/09 od 17.12.2009.godine optuženi P.Dž.
iz P. oglašen je krivim zbog krivičnog djela šumska kradja iz člana 324.stav
1. KZ, činjenično opisanog u izreci te presude, za koje je osudjen na novčanu
kaznu u iznosu od 600,00 eura i kaznu zatvora od četiri mjeseca i da je
optuženi dužan novčanu kaznu platiti u roku od 15 dana po pravosnažnosti
presude, a u slučaju nenaplativosti da će se ista zamijeniti kaznom zatvora
tako što će se za svakih započetih 25,00 eura odrediti jedan dan kazne
zatvora. Istom presudom optuženi je obavezan da na ime paušala plati sudu
iznos od 30,00 eura od 15 dana od pravosnažnosti presude pod prijetnjom
posledica izvršenja.Oštećena Uprava za šume CG Pljevlja-PJ Plav, radi
ostvarivanja imovinsko-pravnog zahtjeva za naknadu štete je upućena na
parnicu.  
Postupajući po žalbi okrivljenog P.Dž. iz P., Viši sud u Bijelom Polju je
svojim rješenjem Kž.br.302/10 od 30.04.2010.godine, povodom žalbe okrivljenog
a i po službenoj dužnosti ukinuo je presudu Osnovnog suda u Plavu K.br.91/09
od 17.12.2009.godine, i predmet vratio ovom sudu na ponovno sudjenje.  
U ponovnom postupku, zamjenica ODT u Plavu Drita Rugovac je ostala u svemu pri
završnoj riječi iz predhodnog postupka u kojim je precizirala optužni
prijedlog i pri tako precizirane javne optužbe ostala sve do kraja i
predložila sudu da sud optuženog P.Dž. oglasi krivim zbog krivičnog djela
šumska kradja iz člana 324.stav 1. KZ CG i osudi po zakonu.  
Na glavnom pretresu kod ovoga suda održanog dana 03.12.2010.godine nije
pristupio predstavnik oštećene Uprave za šume Pljevlja-PJ Plav i nije dao
završnu riječ ali se u ranijem postupku pridružio krivičnom gonjenju prema
okrivljenom i zadržao pravo da odštetni zahtjev ostvaruje u parnici.  
Branilac okrivljenog advokat M. R. u završnoj riječi je istakao da izvedenim
dokazima, do izvesnosti je utvrdjeno da okrivljeni nije izvršio krivično djelo
koje mu je javnom optužbom stavljeno na teret, da se to vidi iz iskaza
svjedoka lugara B. E. datim na pretresima od 17.12.2009 i 25.08.2010.godine,
gdje ovaj svjedok je ostao pri podacima koji su sadržani u prijavi za šumsku
krivicu kao i izvještaja koji je sačinjen 18.08.2009.godine, a iz ovih isprava
se vidi da je kaznivanje ovog svjedoka medjusobno protivurečno, kako u pogledu
vremena navodnog izvršenja bespravne sječe tako i u pogledu drvne mase. Ovaj
svjedok je na pretresima tvrdio da je okrivljeni navodno oborio u
19-odjeljenju sedam stabala a u 23 jedno što znači ukupno osam stabala, a iz
izvještaja sa terena broj 1364 od 18.08.2009.godine, vidi se da je navodno
ukupno oboreno sedam stabala što dovoljno govori o nepouzdanosti i netačnosti
iskaza svjedoka B. E. Svjedok B. je i u izvještaju i na pretresima pokušao da
objasni da je porijeklo posječene  bespravne gradje utvrdio na osnovu navodno
tri nadjena ovrška kod kuće okrivljenog. Okrivljeni uopšte nije izvršio
bespravnu sječu niti su kod njegove kuće zatećena ta tri ovrška kako je to
pokušao lugar da predstavi, a isti je u svom izvještaja napisao da je na
osnovu ta tri ovrška i reza na njima zaključio da iste potiču od bespravne
sječe u 19 i 23- odjeljenju. Medjutim, preko vještaka šumarske struke
utvrdjeno je da se porijeklo bespravne gradje može utvrditi samo na osnovu
odrubaka panja posječenog stabla i odrubaka drvne mase pronadjene kod
izvršioca sječe, ako ti odrubci poticu od takozvanog trupca dozemljaka tj.
uporedjivanjem trupca dozemljaka i panja sa bespravne sječe. Da je  svjedok B.
netačno svjedočio govori i sama činjenica što porijeklo gradje nije utvrdio na
način kako je to objasnio vještak šumarske struke, a to nije mogao utvrditi iz
prostog razloga što nikada kod kuće okrivljenog nije zatekao trupce dozemljake
što je nesporno. Nije tačno da je okrivljeni priznao da je izvršio bespravnu
sječu jer to nije mogo ni učiniti iz razloga što istu nije ni izvršio, a do
podnošenja prijave za šumsku krivicu protiv okrivljenog došlo je do isključivo
zbog netrpeljivih  odnosa koji duže vremena vladaju izmedju okrivljenog i
svjedoka B. Obzirom da nije dokazano da je okrivljeni izvršio krivično djelo
koje mu je stavljeno na teret predložio je sudu da optuženog oslobodi i odluči
da troškovi krivičnog postupka padaju na teret budžeta i to na ime nagrade
braniocu za sastav žalbe na ranije osudjujuću presudu iznos od 150,00 Eura, za
prisustvo na svaki održani glavnom pretresu  od po 75,00 Eura a za odložena
pola od tog iznosa, za svaku satnicu od po 25,00 Eura po podacima iz spisa
predmeta za odsustvo iz kancelarije za svaki sat po AT i za podvozne troškove
za svaki pristup tužioca na glavni pretres iznos od po 30,00 Eura s obzirom da
se sjedište branioca nalazi u B.  
Izjašnjavajući se o optužnom predlogu ODT u Plavu, okrivljeni P.Dž.,  ne
priznaje izvršenje krivičnog djela koje mu je javnom optužbom stavljeno na
teret.  U svoju odbranu je naveo da ne samo da nije izvršio sječu dvije sušike
u dubećem položaju i pet izvala u ležećem položaju u odjeljenju broj 19.kao ni
jednu izvalu u dubećem položaju u odjeljenju broj 23 u gazdinskoj jedinici B.
P.-T., opština P., već mu u vezi ove sječe ništa nije ni poznato. U završnoj
riječi je u potpunosti prihvatio završnu riječ svog branioca.  
Radi provjere odbrane okrivljenog, odnosno radi što pravilnijeg i zakonitijeg
rješavanja ove krivične stvari sud je u dokaznom postupku izveo sledeće
dokaze: saslušao u svojstvu svjedoka reonskog lugara B. E., neposredno
saslušao vještaka šumarske struke dipl. ing.šumarstva P. K. iz B.,  pročitao
prijavu za šumsku štetu Uprave za šume Pljevlja-PJ Plav broj 27/09 od
18.08.2009.godine, izvještaj reonskog lugara B. E. broj 1364 od
18.08.2009.godine i izvršio uvid u izvod iz kaznene evidencije za okrivljenog
od Ispostave Plav broj 02-245-1734/2 od 07.09.2009.godine, pa je svestranom
ocjenom izvedenih dokaza, svakog pojedinačno i u njihovoj medjusobnoj vezi i
njihovim uporedjivanjem sa navodima javne optužbe i odbranom okrivljenog našao
da nije dokazano da je okrivljeni počinio krivično djelo koje mu je stavljeno
na teret.  
U toku krivičnog postupka je nesporno utvrdjeno kako na osnovu iskaza svjedoka
B. E. tako i na osnovu prijave za šumsku štetu broj 27/09 od 18.08.2009.godine
i izvještaja broj 1364 od 18.08.2009.godine, da je neutvrdjenog dana u periodu
od 08.08.do 15.08.2009.godine, u mjesto B. P., opština P. u gazdinskoj
jedinici B. P.-T. u državnoj šumi kojom gazduje oštećena Uprave za šume
Pljevlja-Područna jedinica Plav u odjeljenju broj 19 oboreno dvije sušike u
dubećem položaju i pet izvala u ležećem položaju, a u odjeljenju broj 23 jednu
izvalu u dubećem položaju u ukupnoj količini od 4,692 m3. Medjutim, obzirom da
je okrivljeni P.Dž. negirao sječu ovih stabala a samim tim izvršenje krivičnog
djela koje mu je stavljeno na teret to su u toku krivičnog postupka bila
sporne ove činjenice pa ih je kao takve trebalo nesumnjivo utvrditi tj.
dokazati.  
Naime, da bi na strani okrivljenog u konkretnom slučaju postojala odgovornost
za krivično djelo šumska kradja iz člana 324 stav 1 KZ CG koje mu je javnom
optužbom stavljeno na teret bilo je potvrebno utvrditi tj. dokazati ne samo da
je u državnoj šumi kojom gazduje Uprava za šume Pljevlja-Područna jedinica
Plav u gazdinskoj jedinici B. P.-T. izvršio sječu motornom testerom dvije
sušike u dubećem položaju i pet izvala u ležećem položaju u odjeljenju broj 19
a u odjeljenju 23 jednu izvalu u dubećem položaju  sve u ukupnoj količini od
4,692 m3, već i da je to učinio radi kradje. Ovo iz razloga jer se radnja
izvršenja krivičnog djela šumska kradja iz člana 324.stav 1. KZ CG sastoji u
obaranju jednog ili više stabala u šumi u količini preko 1m3 radi kradje, pa
proizilazi da odgovornost kod okrivljenog može postojati jedino ako se na
potpuni i nesumnjiv način dokaže da je obaranje dvije sušike u dubećem
položaju i pet izvala u ležećem položaju u odjeljenju broj 19 a u odjeljenju
broj 23 jednu izvalu u dubećem položaju, kao zakonski elemenat ovog krivičnog
djela je u konkretnom slučaju izvršio okrivljeni.  
Optužba je u tom pogledu jasna i njeno stanovište je da je obaranje motornom
testerom dvije sušike u dubećem položaju i pet izvala u ležećem položaju u
odjeljenju broj 19, a u odjeljenju broj 23, jednu izvalu u dubećem položaju u
državnoj šumi B. P.-T. izvršio okrivljeni, čime je i počinio krivično djelo
koje mu je stavljeno na teret, dok rezultati dokaznog postupka nijesu mogli
potvrditi navode javne optužbe u tom dijelu, a samim tim ni ubijedili sa
sigurnošću sud u krivicu okrivljenog za predmetno krivično djelo.  
Tako se ni sam podnosilac prijave reonski lugar B. E. nije mogao sa sigurnošću
izjasniti da je sječu dvije sušike u dubećem položaju i pet izvala u ležećem
položaju u odeljenju broj 19 a u odjelenju broj 23 jednu izvalu u dubećem
položaju u državnoj šumi B. P. –T. kojom gazduje Uprava za šume Pljevlja-PJ
Plav izvršio P.Dž. jer istog nije zatekao niti u vršenju bespravne sječe niti
u eventualnom transportovanju gradje ove bespravne sječe. Prijavu protiv
okrivljenog P.Dž. je podnio samo na osnovu tragova traktorskih guma koje je
pronašao na mjestu sječe  te prateći iste došao do kuće oca okrivljenog i iste
uporedio sa šarama od guma na traktoru kod kuće oca okrivljenog i pronašao da
se iste poklapaju, kao i na osnovu toga što je kod kuće oca okrivljenog
zatekao ostatke od predmetne bespravne sječe, stabala, vrhovi  od tri  trupca,
debljine 25 do 30 sm, te uporedio njihov rez sa rezom posječenih trupaca na
mjestu sječe i takodje utvrdio da se isti poklapaju.  
Naime, izjašnjavajući se o predmetnoj bespravnoj sječi kao i o razlozima koji
su ga rukovodili da za ovu sječu prijavi okrivljenog P.Dž., svjedok B. E. je u
predhdnom postpku  istakao da je bespravnu sječu otkrio dana
15.08.2009.godine. Da izlazeći na reon obišao je 19 i 23 odjeljenje u državnoj
šumi u gazdinskoj jedinici B. P.-T. i dolazeći u dna ova dva odjeljenja vidio
je da je posječeno u 23-odjeljenju jedna izvala i ista odnešena a u 19
odjeljenju dvije sušike u dubećem položaju i pet izvala i iste odnešene, u
ukupnoj količini od 4,692m3, a to utvrdio na osnovu premjera presjeka vrhova
trupaca nadjenih kod kuće oca okrivljenog sa presjekom trupaca koji su ostali
neodnešeni sa mjesta predmetne bezpravne sječe, gdje je vidio tragove od
traktorskih guma, pa prateći iste, došao do kuće I. P. -oca okrivljenog,
udaljena od mjesta sječe oko 100 m, tu  su se  tragovi završavali, te uporedio
šare od guma na traktoru kod kuće oca okrivljenog sa tragovima traktorskih
guma koje je pronašao na mjestu bespravne sječe, pa njihovim uporedjivanjem
našao da se radi o istim gumama, jer su se šare od tih guma poklapale, a i
okrivljeni  mu priznao da je uzeo i iskoristio ostatke od trupaca za ogrevno
drvo.  Na dan glavne rasprave u ponovljenom postupku ovaj svjedok je naveo da
je bilo posječeno sedam čamovih stabala u oba odjeljenja, pa u daljem
pojašnjenju je naveo da je u odjeljenju 23 posječena jedna izvala  i odnešena
a u odjeljenju 19 posječeno dvije  šušike i pet izvala, a da je ponešena i
jedna izvala koja je bila oborena od vjetra, te da je kod kuće našao i ostatak
odnešene izvale koja je posječena za drva za grijanje.  
Navode javne optužbe da su obaranjem dvije sušike u dubećem položaju i pet
izvala u ležećem položaju u odjeljenju broj 19, a u odjeljenju broj 23 jednu
izvalu u dubećem položaju u državnoj šumi zvanoj B. P. –T. čija se bespravna
sječa stavlja na teret da ju je izvršio okrivljeni P.Dž. nijesu mogli
potvrditi ni izvedeni pismeni dokazi: prijava za šumsku štetu oštećene Uprave
za šume Pljevlja-PJ Plav broj 27/09 od 18.08.2009.godine, i izvještaj reonskog
lugara B. E. broj 1364 od 18.08.2009.godine, jer je i na osnovu ovih dokaza
takodje utvrdjeno da je podnosilac prijave reonski lugar B. E. prijavu na
okrivljenog za ovu sječu podnio na osnovu svojih sumnji da je to učinio. Ovo
utoliko prije što u prijavi za šumsku krivicu ovaj svjedok je naveo da je dana
17.08.2009 godine u B. P., u opštini P., okrivljeni bespravno posjekao 7
čamovih stabala, a u svom iskazu kako u prethodnom tako i na glavnom pretresu
u ponovljenom postupku  da je  bespravnu sječu otkrio 15.08.2009 godine,
pojašnjavajući na glavnom pretresu u ponovljenom postupku da je posjekao 7
čamovih stabala,  i to u odjeljenju 23  jednu izvalu i odnešena, a u
odjeljenju br.19 posječeno dvije šušike i pet izvala, a da je ponešena i jedna
izvala koja je bila oborena od vjetra, pa se iz navoda u  prijav za šumsku
kradju i  ovakvih iskaza svjedoka  vidi da je njegovo kazivanje
protivuriječno, kako u pogledu vremena izvršenja predmetne bespravne sječe
tako i u pogledu količine drvne mase. Ni navodi iz izvještaja  svjedoka-lugara
E. nijesu potkrijepljeni ni jednim drugim dokazom.  
Konačno navodi javne optužbe u pogledu postojanja krivičnog djela  šumska
kradja iz čl.324 stav 1 KZ CG, koje  je javnom optužbom stavljeno na teret
okrivljenom P.Dž., nije mogo  potvrditi ni vještak šumarske struke
dipl.inžinjer šumarstva K. P., jer je ovaj vještak u svom nalazu i mišljenju
istakao da iz iskaza svjedoka-lugara B. E. koji je obišao odjeljenje 19 i 23.
gazdinske jedinice B. P.-T. i našao sječu stabala koji  su pripadali
kategoriji izvale i stabala koji su pripadali  kategoriji sušike utvrdjuje se
da se ne radi o zdravim stablima, već da ista pripadaju kategoriji sanitar, da
se radi o stablima kod kojih su prestale sve fiziološke funkcije,(rast,
razvoj, plodonošenje i dr.),  te i da je  ovaj svjedok na 100 m od mjesta
sječe kod kuće oca okrivljenog zatekao ostatke od ove bespravne sječe i to tri
trupca, takozvani ovršci poslednja tri trupca od stabla koja gravitiraju u
vrhu krošnje, te da je  na osnovu uporedjenja ta tri trupca takozvana ovrška i
na osnovu reza odnosno preradjivanja tih trupaca ovršaka ustanovio da
predmetni trupci vode porijeklo od predmetne bespravne sječe. Medjutim,
vještak je mišljenja,  da to nijesu potpuni podaci na osnovu kojih bi se moglo
utvrditi da se radi o istoj gradji koja je vodila porijeklo iz predmetne
bespravne sječe u državnoj šumi, da se nemože na osnovu ovršaka, njihovih
prečnika uporedjenja i proreza utvrditi porijeklo predmetne gradje i na tako
utvrdjeno stanje  se ne može utvrditi-zaključiti da isti vode porijeklo od
posječemih stabala u odjeljenjima 19 i 23. Da zakon i pod zakonski akti iz
oblasti šumarstva kao i nauka jasno kažu da na osnovu uporedjenja prvih
trupaca takozvanih dozemaka, njihovih prečnika, dvojnog do trojnog mjera
poprečnog presjeka i uporedjenja sa panjevima posječenih stabala u šumi,
načina reza ( iz dva reza jednog horizontanog reza) što se može uočiti na
prvom trupcu tom dozemku i uporedjenjem tih karakteristika dozemka prvog
trupca sa panjevima odnosno sječom koja je izvršena u šumi može se utvrditi da
li ti trupci vode porijeklo od te sječe ili ne, što u konkretnom slučaju
reonski lugar-svjedok B. E. to nije uradio, već je izvršio uporedjenja tri
trupca koja pripadaju kategoriji ovršci, nemaju nepravilnu formu već je u
pitanju kružna forma i nemože se na osnovu njih utvrditi porijeklo predmetne
gradje kao i količina bruto masa u dijelu proreza. Da   svjedok -lugar nije
pojasnio šta se pod tim podrazumijeva, da li je u pitanju poprečni presjek
trupca, da li je uzdužno rezanje, da li je prekraćivanje ili nešto sasvim
drugo, niti je istakao u svom izvještaju da li trupci koji su se nalazili kod
kuće oca okrivljenog po porijeklu su bili zdravi trupci i da li su poticali od
zdravih stabala ili je u pitanju bila sušika obzirom da kod izvršene sječe i
kontrole lugara radilo se o  stablima sušike, nezdravim stablima i  stablima
izvala, koje čine i jedan i drugi sanitar, a svjedok nije istakao da li se
radi o zdravim ovršcima ili o sanitariji-sušiki, te da je problematičan i sam
pojam izvala, jer može i zdravo stablo usled elementarnih nepogoda,
snegoizvale i vjetroizvale, da se izvali, kasnije da se posječe i ti trupci
praktično su zdravi i tada se radi o zdravim dubećim izvalama. Ponovio je, da
je lugar istakao da  ta tri ovrška pripadaju kategoriji zdravog stabla ili
sušike, time bi olakšalo i vještaku pitanje porijekla ali ne i mjesta gdje je
izvršena ta sječa.  
Dakle, kao što je već navedeno, nesporno proizilazi iz iskaza podnosioca
prijave B. E. da nije zatekao okrivljenog u bespravnoj sječi dvije sušike u
dubećem položaju i pet izvala u ležećem položaju u odjeljenju broj 19, a u
odjeljenju broj 23 jednu izvalu u dubećem položaju, u državnoj šumi, niti
prilikom transporta ovih stabala. Medjutim i pored toga svjedok B. E. je za
ovu sječu prijavio okrivljenog zasnivajući svoju prijavu na svojoj sumnji da
tragovi  od šara guma traktora kojim je sa mjesta sječe potjerana predmetna
gradja su poticali od traktora koji je svjedok našao kod kuće oca okrivljenog
I. P. Pri tom, o otkriću ovih tragova na licu mjesta ne samo da ne obavještava
policiju Ispostave Plav kako bi se od strane krim. službe ove Ispostave uzeli
otisci pronadjenih tragova radi njihovog uporedjivanja sa šarama guma na
traktoru nadjeni kod kuće oca okrivljenog već sam bez ikakavog uporedjivanja
cijeni da se ovi tragovi poklapaju, zasnivajući ovakvu svoju ocjenu samo na
svojoj pretpostavci u tom dijelu. Ako se svemu izloženom doda i nesporna
činjenica, utvrdjena na osnovu kazivanja samog svjedoka B. E. da je zatekao
okrivljenog P.Dž. kod kuće njegovog oca a ne na mjestu bespravne sječe, te
imajući pri tom i nalaz i mišljenje vještaka šumarske struke dipl.inžinjera K.
P., pa je u sve ukupnosti sa ostalim utvrdjenim činjenicama, iskaz ovog
svjedoka kao i nalaz i mišljenje navedenog vještaka koji je naveo da svjedok
odnosno  lugar B. E. nije mogao na osnovu uporedjivanja tri trupca koji
pripadaju kategoriji ovršci nadjenih kod kuće oca okrivljenog  i da na osnovu
tih ovršaka i njihovih prečnika, uporedjenja i proreza utvrditi porijeklo
predmetne gradje,  odnosno da utvrdi da vode porijeklo od stabala u
odjeljenjima 19 i 23 iz predmetne bespravne sječe u državnoj šumi,  kao i pri
činjenici  da isti nije mogao pojasniti da li se radi o uzdužnom rezanju, da
li je prekraćivanje ili nešto sasvim drugo odnosno da li su ti tripci nadjeni
kod kuće oca okrivljenog bili zdravi trupci, da li su poticali od zdravih
stabala ili je u pitanju bila sušika, obzirom da se radilo o dva stabla sušike
o nezdravim stablima i  stabala izvala, a da i jedne i druge čine sanitar,
obzirom da je pojam izvala problematičan jer kako je naveo  može i zdravo
stablo usled elementarnih nepogoda snegoizvale i vjetroizvale da se izvali a
kasnije posječe, pa u tom slučaju takvi trupci praktično su zdravi, a ovaj
svjedok odnosno lugar je istakao da se radi o bespravnoj sječi dva stabala
sušike i pet stabala izvale ne navodeći da li se radi o zdravim ovršcima ili o
sanitaru-sušiki već je naveo da dva stabla su sušike dok pet stabala je
izvala, pa samim tim i navode javne optužbe u pogledu krivice okrivljenog
P.Dž. za ovu sječu koji su ustvari zasnovani na iskazu svjedoka B. E. čini još
neosnovanim i ne utemeljenim.  
Kako iz svega izloženog proizilazi da navodi optužbe kao i iskaz svjedoka B.
E. u pogledu krivice okrivljenog za krivično djelo koje mu se javnom optužbom
stavlja na teret nijesu potkrepljeni nijednim izvedenim dokazom, to sud iskaz
ovog svjedoka nije mogao ni prihvatiti kao nesumnjiv dokaz. Naime, jasno je da
zbog svega izloženog iskaz pomenutog svjedoka nije mogao ubijetiti sud da je
okrivljeni izvršio krivično djelo koje mu je stavljeno na teret, tim prije što
njegov iskaz kao što je već navedeno nije zasnovan na utvrdjenim činjenicama
već uglavnom na ničim potvrdjenim predpostavkama. Pošto odgovornost kod
okrivljenog može postojati jedino u slučaju ako se u potpunoti i na nesumnjiv
način dokaže da je okrivljeni počinio radnju izvršenja predmetnog krivičnog
djela koje se sastoji u obaranju dvije sušike u dubećem položaju i pet izvala
u ležećem položaju u odjeljenju broj 19, a u odjeljenju broj 23 jednu izvalu u
dubećem položaju , a pri tom imajući u vidu nalaz i mišljenje vještaka to je
jasno da u konkretnom slučaju sud okrivljenog i  nije mogao oglasiti krivim za
krivično djelo koje mu je javnom optužbom stavljeno na teret.  
Pošto iz svega izloženog  proizilazi da navodi iz optužnog predloga kao i
iskaz svjedoka B. E. u pogledu krivice okrivljenog P.Dž. za krivično djelo
šumska kradja iz člana 324.stav 1. KZ CG, koje mu je optužnim predlogom
stavljeno na teret ne samo da nijesu potkrijepljeni nijednim izvedenim dokazom
već da su čak naprotiv u potpunosti negirani izvedenim dokazima pogotovo
nalazom i mišljenjem vještaka šumarske struke to samim tim isti nijesu ni
mogli ubijetiti sud u pogledu njihove vjerodostojnosti a samim tim i u pogledu
krivice okrivljenog zbog čega ga je sud za ovo krivično djelo oslobodio od
optužbe na osnovu člana 363.stav 1. tačka 3. ZKP-a.  
Troškovi krivičnog postupka padaju na teret budžetskih sredstava, shodno
čl.203 stav 1 ZKP CG.Troškovi krivičnog postupka u ukupnom iznosu od 494,20
eura odnose se na pristup branioca na dva održana pretresa, za svaki po 60,00
eura, za tri neodržana pretresa  za svaki po 30,00 eura, za dva odsudtva iz
kancelarije  u vremenu od po 3 (tri) sata u iznosu  za svako po 30,00 eura, za
tri odsustva iz kancelarije u vremenu od po 2(dva) sata u iznosu za svako  po
20,00 eura, za upotrebu sopstvenog vozila, za  predjenih ukupno 425 km iznos
od 149,20 eura i za svaku satnicu, odnosno za 1(jedan) naredni započeti sat,
iznos od 15,00 eura, a sve po važećoj AT.  
Odluka o imovinsko pravnom zahtjevu za naknadu štete je zasnovana na odredbi
člana 212.stav 3. ZKP-a.  
Na osnovu iznijetih razloga odlučeno je kao u izreci presude.  
OSNOVNI SUD U PLAVU
Dana, 03.12.2010.godine  
Zapisničar,
S U D I J A,
Nermina Nikočević,s.r.
Elica Pantović,s.r.  
Pravna pouka:
  Protiv ove presude
može se izjaviti žalba Višem sudu
Bijelo Polje u roku od 8 dana od
dana prijema iste a preko ovog suda.  
DNA:
1 x ODT u Plavu
1 x braniocu okrivljenog M. R., advokat iz B.  