OSNOVNI SUD U PLAVU
K.br.16/2011  
OSNOVNI SUD U PLAVU,  u vijeću sastavljenom od sudije Elice Pantović, kao
predsjednika vijeća i sudija porotnika  Bašuljević Omera i Dješević Šaćira,
kao članova vijeća, uz sudjelovanje zapisničara Nermine Nikočević u krivičnom
predmetu optuženog B. A. iz P., zbog krivičnog djela nedozvoljeno držanje
oružja i eksplozivnih materija iz člana 403 stav3 u vezi čl.1 Krivičnog
zakonika Crne Gore,  po optužniciOsnovnog državnog tužilaštva u Plavu
KT.br.2/11 od 20.01.2011 godine, po održanom usmenom , glavnom i javnom
pretresu u prisustvu  ODT u Plavu, Feratović Erdana, optuženog B. A., njegovog
branioca L. D., advokat iz Berana, donio je i javno  objavio  dana 02.02.2011
godine,  
P R E S U D U
Optuženi B.A.,od oca Z. i majke Š., rodj.D., rodjen … godine u B., sa
prebivalištem u selo M., opština P., državljani Crne Gore,nezposlen, oženjen,
otac osmoro djece, pismen, završio srednju školu, vojsku služio  86-87 god.u
Nikšiću, vodi se u VE u Palvu, lošeg imovnog stanja , osudjivan, presudom
Osnovnog suda u Plavu K.br.7/10  od  20.04.2010godine, zbog krivičnog djela iz
čl. 326 a  Zakona o izmjenama i dopunama  KZ CG , gradnju objekta bez dozvole,
na kaznu zatvora 30 dana, uslovno za jednu godinu dana,  
K r i v   j e
Što je:  
u periodu od neutvrdjenog datuma do 11.01.2011 godine u svojim porodičnim
kućama u selu M., opština P., neovlašćeno nabavio i držao vatreno oružje:
pušku M48 kalibra 7,9mm, fabrički broj 7037, pištolj marke TT kalibra 7,62
fabrički broj C 13881, gasni pištolj marke CZ kalibra 6,35mm fabrički broj
ET8111416 koji je preradjen na pištoljske metke, automatsku pušku  fabrički
broj IO238075, pušku M48 kalibra 7,9mm fabrički broj 59529 i sedam bojevih
metaka za pištolj kalibra 7,62 mm i ako je shodno članu 12.st.1 tač. 1 Zakona
o oružju (Sl. list RCG br. 49/04 ) znao da je zabranjena nabavka , nošenje i
držanje navedene automatske puške kao fizičko lice i da je shodno čl.15. i 27
stav 1 Zakona o oružju (Sl.list RCG br.49/04) znao da za ostalo navedeno
oružje nema oružne listove koji su neophodni za nabavku i držanje istog
oružja,  
-čime je izvršio krivično djelo nedozvoljeno držanje oružja i eksplozivnih materija iz člana 403.stav3 u vezi stava 1 Krivičnog zakonika Crne Gore.  
Pa ga sud  za izvršeno krivično djelo na osnovu  navedenog zakonskog propisa
te primjenom čl.4, 32, 36, 42, 45, 46 i 51 KZ CG i čl. 364 ZKP-a  
O S U D J U J E
Na kaznu zatvora u trajanju od 4 (četiri ) mjeseca, u koju mu se ima uračunati
vrijeme provedeno  u pritvoru od 11.01.2011 god. do 02.02.2011 godine.  
Optuženi se bavezuje da naknadi troškove krivičnog postupka-paušala  u iznosu
od 30,00 (trideset) eura, u roku od 15 dana po pravosnažnosti presude pod
prijetnjom prinudnog izvršenja.  
Prema okrivljenom se shodno čl.67 st.7 i 75  st.1 KZ CG. i z r i č e  
MJERA BJEZBJEDNOSTI
Oduzimanje predmeta, te se od okrivljenog oduzima puška M48 kalibra 7,9mm,
fabrički broj 7037, pištolj marke TT, kalibra 7,62  fabrički broj C13881,
gasni pištolj  marke CZ kalibra 6,35mm, fabrički broj ET 8111416, koji je
preradjen na pištoljske metke, automatsku pušku  fabrički broj IO238075, pušku
M48 kalibra 7,9mm, fabrički broj 59529 i sedam bojevih mataka za pištolj
kalibra 7,62mm, kao predmeta koji su upotrijebljeni za izvršenje krivičnog
djela.  
O b r a z l o ž e n j e
Osnovno državno  tužilaštvo u Plavu , optužnicom  KT.br.2/11 od 20.01.2011
godine optužilo je B.A. iz P.,  za krivično djelo nedozvoljeno držanje oružja
i eksplozivnih materija iz čl.403 stav.3 u vezi stava 1 KZ CG.  
U završnoj rijeći ODT u Plavu , Feratović Erdan  je precizirao podnesenu
optužnicu u njenom činjeničnom opisu , pa je pri tako preciziranoj ptužnici
ostao u svemu i predložio sudu ga  optuženog B.A.  oglasi krivim za navedeno
krivično djelo i kazni ga po zakonu.  
Izjašnjavajući se o optužnici ODT u Plavu, optuženi B.A. je u odbranama iz
prethodnog postupka i sa glavnog pretresa  priznao da je u kući nedozvoljeno
držao pušku M48i dva pištolja , te samim tim i priznaje svoju krivicu za
držanje ovog oružja , dok negirao je da zna ko je vlasnik automatske puške
kao i puške M48, fabrički broj 59529 koji su službenici Uprave policije
pronašli u njihovoj staroj porodičnoj kući,  niti zna ko ih je tamo sakrio, pa
samim tim ni  izvršenje krivičnog djela koje mu je javnom optužbom stavljeno
na teret, u tom djelu. U svoju odbranu naveo je   da je tačno da je u
porodičnoj kući u kojoj živi sa svojom porodicom i majkom , a koja se i dalje
vodi na njegovog oca  Z., bez odobrenja držao  vatreno oružje i to : puška
M48, kalibra 7,9 mm , fabrički broj 7037, pištolj marke TT, kalibra 7,62mm ,
fabrički broj C13881 sa 7 metaka u okviru i pištolj marke CZ kalibra 6,35 mm,
fabrički broj ET8111416, koji je preradjen za pištoljske metke i da su ovo
oružje prilikom pretresa njegove kuće  dana 11.01.2011 godine pronašli
službenici Uprave policije. Pušku je držao ispod kauča u dječjoj sobi i radi
se o neispravnoj pušci dok je dva pištolja držao uvitrini koja se nalazila u
dnevnoj sobi. Pušku i pištolj TTje nasledio od svog oca Z., ali za iste nema
odobrenje obzirom da je on još prije desetak godina podnio zahtjev Ispostavi
pilicije  Plav da mu izdaju odobrenje za to oružje  ali od tada po tom
njegovom zahtjevu nije odlučeno. Što se tiće gasnog pištolja koji je takodje
pronadjen u njegovoj kući  dobio ga je od nekog čovjeka iz G., za kojeg zna da
se zove B., i to na ime duga za ovcu koju mu je optuženi prodao. Naime, o n je
tom čovjeku prodao ovcu na poček za 100,00 eura, i pošto mu taj čovjek poslije
dužeg vremena nije mogao platiti ovaj iznos to mu je po osnovu tog duga dao
gasni pištolj koji je bio prepravljen da koristi pištoljske metke. Kao što je
i naprijed navedeno , što se tiće automatske puške kao i puške M48, fabrički
br.59529, kojeg su službenici Uprave policije pronašli u njihovoj staroj
poroodičnoj kući, nezna ko je vlasnik ovih pušaka niti ko je iste sakrio u toj
kući. Naveo je da se radi o staroj napuštenoj porodičnoj kući koja je od nove
muće udaljena oko 1,5km i u kojoj već 11 godina niko ne živi. Ta kuća nije
zaključana i to kako prizemlje kuće koje je nekad služilo kao štala tako i
spratni dio kuće u kojoj su oni živjeli. Nije znao za postojanje tih pušaka
jer je u ovoj kući veoma rijetko svraćao i to uglavnom u spratnom dijelu kuće.
Obzirom da  oružje , pronadjeno u staroj kući nije njegovo vlasništvo , niti
zna za nihovo postojanje ne priznaje krivicu za njihovo držanje. Nije mu
poznato ni da li je ove dvije puške njegov pokojni otac držao  odnosno znao za
njih, jer mu o tome nije nikad pričao. Dodao je je policiji  pri pretresu
njegove porodične kuće u kojoj živi sam prijavio da ima gasni pištolj, da je
stara porodična kuća vlasništvo njegovog pok. oca Z. udaljena od magistrale
oko 100 m i u istoj su boravili  Makedonci, radnici  na benzinskoj pumpi ,
isti su boravili desetak noći prije 3-4 godine, a tu  su boravili uz njegovu
saglasnost jer ga je G. R. pitao za odobrenje , da ovi radnici budu u toj
kući. Ovi radnici boravili su na spratu kuće, gdje su postojala 2-3 kauča od
namještaja , i tu im je bilo bolje obzirom da je donji dio te kuće izba. Još
jedanput na glavnom pretresu je negirao da mu je išta poznato za postojanje
oružja pronadjeno u toj staroj porodičnoj kući, da je lovački karabin M48
kalibra 7,9mm fabrički broj 7037 već 25 godina u kvaru , čak je i za života
njegov otac od SUP-a tražio da  je pošalju na pravku i pokušano je dase
istapopravi ali bez uspjeha  jer je pokvaren mehanizam za ubacivanje metka u
cijev. A gasni pištolj nabavio prije 5.6 mjeseci kako je i naveo od nepoznatog
lica, da taj pištolj imao je okvir za metke ali izgleda nije original kao da
je tu nešto popravljeno, čak ne liči na pištolj. Živi u porodićnom domaćinstvu
sa nesposobnom sestrom  i majkom , koja je bolesna u kolicima , a ima još dva
brata i četiri sestre i da mu braća žive u inostranstvu.U završnoj rijećei je
je u potpunosti prihvatio završnu riječ svog branioca  i još jednom  negirao
da je izvršio predmetno krivično djelo.  
Branilac optuženog , advokat L. D.,  je u završnoj riječi  istakao da
Optuženi nije počinio krivično djelo koje mu se stavlja na teret. danas
izvedenim dokazima na glavnom pretresu utvrdjeno je da je optuženi u svojoj
porodičnoj kući posjedovao oružje i to pušku M48 kalibra 7,9 mm i pištolj
marke TT kalibar 7,62 kao i gasnipištolj kalibra 6,35 preradjen za upotrebu na
pištoljske metke kako to stoji u optužnici.Medjutim okrivljeni je nakon smrti
pok.oca koji je bio vlasnik oružja puške m 48 i pištolja TT kalibra 7,62 za
koje je posjedovao i uredno odobrenje , pokrenuo ostavinski postupak pred ovim
sudom i nakon okončanja istog oglašen za naslednika na tim pokretnim stvarima
koje je sada predmet optužbe. Optuženi je nakon toga podnio zahtjev kako bi
predmetno oružje preveo na svoje ime odnosno dobio uredno odobrenje na svoje
ime.Medjutim ni nakon 10.godine optuženom nije odgovoreno i isti je smatrajući
da postoji ostavinsko rješenje iz kojeg se vidi ko je raniji vlasnik držao
oružje i isto nije nosio niti upotrebljavao od smrti svog oca.Što se tiče
pištolja kalibra6,35 marke CZ optuženi je tokom istrage i danas objavsnio kako
i na koji način došao u posjed istog ali je isto tako bio do kraja jasan da
oružje niti je upotrebljavao niti je ikada provjeravao da li je isto u
funkciji. To da je okrivljeni držao oružje u kući nesmatrajući da time čini
krivično djelo govori i iskaz saslušanih radnika-službenika Uprave policije
koji su do kraja potvrdili iskaz okrivljenog da je oružje sam predao odnosno
da je po njegovom kazivanju isto i nadjeno u kući gdje živi sa svojom suprugom
i osmoro djece. te je na taj način i otklonio dilemu da li je kod istog
postojala namjera da držanjem tog oružja u svojoj kući čini krivično djelo.
Što se tiče oružja koje je nadjeno u staroj kući za koju i danas termenološki
upotrebljavamo izraz porodična što i jeste ali u kojoj optuženi ne živi već
više od 20.godina i koja je napuštena od lica i stvari duži vremenski period .
Ta kuća je otvorena a sama činjenica da na gornjem spratu iste povremeno
borave i lica u ranijem periodu koja su se na toj lokaciji bavila na
gradjeviskim radovima znači da je u svakom trenutku to oružje koje je nadjeno
u donjem spratu moglo biti ostavljeno i od drugih lica što danas i nebi
elaborilali iz razloga je ne posjedujemo informaciju koja bi to lica bila
.prostorija u kojoj je pronadjeno oružje i po kazivanju službenika koji je
vršio pretres nije bila zatvorena odnosno za istu nije bio potreban ključ radi
ulaska već je običnom žicom zatvoren dio koji se zove baglama i koje može
otvoriti svako lice jednim potezom.Mjesto gdje su nadjene puške je takodje po
kazivanju svjedoka radnika Uprave policije M. bilo relativno lako naći što
znači da se ne radi o skrivanju istog oružja od strane optuženog jer lokično
je da je to htio da učini uradio bi to na potpuno drugačiji način i na
skrovitije mjesto.To su sve razlozi zbog kojih odbrana smatra da optuženi nije
počinio krivično djelo koje mu se stavlja nateret te predlažemo da sud istoga
oslobodi od optužbe.No u svakom slučaju ako sud zauzme suprotno stanovište od
stanovišta odbrane istoga molimo da prilikom odmjeravanja vrste i visine kazne
uzme u obzir da okrivljeni teško živi , da je porodičan čovjek ,otac osmoro
djece, i da mu je isključivo jedino zanimanje poljoprivreda.
Sud je cijenio  odbranu  optuženog B.A., u dijelu gdje priznaje  da je u kući
nedozvoljeno držao pušku M48i dva pištolja , te samim tim i svoju krivicu za
držanje ovog oružja ,  pa je našao da je ista jasna, logična i u skladu sa
ostalim izvedenim dokazima, te ju je kao takvu i prihvatio . Medjutim ,
njegovu odbranu u dijelu nezna ko je vlasnik automatske puške  kao i puške
M48, fabrički broj 59529 koje su službenici Uprave policije pronašli u
njihovoj staroj porodičnoj kući,  niti zna ko ih je tamo sakrio, sud nije
mogao  prihvatiti, već ju je kao suprotnu ostalim izvedenim dokazima u
cjelosti odbacio.  
Naime, sud je radi provjere odbrane optuženog u dijelu  u kojem negira
izvršenje krivičnog djela koje mu je stavljeno na teret u dokaznom postupku
izveo sledeće dokaze: saslušao svjedoke M. D., H. R.,  B. S. i L. S., pročitao
potvrdu Uprave policije-Područne jedinice Berane-ispostave Plav  o privremeno
oduzetim predmetima bez broja od 11.01.2011.godine, zapisnik Uprave policije-
PJ Berane broj 1101-240-SL od 11.01.2011.godine o pretresanju stana i drugih
prostorija,  pravosnažno rješenje Osnovnog suda u Plavu O.br.39/98 od
03.04.1998.godine, izvršio uvid u fotodokumentaciju Uprave policije-PJ Berane-
Ispostave Plav br.3/11 od 11.01.2011.godine, uvid u oružani list na ime Z. B.
OB-Plav broj evidencije 927 od 28.12.1982.godine i oružani list OB-Plav broj
evidencije 926 od 28.12.1982.godine takodje na ime Z. B., uvid u izvod iz KE
za okrivljenog od Uprave policije-PJ Berane br.03-304 od 02.02.2011.godine, pa
je svestranom ocjenom izvedenih dokaza i njihovim uporedjivanjem sa navodima
javne optužbe i odbranom optuženog našao da su činjenice iz činjeničnog opisa
izreke presude u svemu dokazane i da je okrivljeni počinio  krivično djelo
nedozvoljeno držanje oružja i eksplozivnih materija iz čl.403 stav 3 u vezi
stava 1 Krivičnog zakonika Crne Gore.  
U toku krivičnog postupka je nesporno utvrdjeno, kako na osnovu odbrane
optuženog B.A. tako i na osnovu  saslušanih svjedoka, da je dana 11.02.2011
godine  u njegovim   porodičnim kućama u selu M., opština P., pronadjeno
vatreno oružje: pušku   pušku M48 kalibra 77,9mm, fabrički broj 7037, pištolj
marke TT kalibra 7,62 fabrički broj C 13881, gasni pištolj  marke CZ  kalibra
6,35mm fabrički broj ET8111416 koji je preradjen na pištoljske metke,
automatsku pušku  fabrički broj IO238075, pušku M48 kalibra 7,9mm fabrički
broj 59529 i sedam bojevih metaka za pištolj kalibra 7,62 mm.  Na osnovu
odbrane  optuženog  i iskaza saslušanih svjedoka je dalje nesporno  utvrdjeno
da je  u porodičnoj kući optuženog  u kojoj živi  pronadjeno vatreno oružje i
to: pušku M48 kalibra 77,9mm, fabrički broj 7037, pištolj marke TT kalibra
7,62 fabrički broj C 13881, gasni pištolj marke CZ kalibra 6,35mm fabrički
broj ET8111416 koji je preradjen na pištoljske metke, a u staroj porodičnoj
kući automatsku pušku  fabrički broj IO238075, pušku M48 kalibra 7,9mm
fabrički broj 59529 i sedam bojevih metaka za pištolj kalibra 7,62 mm, i da je
nesporno da je   kako vatreno oružje pronadjeno u njegovoj porodičnoj kući u
kojoj živi tako i vatreno oružje pronadjeno u staroj porodičnoj kući  oduzeto
od strane  ovlašćenog policijskog službenika  prilikom ulaska i pretresanja
ovih kuća.  
Medjutim obzirom da je optuženi B.A.  negirao  da  zna ko je vlasnik
automatske puške  kao i puške M48, fabrički broj 59529 koji su službenici
Uprave policije pronašli u njihovoj staroj porodičnoj kući,  niti zna ko ih je
tamo sakrio, pa samim tim ni  izvršenje krivičnog djela koje mu je javnom
optužbom stavljeno na teret, u tom djelu, to su samim tim u toku krivičnog
postupka bile sporne ove činjenice pa ih je kao takve trebalo nesumnjivo
utvrditi tj. dokazati.  
Da bi provjerio osnovanost odbrane optuženog u pogledu ovih činjenica a samim
tim i utvrdio pravo stanje stvari , sud je kao što je već navedeno , saslušao
optuženog i izveo sve potrebne dokaze pa je  njihovom uporednom analizom i
ocjenom nesumnjivo utvrdio  da je odbrana optuženog u ovom dijelu neosnovana.  
Tako su svjedoci H. R.,  inspektor za borbu protiv droge i krijumčarenja
Uprave policije-PJ Berane i njegov kolega M. D. u potpunosti su obezvrijedili
odbranu okrivljenog u dijelu u kojem negira izvršenje krivičnog djela koje mu
je stavljeno na teret  saglasno istakavši a su  po nalogu istražnog sudije
Višeg suda u Bijelom Polju, izvršili pretresporodičnih kuća i pomoćnih
prosrorija optuženog B.A. koji se nalaze u  selu M. opština P. Prilikom
vršenja ovog pretresa asistenciju su im pružili  i službenici Ispostave Palv,
B. S. i L. S.. Obzirom da su od kolega iz Plava upoznati da optuženi posjeduje
tri kuće odlučili su da prvo izvrše pretres kuće u kojoj  isti živi sa svojom
porodicom.Prije pretresa uručili su optuženom naredbu o pretresu i upoznali ga
o  svojim zakonskim pravima prilikom pretresa. Pritom je optuženi odbio da se
pretres vrši u prisustvu svjedoka, zbog svoje porodice, a da službenik
Ispostave policije u Plavu Bojović Slavoljug , kojeg dobro poznaje može biti
svjedok pretresa. Njprije su pretresli dječju sobu  i ispod kreveta pronašli
pušku-karabin marke M-48, koja nije imala zatvarač. Nakon toga optuženi im je
priznao da posjeduje još dva pištolja i pokazao im mjesto u ormaru u dnevnoj
sovi gdje je ove pištolje držao., a radilo se o pištoljima marke TT kalibra
7,62 mm i  o gasnom pištolju prepravljenom za pištoljsku municiju kalibra
6,35mm , a u okviru pištolja marke TT pronašli su sedam metaka, čime je
potvrdjeno priznanje optuženog u  tom dijelu.  
Nakon  toga pristupili su pretresu  novoizgrađene kuće optuženog u selu D. u
kojoj nije pronadjeno ništa.Na kraju su izvršili pretres stare napuštene
porodične kuće koja je od kuće u kojoj optuženi živi sa svojom porodicom
udaljena oko 2 km, a koju  kuću  po kazivanju svjedoka Mališić Darka optuženi
koristi tokom ljeta  prilikom ispaše stoke. Pretresli su stambeni dio ove kuće
i u njemu nijesu pronašli ništa. Prilikom pretresa  štale tj. izbe , koja je u
sastavu ove kuće, na ulazu u ovoj izbi postojala je drvena vrata koja su bila
zatvorena i na kojima je postojala metalna reza, ali na toj rezi katanca nije
bilo, odnosno nije bila zaključana, sa spoljašne strane bila su vezana
kanapom.U dijelu plafona štale na na dvijema letvama između drvenih greda
postojao je drveni lim, u kojem su pronašli dvije puške od kojih je  jedna
bila automatska, a druga M-48. Puške su bile umotane u debeli poštanski papir
koji je bio oblijepljen providnom selotejp trakom. Po kazivanju svjedoka
Rejhana radilo se o sveže napravljenom zamotuljku. Svo pronadjeno oružje su
oduzeli od osumnjičenog uz uredno izdatu mu potvrdu. Optuženi im tom prilikom
kazao da su puška  i pištolj marke TT nasliedje od pokojnog oca  a da je gasni
pištolj dobio na ime duga za jednu ovcu od nekog lica iz Gusinja , kojem  se
ne može sjetiti imena, a čini mu se da se radi o B. D.. Ašto se tiće pušaka
pronadjenih u staroj  napuštenoj kući, po kazivanju svjedoka Rejhana, optuženi
je u početku  negirao da su puške njegove i da mu nije bilo poznato da su
sakrivene na tom mjestu , da bi kasnije priznao da su mu ove puške  ostale od
oca i od brata, a po kazivanju svjedoka Darka  nakon što je optuženi negirao
da zna odakle ove puške na tom jestu i istakao da postoji mogućnost da su iste
vlasništvo njegovog brata.  Svjedok Darko je na glavnom pretresu dodao da
dolaskom  u dvorištu  porodične kuće optuženog, istog su   upoznali sa
predmetom pretresa kuće pa optuženi na samom početku pretresa nije im kazao da
posjeduje oružje, pa kada su pristupili pretresu kuće odmah im je pokazao da
od oca pušku i pištolj te i da posjeduje gasni pištolj, pojašnjavajući im da
je to uzeo  od nekog lica, zbog nekog duga  radi kompenzacije.  
Odbranu optuženog B.A. u dijelu u kojem negira izvršenje krivinog djela koje
mu je stavljeno na teret u potpunosti su obezvrijedili i svjedoci  Bojović
Slavoljub i Lalić Slavomir, službenici u Ispostavi policije u Plavu  saglasno
istakavši da su  po nalogu dežurnog starješine,  vršili obezbjedjenja pretresa
porodičnih kuća  i pomoćnih objekata optuženog B.A.,  koji pretres su vršili
Inspektori PJ Berane, Mališić Darko i Hadžialijagić Rejhan, po nalogu
istražnog sudije u Bijelom Polju. Svjedok Lalić Slavomir je tom prilikom
obezbjedjivao je ulaz i izlaz kuće u kojoj su ovi inspektori zajedno sa
njegovim kolegom Bojovićem vršili pretres. P rilikom pretresa porodične kuće u
kojoj optuženi živi sa svojom porodicom pronašli su  jednu pušku marke M-48,
kalibra 7,9mm koja je bila neispravna koja nije imala zatvarač. U vitrini  su
pronašli dva pištolja od kojih jedan marke TT, kalibra 7,62mm u čijem okviru
je bilo 7 metaka istog kalibra i gasno pištolj koji je bio prepravljen za
pištoljsku municiju, kalibra 6,35mm., u okviru ovog pištolja nije bilo metaka.
Nakon pretresa novoizgradjene kuće optuženog u kojoj njesu našli ništa
pristupili su pretresu stare  napuštene porodične kuće optuženog , udaljena
oko 1,5km od kuće u kojoj sa porodicom živi optuženi. Svjedok Lalić Slavomir
je  tom prilikom  ostao da obezbedjuje spoljašnost  ove  kuće. Nakon što su
gore pomenuti kolege izvršili pretres stambenog dijela ove kuće , u kojem
nijesu pronašli ništa,   pristupili su pretresu podrumskog dijela kuće koji je
služio  kao štala-izba. Po kazivanju svjedoka Bojovića  a potvrdjeno iskazom
svjedoka Laića, na plafonskom dijelu izbe  izmedju drvenih greda , na
savijenom dijelu lima , inspektor Mališić Darko je pronašao njima sumnjive
predmete koji su bili umotani u debeli poštanski papir i sa krajeva
oblijepljen selotejpom. O tome su odmah obavijestili dežurnu službu i
rukovodioce Ispostave Plav nakon čega su sačekali da na lice mjesta dodje
krim. tehničar koji je izvršio fotografisanje mjesta na kojem su pronašli ovaj
zamotuljak. Kasnije  je krim tehničar  vani otvorio ovaj zamotuljak i tada su
utvrdili da se u istom nalaze dvije puške od kojih je jedna bila automatska sa
drvenim kundakom i bajonetom na cijevi, dok je druga  bila marke M-48, kalibar
7,9 mm. Napomenuo je  da su vrata od izbe na staroj napustenoj kući bila
drvena i da su bila samo zatvorena rezom na kojoj nije bilo katanca , što
znači da ista nijesu bila zaključana i obezbijedjena.  Što se tiče ulaznih
vrata na ovoj kući ista su takodje bila pritvorena i nezaključana jer ih je
optuženi  A.na njihov zahtjev otvorio malo jačim guranjem.  
Za ove dvije puške osumnjičeni B.A. je negirao da su njegove i da je znao za
njihovo postojanje. Što se tiče neispravne puške M-48 i pištolja marke "TT"
koji su pronadjeni u njegovoj kući u kojoj živi sa porodicom, obavijestio ih
je da je njih nasledio od svog oca i da se oružni listovi na ime oca nalaze u
Ispostavi policije Plav , gdje ih je predao prije više godina radi prenosa
prava vlasništva na njega , dok im je za prepravljeni gasni pištolj kazao da
ne posjeduje oružni list i da je isti dobio od nekog lica na ime konpezacije
duga obzirom da je istom prodao ovcu te da ovaj nije imao kasnije da mu ovu
ovcu isplati u novcu.  
Na osnovu zapisnika o pretresanju stana i drugih prostorija  Uprave policije-
Područne jedinice Berane broj 1101-240-SLod 11.01.2011 godine o pretresanju
stana i drugih prostorija sa forodokumentacijom  iste uprave broj 3/11 od
11.01.2011 godine utvrdjeno je da su ovlašćeni policijski službenici  ove
jedinice, pretresom porodične kuće , kuhinje, dnevnog boravka , podruma, 3
spavaće sobe, nove  i stare kuće sa 4 sobe i kupatilom, izbe i  pomoćne
objekte,  u selu M., opština P., B.A. , pronašli i oduzeli , pušku karabin u
porodičnoj kući ispod dječijeg kreveta, tetejac od oca ,,, 7,62, pištolj 6mm
na vitrini u dječjoj sobi, u izbi stare porodične kuće AK ...  fabrički broj
10238075, M48 59629 kao i pušku M48 bez zatvarača, čime su potvrdjeni navodi
javne optužbe  o broju i vrsti oružja i municije koje je pronadjeno u
navedenim objektima.  
Na osnovu potvrde Uprave policije Područne jedinice Berane-Ispostave Plav o
privremeno oduzetim predmetima bez broja od 11.01.2011 godine  utvrdjeno je da
je ovlaščeni policijski službenik ove jedinice, navedenog dana od optuženog
B.A., oduzeo  pušku M48 kalibra 7,9mm, fabrički broj 7037, pištolj marke TT
kalibra 7,62 fabrički broj C 13881, gasni pištolj marke CZ kalibra 6,35mm
fabrički broj ET8111416 koji je preradjen na pištoljske metke, automatsku
pušku  fabrički broj IO238075, pušku M48 kalibra 7,9mm fabrički broj 59529 i
sedam bojevih metaka za pištolj kalibra 7,62 mm, čime su potvrdjeni navodi iz
izreke presude, kako u pogledu  broja tako i u pogledu vrste oružja i municije
koje je optuženi Agron neovlašćeno  nabavio i držao.  
Iz pravosnažnog rješenja Osnovnog suda u Plavu O.br.39/98 od 03.04.1998 godine
utvrdjeno je da je  u postupku raspravljanja zaoštavštine iza smrti  B. Z.,
oca optuženog A. utvrdjeno da  se zaostavština sastoji  od lovačkog karabina
marke"Zastava" fabrički broj 337, kalibra 7,9mm br. evidencije 927 kod SUP-a
Plav od 28.12.1982 godine i pištolj marke "Zastava" fabrički broj 13881
kalibra 7,62mm broj evidencije 926 po oružnom listu SUP-a Plav od 8.12.1982
godine  i za zakonskog naslednika oglašen optuženi B.A., čime  je negirana
odbrana optuženog u dijelu da je nadjeno oružje u porodičnoj kući  i to ....
nasledio od svog oca i da za iste posjeduje oružni list kojeg je predao u
Policiji radi prenosa na sebe.  
Konačno, na osnovu oružnog lista  OB  Plav broj evidencije 926 od 28.12.1982
godine na ime B. Z.  je utvrdjeno da je važnost ovog oružnog lista istekla
još28.12.1994 godine, čime su potvrdjeni navodi iz izreke presude i u pogledu
činjenice da  važnost oružnog lista nije produžavao od navedenog datuma i
pored toga što je znao da tako nešto mora učiniti.  
Kako iz svega izloženog proizilazi da u pogledu utvrdjivanja krivičnog djela
koje je optužnicom ODT u Plavu, stavljeno na teret okrivljenom B.A., nije bila
sporna nijedna činjenica, sud je stao na stanovište da su činjenice iz
činjeničnog opisa izreke presude u svemu dokazane i da  je optuženi počinio
predmetno krivično djelo.  
Ocjenjujući pravno utvrdjeno činjenično stanje, sud nalazi da su u radnjama
optuženog sadržana sva bitna obilježja, subjektivna i objektivna, krivičnog
djela nedozvoljeno držanje oružja i eksplozivnih materija iz čl. 403 stav 3 u
vezi stava 1 Krivičnog zakonika Crne Gore, pa mu je za izvršeno krivično djelo
i izrekao  krivičnu sankciju bliže opisanu u izreci presude. Kako krivično
djelo, nedozvoljeno držanje oružja i eksplozivnih materija, predstavlja
krivično djelo sa blanketnom dispozicijom odnosno djelo koje svojim sadržajem
upućuje na posebne zakone koji se moraju poštovati, to se  optuženi  B.A.
konkretno u predmetnom slučaju nije pridržavao odredbi čl. 15 i 27, Zakona o
oružju koje predviđaju da  vatreno oružje može se nabavljati isključivo na
snovu odobrenja, koje odobrenje na zahtjev podnosioca izdaje organ uprave
nadležan za poslove oružja, te da se za držanje oružja izdaje oružni list,
odnosno da je zabranjena nabavka i držanje,  svih vrsta automatskog oružja.  
Znači, optuženi B.A., u predmetnom  slučaju ne samo da    za predmetno oružje
nije imao oružni list već isto nije nabavio na osnovu odobrenja, odnosno
držao je i oružje čija nabavka, nošenje i držanje je zabranjena fizičkim
licima, pa je takvim svojim radnjama i ostvario sva zakonska obilježja
krivičnog djela koje mu je stavljeno na teret.  
Sud je cijenio i vinost odnosno psihički odnos optuženog u odnosu na radnju
izvršenja predmetnog krivičnog djela, pa je našao da je isti prilikom
izvršenja ovog djela postupao sa umišljajem.  Optuženi je bio svjestan, ne
samo činjenice da za predmetno vatreno oružje, pušku M48 kalibra 7,9mm,
fabrički broj 7037, pištolj marke TT kalibra 7,62 fabrički broj C 13881, gasni
pištolj marke CZ kalibra 6,35mm fabrički broj ET8111416 koji je preradjen na
pištoljske metke, pušku M48 kalibra 7,9mm fabrički broj 59529 i sedam bojevih
metaka za pištolj kalibra 7,62 mm nema odobrenje tj.oružni list  već i da je
zabranjena nabavka  i držanje automatske puške  fabrički broj IO238075,  pa je
i pored toga  nabavio i držao  takvu vrstu oružja i u toj količini  koja nije
dozvoljena gradjanima u svojim porodičnim kućama, čime je i manifestvovao
svoje htjenje za izvršenje krivičnog djela.  
Prilikom izbora vrste i visine krivične sankcije koju treba primijeniti prema
optuženom za izvršeno krivično djelo, sud je pored težine, načina izvršenja i
društvene opasnosti krivičnog djela uzeo u obzir i stepen krivične
odgovornosti optuženog, kao i sve ostale okolnosti koje su relevantne u tom
pogledu. Tako je od olakšavajućih okolnosti sud optuženom B.A., cijenio i uzeo
u obzir: da je  porodičan čovjek, otac osmoro djece, nezaposlen, jedini
hranilac porodice  da je lošeg imovnog stanja,  dok mu je kao otežavajuću
okolnost uzeo njegovu raniju osudivanost.  
Medjutim  i pored činjenice što je optuženi ranije  osudjivan,   sud je našao
da u konkretnom slučaju, s obzirom na navedene olakšavajuće okolnosti  koje je
cijenio kao osobito olakšavajućeg karaktera, to je našao da u konkretnom
slučaju ima mjesta primjeni  kazne ispod zakonskog minimuma propisanog za
predmetno krivično djelo, pa mu je shodno čl.45 i 46 KZ CG izrekao kaznu
zatvora u trajanju od 4(četiri) mjeseci  iako je zakonski minimum za ovo
krivično djelo 1(jedna) godina.  
Sud je uvjerenja da je izrečena kazna srazmjerna težini izvršenog krivičnog
djela i stepenu krivične odgovornosti te da će se jedino sa ovom vrstom i
visinom  krivične sankcije u okviru opšte svrhe  izricanja krivičnih sankcija
predvidjene čl.4 st.2 KZ CG,  postići svrha kažnjavanja propisana čl.32 istog
zakona. Osnovano se može očekivati da će izrečena kazna pozitivno djelovati na
prevaspitanje optuženog i da će ista uticati na njega da ubuduće ne vrši
krivična djela.  
Odluka o troškovima krivičnog postupka  je zasnovana na odredbi  člana 202
stav 1Zakonika o krivičnom postupku. Troškovi krivičnog postupka-paušala u
iznosu od 30,00 eura je odmjerena s obzirom na složenost i trajanje postupka
te  obzirom  na imovno stanje optuženog shodno čl.199 stav  3ZKP-a.  
Odluka o izricanju mjere bezbjednosti oduzimanja predmeta-pušku M48 kalibra
7,9mm, fabrički broj 7037, pištolj marke TT kalibra 7,62 fabrički broj C
13881, gasni pištolj marke CZ kalibra 6,35mm fabrički broj ET8111416 koji je
preradjen na pištoljske metke, automatsku pušku  fabrički broj IO238075, pušku
M48 kalibra 7,9mm fabrički broj 59529 i sedam bojevih metaka za pištolj
kalibra 7,62 mm, od optuženog B.A., je  zasnovana je na odredbama čl.67 stav1
tačka 7 i čl.75 stav 1 KZ CG, kao predmeta koji su upotrebljeni za izvršenje
krivičnog djela.  
Na osnovu iznijetih razloga odlučeno je kao u izreci presude.
OSNOVNI SUD U PLAVU
Dana,02.02.2011 godine.  
Zapisničar,
S U D I J A,
Nermina Nikočević,s.r.
Elica Pantović,s.r.  
Pravna pouka:
Protiv ove presude može se izjaviti žalba Višem sudu  Bijelo Polje u roku od
15 dana  od dana prijema iste a preko ovog suda.  
DNA:
1 x ODT u Plavu
1 x braniocu okrivljenog ,L. D.  