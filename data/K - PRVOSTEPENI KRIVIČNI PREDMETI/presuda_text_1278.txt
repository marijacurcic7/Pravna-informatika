OSNOVNI SUD U PLAVU
K.br.92/2010  
U IME NARODA
OSNOVNI SUD U PLAVU, po sudiji Elici Pantović, sa zapisničarem Nerminom
Nikočević u krivičnom predmetu protiv okrviljenog  G.J. iz M., opština P.,
zbog krivičnog djela laka tjesna povreda iz člana 152. stav 2. u vezi stava 1.
Krivičnog zakonika Crne Gore, po optužnom predlogu Osnovnog državnog
tužilaštva u Plavu KT.br.114/2010.godine od 03.12.2010.godine, po održanom
usmenom, javnom, glavnom pretresu, u prisustvu Osnovnog državnog tužioca u
Plavu, Feratović Erdana, branioca okrivljenog, adv.R. M., a u odsustvu  uredno
pozvanog okrivljenog i oštećenog, donio je i  objavio dana 02.02.2011 godine  
P R E S U D U
Okrivljeni:G.J., od oca B. i majke S. rodjene F., rodjen ...godine u B., sa
boravkom u M., opština P., državljanin CG, radnik neoženjen, zaposlen, pismen,
završio saobraćajnu školu, vojsku nije služio, srednjeg imovnog stanja ,
neosudjivan,  
K r i v  j e
što je:  
dana 23.maja 2010.godine, oko 21,20 časova u mjestu M., opština P., ispred
lokala "R." njegovo vlasništvo, lako tjelesno povrijedio oštećenog K. R. iz
M., opština P., staklenom flašom-sredstvom podobnim da tijelo teško povrijedi
ili zdravlje teško naruši, na način što ga je u toku prepirke i svadje udario
istom u predjelu čeone regije glave, nanijevši mu time laku tjelesnu povredu u
vidu uzdužne posjekotine veličine 4 cm,  
-čime je izvršio krivično djelo laka tjelesna povreda iz člana 152.stav 2. u vezi stava 1. Krivičnog zakonika Crne Gore.  
Pa ga sud za izvršeno krivično djelo na osnovu navedenog zakonskog propisa te
primjenom člana 4, 32, 39, 42 ,45 i 46.KZ CG i člana 364.ZKP-a.  
O S U D J U J E
Na novčanu kaznu u iznosu od 1.200,00 (hiljaduidvijestotine) eura, koju je
dužan platiti u roku od  15 dana, po pravosnažnosti presude.  
Ukoliko se novčana kazna ne plati u odredjenom roku, ista će se zamijeniti
kaznom zatvora, računajući svakih započetih 25,00 E (dvadesetpeteura) novčane
kazne za 1(jedan) dan zatvora.  
Okrivljeni se obavezuje da naknadi troškove krivičnog postupka u  iznosu od
99,00 Eura (devedesetdeveteura) kao i da na ime paušala plati iznos od 30,00
(trideset) eura, sve u roku od 15 dana po pravosnažnosti presude, pod
prijetnjom prinudnog izvršenja.  
Oštećeni K. R. iz M., opština P. se radi ostvarivanja imovinsko pravnog
zahtjeva za naknadu štete upućuje na parnicu.  
O b r a z l o ž e n j e
Osnovno državno tužilaštvo u Plavu, optužnim predlogom Kt.br.114/2010 godine
od 03.12.2010 godine optužilo je G.J., iz M., opština P., za krivično djelo
laka tjelesna  povreda iz čl.152.stav.2 u vezi stava 1   KZ CG.  
Osnovni državni tužilac u Plavu, Erdan Feratović, je u završnoj riječi u svemu
ostao pri podnesenom optužnom predlogu i predložio sudu da okrivljenog G.J.
oglasi krivim za predmetno krivično djelo i kazni po zakonu.  
Na glavni pretres od 02.02.2011 godine, nije pristupio okrivljeni G.J., iako
uredno pozvan, pa je sud na osnovu čl.453 stav 3 ZKP, glavni pretres održao i
okončao u njegovom odsustvu.  
Oštećeni K. R.,  se tokom postupka  pridružio krivičnom gonjenju i zadržao
pravo da imovinsko-pravni zahtjev ostvaruje u parnici.  
Branilac okrivljenog G.J., adv.M. R., iz B. je u završnoj riječi istakao da u
ovoj krivično-pravnoj stvari izvedeni su brojni dokazi, posebno izvedeno je
saslušanje svjedoka koji su bili očevici dogadjaja i da ni jednim izvedenim
dokazom, osim iskazom oštećenog  nije potvrdjena teza optužbe. Naveo je da je
svjedok  K. M., koji je u bio u društvu sa oštećenim, na dva do tri metra od
njega  nakon što su izašli iz lokala "M." u M. nije primjetipo da je
okrivljeni  na bilo koji način povrijedio oštećenog. Da je svjedok K. B., koji
je drugo bratučed sa oštećenim iznio kako je došlo do svadje izmedju lica na
udaljenosti od 15m od terase lokala "R." svojina okrivljenog, da je potvrdio
da je okrivljeni posljedni izašao iz lokala i da je stajao pored njega, da je
čuo  glas oca okrivljenog G. B. kako je rekao da ne treba da se svadjaju., te
da je okrivljeni stalno stajao pored njega u blizini lokala, a da je oštećeni
nakon svadje sa više lica dohvatio plastičnu stolicu i bacio prema prozoru
lokala okrivljenog. Da je svjedok M. R.  kategorički tvrdio da okrivljeni nije
ni učestvovao u svadji, već da je stajao pored lokala. Dalje, da je svjedok R.
B., stariji čovjek,  iznio da je prije kritičnog dogadjaja sjedio sa oštećenim
u lokalu "M.", da su zajedno  krenuli kući, da je on išao iza oštećenog, da je
čuo izraze vrijedjanja upućene njemu od strane nepoznatih lica koja su
sjedjela ispred lokala "R.",  da je i on toj grupi lica uputio uvrijedljive
izraze, zbog čega je došlo do svadje izmedju  njega i L. I. kao i svadje
izmedju oštećenog i L. I.. Da je otac okrivljenog, G. B. pokušao da razvadi
oštećenog i I., da se stvorila gužva, da je sa terase lokala došlo 10-15
momaka koji su učestvovali "u gužvi"  posebno je istakao da u rukama sinova
B., pa ni u rukama okrivljenog G.J. nije vidio bilo kakav predmet niti je
vidio da je okrivljeni udarao koga  pa ni oštećenog. Svjedok K. V., takodje je
tvrdio da nije vidio da je okrivljeni ili bilo koje drugo lice imalo predmet u
rukama, a maloljetna kći oštećenog, K. R. je istakla da je vidjela okrivljenog
kada je izašao iz lokala, ali nije vidjela da je predmet držao u rukama.
Predložio je da sud okrivljenog  oslobodi optužbe. Troškove postupka je
tražio.  
Izjašnajvajući se o optužnom predlogu ODT u Plavu, okrivljeni G.J.  ne
priznaje izvršenje krivičnog djela koje mu je stavljeno na teret, odnosno
negirao da je kritične prilike  staklenom flašom udario oštećenog K. R. u
predjelu čeone regije glave. Naime, izjašnjavajući se o predmetnom slučaju kao
i okolnostima koji su mu prethodile, okrivljeni G.J. je istakao da je kritične
prilike bio u svom lokalu "R.", u M., opština P. i to u dijelu kuhinje lokala
i u kritično vrijeme čuo je neku galamu ispred lokala, izašao i vidio svog
oca, krvavog u predjelu gornje usne, pitao ga o čemu se radi, isti mu rekao da
ga je udario K. V. zv.Z., ali mu nije rekao zbog čega. U momentu kada je
pričao sa ocem, prišao je oštećeni K. R., uzeo stolicu koja se nalazila ispred
lokala i istom udario u stakleni izlog njegovog lokala , zatim i drugu  kojom
je takodje udario u staklo. On ni na koji način nije reagovao kako bi ga
zaustavio, niti ga pitao zbo gčega to lomi,  ni oštećeni njemu ništa nije
rekao, jeste da je pričao nešto ali ga okrivljeni nije razumio. Neki momci
koje ne poznaje, uhvatili su oštećenog K. R. i odveli ga  njihovoj kući, nezna
koliko njih je bilo, niti ko su ti momci. Nije vidio ni K. V.koji je udraio
njegovog oca, a došao je kad se sve to izdešavalo. Zatim je njegov otac pozvao
policiju i obavijestio o predmetnom dogadjaju, a on ni jednog gosta koji je
bio u njegovom lokalu  ne poznae odnosno bilo je nekih koje poznaje, ali zbog
slabe vidljivost ispred lokala nije  nikog od njih primijetio. Naveo je da
oštećeni K. R. kritične prilike nije bio povrijedjen, niti krvav, niti bilo
šta.  
Sud je cijenio odbranu okrivljenog G.J., kojom negira izvršenje krivičnog
djela koje mu se javnom optužbom stavlje na teret, pa je našao da je ista ne
samo nejasna i nelogična, već i protivuriječna, kako samoj sebi tako i
izvedenim dokazima, te ju je kao takvu nije ni prihvatio.  
Naime, sud je radi što pravilnijeg i zakonitijeg rješavanja predmetne krivične
stvari u dokaznom postupku izveo sledeće dokaze: saslušao u svojstvu svjedoka
oštećenog K. R., saslušao svjedoke R. B., K. B., K. V., M. R. i K. M.,
neposredno saslušao  vještaka dr. K. H., pročitao izvještaj dežurnog ljekara
Doma zdravlja u Plavu dr. M. I. od 23.05.2010 godine na ime oštećenog K. R.,
br. protokola 4629, izvršio uvid u spise predmeta Osnovnog suda u Plavu
Kri.br.38/10, odnosno na saglasan predlog stranaka pročitao nalaz i mišljenje
vještaka dr.K. H., dat u tom postupku dana 25.11.2010 godine, uvid u spise
predmeta Područnog organa za prekršaje u Plavu PP.br.13/10 i izvršio uvid u
izvod iz kaznene evidencije za okrivljenog  izdat od Uprave policije- Područne
jedinice Berane br. 03/3-245-7601 od 10.12.2010 godine, dok odbio je predlog
tužioca da uvidom u spise predmeta ovoga suda Kri.38/2010 pročita iskaz K. R.
koji je u tom postupku  saslušan u svojstvu osumnjičenog,  pa je svestranom
ocjenom izvedenih dokaza i njihovim uporedjivanjem sa navodima javne  optužbe
utvrdio da su činjenice iz činjeničnog opisa izreke presude u svemu dokazane i
da je okrivljeni počinio krivično djelo laka tjelesna povreda iz čl.152.stav 2
u vezi st.1 KZ CG.  
U toku krivičnog postupka je nesporno utvrdjeno, kako na osnovu odbrane
okrivljenog G.J., tako i na osnovu izvedenih dokaza, da je  dana 23.maja 2010
godine oko 21,20 časova u mjestu M., opština P., ispred lokala "R." vlasništvo
okrivljenog G.J., okrivljeni G.J., lako tjelesno povrijedio oštećenog K. R. iz
M., opština P., staklenom flašom, na način bliže opisan u izreci presude.
Nanešene lake tjelesne povrede koje je kritične prilike zadobio oštećeni K.
R., utvrdjuju se na osnovu medicinske dokumentacije i  nalaza i  mišljenja
vještaka medicinske struke, dr. K. H., odnosno neposrednog saslušanja ovog
vještaka, tako da je nesporno utvrdjeno da je oštećeni  K.  R., zadobio lake
tjelesne povrede u vidu uzdužne posjekotine veličine 4cm u predjelu čeone
regije glave.  
Medjutim, obzirom da je okrivljeni negirao izvršenje krivičnog djela koje mu
se javnom optužbom stavlja na teret, odnosno da je u vrijeme, mjestu i na
način opisan u  dispozitivu optužnog predloga, lako tjelesno povrijedio
oštećenog K.R., to su samim tim bile sporne ove činjenice pa ih je kao takve
trebalo nesumnjivo utvrditi tj.dokazati.  
Da bi provjerio osnovnost odbrane okrivljenog kojom negira izvršenje krivičnog
djela a samim tim i utvrdio pravo stanje stavri, sud je, kao što je već
navedeno, saslušao okrivljenog i u toku dokaznog postupka izveo sve potrebne
dokaze, pa je njihovom uporednom analizom i ocjenom utvrdio da je njegova
odbrana u pogledu izvršenja krivičnog djela laka tjelesna povreda iz
čl.152.stav 2 u vezi sa stavom 1 KZ CG, činjenično  opisano u izreci presude u
potpunosti neosnovana, te  ju je kao takvu u tom dijelu nije ni prihvatio.  
Dakle, kao što proizilazi iz izloženog, sud nije prihvatio odbranu okrivljenog
G.J., u dijelu u kojem negira da je u vrijeme i na mjestu kao što je navedeno
u izreci presude, lako tjelesno povrijedio oštećenog K.R. na način što  ga je
udario u predjelu čeone regije glave, tačnije gornjeg dijela čela, staklenom
flašom, usled  čega je ovaj  pao, već je našao da je ista ne samo  nejasna i
nelogična već i u najbitnijem i protivuriječna, kako izvedenim dokazima, u
prvom redu  iskazu oštećenog K.R., koji je naveo da je lično vidio okrivljenog
G.J. kada ga je udario staklenom bocom  u predjelu glave, tačnije gornjeg
dijela čela i to u momentu kada je pokušavao da ustane , jer je bio pao od
udaraca kojih su mu ih prije toga zadali okrivljeni, njegov otac B. G. i
njegova braća M1. i M2., a nalazom i mišljenjem vještaka medicinske struke dr.
H. K. je utvrdjeno da obzirom na anatomske karakteristiku čeone regije odnosno
da koža intimno naliježe na čeonu kost, u tom predjelu nakon traume može da
nastane i prskotina koja ima približne fizičke karakteristike posjekotine i u
takvom slučaju ovakva povreda je mogla biti nanešena i udarom staklenom
flašom, njenim dnom ili grličem.  
Tako je oštećeni K. R., izjašnjavajući se o predmetnom dogadjaju i o
okolnostima koje su mu prethodile u svemu potvrdio navode javne optužbe u
pogledu krivice okrivljenog  G.J., za izvršeno krivično djelo, istakavši da je
kritične prilike došao u M. u lokal "M." vlasnika K. B.. U toku objavljivanja
rezultata nakon izbora koji su tekli dana 23.05.2010 godine čula se velika
galama u lokalu do ovog u kojem je on bio, odnosno u lokalu "R." vlasništvo
okrivljenog G.J.. Ustao je da ide svojoj kući, obzirom da su iz susednog
lokala R., bacane flaše prema lokalu u kojem je sjedio. Za njim je pošao i R.
B.,  ali je zastao, pa  se on okrenuo da vidi zbog čega i vidio je da je došlo
do svadje izmedju B. i gostiju iz kafane R. U jednom trenutku se pojavio I. L.
koji je napao R. B., a on je pokušao da ih razvadi, pa je u tom momentu iz
lokala R. izašao, G. B., otac okrivljenog J. i gurnuo oštečenog na I. govoreći
mu "bijte se"  na šta mu je oštećeni odgovorio, "što da se ja bijem kad si ti
sve izazvao", pa kad ga je B. gurnuo oštećeni  ga nogom odgurnuo, u tom
momentu prišao je B. sin M.G.1, jedan od braće okrivljenog i udario ga
pesnicom po glavi, najstrašnije što može biti, a I. L. ga je i dalje vukao za
šal i hteo da ga udavi, pa je ponovo priskočio B., ponovo ga udario, a bio je
ustao, pa je ponovo pao od B. udarca, pa kako se okrenuo put J., da vidi zbog
čega ga vuče za šal i udara, u tom momentu  R. B. mu je pomogao da skine jaknu
i oslobodi se nje, kako bi mogao da se brani. U momentu  kada je ponovo
pokušavao da ustane i kako mu je šal bio pao na zemlju bio mu je interes da
isti podigne i ide kući, medjutim, njih tri brata, okrivljeni G.J., G. M.1 i
M.2  su skakali na šal i šutirali ga nogama, pa kako se podigao tražeći šal
lično je vidio kada ga je okrivljeni G.J.  udario staklenom bocom u glavu ,
tačnije u  čelo, usled čega mu je potekla krv, pa kako je vidio svoju smrt,
povukao se do terase R. uzeo plastičnu stolicu i razbio okno od lokala
okrivljenog. U tom momentu čuo je svoju kćerku R. K. koja je bila u blizini
kako vrišti. Pretpostavlja da je vidjela kada su ga bili. Odgovorio je na
pitanje ODT   da je jasno vidio da ga je okrivljeni  flašom udario po glavi  i
pojasnio, da  prije no što je  udaren  bocom  od strane okrivljenog  bila je
situacija gaženja šala od strane G. M1., M.2, B. i okrivljenog J., pa u
momentu kada je tražio šal vidio je da ga je okrivljeni udario bocom po glavi,
ali nezna da li je imao bocu u rukama dok je gazio šal i da se okrivljeni nije
udaljavao od mjesta gaženja šala, a da se boca slomila od udara u negovu
glavu.  Naveo je da je protivu njega i još neka lica vodjen prekršajni
postupak za predmetni dogadjaj. Dodao je da je tri četiri puta  padao na
zemlju od zadobijenih udaraca, kako od strane okrivljenog tako i od strane
drugih lica. Da su R. B., M. R., K. B.  kao i K. V., koji je u predmetnom
dogadjaju pretučen, vidjeli cijeli dogadjaj.  
Iz iskaza svjedoka R. B., utvrdjeno je da je  kritične prilike,  bio u lokalu
"M." na M., pa je nakon objavljivanja rezultata lokalnih izbora, krenuo kući i
prolazio pored ograde kafane "R." u M., opština P., vlasništvo okrivljenog
G.J.. Išao je iza oštećenog K. R.. Bilo je gostiju na terasi  kafane R., ali
kako kafana nije bila osvijetljena nikog nije prepoznao, ali su upućivali
riječi "juriš četnici, komunisti, komunjare, komunisto, komunjaro" pa je
cijenio da je to njemu lično upućeno, okrenuo se put terase, podigao ruku i
rekao im "pljunite mi u guzicu", a neko iz mase pitao ga "šta to reče", pa
kako je I. L. bio naslonjen na ogradi terase do samog ulaza na terasu, isti se
pokrenuo i stao u pravcu njega, zavrnuo  rukave do laktova i rekao mu " Budo
da nijesi stariji čovjek sad bih te odrao". Tada je vidio okrivljenog J. G.,
kako preskače terasu od svog lokala i prišao im, a oštećeni R. se povratio,
došao do ispred njega i uputio rijeći L. I. "a šta bi ti ", tada je L. prišao
prema njemu, uhvatili su se za ruke, zatim  prišao je otac okrivljenog B. G.,
pokušavajući da ih razdvoji, govoreći im nemojte, pa su u tom momentu, jedan
po jedan, nezna ko prvi, prišli toj grupi sinovi B., M.1, M.2 i okrivljeni J.,
kako bi ih razdvojili, a zatim i gosti koji su sjedeli na terasi R., njih
10-15  prišli grupi gdje je nastala strašna gužva. Nije vidio ko koga udara, a
vidio je da je R. povrijedjen,  vidio ga je na zemlji, udarali su ga, bio je
povrijedjen po glavi i krvav ali nije vidio ko ga je udario, niti je vidio da
sinovi B. imaju šta u rukama, a čuo je kćerku oštećenog da doziva oca. Dodao
je da kada je izašao iz kafane M., čuo je zveket flaša na ulici , ali tada
niko nije bio povrijedjen, flaše  su bile bačene na ulici. Zatim je pješke
pošao svojoj  kući, a gužva je ostala na ulici, nezna šta se dalje dešavalo.  
Iz iskaza svjedoka M. R.,  utvrdjeno je da je kritične prilike u društvu
sa K. R. sjedio na terasi lokala R., vlasništvo okrivljenog J., da je tu bilo
još gostiju. Dok je sjedio na terasi lokala, pored terase lokala prolazili su
oštećeni K. R. i R. B., čuo je kako je B., nekom iz grupe omladine koji su se
nalazili ispred lokala R., rekao "poljubite me u dupe" pa nakon pet šest
koraka povratio se oštećeni R. i pesnicama udario L. I., poslije nastala je
gužva, on je pokušao da  ih razvadi, nije vidio ko je koga udarao, nije vidio
da je iko udario oštećenoog R., ali je vidio da je R. uzeo stolicu i udario u
prozor lokala R. Ispred lokala R. vidio je okrivljenog G.J. sa skrštenim
rukama, nije vidio da je on koga udarao, niti je neko njega udarao.Nakon što
je oštećeni udario s tolicom u staklo  kafane R., neko ga je poveo iz gužve,  
Iz iskaza svjedoka K. V.1, utvrdjeno je da se on  u včernim satima  dana
23.05.2010 godine nalazio u kafani "M." u centru M., sa bratom K. V.2 i
prijateljima L. V.1 i L.V.2, R. B.  i vlasnikom kafane K. B.. Iz susjedne
kafane "R." čuli su se uzvici i skandiranja" Juriš, jebo vam H. majku, turci,
jebo vam S. sestre" ali  se oni na ova skandiranja nijesu osvrtali. Negdje oko
21,30 časova iz kafane je izašao, njegov rodjak-oštećeni K. R., pošao kući, a
za njim je izašao i R. B.Odmah po njihovom izlasku iz kafane, nastala je opšta
galama i gužva. Zbog toga je iz najboljih namjera  izašao iz kafane da vidi o
čemu se radi, pa je u toj gužvi primjetio oštećenog R., kojeg više lica,  ali
nije zapazio ko, udaraju pesnicama u predjelu glave i tijela. Pošto je isti na
sebi oko vrata imao šal sa crnogorskim simbolima, vukli su ga za ovaj šal i
udarali. Nije vidio dali su ova lica u rukama imali neki predmet kojim su
udarali R. Prišao je do njih kako bi izvukao oštećenog R. da ga više ne
udaraju .U tom momentu je u predjelu glave zadobio više  udaraca pesnicama, a
vidio je da mu je neki od ovih udaraca zadao G. B. zv. B., kao i jedan od
njegovih sinova, M.1. Odmah je pritrčao K. V. koji je pomogao njemu i R. da se
izvuku iz gužve.On je tom prilikom zadobio više udaraca u predjelu glave i
vrata,osim što je vidio da su ga udarali G. B. i njegov sin  M.1, nije
zapazio ko ga je još udarao. U toj gužvi bilo je tridesetak ljudi, pa nemože
da se precizno izjasni ko su ta lica i ko  je sve od tih lica udarao oštećenog
R. Ostavlja mogućnost da je on nekog udario braneći se. Na glavnom pretresu je
dodao da  je bio u blizini gužve, ali ne gdje je masa udarala oštećenog R.,
nije vidio da je okrivljeni  G.J. udarao  oštećenog, niti da je nešto imao u
ruci.  
Iz iskaza svjedoka K. B., utvrdjeno je da je on kritične prilike sjedio u
kafić "R." vlasništvo okrivljenog, sa svojim bratom K. R. i M. R.. U jedmom
momentu čuo je galami ispred lokala  i to na 15-tak metara od terasa ovog
lokala. Izašao je, a  za njim su ustali i njegov brat R. kao i M.R., vidio je
i okrivljenog G.J. da je za njima izašao iz lokala i stao blizu njega. Nije
vidio u gužvi ko se s kim svadja, samo je čuo B., oca okrivljenog kako kaže
oštećenom, nemoj da se svadjaš, nema potrebe, a to je čuo dok je još bio
unutar lokala. R.M. je prišao grupi gdje je bila gužva, a dok  je on stajao
ispred terase  lokala R., u njegovoj blizini bio je okrivljeni i  K. R.,
primijetio je u jednom momentu da se gužva rasturila, bilo je guranja, nije
vidio izmedju koga, zbog mraka, pa nije vidio ni dali ko koga udara. Vidio je
kako je oštećeni pritrčao put lokala R., preskočio terasu, uzeo plastičnu
stolicu sa terase lokala i  s njom gadjao u prozor lokala R. Nije vidi da je
povrijedjen zbog mraka, pa su braća L. V.1 i V.2 ihvatili oštećenog R. i
poveli ga put njegove kuće, nije vidio da ga ko udara niti da on nekoga udara.
Dodao je da za svo vrijeme dogadjaja okrivljeni J. je bio pored njega, pa kada
su L. poveli R.  pošao je grupi koja je bila na 15 metara, u kojoj je bio
njegov otac B., odmah zatim pojašnjavajući da je okrivljeni J. otišao grupi
odnosno ocu, u momentu kada je oštećeni R. preskočio ogradu terase lokala R.,
uzeo stolicu i bacio. Nije primijetio da na terasi lokala ima slomljenih
flaša, a bilo ih je na stolovima, nezna dali se koja slomila. U momentu kada
je R. preskočio ogradu terase lokala R.  i gadjao plastičnom stolicom, na
terasi ovog lokala nije bilo nikoga. Dodao je da je iz lokala izašao prije
okrivljenog J. i da je stajao na metar dva od terase lokala R.  
Iz iskaza  svjedoka- maloljetne kćerke oštećenog K. R., saslušanu u prisustvu
zakonskog zastupnika, njenog-oca  oštećenog K. R., utvrdjeno je da je ona
kritične prilike pošla sa majkom da baci smeće, čula je da iz kafane bacaju
boce na ulici, vratila se kuću, medjutim čula galamu i pošla je put tih kafana
da vidi o čemu se radi .U gomili gdje je bila  stvorena gužva primjetila je
svog oca, oštećenog R., koji je imao na sebi žutu jaknu, kako sjedi na asfaltu
i  pokušava da ustane. Primijetila je da je bio krvav, dozivala ga je, ali
nije vidjela ko ga je udarao, ona ga je povukla iz te gužve.  Prethodno je
vidjela  kako okrivljeni J. izlazi iz svoje kafane i išao je put grupe gdje je
bio njen otac ali nije primjetila da je imao išta u rukama.  
Uvidom u spise predmeta Osnovnog suda u Plavu, K.ri.br. 38/10,  odnosno na
osnovu iskaza vještaka medicinske struke  dr.K. H., dat u tom postupku  dana
25.11.2010 godine, čiji iskaz sud je pročitao na saglasan predlog stranaka,
utvrdjeno je da je oštećeni K. R.  kritične prilike zadobio  povredu-
posjekotinu na glavi, uzdužno postavljena, veličine 4cm, koja je mogla biti
nanešena i udarom staklenom flašom, njenim dnom ili grlićem.  
Nakon analize izvedenih dokaza, njihove svestrane i brižljive ocjene, cijeneći
ih svaki pojedinačno i u sveukupnosti dovodeći ih u vezu jedne s drugim i u
kontekstu sa navodima odbrane okrivljenog, sud je utvrdio činjenično stanje i
na osnovu tako utvrdjenog stanja zaključio da je okrivljeni  počinio krivično
djelo  stavljeno  mu na teret javnom optužbom.  
Konačno, navode javne optužbe u pogledu vrste i težine povreda koje je
kritične prilike zadobio oštećeni K. R. kao i u pogledu načina njihovog
nanošenja odnosno sredstva sa kojim su iste nanešene, je u svom nalazu i
mišljenju  na glavnom pretresu potvrdio vještak medicinske struke dr. K. H.,
pa i ova činjenica, u sveukupnosti sa ostalim utvrdjenim činjenicama, navode
javne optužbe u pogledu krivice okrivljenog G.J. za predmetno krivično djelo
čini još osnovanijim i utemeljenijim. Naime, izjašnjavajući se o vrsti i
težini, povreda kod oštećenog K.R., koje su opisane u izvještaju dežurnog
ljekara specijaliste iz Doma zdravlja P., dr. M. I., od 23.05.2010 godine,  na
ime oštećenog, pomenuti vještak je istakao da je  oštećeni zadobio povredu na
glavi, čeonoj regiji, posjekotina uzdužno postavljena,  veličine 4cm, te da se
opisana povreda kvalifikuje kao laka tjelesna povreda, prolazna za sedam dana,
bez posledica po etetski izgled. Vještak je u neposrednom saslušanju istakao
da je povreda kod oštećenog K.R., s obzirom na karakteristiku te anatomske
regije odnosno da koža intimno naliježe na čeonu kost u tom predjelu nakon
traume može da nastane i prskotina koja ima približne fizičke karakteristike
posjekotine, da u takvom slučaju povreda je mogla biti nanešena i udarom
staklenom flašom njenim dnom ili grličem.  
Kao što je već navedeno sud je iskazu oštećenog K.R. iz već navedenih razloga
u potpunosti povjerovao i isti u cjelosti  prihvatio, a poklonio punu vjeru
iskazu svjedoka R. B. u dijelu u kojem isti navodi da je vidio okrivljenog
G.J. kako preskače terasu od svog lokala, da se stvorila gužva , odnosno
svadja izmedju Laban Ivana i oštećenog K.R., kojima je prišao otac okrivljenog
B. G., kada  je došlo do njihovog medjusobnog guranja, da su gužvi priskočili
sinovi B., medju njima i okrivljeni, kao i gosti iz kafane R., da je vidio da
je oštećeni R. povrijedjen u toj gužvi, da je bio pao na zemlji da su ga
udarali,  da su na ulici bile bacane flaše, koji iskaz je u saglasnosti sa
iskazom oštećenog u tom dijelu. Sud  je bez rezerve prihvatio  nalaz i
mišljenje vještaka, jer je našao da je isti jasan, potpun, objektivan i u
dovoljnoj mjeri strućno obrazložen, dok iz gore navedenih razloga nije
prihvatio iskaze svjedoka  M. R. i K. B., koji su kazali da se u vrijeme
predmetnog dogadjaja okrivljeni nalazio ispred terase lokala R.,  skrštenih
ruku, kako je to naveo svjedok M. R.,  a K. B. da je stajao  pored njega, te
da samim tim  i nije učestvovao u prepirci i svadji u kojoj je povrijedjen
oštečeni, cijeneci da su  iskazi ovih svjedoka  sračunati odnosno usmjereni na
izbjegavanje odnosno umanjenje krivično-pravne odgovornosti okrivljenog za
izvršenje predmetnog  krivičnog djela.  
Sud je cijenio i iskaze ostalih svjedoka, K. V., K. M. i mal. K. R. ali isti
nijesu mogli dovesti do drugačije odluke suda.  
Istovremeno sud stanovište branioca okrivljenog, advokata M. R., da ni jedan
od izvedenih dokaza nije potvrdio navode javne optužbe u pogledu krivice
njegovog branjenika za krivično djelo laka tjelesna povreda iz čl.152 st.2 u
vezi st.1 KZ CG, kao potpuno suprotnu navedenim prihvaćenim dokazima, nije
mogao prihvatiti, već ga je kao sračunato i usmjereno na umanjenje krivično-
pravne odgovornosti njegovog  branjenika u svemu odbacio.  
Dalje, sud  je izveo dokaz uvid u spise predmeta Područnog organa za prekršaje
u Plavu PP.13/2010, ali isti niti je cijenio niti posebno obrazlagao odnosno
iskaz  K.R.,  dat u tom postupku, u konkretnoj krivično-pravnoj stvari
oštećeni, pa isti  nije mogao ni prihvatiti, obzirom da to svjedočenje
oštećenog nije dato na glavnom pretresu,  kao ni svjedočenja  saslušanih
svjedoka u tom postupku.  
Sud  nije prihvatio predlog ODT u Plavu da se u dokaznom postupku pročita
iskaz   K.R.  dat u postupku pred istražnim sudijom ovoga suda u predmetu
Kri.br. 38/2010 godine, dana 25.11.2010 godine , zbog toga što je  oštećeni K.
R. u tom postupku saslušan u svojstvu osumnjičenog, pa ovaj iskaz ne može se
koristiti i na takvom iskazu presuda se ne može zasnivati.  
Na osnovu ovako izvedenih dokaza sud je na nesumnjiv način utvrdio da je
23.05.2010 godine, oko 23 časova u mjestu M., oština P., ispred lokala "R."
vlasništvo okrivljenog, okrivljeni  G.J.  lako tjelesno  povrijedio oštećenog
K.R. iz M., opština P. Naime, oštećeni K. R., sjedio je u  kafani "M."vlasnika
K. B., kada se posle objavljivanja rezultata lokalnih izbora, čula velika
galama  u lokalu "R." vlasnika okrivljenog G.J., pa je ustao da ide svojoj
kući.  Za nim je pošao i R. B., prolazili  su pored terase kafane R.,
vlasništvo okrivljenog, pa kada je B. zastao, oštećeni se okrenuo i povratio
da vidi u čemu je problem. Primjetio je da je došlo do prepirke izmedju R. B.
i L. I., pa je on upitao L. I.u čemu je problem, tada  im je prišao G. B.,
otac  okrivljenog J.,  da bi ih razvadio, medjutim došlo je do guranja izmedju
njih, pa je G. M.1, sin B. i brat okrivljenog, preko B. ledja, udario pesnicom
u glavu odnosno u čelo oštećenog R., nakon čega su prišla i druga dva B. sina,
M.2 i okrivljeni J., kao i gosti iz kafane R., stvorila se gužva  u kojoj je
došlo do guranja, udaranja i gaženja šala oštećenog. Otac okrivljenog, B.
udario je oštećenog pesnicama po glavi i tjelu, od kojih udaraca je oštećeni
pao, pa u jednom momentu kada je htio da se podigne, zadobio je udarac
staklenom flašom u predjelu glave odnosno u gornjem dijelu čela, od strane
okrivljenog J.,  nakon čega je ošamućen pao i tako mu  okrivljeni nanio laku
tjelesnu povredu u vidu uzdužne posjekotine veličine 4cm, u predjelu čeone
regije glave.  
Kako iz svega izloženog proizilazi da u pogledu utvrdjivanja krivičnog djela
koje se stavlja na teret okrivljenom G.J., nije bila sporna ni jedna
činjenica, sud je stao na stanovište da su činjenice iz činjeničnog opisa
izreke presude u svemu dokazane i da je okrivljeni počinio  navedeno krivično
djelo.  
Ocjenjujući pravno utvrdjeno činjenično stanje, sud nalazi da su u radnji
okrivljenog sadržana sva bitna obelježja krivičnog djela laka tjelesna povreda
iz čl. 152. st. 2. u vezi st 1. KZ CG, pa mu je za izvršeno krivično djelo i
izrekao kaznu bliže opisanu u izreci presude. Radnja izvršenja krivičnog djela
koje je počinio okrivljeni se sastoji u tome što je oštećenom K.R., staklenom
flašom, koja po nalaženju suda predstavlja podobno sredstvo da se sa njom
tijelo teško povrijedi ili zdravlje teško naruši, nanio laku tjelesnu povredu
udarivši ga sa njom u predjelu čeone regije glave. Naime, jasno je da opisana
staklena flaša, prema svojim osobinama i karakteristikama u svakom slučaju ima
sva obelježja sredstva koje je podobno da se sa njim tijelo teško povrijedi
ili zdravlje teško naruši, čime je ispunjen i ovaj objektivni elemenat
krivičnog djela laka tjelesna povreda iz čl. 152. st. 2. u vezi st. 1 KZ CG.  
Sud je cijenio i vinost odnosno psihički odnos okrivljenog u odnosu na
radnju izvršenja predmetnog krivičnog djela, pa je našao da je okrivljeni
prilikom izvršenja ovog djela postupao sa umišljajem. Okrivljeni je bio
svjestan da staklena flaša, predstavlja podobno sredstvo da tijelo oštećenog
K.R.,teško povrijedi ili njegovo zdravlje teško naruši , pa je i pored toga
htio ovakvu posledicu udarivši ga sa njom u predjelu  čeone regije glave.  
Prilikom izbora vrste i visine krivične sankcije koju treba premijeniti
prema okrivljenom za izvršeno krivično djelo, sud je pored težine, načina
izvršenja i društvene opasnosti krivičnog djela, uzeo u obzir i stepen
krivične odgovornosti okrivljenog kao i sve ostale okolnosti koje su
relevantne u tom pogledu pa mu je od olakšavajućih okolnosti cijenio i uzeo u
obzir da je mlad čovjek, neoženjen, da je srednjeg imovnog stanja i da nije
osudjivan.  
Kako otežavajućih okolnosti na strani okrivljenog nije bilo, a sud je
navedene olakšavajuće okolnosti cijenio kao osobito olakšavajućeg karaktera,
to je našao da u konkretnom slučaju ima uslova da se prema krivično odgovornom
učiniocu primjeni blaža vrsta kazne, pa mu je shodno čl. 45. i 46. KZ CG,
umjesto kazne zatvora koja je inače predvidjena za ovu vrstu krivičnog djela
izrekao novčanu kaznu u iznosu od 1.200,00 eura.  
Sud je uvjerenja da je izrečena novčana kazna srazmjerna težini izvršenog
krivičnog djela i stepenu krivično-pravne odgovornosti okrivljenog, te da će
se i ovom vrstom i visinom krivične sankcije, u okviru opšte svrhe izricanja
krivičnih sankcija predvidjene čl. 4. st . 2. KZ CG, postići svrha kažnjavanja
propisana čl. 32. istog zakona. Osnovano se može očekivati da će izrečena
kazna pozitivno djelovati na prevaspitanje okrivljenog i da će ista uticati na
njega da ubuduće ne vrši krivična djela.  
Odluka o troškovima krivičnog postupka je zasnovana na odredbi čl. 202. st.
1. ZKP.  
Visina troškova u ukupnom iznosu od 129,00 eura, predstavlja izdatke iz
budžetskih sredstava, od čega iznos od 99,00 eura, predstavlja nagradu
vještaku medicinske struke dr K. H. dok iznos od 30,00 eura predstavlja paušal
koji je odmjeren sobzirom na složenost i trajanje krivičnog postupka te
obzirom na imovno stanje okrivljenog, shodno čl. 199. st. 3. ZKP.  
Na osnovu čl. 212. st. 1. ZKP, sud je oštećenog  K.R. iz M., opština P.,
radi ostvarivanja imovinsko – pravnog zahtjeva za naknadu štete uputio na
parnicu.  
Na osnovu iznijetih razloga odlučeno je kao u izreci presude.  
OSNOVNI SUD U PLAVU
Dana 02.02.2011 god.  
Zapisničar,
S U D I J A
Nermina Nikočević, s.r.
Elica Pantović, s.r.  
PRAVNA POUKA:  
Protiv ove presude nezadovoljna stranka ima
Pravo žalbe u roku od 8 dana od dana njenog
prijema, Višem sudu Bijelo Polje, preko ovog
suda.  
DNA:
1 x ODT uPlavu,
1 x braniocu okrivljenog, R. M., advokatu iz B.  