K.br. 37/12-11 
U IME CRNE GORE 
      Osnovni sud u Kolašinu kao prvostepeni krivični po sudiji Mirjani Čepić kao sudiji pojedincu uz učešće zapisničara Vrhovac Nade u krivičnom predmetu protiv okrivljenog P.Ž. iz D., zbog krivičnog djela teško djelo protiv bezbjednosti javnog saobraćaja iz čl. 348.st.4. u vezi čl.339.st.3. u vezi st.1. Krivičnog zakonika CG, a postupajući po optužnici  ODT iz Kolašina Kt.br.63/11 od 12.03.2012. godine, nakon održanog glavnog i javnog pretresa  u prisustvu zastupnika optužnog akta   ODT – Kolašin   Grujić Vojislava , optuženog P. Ž. i njegovog branioca adv. V.S. B.,  donio je i javno objavio dana 17.04.2012.god.,-

P R E S U D U 
      **Optuženi:**

           P. Ž. jmbg ..., od oca M. i majke B. rodj. M., rodjen  ...
godine u B. P., sa prebivalištem u D. – P. bb, Crnogorac, po zanimanju pekar,
oženjen otac jednog djeteta, pismen, završio automehaničarsku školu, srednjeg
imovnog stanja, do sada neosudjivan.  
K r i v   j e: 
      **Zato što je:**

      Dana 09.08.2011. godine na dijelu magistralnog puta K. – P. u mjestu P. – Opština K. ne pridržavajući se saobraćajnih propisa tako ugrozio saobraćaj da je doveo u opasnost život ljudi na način što je upravljao teretnim vozilom marke “T.” reg.br. KL ..., vlasništvo R. S., protivno čl. 27 ZOBS-a na putevima i to tako što krećući se iz pravca K. u pravcu P.nije vozilo držao što bliže desnoj ivici kolovoza i na tolikoj udaljetnosti od nje da sobzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti,  pa je prilikom savladjivanja lijeve pregledne krivine izgubio kontrolu nad vozilom i skrenuo preko desne ivice kolovoza, što je dovelo do nalijetanja prednje desne strane vozila na potporni zid pored desne ivice puta nakon čega se vozilo zaustavilo na prostoru desne strane kolovoza kojom prilikom je saputnica u njegovom vozilu P. K. zadobila teške i po život opasne tjelesne povrede manifestovane u vidu povrede grudnog koša sa serijskim prelomom rebara desne strane grudnog koša, stvaranje krvnog sadržaja u prostoru desne plućne ovojnice i nagnječine desnog plućnog krila kao i razlaganja desnog režnja jetre, usled kojih je kod iste nastupila smrt dana 18.08.2011. godine u Kliničkom centru u P., dok je saputnica P.S. zadobila lake tjelesne povrede u vidu nagnječine kože nadlaktice i šake desne ruke nagnječine kože i mekog potkožnog tkiva lijeve strane grudnog koša,


čime je izvršio krivično djelo   teško djelo protiv bezbjednosti javnog saobraćaja iz čl.348.st.4. u vezi čl.339.st.3. u vezi st.1.  Krivičnog zakonika.

Pa ga sud za navedeno krivično djelo primjenom čl.47.st.2.  Krivičnog
zakonika i čl.229 i 374 ZKP-a ,-  
OSLOBADJA OD KAZNE 
      **_Obavezuje se_** okrivljeni na   plaćanje troškova krivičnog postupka u iznosu 248 eura, te na plaćanje sudskog paušala u iznosu od 30,00 € koje će uplatiti na žiro-račun Osnovnog suda Kolašin br.832-196-94, prednje u roku od 15 dana od dana pravosnažnosti ove presude, pod prijetnjom prinudnog izvršenja.

O b r a z l o ž e nj e 
      ODT iz Kolašina je svojom optužnicom  Kt.br.63/11 od  12.03.2012.. godine stavio na teret okrivljenom P. Ž.  iz D.,  da je počinio krivično djelo teško djelo protiv bezbjednosti javnog saobraćaja iz čl. 348.st.4. uvzi čl. 339.st.3. u vezi st.1. Krivičnog zakonika, na način mjesto i vrijeme činjenično i pravno opisano izrekom ove presude. Pri podnijetoj optužnici    ODT – Kolašin Grujić Vojislav ostao je do okončanja glavnog pretresa. U završnoj  riječi ODT je izjavio da ostaje u cjelosti pri podnijetoj optužnici, jer smatra da je tokom glavnog pretresa na nesumnjiv način dokazano da je okrivljeni izvršio krivično djelo na način, mjesto i vrijeme precizirano dispozitivom optužnog akta te da se u radnjama okrivljenog stiču svi elementi bića krivičnog djela teško djelo protiv bezbjednosti javnog saobraćaja iz čl. 348.st.4. u vezi čl. 339.st.3. u vezi st.1. Krivičnog zakonika, čija se kako osnovna tako i teža posledica koja se ogleda u smrti jednog lica, može pripisati jedino nehatu optuženog. Kako okrivljeni nije osporio činjenično stanje dispozitiva optužnog akta, a isto je u potpusnosti potvrdjeno nalazima vještaka saobraćajne i medicinske struke, pa je predložio da sud ocjeni stepen krivice okrivljenog i donese odluku u okviru svoje nadležnosti a u skladu sa zakonom.  
      Okrivljeni  P. Ž. u svojoj odbrani datoj na glavnom pretresu u prisustvu njegovog branioca adv. V. S. B. izjavio je da priznaje izvršenje krivičnog djela i prihvata krivicu za isto, da u cjelosti  ostaje pri odbrani koju je dao na zapisnik pred istražnim sudijom dana 18.10.2011. godine u kojoj je naveo da je dana 09.08.2011. godine upravljao teretnim vozilom marke “T.” reg.oznaka KL ..., da se kretao putnim pravcem od K. ka P., da je vozilo registrovano na ime R. S. od koga ga je kupio ali  ga nije preveo na svoje ime. Sa njim u vozilu su bile P. S. njegova sestra od strica i njegova rodjena sestra P. K.. Krećući se navedenim putnim pravcem  dolazeći na jednu desnu blagu krivinu iz njemu nepoznatog razloga, što ne može da objasni, izgubio je kontrolu nad vozilom zbog čega je vozilo prednjim desnim dijelom udarilo u betonski potporni zid na desnoj ivici puta. Dalje je naveo da je brzina kretanja vozila sa kojim je upravljao  bila u granicama dozvoljene, te da se nije kretao više od 40 km/h. Prilikom ove saobraćajne nezgode povrijedjeni su P. S. i P. K. koje su prevezene u KC CG, a da je P.S. odmah puštena kući, dok je njegova rodjena sestra P. K. zadobila teške tjelesne povrede zbog kojih je dana 18.08.2011. godine i preminula. Istakao je da ga posledice same nezgode jako pogadjaju jer je život izgubila njegova rodjena sestra. Na glavnom pretresu korigovao je svoju izjavu u dijelu ukojem navodi da je dolazeći na jednu lijevu krivinu izgubio kontrolu nad vozilom, a ne kako je ranije naveo dolazeći u desnu krivinu. U završnoj riječi naveo je da prihvata završnu riječ svog branioca.  
      Branilac okrivljenog u svojoj završnoj riječi  izjavio je da je  optuženi P. Ž. tokom postupka predočio situaciju u onoj mjeri u kojoj se mogao koncetrisati zbog okolnosti samog dogadjaja i posledica koje ga teško pogadjaju. Optuženi se izjasnio da priznaje krivicu sa razloga što sama posledica  njega tretira krivim, pri činjenici da je stradala njegova rodjena sestra, da isti nije ulazio u detaljniju analizu samog činjeničnog stanja, pa prepušta sudu da ocjeni njegovu krivično-pravnu odgovornost. Istakla je da u svakom slučaju sudu predlaže da primjeni odredbe čl.47.st.2. Krivičnog zakonika, te optuženog oslobodi od kazne, jer je nesporno da je krivično djelo učinjeno iz nehata, a kako posledica djela teško pogadjaju počinoca, sa izricanjem kazne u takvom slučaju ne bi se postigla svrha kažnjavanja. Sudu je predočila činjenicu da je optuženi P. Ž.  veoma teško doživio konkretnu situaciju, da se predemetni događaj odrazio na njegovu ličnost kao i na čitavu njegovu porodicu, a sve obzirom da je kritičnom prilikom stradao član njihove porodice. Na kraju je istakla činjenicu da je P. Ž. mlada osoba, pa bi se oslobadjanjem od kazne na neki način i njemu omogućilo da lakše prebrodi tešku situaciju, jer kako se sam izjasnio sama činjenica  da je u saobraćajnoj nezgodi izgubila život njegova sestra  je za istog dovoljna kazna.  
      U dokaznom postupku sud  je saslušao svjedoka – oštećenu P.S.; saslušao ovlašćenog prestavnika oštećene porodice - P. M.; pročitao zapisnik o uvidjaju Uprave policije – Ispostave K. br.1972-231/11-21/139 od 10.08.2011. godine sa skicom lica mjesta; pročitao uvjerenje KC CG br.03/701/14902/1 od 14.10.2011. godine i uvjerenje br.03/17/15058/1 od 26.10.2011. godine; izvršio uvid u uvjerenje Odeljenja za sudsku medicinu br. 1200 od 12.08.2011. godine o izvršenoj analizi prisustva alkohola u krvi na ime P. Ž.; izvršio uvid u medicinsku dokumentaciju na ime P.K.; izvršio uvid u nalaz i mišljenje vještaka medicinske struke dr. B. B. od 03.02.2012. godine; pročitao nalaz i mišljenje vještaka saobraćajne struke M. Š. Ki.br.21/11 od februara 2012. godine; pročitao izvod iz KE izdat na ime okrivljenog , od strane Uprave policije – PJ B. P. od 6.10.2011. godine.  
      Svjedokinja oštećena P. S. u svojoj izjavi datoj na glavnom pretresu izjavila je da joj je okrivljeni brat od strica, te da se ne pridružuje krivičnom gonjenju protiv okrivljenog, niti prema istom postavlja imovinsko-pravni zahtjev.  
      Ovlašćeni predstavnik oštećene porodice poč. P. K., njen otac, P. M. izajavio je da se ne pridružuje krivičnom gonjenju protiv okrivljenog, niti prema istom postavlja imovinsko-pravni zahtjev, a obzirom na činjenicu da je u pitanju njegov sin.  
      Iz zapisnika o uvidjaju Uprave policije – Ispostave K. od 10.08.2011. godine utvrdjuje se da je isti sačinjen dana 09.08.2011. godine povodom saobraćajne nezgode koja se dogodila toga dana oko 15,05 h na magistralnom putu K. – P. u mjestu P., da je u nezgodi učestvovalo jedno vozilo i to teretno motorno vozilo marke “T.” reg.oznaka KL ... vlasništvo R. S. iz K., da je sa istim u momentu nezgode upravljao P. Ž., a da je do nezgode po izjavi vozača došlo iz razloga što je isti izgubio kontrolu nad vozilom iz njemu nepoznatih razloga, te da je nakon toga svojom prednjom desnom stranom svog vozila ostvario kontakt sa betonskim potpornim zidom koji se nalazi na desnoj strani kolovoza gledano iz pravca K.. Kritičnom prilikom došlo je do materijalne štete na vozilu kao i povredjivanja saputnica u vozilu i to P. K. i P.S. koje su transportovane u KC CG. Skica lica mjesta bliže opisuje konkretnu saobraćajnu situaciju.  
      Iz uvjerenja KC CG od 14.10.2011. godine utvrdjuje se da je P.K. primljena dana 09.08.2011. godine u Urgentni centar KC CG i zavedena u protokolu pod br.11388, a da je pri pregledu dežurni ljekar konstatovao povrede koje je dijagnostikovao latinskim nazivima, bliže opisane nalazom i mišljenjem vještaka medicinske struke.  
      Iz uvjerenja br. 03/17-15058/1 od 24.10.2011. godine utvrdjuje se da je P. S. dana 09.08.2011. godine primljena u prostorije Urgentnog centra KC CG i zavedena u protokol pod br. 11387 a da je dežurni ljekar tom prilikom dijagnostikovao povrede latinskim nazivima, bliže opisane nalazom i mišljenjem vještaka medicinske struke.

      Iz uvjerenja Odjeljenja za sudsku medicinu br. 1200 od 12.08.2011. godine, o izvršenoj analizi prisustva alkohola u krvi na ime P. Ž., utvrdjuje se  da kod istog ne postoje tragovi alkohola u krvi.  
      Iz medicinske dokumentacije izdate na ime P. K. utvrdjuje se  da je ista primljena 09.08.2011. godine u Urgentni centar KC CG sa povredama u vidu dijagnoza na latinskom jeziku koje povrede u prevodu znače  više povredjivanje, akutno stanje u trbuhu, prelom rebara, da su iste povrede nastale u udesu u kolima, da je ista gubila svijest, da se žali na bol u desnoj polovini grudnog koša i desnoj ruci, da je povredjena upućena na dalje bolničko liječenje na Odeljenje intezivne njege i reanimacije KC CG. Iz istorije bolesti koja se vodila na ime sada poč. P. K. br.16937/647 navodi se da je bolničko liječenje završeno nastupanjem smrti kod povrijedjene 18.08.2011. godine, a da je tokom liječenja  radjeno pet hirurških intervencija čime je pokušano sa zaustavljanjem daljeg gubitka krvi iz oštećenih brojnih krvnih sudova razorenog tkiva jetre. Iz propratnice izdate 18.08.2011. godine od strane ljekara KC CG utvrdjuje se da je tijelo  poč. P. K. upućeno na odjeljenje za  sudsku medicinu i patologiju.  
      Iz nalaza i mišljenja vještaka medicinske struke Dr. B.B. od 03.02.2011. godine utvrdjuje se da je  sada poč. P. K. umrla dana 18.08.2011. godine na Odeljenju jedinice intezivne njege i reanimacije KC CG, zbog nemogućnosti održavanja životnih funkcija organizma, a što je posledica višestrukih povreda tijela zadobijenim u saob.udesu dana 09.08.2011. godine. Da je neposredni uzrok smrti kod poč. P. K. bilo nastupanje neprekidnog stanja šoka uzrokovanog neprekidnim, nezaustavljivim i obimnim gubitkom krvi iz krvotoka organizma, a posebno obimnog oštećenja tkiva jetre, te posljedičnog krvarenja u trbušnoj duplji i kompromitovanja disajne funkcije višestrukim prelomom rebara desne strane grudnog koša, krvarenjem u grudnom košu sa nakupljanjem slobodne krvi u šupljini desne plućne ovojnice te obimno nagnječenje desnog plućnog krila, a što je sve zajedno i pored pet uradjenih, hitnih i obimnih hirurških intervencija i nepkrekidnog i intezivnog liječenja kod povrijedjenje ipak dovelo do nastupanja smrti. Prilikom uradjenih pregleda i liječenja kod poč. P. K. konstatovane su sledeće povrede: povreda grudnog koša sa serijskim prelomom rebara desne strane grudnog koša, stvaranje krvnog sadržaja u prostoru desne plućne ovojnice i nagnječenje desnog plućnog krila  i povrede desne strane tijala u vidu razaranja desnog režnja jetre, koje  su nastale prilikom udara desnom stranom o ravnu podlogu kao što je unutrašnji dio motornog vozila, a da su povrede nastale istovremeno . Povrijedjena P. S. je kritičnom prilikom zadobila povrede desne ruke u vidu nagnječinje kože nadlaktice i šake ove ruke koja je nastala udarom desnom rukom o tvrdu i ravnu podlogu kao što je unutrašnji dio motornog vozila i povredu lijeve strane grudnog koša u vidu nagnječine kože i mekog potkožnog tkiva koja je nastala udarom grudnog koša o tvrdu i ravnu podlogu kao što je unutrašnji dio motornog vozila. Ove povrede su nastale u kratko vrijeme jedna za drugom te u svom zbiru i pojedinačno predstavljaju laku tjelesnu povredu.  
      Iz nalaza i mišljenja vještaka saobraćajne struke Š. M. utvrdjuje se da je do predmetne nezgode došlo usled propusta u vožnji od strane vozača teretnog motornog vozila marke “T.” reg.br. KL ..., da se propust vozača ogleda u tome što isti nije održavao bezbjedan smjer kretanja vozila desnom stranom kolovoza, na bezbjednoj distanci od desne ivice puta u smjeru kretanja, a prema prostiranju puta, već da je prilikom savdjivanja kritičnog poteza puta, koji se prostire u obliku lijeve krivine, a u odsustvu adekvatne pažnje sa vozilom kojim je upravljao skrenuo je preko desne ivice kolovoza u smjeru kretanja, što je dovelo do nalijetanja prednjeg kraja vozila na potporni zid pored desne ivice puta, nakon čega se vozilo zaustavilo na prostoru desne strane kolovoza. Tom prilikom  P. K.  koja se nalazila kao saputnik u ovom vozilu zadobila smrtonosne tjelesne povrede od kojih je podlegla, dok je P. S. takodje saputnik zadobila laku tjelesnu povredu, a na samom vozilu tom prilikom su nastala intezivna fizička oštećenja. Iz mišljenja se dalje utvrdjuje da se vozač teretnog vozila kretao približno u granicama bezbjedne i prilagodjene brzine, te da je uz uslov reakcije na adekvatnoj vremensko-prostornoj distanci mogao zadržati vozilo na bezbjednoj putanji kretanja i tako spriječiti nezgodu.  
      Iz izvoda iz kaznene evidencije izdatog od strane Uprave policije – PJ B. P., na ime P. Ž. utvrdjuje se da isti do sada nije osudjivan.  
      Utvrdjujući činjenice i sve provedene dokaze kako pojedinačno tako i u njihovom medjusobnom odnosu, sud je našao da su se  u radnjama okrivljenog stekli svi elementi bića krivičnog djela teško djelo protiv bezbjednosti javnog saobraćaja iz čl. 348.st.4. u vezi čl. 339.st.3. u vezi st.1. Krivičnog zakonika. Naime, nesporno je da je okrivljeni dana 09.08.2011. godine na dijelu magistralnog puta K. – P. u mjestu P. – Opština K. ne pridržavajući se saobraćajnih propisa tako ugrozio saobraćaj da je doveo u opasnost život ljudi na način što je upravljao teretnim vozilom marke “T.” reg.br. KL ..., vlasništvo R. S., protivno čl. 27 ZOBS-a na putevima i to tako što krećući se iz pravca K. u pravcu P. nije vozilo držao što bliže desnoj ivici kolovoza i na tolikoj udaljetnosti od nje da sobzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti,  pa je prilikom savladjivanja lijeve prebrodne krivine izgubio kontrolu nad vozilom i skrenuo preko desne ivice kolovoza, što je dovelo do nalijetanja prednje desne strane vozila na potporni zid pored desne ivice puta nakon čega se vozilo zaustavilo na prostoru desne strane kolovoza kojom prilikom je saputnica u njegovom vozilu P. K. zadobila teške i po život opasne tjelesne povrede manifestovane u vidu povrede grudnog koša sa serijskim prelomom rebara desne strane grudnog koša, stvaranje krvnog sadržaja u prostoru desne plućne ovojnice i nagnječine desnog plućnog krila kao i razlaganja desnog režnja jetre, usled kojih je kod iste nastupila smrt dana 18.08.2011. godine u Kliničkom centru u P., dok je saputnica P. S. zadobila lake tjelesne povrede u vidu nagnječine kože nadlaktice i šake desne ruke nagnječine kože i mekog potkožnog tkiva lijeve strane grudnog koša. Ovakav zaključak suda proizilazi iz svih provedenih dokaza, a prvenstveno iz pismenih dokaza odnosno zapisnika o uviđaju čiji satavni dio čini skica lica mjesta, kao i iz nalaza i mišljenja vještaka saobraćajne stuke , koji je kao isključivi uzrok za nastanak ove nezgode našao na propust u vožnji na strani okrivljenog,čija odbrana ide u prilog ovakvog zaključivanja suda  jer isti navodi da prihvata krivicu za djelo koje mu se stavlja na teret, i detaljno ,a saglasno ostalim provedenim dokazima opisuje predmetni dogadjaj. Posljedice predmetne saobraćajne nezgode ogledaju se u teškim i po život opasnim tjelesnim povredama kod P. K.,te u povredjivanju saputnice P. S. koja je tom prilikom zadobila lake tjelesne povrede, a što se utvrdjuje iz medicinske dokumentacije za povrijedjene kao i nalaza i mišljenja vještaka medicinske struke,koji je na nesumljivo stručan način opisao vrstu i težinu tjelesnih povreda kod povrijedjenih ,te mehanizam nastanka istih te konačno i uzrok smrti kod P. K.. Cijeneći posebno odbranu okrivljenog sud je istu prihvatio kao saglasnu provedenim dokazima i utvrdjenim činjenicama.  
      Iz svega izloženog proizilazi da su se u radnjama okrivljenog stekla sva obilježja bića krivičnog djela stavljenog mu na teret, te da je isti konkretnom prilikom postupao sa nehatom .  
      Obzirom na činjenicu da je tokom postupka dokazanoda je okrivljeni počinio krivično djelo  koje mu se stavlja na teret, te da je u konkretnom slučaju postupao nehatno,a da posledice saobraćajne nezgode okrivljenog teško pogadjaju, obzirom da je u ovoj nezgodi život izgubila njegova rodjena sestra,sud je mišljenja da su se stekli uslovi za primjenu čl.47.st.2. Krivičnog zakonika ,koji predvidja da se počinilac krivičnog djela može osloboditi od kazne u slučaju kada je postupao nehatno, a kada ga posledice samog krivičnog djela teško pogadjaju,što je u konkretnom slučaju riječ ,sud je stao na stanovište da se krivičnom sankcijom nebi ostvarila svrha kažnjavanja.  
      Kako je okrivljeni oglašeni krivim to ga  je sud shodno čl. 229, a u vezi sa čl. 226 ZKP-a obavezao na  plaćanje troškova krivičnog postupka u iznosu od 248 eura, a koji troškovi se odnose na dati nalaz i mišljenje vještaka medicinske struke dr. B. B. u iznosu od 110 i za nalaz i mišljenje vještaka saobraćajne struke Š. M. u iznosu od 138 eura, te obavezao na plaćanje sudskog paušala u iznosu od 30,00 € koji iznos je srazmjeran imovinskim prilikama okrivljenog.

      Na osnovu naprijed navedenog a primjenom citiranih zakonskih odredbi odlučeno je kao u izreci presude shodno čl.374 ZKP-a.

OSNOVNI SUD U KOLAŠINU,
Dana, 17.04.2012. godine 
Zapisničar,                                                           S U D
I J A,
Vrhovac Nada s.r.                                                Mirjana
Čepić s.r. 
PRAVNA POUKA : Protiv ove presude dozvoljena je žalba u roku 15 dana od
dana prijema iste, Višem sudu u Bijelom Polju a preko ovog suda.  