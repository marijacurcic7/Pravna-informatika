
K.br. 40/12


U IME CRNE GORE**  
        **OSNOVNI SUD U KOLAŠINU** kao prvostepeni krivični   po sudiji Mirjani Čepić uz učešće zapisničara Vrhovac Nade u krivičnom predmetu protiv okrivljenog J.  Đ. iz K., zbog krivičnog djela laka tjelesna pvoreda iz čl. l52 stav 2 u vezi stava l Krivičnog zakonika postupajući po optužnom aktom ODT Kolašin Kt.br.ll/l2 od l6.03.20l2.godine , nakon održanog glavnog javnog pretresa u prisustvu zastupnika  optužnog akta ODT Vojislava Grujića, oštećenog i u odsustvu uredno pozvanog okrivljenog donio je i javno objavio dana 20.04.20l2.godine –

P R E S U D U 
        **OKRIVLJENI:**

                    J. Đ. JMBG .... od oca S. i majke M. rođene K.,rođen ...godine u P. nastanjen u K. Ul. M. B. br.2l Crnogorac državljanin CG, oženjen otac troje djece završio SSS do sada osuđivan –

K R I V    JE 
        **Zato što je:**

        Dana 20.02.20l2.godine u Ul.M. B. u K. lako tjelesno povrijedio oštećenog P. B., na način što ga je nakon kraće prepirke metalnom šipkom dužine oko 80cm i prečnika oko 5cm , dakle sredstvom podobnim da tijelo teško povrijedi ili zdravlje teško naruši udario u predjelu podlaktice lijeve ruke u momentu kada je oštećeni podigao ruku kako bi izbjegao udarac u glavu kojom prilikom je oštećeni zadobio lake tjelesne povrede manifestovane u vidu nagnječine kože srednje trećine spoljašnje strane podlaktice lijeve ruke.

        -Čime je izvršio krivično djelo laka tjelesna povreda iz čl.l52 stav 2 u vezi stava l Krivičnog zakonika.  
        Pa mu sud primjenom citirane zakonske odredbe I čl. 2,4,32,52,.53 i 54 Krivičnog zakonika i čl.229 I 374 ZKP-a izriče-

USLOVNU OSUDU 
        Kojom okrivljenom utvrđuje kaznu zatvora u trajanju od 3/tri/ mjeseca I istovremeno određuje da se ista neće izvršiti ukoliko okrivljeni u roku od jedne godine ne počini novo krivično djelo.  
        Obavezuje se okrivljeni da na ime troškova krivičnog postupka uplati iznos od 60,50€ te da na ime sudskog paušala uplati iznos od 30,00€ prednje u roku od l5 dana od dana pravosnažnosti presude pod prijetnjom prinudnog sudskog izvršenja na žiro račun br. 832-l96-94 koji se vodi na ime Osnovnog suda Kolašin.  
        Oštećeni P. B. radi ostvarivanja imovinsko pravnog zahtjeva upućuje se na parnicu.

Obrazloženje 
        ODT iz Kolašina svojim optužnim aktom Kt.br.ll/l2 od l6.03.20l2.godine stavio je na teret okrivljenom J. Đ. da je počinio krivično djelo laka tjelesna povreda iz čl.l52 stav 2 u vezi stava l Krivičnog zakonika, na način mjesto i vrijeme činjenično i pravno opisano izrekom presude.  
        Pri podnijetom optužnom predlogu ODT Vojislav Grujić ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.  
        Okrivljeni je prisustvovao glavnom pretresu odražnom dana 9.04.20l2.godine gdje je u svojoj odbrani istakao da ne priznaje izvršenje krivičnog djela niti prihvata krivicu za isto te u cjelosti ostaje pri odbrani datoj na zapinik pred ODT Kolašin od l4.03.20l2.godine, gje je naveo da zadnjih nekoliko godina sa porodicom P. ima stalne probleme, da su ga više puta prijavljivali Ispostavi Kolašin optužujući ga da im truje pse.Kritičnog dana  dakle, 20.02.20l2.godine oko l2 časova okrivljeni se nalazio u svom automobilu, ispred kuće kada je naišao oštećeni, koji je počeo da mu prijeti da mu upućuje različite psovke “ološi, baljego, govno” u tom trenutku okrivljeni izlazi iz vozila i pita ga šta mu je jeli normalan , da treba da ih bude sramota što ga prijavljuju te im truje pse kad to nije istina, da bi u tom trenutku oštećeni zamahnuo kišobranom i udario ga u predjelu lica polomivši mu tom prilikom naočare.Kako je oštećeni nasrnuo na njega i oborio ga na zemlju okrivljeni ga hvata u tzv, grift kako bi spriječio njegov dalji napad.Pored njegovog vozila nalazila se metalna cijev kojom je kucao alanser neposredno prije nailaska oštećenog, ovu cijev je P. dohvatio predpostavlja se namjerom da ga udari, tada okrivljeni hvata cijev za drugi kraj u kom trenutku nailaze V. R. i Š. R. koji su ih razdvojili.Kada su svjedoci naišli ispod sebe je držao P. B. i jednom rukom kraj od cijevi kako bi spriječio njegov napad, konkretnom prilikom okrivljeni je zadobio povredu zgloba koji je bio natečen nakon tog događaja.U cjelosti negira da je P. uputio bilo kakvu psovku, ili pak da mu je zadao udarac metalnom šipkom.Naveo je da to nije prvi put da ima sukob sa oštećenim , isti mu je i ranije upućivao prijetnje a potom ga prijavljlivao u policiju navodno kako je počinio krivično djelo.  
        U dokaznom postupku sud je saslušao oštećenog P. B. izvršio uvid u izvještaj ljekara HMP u K.  br.624 od 20.02.20l2.godine, izvještaj ljekara specijaliste Doma zdravlja K. od 24.02.20l2.godine,pročitao nalaz i mišljenje vještaka med.struke B.Dr.B. od l3.03.20l2.godine, te pročitao iskaze svjedoka Š. R. i V. R., te izvršio uvid u izvod iz KE izdat na ime okrivljenog.  
        Iz iskaza oštećenog P. B. utvrđuje se da se isti pridružio krivičnom gonjenju da je istakao imovinsko pravnii zahtjev te da ostaje pri navodima datim pred ODT od l6.03.20l2.godine gdje je u bitnom naveo da su i prije kritičnog događaja on i njegova porodica imali stalne probleme sa J. Đ. da ga je nekoliko puta njegova majka prijavljivala Ispostavi K., te da je toga dana naišao ul.M.B. i krećući se pored kuće osumnjičenog začuo da ga neko doziva “alo ,alo” .Iz vozila je izašao J. Đ. rekao mu da stane da bi raspravili njihove međusobne sukobe pri tome mu se obratio riječima “jebem ti majku, sve ću vas potrovati, sve ću vas pobiti…”.Oštećeni navodi da nije želio da se svađa sa okrivljenim , već mu je rekao da će sve to riješiti nadleženi organi, da bi isti u tom trenutku otišao do vozila izvadio metalnu šipku dužine oko 80cm i prečnika oko 5cm a zatim šipkom zamahnuo u njegovom pravcu sa namjerom da ga udari.Da bi izbjegao udarac u glavu oštećeni je postavio ruku u nivou glave tačnije spoljnom stranom njegova ruka je bila okrenuta prema J. i tom prilikom ga je udario u predjelu podlaktice lijeve ruke.Nakon toga oštećeni se okliznuo i pao na zemljanu podlogu a J. mu je metalnu šipku stavio ispod vrata.Rukama je pridružavao jedan kraj šipke a u tom trenutku se okrivljeni nalazio iznad njega, u kom položaju su ih i zatekli  V. R. i Š. R..Nakon ovog događaja oštećeni je pošao u hitnu pomoć gdje su konstatovane njegove tjelesne povrede o čemu postoji medicinska dokumentacija.Posebno je naglasio da J. kritičnom prilikom nije uputio ni  jednu ružnu riječ niti je želio  sukob sa njim, okrivljenog nije uspio da udari jer mu je u jednoj ruci bila neka kesa a u drugoj ruci mobilni telefon.  
        Iz izvještaja ljekara HMP K. o urađenom pregledu od 20.02.20l2.godine utvrđeno je  da je oštećeni pregledan navedenog datuma u upisan pod rednim brojem knjige pregleda 624, da je napisana dijagnoza nagnječina podlaktice lijeve ruke, dalje se navodi da je povrijeđeni dobio udarac metalnom polugom po lijevoj podlaktici, a ljekar dalje konstatuje da na istoj postoji otok i bol na dodir, te da je urađen pregled /rendgenološki/ te da je konstatovano da nema preloma na kostima podlaktice i da je postavljena imobilizacija iste.  
        Iz izvještaja ljekara specijaliste ortopeda Doma zdravlja u K. od 24.02.20l2.godine konstatovana je dijagnoza stanje poslije nagnječine podlaktice lijeve ruke gdje ljekar navodi da je povrijeđeni zadobio povredu četiri dana ranije udarcem metalnom polugom u predio srednje trećine podlaktice lijeve ruke u predjelu lakatne kosti.Ljekar je konstatovao da nema otoka ali da bol i dalje postoji.  
        Iz nalaza i mišljenja vještaka med.struke B. Dr.B.od l5.03.20l2.godine utvrđuje se : da je P. B. zadobio poveredu podlaktice lijeve ruke u vidu nagnječine kože srednje trećine sa spoljašnje strane podlaktice koja je nastala djelovanjem zamahnute tupo-tvrde sile ravne površine slabijeg inteziteta djelovanja, koja je sila djelovala na pomenuti dio podlaktice lijeve ruke u jednom navratu, a u momentu kada je povrijeđeni spoljašnjom stranom podlaktice bio okrenut ka toj sili.Prilikom djelovanja sile osim nagnječine kože dublje strukture su ostale nepovrijeđene.Ova povreda mogla je nastati djelovanjem zamahnute metalne poluge/šipke/ ali i neke druge sile opisanih karakteristika.Kako je ruka pokretni dio tijela to se prilikom djelovanja sile i nastajanja povrede mogla naći u različitom odnosu prema glavi i tijelu povrijeđenog pod uslovom da je pomenutim dijelom podlaktice bila okrenuta ka sili koja je dovela do nastanka ove povrede, i mogla je biti u položaju podignuta iznad glave povrijeđenog.Vještak dalje navodi da je riječ o jednoj povredi koja po svom karakteru predstavlja laku tjelesnu povredu.  
        Iz izvoda iz KE izdatog na ime okrivljenog od strane Uprave policije PJ P. br.245/l2-9087/2-l832 od l8.04.20l2.godine utvrđeno je da je okrivljeni do sada osuđivan presudom Osnovnog suda K. K.br.62/93 od 2l.06.l993.godine za krivično djelo iz čl.84 stav l KZ RCG kazna 3/tri/ mjeseca zatvora uslovno na jednu godinu.  
        Iz iskaza svjedoka Š. R. od l4.03.20l2.godine utvrđeno je da isti išao svojim vozilom i naišao na zaustavljeno T. vozilo, izašao je da vidi o čemu se radi i tom prilikom primijetio da su na zemlji J.Đ. je  P. B., isti su se rvali i otimali oko nekog predmeta za koji se sjvedok nije mogao izjasniti šta je u pitanju.J. je bio ispod njega a P. iznad njega, njegov kolega V. R. vukao je P. kako bi ga odvojio od J. Đ.a tom prilikom je i svjedok povukao J. i na tome se sve završilo.Nije primijetio da je okrivljeni udario P. niti je čuo o čemu su razgovarali, odnosno šta je bio razlog njihove svađe.Takođe navodi da nije vidio da su J. i P. imali bilo kakve vidljive povrede.  
        Iz iskaza svjedoka V. R. od l4.03.20l2.godine utvrđuje se :da je isti naišao Taxi vozilom Ul.M. B. i ispred kuće J. Đ. primijetio da se on i P. nalazi na zemljli tačnije P. ispod a J. iznad nejga obojica su držali neku metalnu šipku i rvali su.Svjedok navodi da je prišao da ih razdvoji ali u tome nije uspio, u tom je naišao njegov kolega Š. R. koji je uhvatio J. a svjedok P. sa na jerom da spriječe njihov sukob. Svjedok navodi da nije vidio da je J. udario P. metalnom šipkom niti da bilo koji od njiho dvojice ima povrede.Nakon što su ih razdvojili cjelokupni sukob je završen i oni su otišli svojim kućama.Takođe nije vidio da su J. Đ. polomljene naočari.  
        Cijeneći sve izvedene dokaze kako pojedinačno tako i u njihovom međusobnom odnosu na nesumnjiv način je utvrđeno da su se u radnjama okrivljenog J. Đ. stekli svi elementi bića krivčnog djela laka tjelesna povreda iz čl.l52 stav 2 u vezi stava l Krivičnog zakonika.Naime, nesporno je da je okrivljeni dana 20.02.20l2.godine u Ul.M.B.u K. lako tjelesno povrijedio oštećenog P. B., na način što ga je nakon kraće prepirke metalnom šipkom dužini oko 80cm i prečnika oko 5cm , dakle sredstvom podobnim da tijelo teško povrijedi Ili zdravlje teško naruši udario u predjelu podlaktice lijeve ruke u momentu kada je oštećeni podigao ruku kako bi izbjegao udarac u glavu kojom prilikom je oštećeni zadobio lake tjelesne povrede manifestovane u vidu nagnječine kože srednje trećine spoljašnje strane podlaktice lijeve ruke. Ovakav zaključak suda proizilazi iz iskaza oštećenog koji se decidno izjasnio da ga je okrivljeni metalnom šipkom udario u spoljašni dio  podlaktice lijeve ruke, koja povreda je potvrđena i kroz dva izvještaja ljekara a i kroz nalaz i mišljenje vještaka med.struke  koji se na nesumnjivo stručan način izjasnio o vrsti i težini tjelesne povrede, kao i o mehanizmu nastanku iste, a koji nalaz je saglasan sa iskazom oštećenog koji je opisao tačno položaj u kom se nalazila njegova lijeva ruka u trenutku zadobijanja povreda.Činjenica da je do konfliktne situacije i pada oštećenog i okrivljenog na zemlju došlo utvrđena je kroz iskaze svjedoka V. R. i Š. R. koji su naišli u trenutku kada su i oštećeni i okrivljeni bili na zemlji i rvali se oko metalne šipke, ni jedan od svjedoka nije vidio trenutak povredjivanja oštećenog,ali ni kišobran kojim je oštećeni navodno polomio naočare okrivljenom,čak se svjedok V. R. izjasnio da naočare okrivljenog nijesu bile polomljene,Samim tim odbrana okrivljenog u kojoj tvrdi da je napadnut od strane oštećenog najprije kišobranom kojim mu je slomio naočare,a potom šipkom oko koje su se otimali i rvlai u trenutku nailaska svjedoka obezvrijeđena je provedenim dokazama i utvrđenim činjenica, te je kao takvu valjalo odbaciti kao sračunatu na izbjegavanje krivično prvne odgovornosti.  
        Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste a tiču se ličnosti okrivljenog i djela stavljenog mu na teret pa je od olakšavajući okolnosti na strani okirviljenog našao da je riječ o porodičnom čovjeku ocu troje djce, činjenicu da je do sada osuđivan sud nije cijenio kao otežavajuću sa razloga što je od ranije uslove protekao relativno dug vremenski period od l9 godina.Pri činjenici da je je za ovo krivično djelo predviđena kazna zatvora do tri godine sud je , imajući u vidu naprijed navedene olakšavajuće okolnosti okrivljenlom izrekao kaznu zatvora od 3/tri/ mejseca i istu uslovio na period od jedne godine, koji je po mišćljenju suda dovljno dug u cilju provjere ponašanja počinioca, te je uvjerenja da će se ovakvom vrstom krivične sankcije postići svrha kažnjavanja predviđena čl.32 Krivičnog zakonika.  
        Kako je okrivljeni oglašen krivim to ga je sud obavezao na plaćanje troškova krivičnog postupka u iznosu od 60,50€ koji se odnose na naknadu za dati nalaz i mišljenje vještaku med.struke B. Dr.B. te obavezao na plaćanje sudskog paušala u iznosu o d 30,00€ koji je srazmjeran dužini trajanja postupka i imovinskim prilikama okrivljenog, prednje s hodno čl. 229 , u vezi čl.226 ZKP-a.  
        Kako je oštećeni istakao imovinsko pravni zahtjev čiju visinu nije opredijelio, to sud nije imao dovoljno osnova kako za potpuno tako ni za djelimično presuđenje pa je shodno čl.239 stav 2 u vezi stava l ZKP-a oštećenog P. B. radi ostvarivanja imovinsko pravnog zahtjeva uputio na parnicu.  
        Sa svega naprijed iznijetog odlučeno je kao u izreci presudi s hodno čl.374 ZKP-a.

                                     OSNOVNI SUD U KOLAŠINU
                                         Dana 20.04.20l2.godine 
Zapisničar,
Sudija,
Vrhovac Nada   s.r.
Čepić Mirjana s.r. 
PRAVAN POUKA: Protiv ove presude može se izjaviti žalba Višem sudu u Bijelom
Polju u roku od 8 dana od dana prijema iste a preko ovog suda. 
**
