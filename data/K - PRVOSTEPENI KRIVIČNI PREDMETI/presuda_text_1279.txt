Posl.br. K.740/09/09
U IME NARODA 
OSNOVNI SUD U KOTORU kao nadležni prvostepeni krivični sud,   po sudiji
Momirki  Marović kao sudiji pojedincu, uz učešće zapisničara Ana-Marije
Petković, u krivičnom predmetu protiv okrivljenog B.T., koga brani adv. O.A.
iz K. ,   zbog krivičnog djela falsifikovanja isprave iz čl. 412. st.1.
Krivičnog zakonika, koji se vodi po optužnom predlogu  ODT-a Kotor Kt.
br.670/08 od 22.12.2009 godine, nakon održanog glavnog i javnog pretresa dana
29.06.2011.g. u prisustvu zamjenika ODT Kotor Tanje Čolan ,okrivljenog B.T. i
njegovog branioca kao i punomoćnika oštećene porodice B., adv. V.V., donio je
i objavio istog dana  sledeću
P R E S U D U 
Okrivljeni B.T. od oca P. i majke Z. rođene Đ., rođ. ..... u K. ,stalno
nastanjen u K., ......,državljanin CG, penzioner, oženjen, otac dvoje djece,
pismen sa završenom SSS, srednjeg imovnog stanja.protiv koga se ne vodi
postupak za drugo krivično djelo.
K r i v  j e
Što je
 dana 19.10.2006 godine u Kotoru kod Uprave za nekretnine Podgorica, PJ Kotor,
upotrijebio lažnu ispravu i to ugovor o poklonu nepokretnosti ovjeren kod
Osnovnog suda u Kotoru pod brojem Ov. II 5809/06 od 17.10.2006 godine, na
način što je isti Ugovor uz zahtjev za uknjižbu predao kod te PJ,  
-čime je učinio krivično djelo falsifikovanje isprave iz člana 412. stav 1. KZ  
Pa mu sud na osnovu napred navedene krivičnopravne odredbe i članova 3, 4, 5,
8, 13, 15, 32, 33, 36, 42, 52, 53 i 54 Krivičnog zakonika i čl. 358 i 364 ZKP,
izriče  
USLOVNU OSUDU 
Kojom utvrđuje kaznu zatvora u trajanju od trideset dana i istovremeno
određuje da se kazna neće izvršiti ukoliko okrivljeni za vrijeme od jedne
godine od dana pravosnažnosti presude ne učini novo krivično djelo,  
Dužan je okrivljeni na ime sudskog paušala iznos od 55 eura, i na ime troškova
krivičnog postupka 457 eura u roku od 15 dana od dana pravosnažnosti presude,
na žiro račun Osnovnog suda Kotor br. 832-16-52, i dokaz o uplati dostaviti
ovom sudu s pozivom na br. K. 740/09/09.  
Porodica oštećenog pok. B.B. se sa eventualnim imovinsko pravnim zahtjevom
upućuje na parnicu.
O b r a z l o ž e nj e 
ODT Kotor aktom Kt. 670/08 od 22.12. 2009.g optužio je B.T. zbog krivičnog
djela falsifikovanja isprava iz čl. 412.st.1.  Krivičnog zakonika.  
Postupajući po podnijetom optužnom predlogu  sud je zakazao glavni pretres i
isti održao dana 29.06.2011 godine u prisustvu zamjenika ODT-a Kotor, Tanje
Čolan,  okrivljenog B. i njegovog branioca te punomoćnika oštećenog adv. V.V.
i istog dana  je donio i javno objavio odluku o ovoj krivično pravnoj stvari.  
U završnoj riječi zamjenik ODT-a Kotor je izjavila da ostaje  kod podnjetog
optužnog predloga s tim što je precizirala činjenični opis djela na način kao
u izreci. Smatrala je da je nesporno utvrdjeno da potpis B.B. na ugovor o
poklonu i knjizi ovjera nijesu autentični tj. da su falsifikovani i takav
falsifikovani ugovor B.T. upotrebio je kod Uprave za nekrentine, čime je
učinio krivično  djelo stavljeno mu na teet, pa je predlažila  da ga sud
oglasi krivim i kazni po zakonu.  
U završnoj riječi punomoćnik oštećene porodice adv. V.V. izjavi u ovom
krivičnom postupku nesporno je utvrdjeno da su potpisi  na ugovoru o poklonu i
knjizi ovjera falsifikati, odnosno da ih B.B. nije potpisao, pa se pridružio
zavšrnoj riječi držanog tužioca i izjavio  da se oštećeni pridružuju
kriv.gonjenju, a da će eventualni imovinsko pravni zahtjev ostvarivati u
posebnom postupku.  
U završnoj rječi branilac okrivljenog B.T. adv. O.A. je izjavila da  u ovom
postupku koji se vodio protiv okrivljenog B.T. nema ni jednog dokaza koji
ukazuje na to da je imenovani učinio falsifikat našto ukazuju grafološki
nalazi svih vještaka u ovom postupku, a nesporno je  da je sa  svojim bratom
toga dana došao u državni organ u nadležni sud sa namjerom da potpiše
predmetni ugovor o poklonu i nesporno je da je postojala namjera i volja
poklonodavca da svom bratu pokloni predmetnu nepokretnost, što ukazuje na
prethodno pitanje koje je riješeno sa izvodjenjem geometra na licu mjesta au
rpisustvu njih dva brata, koje su geometri identifikovali ličnim kartama, što
znači da su oba bila prisutna, pokazali granice i medje za predmetnu
parcelaciju, koja je izvršena i koja je prethodila zaključenju predmentog
ugovora, jer  je morala imati podatke od geodetske službe, radi sačinjavanja
tog ugovora. Nesporna je činejnica da je toga dana 17.10.2006. godine kad a je
ugovor potpisan od strane okrivljenog i oštećenog, da su oba pošla  u sud toga
jutra i da ih je komšija svjedok B.J. sreo, a posebno vidio oštećenog B. koji
sjedi na parapetu, i pitao ga kuda ide, ovaj je odgovorio da ide sa bratom u
sud da mu nešto poptiše i oba vidio da su sjeli u auto i krenuli zajedno u
jednom smjeru. Nesporno je i to da su ostali svjedoci izjavili da su ga
vidjeli kao što ga je mogao vidjeti V.V. koji je došao u sud da izvadi neku
potvrdu, što ne mora da znači da je navedenog dana taj isti posao mogao da
završi, a da je V.V. vidio okrivljenog i njegovog brata u hodniku ispred vrata
službe ovjere. Takodje, je  nesporno i ono što je izjavio B.I. koji je kao
svjedok izjavio da je pred smrt a na zahtjev ošećenog B. zahtjevao da dodje do
njega i da mu je isti toga dana rekao da mu je mnogo žao što su braća uradila
i izjavu koja inače postoji u ovim spisima gdje ukazuje na to da je postojala
mogućnost  da su ostala brća i sestra koji su se pojavili u sudu uticali
neposredno na pok. oštećenog B.B., da podnese krivičnu prijavu jer nijesu bili
u dorbim odnosima sa ovdje okrivljenim B.T., a uticali su iz razloga što su
imali interes, da sve nepokretnosti koje je posjedovao pok. B. naravno dobiju
nasledjem i da su se plašili da možda imenovani B.T. nije  od strane B. dobio
svu nepokretnost koju je ovaj na sebe imao. Takodje vrlo je sporno uzeti kao
odlučne činejnice ono što su u svojim izjavama dali braća B. M. i Ž. kao i
sestra P.A., koji do tada nikesu bili u dobrim odnosima sa bratom B.T., a
neposredno do bolesti sa pok. B.B. su se pomirili pa iz njihovih izjava se da
uvidjeti da su iste date  na jednoličan način u smislu  da su svi oni
pokojnika baš o tome pitali da li je on što potpisao B.T., što opet navodi na
sumnju da su njihove izjave bile pripremljene u namjeri da protiv okrivljenog
ostaju i dalje da mu nanose štetu i da ga krivično gone a bez dokaza i
argumenata. Nesporno je iz svega ovoga da su njih dvojica kao braća došli u
državne organe u kojima rade državni službneici, nesporno je da je državni
službenik izjavio da je lično identifikovala svakoga i njih na osnovu lične
karte i da je pratila potipisivanje kako na ugovoru tako i uknjigu ovjere, a
nesporna je činjenica da je za vrijeme potpisivanja ugovora B.T. bio odsutan
da se nalazio u drugu kancelariju u koju je plaćao sudsku taksu, gdje se malo
zadržao jer je u periodu od 2005 godine bila gužva na ovjerama i kada se
vratio u kancelariju ovejre prisutpio ovjeravanju svog potpisa na mjestu gdje
mu je ukazao službenik ovjere  kao iknjigu ovjere  i da je  istovremeno
isticao  da je prisustvovao neko od mladih pripravnika u tom momentu u toj
kancelariji u vrijeme ovjere. Dakle ni jednog momenta nije bilo govora da B.T.
nije bio savjestan niti da je bio umišljajan u smislu da privede svog brata
ili da nagovori neko treće lice, da potpiše odnosno napravi falsifikat
potpisa, a o svemu rečenom takodje nema dokaza.   Shodno svemu što je u
postupku dokazano, a dokaza nema da je uradio krivično djelo zahtjevala je  da
sud donese oslobadjajuću presudu .  
U završnoj rječi okrivljeni izjavi da ostaje kod navoda svoje odbrane, završne
rječi svog branioca i dodaje da nije kriv za ovo djelo koje mu  se stavlja na
teret.  
U svojoj odbrani okr. B.T. je izjavio da nije tačno da je izvršio falsifikat i
da je neko drugi na predmetnom ugovoru stavio potpis umjesto njegovog brata
već je tačno da sa bratom B. usmeno dogovorio da naprave ugovor kako bi imao
put  i nakon konsultacija sa geometrima sastavlje je ugovor. Njegovo brat je
predao zahtjev za parcelaciju i nakon obilaska terena od strane geometra
sačinjen je ugovor. Objasnio jed a je on lično doveo brata u sud i kod
službenice V.J. su izvršili ovjeru dana 17.10.2006.g. Po njenoj instrukciji
njegov brat je ostao u kancelariji, a on je u susjednoj kancelariji platio
taksu i kada se vratio i predao priznanice potpisao ugovoru i nakon dobijanja
klauzule o ovjeri napustili su sud. Kritičnog dana je u kancelariji za ovjere
pored službenice J. bila još jedna službenica, koja mu je nakon što je uplatio
taksu i vratio se u kancelariju pokazala gdje treba da potpiše ugovor. Nakon
toga on i brat su otišli kako bi predali zahtjev za uknjižbi koji je on lično
potpisao a to je bilo istog dana kada je potpisan ugovor. Objasnio je da tada
nijesu dobili nikakav primjerak kao dokaz da je predmetnmi zahtjev primljen i
zaveden a toga dana nije uplatio potrebnu taksu jer je bio Sv. Luka pa je
ostalo da taksu uplati naknadno međutim nije je uplatio do danas. Dalje je
izjavio da je prije sačinjavanja i potpisivanja ugovora izvršena parcelacija i
povodom toga su dolazili geometri iz Podgorice a prilikom njihovog dolaska na
lice mjesta bio je prisutan i njegov brat B.. I granice su omeđena na licu
mjesta. Nakon toga su napravili predmetni ugovor i to tako što je njegov brat
insistirao da odu u sud i da isti ovjere navodeći da to zemljište nikada nije
bilo ni njegovo a radilo se o zemljištu koje se nalazilo ispred njihovih kuća.
Svoj dio parcele 779 brat je njemu poklonio iz razloga jer je on istu
obrađivao pa kako se ujedno i starao o njemu to mu je brat rekao da mu taj dio
poklanja. Kritičnog dana je brat B. došao kod njega i insistirao da odu u sud
i ovjere ugovor dok je on još tu  pa ikao ga je on molio da pođu nekom drugom
prilikom obzirom da je bio Sv Luka na insistiranje B. su otišli. kritičnog
dana ih je dok su bili u zgradi suda vidio J. B., a u hodniku ih je vidjela M.
za koju zna da je udata u Americi,a dok su čekali ovjeru još ih je vidio i
V.v. iz Š.. Naveo je da je sa bratom uvijek bio u odličnim odnosima i nikada
se nijesu svađali a čak se za vrijeme bratove bolesti i starao o njemu.
Predmetni ugovor je sastavila nejgova svastika i B. je isti pročitao prije
nego su otišli na ovjeru. Nije mu bilo poznato da postoji još neko lice sa
imenom B.B.. Kritičnog dana je bila gužva u sudu i čekao je da plati tasku
nekih 10- 15 minuta i  istu je platio oko 11 eura. kada je otišao da plati
taksu u kancelariji za ovjere je pored gospođe J. bila i još jedna službenica
,B.nije bio potpisao ugovor dok je on bio u kancelariji odnosno prije nego je
otišao da plati taksu. Objasnio je da je on potpisao ugovor nakon što je
platio taksu  a kada se vratio u kancelariju ugovor je bio potpisan na mjesto
poklonodovca od strane B..Takođe,u knjizi ovjera je na mjesto poklonodavca već
bio potpis B. B.,vidio je da je i na ugovoru i u knjizio ovjera bio potpis
B.B. kao poklonodavca ali nije vidio da je to potpisano od strane B.B. jer on
tada nije bio u kancelariji.Nije mogao tvrditi da je to potpis B.B.. Dalje je
naveo da se zbog proteka vremena ne može sjetiti da li je on potpisao zahtjev
za uknjižbiu koji je predao zajedno sa ugovorom o poklonu u katastar,a to zbog
proteka vremena. Izjavio jed a nije pitao niti jednog službenika ovog suda da
posvjedoči u ovom predmetu kako je on kritičnog dana bio u sud sa bratom da
ovjeri predmetni ugovor.  
Sud je u dokaznom postupku radi utvrđenja činjeničnog stanja i krivice
okrivljenog proveo sledeće dokaze i to: neposredno je saslušao svjedoka  B.J.,
na saglasnost stranaka pročitan je iskaz svjedoka B.I.  sa zapisnika o glavnom
pretresu od 14.04.2010.g., nalaz i mišljenje vještaka N.V. od 15.09.2009.g.,
grafološko vještačenje vještaka  grafologa M.K. od 10.04.2009.g. pročitao se
iskaz pok. B.B. dat na zapisnik pred istražnim sudijom ovog suda dana
10.12.2008.g., izvršio se uvid u ugovor o poklonu nepokretnosti ovjeren kod
ovog suda dana 17.10.2006.g. pod posl. Br. OV. II 5809/06 između B.B., kao
poklonodavca i B.T. kao poklonoprimca, zahtjev za uknjižbu podnesen Upravi za
nekretnine PJ Kotor dana 17.10.2006.g. od strane B.T., rješenje Uprave za
nekretnine PJ Kotor od 14.12. 2006.g., neposredno su  saslušani  svjedoci
M.N.,V.J., P.A., B.M., B.Z. zv. Ž., pročitan je dopis ovog suda pod posl. Br.
VIIISu911/2010 od 09.09.2010.g., neposredno su saslušani svjedoci O.A., S. S.,
R. Ž.., D.s., T.J., pročitala se grafološka ekspertiza br. 9/11 od
23.05.2011.g. vještaka grafologa S.S., službena zabilješka od 22.04.2010.g.
koju je sačinila postupajući sudija u ovom predmetu S. P., pročitao se iskaz
V.V. sa glavnog pretresa od 14.04. 2010.g.
U dopunu dokaznog postupka branilac okrivljenog je predlagala da se saslušaju
svjedoci G.D. i K. S.  na okolnosti u kakvim odnosima su živjeli braća i
sestre a posebno da li je oštećeni prisustvovao momentu kada su geometri
vršili mjerenje parcele radi diobe, međutim sud d je odbio takav predlog
odbrane jer je smatrao da je činjenično stanje dovoljno rasvijetljeno te da bi
to vodilo odugovlačenju postupka.  
Svjedok sada pok. B.B. je pred istražnim sudijom ovog suda izjavio da da tvrdi
da nikada nije svom bratu poklonio nikakvo zemljište niti je dolazio u sud da
ovjeri potpis na tom ugovoru. Ugovor je ovjeren prije dvije godine međutim on
nikada nije dolazio u sud a posebno ne tada. Nije ni znao da je T. nešto
napravio već je to čuo u septembru kada je bio u bolnici. Po njegovom izrazu
lica je vidio da nešto krije, da je nešto napravio a kada je došao kući
promašao je skice i nacrte. Nije se pridružio krivičnom gonjenju  a postavljao
je imovinskopravni zahtjev da mu se vrati zemlja koja mu je ostala od oca.  
Iz nalaza i mišljenja vještaka grafologa M.K. je utvrđeno da proučavanjem
spornog potpisa (fotokopiji) na ugovoru o poklonu nepokretnosti Ov.br. II
5809/06 od 17.10.2006.g.  koji bi trebao da glasi na ime B.B. konstatovano je
da je  napisan pisanim slovima latiničnog pisma, sigurnim brzim i prirodnim
potezima sa izraženim početnim slovima imena i prezimena. Proučavanjem
nespornog rukopisa – potpisa B.B. dostavljenog u cilju upoređenja konstatovano
je da se radi o vrlo nesigurnom i o rukopisu veoma niskog stepena ispisanosti
bez obzira na vremensku razliku između istih (1981-2008.g.) i upoređenjem sa
spornim potpisom konstatovane su razlike u stepenu ispisanosti, brzini, načinu
formiranja početaka i završetka pri formiranju slova. Cijeneći identifikacioni
značaj konstatovanih razlika smatrala je da su konstatovane razlike dovoljne
za donošenje zaključka o tome da Brguljan Božo nije mogao ispisati sporni
potpis koji se nalazi na ugovoru o poklonu nepokretnosti Ov.br. II 5809/06 od
17.10.2006.g. jer je isti većeg stepena ispisanosti od spornog.  
Iz nalaza i mišljenja vještaka N.V. je utvrđeno je zadatak bio da se utvrdi da
li je sporni potpis B. B. u rubrici „poklonodavac“  napisao B.T. umjesto lica
na čije ime glasi. Navedeno je da se na osnovu dostavljenog materijala nije
moglo izvršiti potpuno i sigurno ispitivanje u cilju pouzdanog utvrđivanja
identiteta spornog potpisa.  
Uvidom u grafološku ekspertizu je utvrđeno da sporni potpisi „B...B.. „ na
Ugovoru o poklonu i Knjizi ovjera nijesu autentični potpisi B.B., na osnovu
karakteristika dostavljenog spornog i nespornog rukopisnog izraza,
inkriminisanog i komparativnog materijala nije moguće izvršiti izvršioca
falsifikata.  
Svjedok V.J. je pred istražnim sudijom izjavila da se zbog velikog broja
ovjera koje je svakodnevno obavljala dok je radila u ovom sudu ne može sjetiti
konretne ovjere. Jedino čega se sjećala je da su bila došla tri –četiri
starija čovjeka koji su međusobno ličili i koji su potpisali ugovor a ona je
potpisnike idenifikovala na osnovu ličnih  karata koje su priložili. Jedan od
njih je otišao da plati taksu a za to vrijeme je ona vršila popunjavanje
klauzule. Izjavila je da je njoj prilikom ovjera bilo najvažnije da lična
karta pripada onom licu koje potpisuje ugovor. Na zapisniku o glavnom pretresu
je izjavila da je sigurna da je kritične prilike nakon izvršenog uvida u ličnu
kartu lica koje je ovjeravalo ugovor u njenim upoređivanjem sa licem koje je
bilo prisutno vršila ovjeru  ta da ne bi ovjerila bez lične karte i da to lice
čija je ista ne bude prisutno kao i da se na potpiše u knjigu. Nikada ne bi
ovjerila ni u situaciji da nedostaje punomoćje  ukoliko je potrebno
punomoćje.Nije se mogla sjetiti lika osoba koje su ovjeravale kritične
prilike, objasnila je da su te prilike kod nje u kancelariji bile prisutne
dvije osobe  a na kako je navedeno pred istražnim sudijom 3-4 osobe ,jer su se
te osobe nalazile u hodniku a na u kancelariji. Nije se mogla sjetiti ko je od
službenika suda ili od pripravnika bio porisutan u kancelariji kod nje
kritične prilike ali se sjećala da je to bilo u toku sezone i da je bila gužva
na ovjerama. Uvjek je pratila potpisivanje stranaka odnosno potpisivanje
ugovora i potpisivanje u knjigu Ugovore su donosili nepotpisane i potpisivali
su ih pred njom a u slučaju da su donijeli već potpisane ugovore tražila jed a
ih pred njom ponovo potpišu.U kritičnom periodu nije imala stalno raspoređenog
službenika koji joj je pomagao već joj je po potrebi bila dodjeljivana pomoć
tako da se nije radilo o jednom te istom licu. Nije se mogla sjetiti kakva joj
je lična karta bila pokazana kritične prilike da li plastiča ili ona  koja je
bila izdata nakon plastičnih, te da B.B. nije poznavala ni iz viđenja prije
kritičnog događaja. Dalje je izjavila da tvrdi da se kritične prilike na
ugovoru potpisao B.B. jer mu jeutvrdila identitet na osnovu lične karte a i
pratila je potpis na knjizi ovjera. Nije se mogla izjasniti kako je
grafološkim vještačenjem utvrđeno da se na ugovoru nije potpisao B.B.. Zbog
proteka vremena se nije mogla izjasniti da li je u kancelariji ovjera u
kritičnom periodu bilo sem stranaka i neko treće lice ali jeste imala pomoć od
strane pripravnika koji su joj slagali ovjere ili joj pomagali ali nijesu bilo
što potpisivali u ime stranaka.  
Iz ugovora o poklonu nepokretnosti je utvrđeno da je zaključen između B.B.,
kao poklonodavca i B. T., kao poklonoprimca ,da je predmet ugovora zemljište u
Š. katastarski označeno kao kat.parc. 799 KO Škaljari I ,idealni dio od 1/6 i
kat parc. 840/2 KO škaljari I, u cjelini. Ugovor je ovjeren pod br. OV II
5809/06 pred Osnovnim sudom u Kotoru dana 17.10.2006.g. i ovjerila ga je V.J..  
Uvidom u zahtjev za uknjižbu je utvrđeno da je podnijet dana 17.102006.g. od
strane B.T. te da isti traži uknjižbu na kat.parc. 779 idealni dio 1/6 i kat
parc. 840/2 u cjelini  KO Škaljari I, a na osnovu ugovora o poklonu Ov.br. II
5809/06  Osnovnog suda o Kotoru od dana 17.10.2006. Na zahtjevu je
kosntatovano da je primljen 19.10.2006.g.  
Uvidom u rješenje  Uprave za nekretnine PJ Kotor od 14.12.2006.g.  je
konstatovano da se istiim dozvoljava upis prava korišćenja  na kat.parc.
840/02 površine 102 m2 KO Škaljari I sa dosada upisanog titulara u cjelini
B.B. kao i upis za 1/6  idealnog dijela kat.parc. 770 KO Škaljari I LN 23,sa
dosad upisanog sukorisnika B.B. na ime i korist B.T. ,u cjelini.  
Svjedok V.V. je izjavio da je kritičnog dana bio u sudu kako bi izvadio
potvrdu da se protiv njega ne vodi krivični postupak i dok je bio na
portirnici i popunjavao formular sreo je sada  pok. B.B. i B.T. i sa njima se
pozdravio. Nijesu tada razgovarali a posebno ne o razlozima zašto je ko tu
.Sjećao se da je to bilo dan prije slave Sv. Luke, koji je 18-og oktobra.  
Svjedok B.I.je izjavio da on lično nema nikakvih saznanja vazano za Ugovor o
poklonu zemljišta između pok. B. i okrivljenog T. a njega je od cijelog
brastva sramota što su napravili. B. je prije nego što je umro njega više puta
pozivao što on u prvom momenu nije htio da učini jer je od ljudi čuo što se
dešava i nije ga to interesovalo. Kada je otišao kod B. sjećao se da je bio
potišten i da mu je rekao „jesi li vidio što su moja braća napravila“ pa kada
ga je on pitao što B. mu je odgovorio „ni cigani to ne bi napravili a imaju
dosta“.te prilike B. nije konkretno spominjao T. niti problem sa njim ,sve se
to dešavalo pred B. smrt.Razgovor se vodio kada je B. izašao iz bolnice, prije
njegove smrti i vodio se u prizemlju stare kuće u kojoj je B. živio i to u
kuhinji. Kada je izašao iz bolnice B. je nekioh mjesec dana živio kod Ž. a
potom je otišao u staru kuću. Nije se mogao izjasniti u kakvom du odnosu bili
B. i Ž. prije nego je B. otišao u bolnicu, a vezano za odnos B. i njegove
braće je izjavio da je B. volio da malo popije pa je tada dolazilo do galame
što je zagorčavalo život porodici a pri tom je bio vrlo pošten kada je bio
trijezan.  
Svjedok B.J. je izjavio da je dana 17.10.2006.g sreo B. koji je sjedao na
parapet i koji mu je prije toga u više navrata rekao da će bratu T. da pokloni
dio zemlje kako bi imao put do kuće. Tada mu je B. rekao da ide u sud da mu
potpiše da ima dio zemlje za taj put. Vidio je  da su B. i T. sjeli u auto ali
nije vidio gdje su otišli. Sjećao se da je B. pred smrt živio kod Ž.  jedno
vrijeme je bio u bolnici ali se neposredno pred smrt vratio u svoju kuću.Na
kraju je izjavio da ke kritičnog dana B. sreo oko 7 i 30 do 8 časova ujutro.  
Svjedok M.N. je izjavio da je sa kolegom S. vršio premjer na terenu i uradio
skicu premjera,nije se sjećao ko je od stranaka bio na terenu ali je dodao da
nikada ne rade parcelaciju bez stranaka jer im upravo stranke pomažu da se
izvrši parcelacija. Nije se sjećao da li su izvršili i obiljaževanje na terenu
jer to obično trebaju da urade stranke a oni su samo vršili snimanje na
terenu. Nije se sjaćao tačno ko ali se sjećao da je dvoje ljudi bilo prisutno
kritične prilike. Nije se sjećao da li je kritične prilike bio prisutan
okrivljeni.  
Svjedokinja P.A. je izjavila da je brata B. srela dva tri dana prije nego se
razbolio a i to kod crkve u Š. i tada joj je rekao da okrivljenom nije ništa
potpisivao. Rekao joj je i da ga okrivljeni tjera iz wc-a na što mu je ona
odgovorila što da preduzme .Sjutradan su je zvali i rekli joj da je B.
bolestan pa kada je otišla u B. kuću  i kada je pošla u wc vidjela je da su
dvije crvene trake već postavljena kao granica u wc-u. Objasnila je da se
udala prije 56 godina te zbog porodičnih obaveza je rijetko išla kod braće ali
od kada je saznala da se B. razbolio svaki dan ga je posjećivala u bolnicu.
Kada joj je B. objasnio da ga brat tjera iz kupatila ona ga je pitala da li mu
je to potpisao, našto joj je B. odgovorio da nije ništa. Na kraju je izjavila
da je B. nekada imao podstanare ali u zadnje vrijeme nije.  
Svjedok B.M. je izjavio da su se on i brat Z. brinuli o B. kada se razbolio i
kada je izašao iz bolnice smjestili su ga kod Z..Više puta su ga on i Z.
pitali da li je nešto obećavao T. ili potpisivao  ili išao negdje a B. im je
svaki put odgovorio da nije. To su ga pitali iz razloga da saznaju da ih nije
uvukao u kakve troškove misleći prije svega na sudske troškove, međutim tada
nijesu znali da postoji predmetni ugovor. Kada je B. izašao iz bolnice on je
otišao da mu okreči staru kuću u kojoj je živio i tada je vidio da je WC
obilježen i da je pregrađen zid kojim je Z. onemogućem da ulazi u svoju kuću i
tada su ponovo pitali B. da li je nešto potpisao i on im je odgovorio da nije.
Dalje je izjavio da je B. bio bolestan 2008.g.  i sa  njim je uvijek bio u
dobrim odnosima sve dok okrivljeni nije umiješao prste u to, opijao B. i
huškao ga protiv ostale braće i sestara. Brata B. je finansijski pomagao i
tako što mu je donosio hranu, poznato mu je bilo da je imao podstanare ali im
nije znao imena.  
Svjedok B.Z. zv. Ž. je izjavio da smatra da je predmetni ugovor lažan jer su
više puta B. pitali da li je nešto potpisao i on im je odgovoarao da nije.
Okrivljeni je bio u Kotoru kada se B. razbolio i vrlo malo je pomagao oko
njegove bolesti a kada je izašao iz bolnice B. je smješten kod njega kući dok
okrivljeni nikada nije izrazio želju da bude smješten kod njega niti ga
posjetio. Zna da je okrivljeni branio B. da ide u wc kada se vratio iz njegove
kuće u svoju .Pitao je B. da li je nešto okrivljenom poklonio ili potpisao a
to sve iz razloga da ne bi došlo do ovakve situacije, prije B. bolesti je sa
njim bio u dobrim odnosima i posjećivao ga a to bi činio i da je znao da je
poklonio parcelu okrivljenom,jer ih je rodila ista majka.  
Svjedokinja O.A. je izjavila da je u kritičnom periodu radila u Upravi za
nekretnine PJ Kotor na radnom mjestu arhivara, potvrdila je da se na zahtjevu
za uknjižbu nalazi njen rukopis odnosno tačno je da je svojom rukom napisala
da je zahtjev u upravi primljen 19.10.2006.g.  međutim ostatak zahtjeva nije
ona popunila  i taj rukopis joj nije poznat. Dešavalo se nekad da je starnke
zamole da popuni zahtjev ali je ona da je to i učinila tada tražila da se
stranka potpiše. Formulare zahtjeva su imali oni u katastru tako i na
portirnici opštine gdje su ih stranke kupovale a nakon što uplate taksu
predavali ih radi zavođenja u katastru. Dešavalo se i da neki zahtjevi budu
zavedeni sjutradan ali zahtjevi kao što su zabilježba hipoteke,fiducije morali
su se odmah zavoditi.  
Svjedok S.S. je izjavio da je kritične prilike, pošto je po struci geometar
bio na ispomoć u katastru Kotor. Praksa je i procedura da se po zahtjevima
stranaka izlazi na teren, ako su u pitanju diobe, moraju bii obavještene obije
strane i praksa je da obije strane budu na terenu. Kad završi manual predaje
katastru na dalju obradu i dalje stranke budu pozivane od strane pravnika koji
vrši obradu predmeta, da se izjasne na parcelaciju. Što se tiče konkretne
parcelacije a nakon što mu je pokazana kopija manuala, naveo je  da se sada
obzirom na protek vremena od kada je isti izvršen ne sjeća ko je bio na terenu
od stranaka  i da bi se možda sjetio ukoliko bi ponovo izašao na lice mjesta
ko je bio prisutan prilikom vršenja parcelacije, a kako su oni to prikazali u
manualu. Takodje nakon što je mu je  pokazana kopija manuala naveo je da misli
da su to oni radili, mada nije siguran i da nekada jedan od geometara izadje a
nekada oba na teren, zavisno od posla, ali u 90 posto slučajeva su radili
zajedno N.M. i on dalje je izjavio da je potpis na kopiji N.M., a i da je
"S.S" takodje ispisao na kopiji N.M.. Postoji mogućnost  da je N.M.  napisao
na manualu " S.S", a obzirom  da je on radio na aparatu - instrumentu za
mjerenje, a M. je upravo vršio izradu manuala  i moguće  je da je N.M. prednje
napisao  jer je takva podjela bila poslova izmedju njih dvojice. U konkretnom
slučaju kako su izradjene koordinate, to je sigurno da je on iste odradjivao
odnosno snimao aparatom na licu mjesta, a da je nakon toga N. obradjivao
kancelarijski dio posla, odnosno izradjivao manual.Kod ovakvog načina izrade
manuala potrebno je prilikom snimanja da stranke na terenu pokažu granice te
da  ne bi mogao da izradi snimanje na terenu ukoliko bi se jedna strana
protivila takvom pokazivanju granica odnosno snimanju , tj.  kod diobe moraju
biti prisutne obje strane. Obaveza stranaka je da na licu mejsta obilježe
granicu i one to rade prilikom snimanja, a  na licu mjesta identifikuje strane
tako što od istih traži lične karte, međutim u konkretnom slučaju se ne sjeća
ko je bio prisutan na licu mjesta.  
Svjedokinja Ž.R. je navela da je upravo dana 16.10.2006. godine otpočela sa
pripravničkim stažom u ovom sudu i isti dan je bila raspoređena kao pripravnik
kod sudije V.V. u vanparničnom odjeljenju ovog suda i kod navedene sudije je
pripravnički staž obavljala od prilike 6 mjeseci, tako da u tom periodu nije
radila kao ispomoć u kancearijama ovjera ovog suda, iako je na sudske dane
koje organizuje sud u Tivtu, Budvi i Petrovcu ovjeravala. Tvrdi da ona
17.10.2006. godine nije radila na ispomoć u službi ovjera ovog suda kod
službenika J.V.. Okrivljeni je konstatovao da svjedok Ž. R. nije ta djevojka
koje se sjeća iz kancelarije službe ovjera na dan kada je zaključen ugovor,
jer ta djevojka nije nosila naočare i niža je od svjedoka.  
Svjedokinja  D.S. rođena Ć. je izjavila  da je od novembra 2005. godine pa do
septembra 2007. godine, radila kao pripravnik kod predsjednika suda, tako da
ni dana 17.10.2006. godine, a i nikako u toku svojeg radnog staža nije radila
u službi ovjera na ispomoć kod J.V..  
Svjedokinja  T.J. je izjavila da  jeste dana 17.10.2006. godine radila u ovom
sudu kao pripravnik, ali se ne sjeća na kojim poslovima je bila raspoređena u
kritičnom periodu, nikada nije radila kao ispomoć u kancelariji ovjera ovog
suda kod službenika J.V., ali jeste sa službenikom S.P.. Objasnila je  da
ukoliko službenik ovjera nije bio na poslu da bi u tom slučaju neko od
pripravnika bio raspoređen u kancelariji službe ovjera i u tom slučaju bi na
aktu koji se ovjerava potpisnik bio imenom i prezimenom taj pripravnik koji
taj dan mijenja službenika ovjera. Dok je radila u službi ovjera stranke bi
identifkovala isključivo na osnovu lične karte ili pasoša tj. lične
dokumentacije sa fotografije i nikada joj se nije desilo da je stranka zamoli
da se umjesto nje potpiše, odnosno da joj pomogne pri potpisu.  
Iz službene zabilješke koju je sastavila postupajući sudija u ovom predmetu
P.S. dana 22.04.2010.g. je utvrđeno da ista navodi da je izvršila uvid u
Upisnik za razne krivične predmete „Ku“ za 2006.g. kako bi utvrdila da li je
svjedok V.V. dana 17.10.2006.g. podnosio ovom sudu zahtjev odnoso dobijao od
suda potvrdu da li se protiv njega vodi krivični postupak ili ne i
konstatovano je da u upisniku nema evidencije da je svjedok V. kako navedenog
datuma tako ni drugog datuma u 10 –om mjesecu 2006.g. podnosio zahtjev odnosno
da mu je sud izdao ovakvu potvrdu.  
Uvidom u dopis ovog suda od 09.09.2010.g. je konstatovano da je tog dana
obavljen razgovor sa bivšim službenikom ovjera J.V. koja zbog proteka vremena
ne može da se izjasni da li je dana 17.10.2006.g.  u kancelariji ovjera bio na
ispomoći neko od službenika ovog suda.  
Na osnovu svih izvedenih dokaza cijeneći ih pojedinačno i u uzajamnoj
povezanosti a u odnosu na odbranu okrivljenog, sud je utvrdio činjenično
stanje navedeno u izreci. Naime, utvrđeno je da je okrivljeni B.T. upotrijebio
lažnu ispravu i to Ugovor o poklonu nepokretnosti ovjeren kod Ovog suda dana
17.10.2006.g i isti uz Zahtjev za uknjižbu predao kod Uprave za nekretnine
Podgorica ,PJ Kotor.  
Ovakvo činjenično stanje sud je utvrdio na osnovu iskaza oštećenog, svjedoka a
posebno nalaza i mišljenja vještaka grafologa. Za sud je bila neprihvatljiva
odbrana okrivljenog u kojoj je tvrdio da nije učinio krivično djelo koje mu je
stavljeno na teret, jer je takva odbrana sračunata na izbjegavanje krivice i u
suprotnosti je sa svim provedenim dokazima. Okrivljeni je objašnjavao da je
kritičnog dana sa svojim bratom B.B. došao u ovaj sud i ovjerio ugovor o
poklonu kojim mu brat poklanja dio parcele br. 799 iz razloga jer je istu
obrađivao i starao se o bratu ,a potom je taj ugovor zajedno sa zahtjevom za
uknjižbu predao u Upravu za nekretnine .Neprihvatljiva je bila odbrana
okrivljenog u dijelu da je njegovo brat potpisao predmetni ugovor i kritčnog
dana bio sa njim u sudu radi ovjere jer je to u direktnoj suprotnosti sa
iskazom oštećenog B.B., koji je sud prihvatio. Naime, oštećeni B.B. je bio
decidan da uopšte u ktiričnom periodu nije dolazio u sud niti je potpisao bilo
kakav ugovor a kamoli ugovor o poklonu. Njegovo iskaz je potvrđen i nalazom i
mišljenjem vještaka grafologa M.K. iz kojeg je jasno proizilazilo da B.B. nije
mogao ispisati sporni potpis koji se nalazi na predmetnom ugovoru kao i
grafološkom ekspertizom iz koje je takođe nedvosmisleno proizilazilo da sporni
potpisi B.B. na ugovoru o poklonu i knjizi ovjera njesu  njegovi autentični
potpisi već su isti falsifikovani.Sud je prihvatio navedene nalaze vještaka
jer su saglasni međusobno,kao i sa ostalim provedenim dokazima  i dati su na
osnovu pravila nauke i struke. Takođe, iskaz oštećenog B.B. je u saglasnosti
sa iskazima svjedoka B.I., koji  izjavio da mu se B. žalio šta su mu braća
uradila, ne navodeći konkretno o čemu se radi kao i svjedoka B.M., B.Ž., braće
okrivljenog a potom i P. A.,sestre okrivljenog  koji su saglasno izjavili da
su više puta pitali B. da li je nešto potpisao i da im je on uvijek govorio da
nije. Nesporno je utvrđeno da je okrivljeni predao predmetni ugovor u Upravi
za nekretnine da bi se izvršila preuknjižba predmetne parcele na njegovo ime a
u što se sud uvjerio uvidom u predmetni ugovor o kupoprodaji, zahtjevu za
uknjižbu, rješenje Uprave za nekretnine kao i iz iskaza svjedokinja O.A. koja
je potvrdila da je primila predmetni zahthjev. Za sud je bio neprihvatljiv
iskaz svjedokinje V.J., službenika ovjera ovog suda, koja je tvrdila da se
kritične prilike na ugovor potpisao B.B. jer mu je utvrdila identitet na
osnovu lične karte a pratila je potpis i na knjizi ovjera, jer je njen iskaz
suprotan iskazu oštećenog B. B. koji je bio kategoričan da nikada nije bio u
sudu kao i sa nalazom i mišljenjem vještaka grafologa i grafološkom
ekspertizom. Takođe, iskaz svjedoka V. koji je tvrdio da je kritičnog dana bio
u sudu, radi uvjerenje da se protiv njega ne vodi krivični postupak,  i vidio
oštećenog i okrivljenog a potom se sa njim i pozdravio, je za sud bio
neprihvatljiv i očigledno smišljen na olakšavanjen položaja okrivljenog u ovom
postupku jer je uvidom u službenu zabilješku koju je sastavljena od strane
postupajućeg sudije je proizilazio jasan zključak da V.V. krtičnog dana uopšte
nije dolazio u sud, a radi vađenja potvrde da se protiv njega ne vodi krivični
postupak, jer takav zahtjev nije zaveden u upisnik namijenjen za iste.
Neprihvatljiv je bio i iskaz svjedoka B.J. koji je tvrdio da je vidio
oštećenog B. kritične prilike koji mu je rekao da će da pokloni dio zemlje
bratu T. jer je njegov iskaz suprotan iskazu oštećenog i ostalim provedenim
dokazima. Sud nije posebno cijenio iskaze svjedokinja R.Ž., J.T. i Ć.D. jer
iste nijesu imale neposrednih saznanja o kritičnom događaju posebno što u
kritičnom periodu nijesu ni radile na ovjerama. Takođe, iskaze  svjedoka M. i
S. sud nije posebno cijenio jer se oni nijesu mogli sjetiti koje stranke su
bile prisutne prilikom parcelacije konkretnog zamljišta, no i bez obzira na
prednje, u konkretnom postupku se ne utvrđuje da li je neko imao volju da
nešto pokloni ili ne, već da li je predmetni ugovor konkretno potpisao
oštećeni B.B., kao poklonodavac, a koji je uz zahtjev za uknjižbu predat
Upravi za nekretnine a kao osnov za prenos prava svojine. Naime, sud nije
prihvatio navode odbrane okrivljenog, da on nije znao da preedmetni ugovor
nije potpisao njegov brat, jer je otišao da plati taksu u drugu kancelariju, i
kada se vratio ugovor je bio potpisan na mjestu poklonodavca i takođe i na
mjestu predviđenom za postpis u knjizi ovjera, jer smatra da je ovakav navod
njegove odbrane usmjeren na izbjegavanje krivice. Ovo iz razloga, što je
ovakav njegov navod odbrane u suprotnosti prije svega sa iskazom oštećenog a
sada pok. B.B., koji je tvrdio da on nije niti bio u sud sa svojim bratom T.,
niti istom bilo što postpisivao-poklanjao, te i sa nalazom i ekspertizom
vještaka grafologa iz kojih nesporno proizilazi da sada pok. B.B. nije
potpisao predmetni ni ugovor na mjestu poklonodavca, ni u knjizi ovjera na
mjestu predviđenom za potpis poklonodavca. Dakle imajući u vidu prednje za sud
je nesporno da  je samo okriljeni imao interes da se predmetne nekretnine koje
su bile u vlasništvu njegovog brata sada pok. B.B., preuknjiže na njegovo ime,
a što je i urađeno donošenjem rješenja od strane Uprave za ekretnine PJ Kotor,
koje rješenje je donijeto po zahtjevu za uknjižbu uz koji zahtjev je predat
prednemtni ugovor, a kao osnov za preuknjižbu prava svojine. Dakle, nesporno
je utvrđeno da predmetni ugovor nije potpisan od strane poklonodavca sada pok
B.B., te da isti ugovor predstavlja lažnu ispravu, jer nije potpisana od
strane poklonodavca, a obzirom da je ovjeren kod Ovog suda dana 17.10.2006.g,
te i da je dana 19.10.2011 godine upotrijebljen od strane okrivljenog i to na
način što je i isti uz Zahtjev za uknjižbu predao kod Uprave za nekretnine
Podgorica ,PJ Kotor.
U radnjama okrivljenog ostvarena su sva bitna obilježja bića krivičnog djela
falsifikovanja isprave iz čl. 412 st.1. krivičnog zakonika. Ispravom se smatra
svaki predmet koji je po svojoj sadržini određen ili podoban za dokazivanje
neke činjenice, koja ima vriejdnost za pravne odnose. Pod lažnom ispravom
podrazumijeva se isprava koja ne potiče od osobe koja je u njoj označena kao
izdavalac, pa kako je okrivljeni upotrijebio predmetni ugovor i to na način
što je i isti uz Zahtjev za uknjižbu predao kod Uprave za nekretnine Podgorica
,PJ Kotor, u kome se umjesto potpisa poklonodavca potpisalo drugo lice, to su
se u njegovim radnjama ostavrila sva bitna obilježja bića krivičnog djela
falsifikovanja isprave iz čl. 412 st.1. krivičnog zakonika. Okrivljeni je
postupao umišljajno jer je bio svjestan da njegove radnje predstavljaju radnje
krivičnog djela, čije izvršenje je htio.  
Prilikom odluke o vrsti i visini krivične sankcije koju okrivljenom treba
izreći sud je pošao od toga da je za predmetno krivično djelo u zakonu
propisana kazna zatvora do tri godine . Sud je okr. B.T.  izrekao uslovnu
osudu kojom mu je utvrdio kaznu zatvora u trajanju od trideset dana uz
istovremeno određenje da se kazna neće izvršiti ukoliko okrivljeni za
vrijemeod jedne godine od dana pravosnažnosti presude ne učini novo krivično
djelo. Kao olakšavajuće okolnosti na strani okrivljenog sud je cijenio da se
korektno ponašao na glavnom pretresu, da se radi o porodičnom licu, ocu dvoje
djece, penzioneru. Otežavajućih okolnosti na njegovoj strani nije bilo. Sud je
smatrao da su se u konkretnom slučaju stekli uslovi za izricanje uslovne osude
te da će se upozorenjem uz prijetnju kaznom dovoljno uticati na okrivljenog da
ubuduće ne vrši ovakva i slična krivična djela.  
Shodno naprijed navedenom te primjenom odredbi člana 3, 4, 5, 8, 13, 15,
32,33, 36, 42, 52, 53, 54 KZ, te čl. 358 i 364 ZKP-a, odlučeno je kao u izreci
odluke.  
Sud je okrivljenog obavezao da na ime troškova krivičnog postupka  uplati
iznos od 457  eura ,kao i na ime sudskog paušala iznos od 55,00 eura roku od
15  dana od dana pravosnažnosti presude, na žiro račun Osnovnog suda Kotor br.
832-16-52 i dokaz o uplati dostaviti ovom sudu s pozivom na br. K. 740/09/09.  
Sud je predstavnika  oštećene porodice pok. B.B. , sa eventulanim  imovinsko
pravnim zahtjevom uputio na parnicu,shodno čl. 212 ZKP-a.  
Na gore iznijetim razlozima sud je zasnovao svoju odluku.  
OSNOVNI SUD U KOTORU
Dana, 29.06.2011 godine 
Zapisničar
Sudija 
Ana Marija Petković
Momirka Marović s.r. 
PRAVNA POUKA: Protiv ove presude ima se pravo žalbe u roku od 8 dana od dana
prijema Višem sudu u Podgorici, a preko ovog suda. 