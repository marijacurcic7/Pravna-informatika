U IME NARODA!  
Posl.br.K.235/10  
OSNOVNI SUD U HERCEG NOVOM, po sudiji Leković Branislavu kao sudiji pojedincu,
uz sudjelovanje Vujačić Jelene kao zapisničara, u krivičnom predmetu protiv
okrivljenih M.S. i S. N., zbog krivičnog djela iz čl.326 a KZ, nakon održanog
javnog glavnog pretresa, u prisutnosti  zamjenika ODT Herceg Novi Pavlović
Nade, okrivljenog M. S. i branioca drugookrivljenog Ž.M., a u odsutnosti
okrivljenog S.N., dana 03.10.2011.godine, donio je i javno objavio  
  P R E S U D U

PREMA OKRIVLJENIM:  
1. M.S.,
2. S.N.,  
OPTUŽBA SE ODBIJA
po čl.372 tač.1 ZKP-a  
       Da su:

U vremenu od 12 do 27.septembra 2008. godine u Kumboru, suprotno čl. 69 Zakona
o uređenju prostora i izgradnji objekata, kao investitori bez odobrenja za
gradnju započeli izgradnju objekata – prilaznog puta i ogradnog potpornog zida
za kat.parcelu 685/3 KO Đenovići i to zid u dužini od oko 33 m i visine između
1 i 2 m, te puta širine 4 m, na kat parceli 683 KO Đenovići, vlasništvo S.M.,
tako što su iskopali temelje i postavili dio šalunga za izgradnju potpornog
zida u dužini od 33m, te na put nanijeli kameni šut i postavili armaturnu
mrežu kao pripremu za betoniranje potpornog zida i puta,  
- čime bi kao saizvršioci izvršili krivično djelo građenje objekta bez
građevinske dozvole iz čl.326 a KZ,  
Na osnovu čl.230 st.1 ZKP-a troškovi postupka padaju na teret budžetskih
sredstava suda.  
O b r a z l o ž e nj e

ODT Herceg Novi podnio je ovom sudu optužni predlog Kt.br.303/10 od
14.12..2010.godine protiv okrivljenih M.S. i S.N., zbog krivičnog djela
građenje objekta bez građevinske dozvole iz čl.326 a Krivičnog zakonika.  
Povodom navedenog optužnog predloga održan je glavni pretres dana
03.10.2011.godine, na kojem je zamjenik ODT Herceg Novi Pavlović Nada odustala
od  optužbe i daljeg krivičnog gonjenja okrivljenih, navodeći da iz izvedenih
dokaza proizilazi da okrivljeni nisu izvršili predmetno djelo, te da nemaju ni
saznanja o tome kada su izvođeni radovi, da li je postojalo odobrenje za
gradnju, niti su na bilo koji način finansirali izvođenje predmetnih radova,
niti iz pismenih punomoćja proizilazi da su okrivljeni ovlastili R. i S. da
izvode predmetne radove bez dozvole.  
Iz razloga naprijed  navedenih, sud je donio presudu kojom je odbio optužbu
prema okrivljenim, a u smislu čl.372 tač.1 ZKP-a.  
Odluka o troškovima krivičnog postupka zasniva se na odredbi čl. 230 st.1
ZKP-a.  
OSNOVNI SUD HERCEG NOVI  
                                               Dana, 03.10.2011godine

Zapisničar,
S U D I J A,
Vujačić Jelena
Leković Branislav  
PRAVNA POUKA:
Protiv ove presude dozvoljena je žalba
u roku od 8 dana od dana prijema,Višem
sudu u Podgorici, a preko ovog suda.  
DN-a:
ODT H.Novi,
okrivljenim,
braniocu, adv Ž.M.
u spise  