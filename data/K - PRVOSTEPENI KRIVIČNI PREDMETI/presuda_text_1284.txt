

U IME CRNE GORE!  
Posl.br.K. 153/11  
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Vujačić Jelene, u krivičnom predmetu protiv okrivljenog S.N., zbog
krivičnog djela iz čl. 220 st. 3 u vezi st. 1 KZ CG, povodom optužnice  ODT
H.Novi Kt.br. 50/11 od 23.08.2011..godine, nakon održanog glavnog i javnog
pretresa dana 04.10.2011.godine, održnog prema pravilima skraćenog postupka u
prisustvu okrivljenog S.N. i zamjenika ODT.H.Novi Pavlović Nade, donio je i
javno objavio slijedeću
P R E S U D U  
Okrivljeni: S.N.,
K r i v    j e  
Što je:
Dana 18.02.2011. godine u svojoj porodičnoj kući, u naselju Topovi na Podima,
primjenom grubog nasilja narušio tjelesni integritet svoje supruge S. S.e, na
način što je nakon kraće prepirke suprugu S. više puta udario zatvorenom šakom
u predjelu glave i tijela, usled kojih udaraca je oštećena zadobila povrede u
vidu potresa mozga, otoka i crvenila u predjelu lijevog obraza, otoka i
crvenila gornje usne sa lijeve strane, krvarenje iz nosa, krvnih podliva u
predjelu lica obostrano, nagnječenja u lijevom čeonom predjelu, preloma
gornjeg članka petog prsta desne šake, oguljotina u predjelu desne šake i
crvenila desne šake i podlaktice koje povrede u zbiru predstavljaju tešku
tjelesnu povredu,
- čime je izvršio krivično djelo nasilje u porodici ili porodičnoj zajednici
iz čl.220.st. 3 u vezi st.1. KZ.  
pa ga sud, na osnovu čl.220.stav 3 u vezi st.1 KZ, i primjenom čl. 4, 32,
36, 42, 52, 53 i 54 KZ izriče  
USLOVNU OSUDU  
Kojom mu utvrđuje kaznu zatvora u trajanju od 1 (jedne) godine i istovremeno
određuje da se ista neće izvršiti ukoliko okrivljeni u roku od 1 (jedne)
godine ne učini novo krivično djelo.  
Na osnovu čl.239 st.2 ZKP-a oštećena S.S. se upućuje na parnični postupak radi
ostvarivanja imovinsko pravnog zahtjeva.  
Na osnovu čl.229.stav 4 ZKP-a okrivljeni se oslobađa obaveze plaćanja troškova
krivičnog postupka.  
O b r a z l o ž e nj e:  
Obrazloženje je izostalo na osnovu čl.458.stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.  
OSNOVNI SUD U HERCEG NOVOM
Dana, 04.10.2011. godine  
Zapisničar:
S u d i j a:
Vujačić Jelena
Leković Branislav  