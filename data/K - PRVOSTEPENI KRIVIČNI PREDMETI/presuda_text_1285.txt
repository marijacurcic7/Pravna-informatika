

U IME CRNE GORE!  
Posl.br.K. 170/11  
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Dabović Dragoslave, u krivičnom predmetu protiv okrivljenog Č.R.,
zbog krivičnog djela iz 151.stav 1 KZ, povodom optužnog predloga  ODT H.Novi
Kt.br.165/11 od 19.09.2011.godine, nakon održanog glavnog i javnog pretresa
dana 17.10.2011.godine, u prisustvu okrivljenog Č.R.,njegovog branioca
adv.M.Lj.,oštećenog B.Z. i zamjenika ODT.H.Novi Stijović Rista, donio je i
javno objavio slijedeću  
P R E S U D U  
Okrivljeni: Č.R.  
K r i v    j e  
Što je:  
Dana 12.04.2011. godine oko 15,45 časova u Bijeloj, opština Herceg Novi na
platou ispred Jadranskog brodogradilišta, teško tjelesno povrijedio oštećenog
B.Z. iz Herceg Novog na način što ga je nakon kraće prepirke stisnutom
pesnicom udario u potiljačnom predjelu glave, od kojeg udarca je oštećeni pao
na asfaltnu podlogu i glavom udario od istu, nakon čega ga je okrivljeni
stisnutim pesnicama više puta udario u predjelu glave i tijela, kao i nogama
obuvenim u cipele u predjelu lijeve strane ledja, kojom prilikom je oštećeni
zadobio teške tjelesne povrede u vidu preloma nosne pregrade sa dislokacijom i
otokom, nagnječenja nosa sa krvarenjem iz nosa, jakog otoka u predjelu desne
donje nosne školjke, nagnječenja glave u čeonom predjelu sa manjim otokom,
nagnječenja lica sa desne strane sa manjim otokom u predjelu desne jagodične
kosti, rane razderine u predjelu sluzokože gornje usne sa otokom, nagnječenja
sa krvnim podlivom u lijevom slabinskom predjelu veličine dlana, dva kružna
„otiska“ sa krvnim podlivom u predjelu ispod lijevog rebarnog luka i lijevom
slabinskom predjelu promjera 6 x 6 cm,  
-čime je izvršio krivično djelo teška tjelesna povreda iz čl.151. st. 1. KZ.  
pa ga sud, na osnovu čl.151.stav 1 KZ, i primjenom čl.4,32,36 42, 45.tačka
3 46.tačka 5 KZ  
OSUĐUJE  
Na kaznu zatvora u trajanju od 30 (trideset) dana.  
Na osnovu čl.239 st. 2. ZKP-a oštećeni B.Z. se upućuje na parnični postupak
radi ostvarivanja imovinskopravnog  zahtjeva.  
Na osnovu čl.229.stav 1. ZKP-a okrivljeni se da plati troškove postupka u
iznos od 320 €, te paušal u iznosu od 30 eura.  
O b r a z l o ž e nj e:  
Obrazloženje je izostalo na osnovu čl.458.stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.  
OSNOVNI SUD U HERCEG NOVOM
Dana, 17.10.2011.godine  
Zapisničar:
S u d i j a:
Dabović Dragoslava
Leković Branislav  