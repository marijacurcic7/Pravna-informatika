                                             
   **Posl.br.K.73/11/09**

U IME NARODA! 
Osnovni sud u Kotoru , kao nadležni prvostepeni krivični sud u vijeću
sastavljenom od predsjednika vijeća sudije Vesne Pean i članova vijeća-sudija
porotnika Ljubenka Borovića  i Neđeljka Vukasovića, uz učešće zapisničara
Tatjane Nikolić, u predmetu okr. I.S., kojeg  brani adv. D.P. iz K., zbog
krivičnog djela nasilničkog ponašanja iz čl.399. Krivičnog zakonika, koji se
vodi po optužnici ODT iz Kotora Kt.br.250/09 od 23.o9.2oo9.godine, nakon
održanog glavnog i javnog pretresa  dana 19.05.2011.g, u prisustvu
okrivljenog, njegovog branioca  i zastupnika tužbe Jovanke Čizmović, zamjenika
ODT iz Kotora, donio je i javno objavio dana 20.05.2011.godine  sledeću,  
P R E S U D U 
Okr. I.S.   od oca R. i majke J., rodjene P., rodjenog ..... godine u
K., stalno nastanjenog u T.,  državljanina CG, oženjenog, oca troje djece,  sa
završenom višom školom, lošeg imovnog stanja, ranije neosudjivanog, protiv
kojeg se ne vodi postupak za drugo krivično djelo,  
Na osnovu čl. 363 tačka 3. ZKP-a CG 
OSLOBADJA SE OD OPTUŽBE 
Da je
Dana 12. 04. 2009. godine, oko 15,00 časova,  u Tivtu,  primjenom nasilja te
drskim i bezobzirnim ponašanjem, ugrozio spokojstvo  oštećenog Š.B. i remetio
javni red i mir,  na način što je po dolasku do kuće Š., nakon što se
ošt.protivio utovaru stvari iz njegovog poslovnog prostora do isplate duga u
iznosu od 300 e, koji mu okrivljeni dugovao na ime zakupnine, po koje stvari
su prethodno došli V.M. i I.R.  nasilno otvorio kapiju i po ulasku u dvorište,
nasrnuo na Š. hvatajući ga rukama za vrat i govoreći mu da će vidjeti sa kim
ima posla,  nakon čega ga je nekoliko puta udario pesnicom u predjelu tijela,
kojom prilikom mu je  nanio lake tjelesne povrede u vidu crvenila kože u
predjelu desne bočne strane vrata, nagnječenja sa krvnim podlivom kože u
lijevom slabinskom predjelu, nagnječenja sa krvnim podlivom kože u desnom
slabinskom predjelu i nagnječenja sa krvnim podlivom u predjelu desne
nadlaktice,  
- te da bi time   učinio krivično djelo nasilničko ponašanje iz čl.399.
Krivičnog zakonika. 
Troškovi krivičnog postupka padaju na teret budžetskih sredstava ovog suda.  
O b r a z l o ž e nj e 
ODT iz Kotora podnio je sudu optužnicu protiv okr.I.S.  stavljajući mu na
teret krivično djelo nasilničkog ponašanja iz čl.399. Krivičnog zakonika. U
ovom predmetu je bila donijeta prvostepena presuda koja je u postupku po žalbi
rješenjem Višeg suda  Kž.br.30/11 od 03.02.2011.g. i predmet vraćen na ponovno
sudjenje.  
Sud je zakazao novi glavni pretres i na tom pretresu je zastupnik tužbe je do
završetka glavnog pretresa ostala pri  podignutoj optužnici,  i ranijoj
završnoj riječi, smatrajući da je provedenim dokazima, prvenstveno jasnim i
logičnim iskazom oštećenog, medicinskom dokumentacijom, kao i nalazom i
mišljenjem sudskog vještaka medicinske struke, nesumnjivo utvrdjeno da je
okrivljeni učinio  predmetno krivično djelo, te da ga nijedna činjenica ne
opravdava za primjenu sile i nanošenje tjelesnih povreda oštećenom, pa je
predložila  da sud okrivljenog oglasi krivim  i kazni  po zakonu.  
U svojoj odbrani okr. I.S. je izjavio da je kod ošt.Š.B., u aprilu
2oo8.g., u zakup uzeo jednu prostoriju u prizemlju kuće, jer se bavi zanatskim
radovima. U medjuvremenu je uspio da obezbjedi drugi poslovni prostor, pa je
Š. rekao da će   iseliti 1. aprila, iz njegove prostorije, što je ovaj i
prihvatio. Zakup, je oštećenom redovno isplaćivao, a u trenutku iseljenja je
istom bio  dužan samo 15o eura i to 100 eura za zakup, a 50 eura za potrošenu
struju.  Predhodno su se dobro slagali i bili prijatelji, te je  bio dogovor
da mu dug isplati kad nešto zaradi, koji dogovr je bio  par dana prije ovog
dogadjaja. Dan  prije kritičnog dogadjaja, sa svojim sinom, prevezao je
kamionom krupne mašine i materijal, i tada nije bilo nikakvih problema. Kada
je sin pošao, dana  12.o4.2oo9.g., za ostatak stvari,  pozvao ga je telefonom
i saopštio mu  da ga ošt. B. ne pušta  iz dvorišta njegove kuće, i da je
zaključao kapiju, te da će ga pustit tek  kad mu se plati dug.  Otišao je na
lice mjesta, a  sa njim je otišao i V.M.. Dolaskom kod kuće ošt. Š., zatekli
su zatvorenu kapiju, a u dvorištu njegove kuće vidio je sina R. sa kolima.
Tada je izašao ošt.Š., pa je istog upitao zašto pravi problem, a oštećeni je
počeo da ga psuje, tražeći  da mu plati dug, jer da neće dozvoliti  njegovom
sinu  da izadje vani, iz radionice sa stvarima. Pokušao je tada objasniti ošt.
Š., ali  je vjerovatno isti bio pijan, pa sa njim se nije  ni moglo
razgovarati, zatim se oštećeni okrenuo i  otišao kući.  Vrlo brzo se vratio iz
kuće, sa pištoljem  u ruci, a on je od oštećenog   bio udaljen na 10 m. i
počeo je da  viče  da su Srbi sa Kosova "lažovi i lopovi". Bojeći se od
pištolja i vidjevši da je oštećeni agresivan,  on i V. su pobjegli  i sakrili
se iza jednog zida. Čitav ovaj razgovor koji se vodio izmedju njih se  dešavao
preko zatvorene kapije, a ista je čitavo vrijeme i zaključana. Njegov sin R.
je uspio da sa druge strane dvoritša pobjegne, dok su kola sa alatom ostala u
dvorište oštećenog. Tvrdio je da je ispred stanice policije oštećeni sam sebe
grebao po vratu i da je na taj način zadao sebi povrede, što su vidjeli i
njegov sin i V. , kao i dežurni policajac. Izjavio  je da nije imao fizički
kontakt sa oštećenim,  da ga nije ni prstom takao, a još manje stiskao za
vrat, ili na drugi način povredjivao. Posebno je odgovorio da je o štećeni
od njega tražio novac, odnosno preostali dug, jer da u suprotnom mu neće
pustiti  sina, sa vozilom iz dvorišta, da  je ošt. Š.  rekao da  otvori kapiju
ili će zvati policiju, ali je ovaj ušao u kuću i ubrzo izašao iz iste, sa
pištoljem. Izjavio je da su oni pozvali policiju, a po dolasku  policije  na
lice mjesta, oštećeni nije mogao  otvoriti   katanac ni sa jednim ključem,
zatim je  donio kliješta i policajac Ć. je tim kliještima razbio katanac i
otvorio kapiju. Tada je prvo ušla policija i razgovarala sa oštećenim, a onda
su mu rekli da i on podje u policiju. Oštećeni je tek nakon jedno pola sata
posle njih, došao u stanicu policije.  
U završnoj riječi branilac okrivljenog je izjavio da je prvodeni dokazni
postupak potvrdio da okrivljeni kritične prilike nije vršio bezrazložno i
neizazvano nasilje nad oštećenim, da je okrivljeni kritične prilike reagovao
na poziv sin, da je imao motiv da zaštiti kako njega tako i svoju imovinu, te
da se u njegovim radnjama ne može govoriti o nasilničkom ponašanju, jer to
ovdje nije slučaj. Smatrali su da je ovakvo pravno stanovište dao i Viši sud u
ukidnom rješenju, pa su ponovo  zatražili da  sud okrivljenog oslobodi od
krivice.  
U dokaznom postupku koji je proveden radi rasvjetljenja činjeničnog stanja na
saglasan predlog stranaka pročitani su iskazi: oštećenog  Š.B. dat na zapisnik
o glavnom pretresu dana 22.02.2010.g., svjedok Dr S.I. dat na zapisnik o
glavnom pretresu od 08.09.2010.g., i vještaka medicinske struke Dr K.N. datog
na zapisnik o  glavnom pretresu od 20.09.2010.g. , svjedoka  O.D. dat istr.
sudiji ovog suda od 13.o8.2oo9.g. i na zapisnik o gl. pretresu od
22.o2.2o1o.g., svjedok V.M. dat na zapisnik o gl. pretresu od 22.o2.2o1o.g.,
rješenje o suočenju svjedoka V. i ošt.Š., svjedoka B.Z. dat na zapisnik o gl.
pretresu od 17.o3.2o1o.g., svjedok K. Z., dat na zapisnik istr. sudiji ovog
suda od 13.o8.2oo9.g. i na zapisnik o gl. pretresu od 21.o4.2o1o.g., svjedoka
Š.Ć. datog na zapisniku o gl. pretresu od 21.o4.2o1o.g.  , svjedoka T.M. i
T.M.  dati na zapisnik o gl. pretresu od 21.o4.2o1o.g., pročitana su rješenja
o suočenju  sa zapisnika o gl. pretresu od 21.o4.2o1o.g., svjedoka Ć.R. dat na
zapisnik van glavnog pretresa dana 13.o5.2o1o.g.,  te su pročitani pismeni
dokazi: službena zabilješka UP Ispostava Tivat broj 02-224/09-1350 od 12. 04.
2009. godine, potvrda o privremenom oduzimanju predmeta iste Ispostave od 12.
04. 2009. godine,  potvrda Doma zdravlja Tivat od 12. 04. 2009. godine,  nalaz
i mišljenje sudskog vještaka medicinske struke dr K.N. od 20. 06. 2009.
Godine.  
Oštećeni Š.B. je izjavio da je on okr. I. izdao poslovni prostor na 2
godine,   za limarsku radionicu, po 15o eura mjesečno,  a ukupan iznos
plaćanja je svaka 3 mjeseca i nije bilo pisanog ugovora sačinjenog izmedju
njih. U aprilu 2oo9.g. okrivljeni je napustio  radionicu, objašnjavajući  kako
nema posla,   i ostao  mu je dužan 350 eura. Kritičnog dana  je pozvao
telefonom okrivljenog i rekao da mu donese novac. Došli su okrivljeni i njegov
sin, šura i zet, i mislio je da  je  donio novac, jer je  predhodno imao
korektan odnos sa istim, da bi  okrivljeni,  čim je došao,  uhvatio ga za
vrat, i kada se sagnuo, osjetio je udarce po tijelu. Misli da  ga je samo
udarao okrivljeni,  dok su ostali  samo pridržavali  da bi  on lakše mogao
udarati po njemu. On je uspio da se otrgne i pošao u kuću, pa su oni pozvali
policiju, a kako je i on pozvao, ne zna po čijem pozivu je došla. Naveo je  da
se ovaj dogadjaj  desio ispred njegove kuće,  da je kapija za vozila bila
zaključana , ali da  su  pješaci mogli proći, a vozila ne. Dalje je
objašnjavao da je R.  došao nešto prije, i to vozilom,  i ušao u dvorište, a
on je zatim zatvorio kapiju, pa sa vozilom se nije moglo izaći, i zatražio je
od R. da mu se navedeni dug  u iznosu od 350 eura, vrati. R. je na to rekao da
će zvati oca, što je i uradio. Posebno je objasnio da je okrivljeni došao sa
zetom i šurom, te da je šura  stajao po strani i nije se mješao, a okrivljeni
mu je tada prišao, odmah ga zgrabio rukom za vrat  govoreći  "da vidiš ti s
kime imaš posla", a on je  bio u sagnutom položaju i  zatim  je osjetio
udarce po ramenu i slabinama. Tvrdio je da je kapija bila  potkočena, a ne
zaključana katancem, da misli da je upravo policija otvorila kapiju i tada je
okrivljeni izašao vozilom, ali da se ne sjeća da li je policija ili on otvorio
kapiju, jer je bio potrešen dogadjajem. U policiju je sam pošao, a okrivljeni
i ostali su  pošli zajedno sa policijom.  U stanicu policije je došao upravo
onako kako je i bio obučen, pa se moglo vidjeti  da je imao potrganu dugmad na
košulji, da se osjećao loše, pa je od strane policije odvezen  u Dom zdravlja
ljekaru na pregled. Dalje je objasnio  da ga je policija pitala te prilike i
za pištolj, i vršili su pretres njegove kuće odnosno radione, jer u toj kući
nema pištolj, već u drugoj koja je pored ove gdje je radionica. Pridružio se
krivičnom gonjenju okrivljenog i postavljao je imovinsko pravni zahtjev, a u
završnoj riječi je posebno naveo  da je svjedok O.  potvrdio ono što je on
izjavio, da nije išao sam kod ljekara, već u pratnji policije, da je izvještaj
ljekara dao  upravo tom policajcu.  
Svjedok O.D. je izjavio da je  Š.B. odvezao  u njegovu kuću radi
oduzimanja  pištolja , odakle je on donio pištolj marke "Broving" , a on ga je
čekao ispred kuće i za taj pištolj posjeduje dokumentaciju, odnosno oružni
list SUP-a Peć.  Naveo je da su na lice mjesta izašli policajci Ć. i K., koji
su priveli  oštećenog i okr. I., kao i da oni te prilike nisu   u  kući  Š.
pronašli pištolj, a za koji je I. tvrdio da ga je vadio  na njega, a da mu je
poznato da Š. ima dvije kuće, obje u K. na udaljenosti od oko 500 m. jedna od
druge.  Posebno je objasnio da je kritične prilike dežurni  na telefonu bio
policajac Š., a da je on bio zamjenik komandira i da je nakon saznanja o
dogadjaju, uputio patrolu na lice mjesta. Kasnije je saslušavao sve aktere  i
prilikom saslušanja oštećenog sjećao se  da je na vratu oštećenog vidio neko
crvenilo, te da mu se i sam oštećeni  žalio  na povrede, zbog čega je i poslao
patrolu da ga odvedu kod  ljekara.  
Svjedok V.M.  je izjavio da se sjeća da je kritične prilike pomagao na
kući kod okr. I., kada ga je pitao  može li ga  povesti  kolima, što je i
učinio. Dolaskom do kuće Š., gdje je bila radionica  okrivljenog, nisu mogli
ući u dvorište, jer je kapija bila zaključana. Nastala je neka prepirka
izmedju okr. I. i ošt. Š., te je oštećeni u jednom momentu ušao u kuću, a
zatim izašao sa pištoljem. Nije mogao reći,  o kakvom se pištolju radilo niti
ga opisati, pošto je oštećeni prijetio da će ih pobiti, pa su se odmah
sklonili, a zatim je došla policija, i otvorila kapiju .   Posebno je
objasnio da nije bilo fizičkog kontakta  izmedju okrivljenog i oštećenog, a
razgovor se vodio  preko ograde kapije. Sa mjesta dogadjaja, su pravo pošli
vozilom  u Stanicu policije, za njima su došli policajci  koji su bili na lice
mjesta, a tek posle je došao oštećeni sam. Takodje je posebno odgovorio da je
vidio  kako se oštećeni čupa-hvata za vrat,  ispred Stanice policije, pa je na
to skrenuo  pažnju  inspektoru O., kada je davao izjavu,  i policajcu  iz
portirnice, ali niko nije reagovao na to.  
Sud je izvršio suočenje izmedju ošt. Š.B. i svjedoka V.M., kada je oštećeni
objašnajvao svjedoku da je sa okrivljenim ušao kroz kapiju kuda su mogli  da
udju samo pješaci, da kada ga je okrivljeni uhvatio, da je prišao i svjedok,
koji ga je odgurnuo ili pridržao, da je kao treći bio sin okrivljenog R., dok
je jedino šura okrivljenog stajao van kapije i posmatrao, medjutim svjedok je
tvrdio da te prilike nisu mogli ući ud vorište jer je kapija bila zatvorena,
te da nikakvog fizičkog kontakta sa oštećenim nije bilo, kao da je šura došao
na lice mjesta u momentu kada je i policija tu već bila.  
Svjedok B.Z. je izjavio da je   te prilike pomagao na kući okrivljenog,
koji mu je zet kada ga je  pozvala sestra, supruga okrivljenog i rekla da je
on zvao i tražio broj policije. Znao je da je pošao kod B.,  ali nisu znali
što se dogadja, pa je  odlučio  da  ode  i vidi. Kada je došao na lice mjesta,
tamo su već bili policajci, dok je  oštećeni  sa nekim kliještima pokušavao
otvoriti kapiju, a ispred kapije, na putu se nalazio njegov zet, kao i još
dvoje ljudi. Nije znao tačno ko je otvorio kapiju, kako bi izveli auto sa
prikolicom iz dvorišta. Dok je on bio tamo, nije bilo prepirke niti fizičkog
kontakta, a nije znao što se prethodno dogodilo. Posebno je objasnio  da je na
kapiji bio neki lanac, pa se kapija pokušavala otvoriti kliještima, kao i da
se ograda sastojala od  velike  klizne kapije koja je bila zatvorena za vozila
i da je imala manja kapija za pješake, ali se nije sjećao da li je bila
otvorena ili zatvorena. Nije znao kako je policajac ušao u dvorište ošećenog,
jer se policajac već nalazio unutar dvorišta, kada je stigao.  
Svjedok K.Z. je izjavio da su njega i kolegu Ć. uputili na lice mjesta,
kod kuće Š., gdje su im rekli da je došlo do narušavanja javnog reda i mira, a
bližih informacija o dogadjaju nisu imali da je sa kolegom Ć. izašao na teren
po obavještenju  dežurne. Dolaskom na lice mjsta, kapija je bila zatvorena,
unutar dvorišta se nalazilo  neko vozilo sa prikolicom, u kojem su se nalazile
razne stolarske stvari. Ispred kapije su zatekli okrivljenog  i još dva tri
lica, dok oštećeni tada nije bio na licu mjesta, pa  su ga pozvali.
Kontaktirali su sa  licima ispred kapije, koji su  objašnjavali da je došlo do
sukoba sa Š., da im  je uzeo stvari i da vozilo  ne dozvoljava  da izvezu
izvan  kapije.Naveo je da je potom upravo oštećeni sam otključao kapiju i to
kapiju gdje se nalazilo parkirano vozilo, da se ne sjeća da li je oštećeni
donio klijšeta i da li je zapravo kolega Ć. otvorio kapiju, jer je vjerovatno
pregledao lice mjesta. Ošt.Š. je tada objašnjavao da nije dozvolio da vozilo
odvezu zbog duga, i tada nije govorio o fizičkom napadu, ali se sjećao da se
oštećeni u Stanici žalio na neku povredu odnosno ogrebotinu na vratu, te je
bio u Dom zdravlja na pregled. Inače, okrivljeni i oštećeni su došli sa svojim
kolima u Stanicu policije,  pa  nakon njihovog dolaska, on i kolega Ć.  su se
zadržali nekih 1o-tak minuta, a bio je prisutan kada je čuo priču, da se
oštećeni sam grebao po vratu ispred Stanice policije.  
Svjedok Ć.R. je izjavio  da je sa kolegom K. izašao na lice mjesta
službenim vozilom i dolaskom  na isto, na dnu ulice na 20-30 m. udaljenosti od
kapije, zatekli su I.S. i R.. Unutar zatvorene kapije nalazilo se njihovo
vozilo, dok je Š. bio u svojoj kući  i to na II spratu, a u prizemlju iste
nalazio se neki poslovni prostor -  radionice. Na njihov poziv Š. je sišao i
naložili su mu da otvori kapiju za vozila koja je bila nečim zatvorena, ne zna
da li žicom ili lancem,  a sjećao se da je Š. donio tada neka kliješta  i
prekinuo lanac, a naveo je da misli da je kapija imala dva ulaza, odnosno
jedna kapija za vozilo, a druga za ulaz pješaka.  Potvrdio je da se na licu
mjesta ošt.Š. žalio u smislu da su ga hvatali za vrat, pokazivao mu je vrat
gdje je vidio neko crvenilo, dok se na neke druge povrede nije žalio. Nije se
mogao  sjetiti kako je oštećeni pošao do Doma zdravlja, da li sam ili su ga
odveli. Na licu mjesta  okrivljeni I. je  pominjao da je Š. imao pištolj, dok
je Š. objašnjavao da je to bio metalni predmet. Objasnio je da su i okr. I. i
Š. išli svojim kolima do Stanice policija, s tim što je u stanicu policije
prvo došao okr. I., pa on i K., a nakon nekih 1o-15 min. ili pola sata
kasnije, došao je oštećeni. Odgovorio je da je čuo neku neformalnu priču da se
oštećeni sam  stiskao za vrat , ali on nije ništa vidio.  
Svjedok Š.Ć. je izjavio da je bio vodja dežurne službe, kada ga je pozvao
okr. I., koji je rekao da je došlo do konflikta sa ošt. Š., kod njegove kuće,
a nakon 2 min. od tog razgovora  pozvao je i oštećeni  i rekao da ga je napala
neka banda  i da ga je jedan i udario , te hvatao za vrat.  Poslao je Ć.i
K., koji su bili u  patroli, na lice mjesta  i nakon  15-tak minuta, svi su
došli  u Stanicu policije. Zna da se oštećeni žalio na povrede, i sjeo je na
jednu stolicu  u hodniku,  a ostali su se nalazili  ispred dežurne službe i
ispred stanice, pošto nisu smjeli imati medjusobni kontakt . Nakon što je
uzeo izjavu od oštećenog, dežurni inspektor ga je pozvao i rekao da treba
oštećenog odvesti u Dom zdravlja, jer se žali na povrede, da misli da ga je
kolega Ć. odveo na pregled, jer je K. ostao u stanici, ali to nije mogao da
tvrdi.Objasnio je da je iz dežurne službe  vidio oštećenog kada je dolazio sa
parkinga prema stanici, kako ide pravo i ulazi u stanicu, te da nije vidio da
je oštećeni sebi tada nanosio bilo kakve povrede. Inače, nije ni čuo da neko
od  prisutnih  koji su bili sa okrivljenim, govore da se oštećeni sam grebao
po vratu, prije ulaska u stanicu policije.  
Svjedok T.M.  izjavila je da su ona i njen suprug poznanici sa
okrivljenim, da im je trebao napraviti neka  vrata, pa kako se to odužilo,
suprug se  interesovao u čemu je problem, pa je okrivljeni  rekao da  ih je
uzurpirao Š., kod kojeg je imao radionicu. Suprug je zatražio broj Š., ali mu
je okrivljeni objasnio da će on to rješiti.  Po pribavljanju broja  oštećenog,
preko informacija, njen suprug je pozvao oštećenog, a ovaj mu je  objasnio
kako mu okrivljeni duguje za kiriju,  ali da će on njima dati vrata, pa im je
objasnio gdje živi. Ona i njen suprug  pošli su kod oštećenog koji im je tada
detaljnije ispričao  kako  se družio sa okr.I.,  da je na par dana prije
njihovog dolaska, došao bio i sin okr. I. sa još nekim radnikom, počeo da
tovari  stvari iz radionice,   da ga je on pitao, gdje je okr.I.,  pa je nešto
kasnije  stigao i  okrivljeni  sa još jednim radnikom. Dalje im je rekao, da
je došlo  do prepirke, da je on ušao u kuću,  uzeo pištolj  i izašao, pa kad
su ga vidjeli   da su se “razbježali  ko zečevi". Oštećeni im je tada
ispričao i da je išao u Dom zdravlja, da je tamo ljekaru govorio gdje ima
povrede, tačnije   govorio “ovdje me boli, ondje me boli, a ljekar ga nije
pregledao već je samo upisivao što mu je on govorio. Inače te prilike
oštećeni ih je molio   da posreduju izmedju njega i okrivljenog u vezi duga,
što su i uradili. Zadržali su se sat ipo vremena kod oštećenog, a svo to
vrijeme  je pretežno  govorio  o nastalom  preblemu sa okrivljenim.  
Sud je izvršio suočenje izmedju oštećenog Š. i svjedoka T.M., te je
svjedokinja tvrdila da je oštećeni rekao da je kritične prilike pošao po
pištolj, i kada su ostali vidjeli pištolj, da su "pobjegli kao zečevi", koji
termin je dobro upamtila, a tvrdila je i da je oštećeni, da bi opravdao to što
je imao pištolj, išao kod ljekara i ljekaru govorio "ovdje me udario, ondje me
udario", što je ljekar samo upisivao, a nije ga pregledao, kao i da im je to
rekao u povjerenju. Medjutim, oštećeni je tvrdio da nije tačno to što je
svjedokinja rekla, već kako je sudu objasnio da je kod ljekara bio poveden od
strane policije, te da ga ljekar sigurno pregledao.  
Svjedok T.M. izjavio je da je angažovao okr. I. da im napravi neka metalna
vrata, pa pošto se to odužilo, pozvao ga je telefonom, pa mu je rekao da su
vrata zaplenjena i to od strane ošt. Š..  Zatražio je broj od okr.I., ali mu
nije dao broj  već je preko  informacija došao do broja, pozvao ga, te im je
on  rekao da dodju kod njega. Lijepo ih je dočekao i odmah se počeo žaliti na
sve i svakoga, a posebno na okr.l.. Oštećeni im je rekao da vrata mogu uzeti,
pa je iz njegove priče supruga shvatila da on nekako želi da se pomiri sa okr.
I., spominjao je neki dug od 200,00 eura, ali da  on prihvata da isti bude
150,00 eura, spominjao je  dogovoren i rok plaćanja. Takodje im je  govorio da
je bio došao sin  okrivljenog sa nekom prikolicom da uzme stvari iz radionice,
ali da je on mislio da oni hoće da pobjegnu, da mu ne plate dug, pa  je zbog
toga zabranio da se stvari odnose, da je zatim došao i okrivljeni  sa još
nekim čovjekom, koji su pokušali ući u dvorište.  Govorio je i da je zatim
ušao u kuću, uzeo pištolj, pa kada su ga ostali vidjeli "razbježali su se ko
zečevi". Oštećeni ime je  rekao da je, shvativši što je učinio, da je
pogriješio  zbog pištolja, odlučio da podje u Dom zdravlja, i kako im je
rekao, ljekar je bilježio sve što mu je on govorio. Svjedok je na kraju
izjavio da ga je začudio čitav ovaj dogadjaj zbog malog iznosa duga i zna da
se još uvjek nisu dogovorili.  
Sud je izvršio suočenje izmedju oštećenog Š. i svjedoka T.M. , te je oštećeni
tvrdio da nije tačno ono što je svjedok objašnjavala što se tiče odlaska kod
ljekara, jer da on samoinicijativno tamo nije išao, već ga je odveo policajac
službenim vozilom, a da je tačno ono što je svjedoku objašnjavao u vezi
njegovog prethodnog odnosa sa Ilićem,  dok je svjedok T.M., tvrdila da je
tačno ono što je ona objašnjavala, navodeći da je oštećeni tada rekao, da to
što im govori, govori im u povjerenju.  
Svjedok S.I., ljekar Doma zdravlja Tivat, je izjavio   da  se sjeća da je
vršio pregled Š. B., kojeg  je znao iz vidjenja, te se sjećao da mu je pričao
o okolnostima  povrijedjivanja, što je i unio u potvrdu koju je sačinio
prilikom pregleda. Izvršio je uvid u potvrdu Hitne pomoći, koja se nalazi u
spisima predmeta i potvrdio da je  istu lično ispisao i opisao povrede kod
oštećenog na latinskom jeziku. Takodje je naveo konstataciju da mu je oštećeni
rekao, da je povrede zadobio od drugih lica. Tvrdio je da su povrede koje je
konstatovao,  bile vidne, jer da ih ne bi konstatovao da  iste nije vidio
prilikom pregleda. Posebno je odgovorio da je vršio pregled oštećenog kritične
prilike, da ga je pregledao kao što bi i svakog drugog pacijenta te da nije
bilo govora da mu je oštećeni sam navodio povrede koje  zapravo ima, da zna da
je kod njega u ordinaciju oštećeni ušao sam, a nije znao da li je u Dom
zdravlja došao sam ili u pratnji policije.  
Iz službene zabilješke OPS PI Tivat utvrdjeno je da je dana  12.o4.2oo9.g.,
policijska patrola, izlazila na lice mjesta povodom narušavanja javnog reda i
mira u naselju Kalimanj u Tivtu, oko 15,ooh, od strane  Š.B. i I.S., i to u
dvorištu kuće Š., a svadja i prepirka je nastala oko neračišćenih
potraživanja, te je u zabilješci konstatovano da je nakon kraće svadje i
prepirke I. uhvatio Š. za vrat, da  se Š. otrgao i ušao u podrum svoje kuće,
uzeo pištolj, da bi se Ilić tada udaljio niz ulicu. Takodje je navedeno da su
dolaskom na lice mjesta Ilića zatekli na ulici u blizini kuće Š.,  dok je Š.
bio u svojoj kući, da se u dvorištu nalazilo vozilo, da je kapija od dvorišta
bila zaključana i da Š. nije dozvoljavao da I. preuzme svoje vozilo.  
Iz potvrde o privremeno oduzetim stvarima OPS PI Tivat utvrdjeno je da je dana
12.o4.2oo9.g. od strane, od lica Š.B.  iz T., oduzet pištolj "Broving" , cal.
7,65, fab.br. .... kao i oružni list br. CP......  
Iz potvrde Doma zdravlja Tivat - Hitna pomoć,  je utvrdjeno da je Š.B.
pregledan u toj ustanovi  dana 12.o4.2oo9.g.,u 16,oo h,  te su konstatovane
povrede na latinskom jeziku,  a navedena  je i konstatacija ljekara, da je
prema izjavi povrijedjenog, povrede zadobio od drugog lica.  
Iz nalaza i mišljenja vještaka medicinske struke utvrdjeno je da je Š.B.
zadobio povrede i to: crvenilo kože u predjelu desne bočne strane,
nagnječnenje sa krvnim podlivom kože u lijevom slabinskom predjelu,
nagnječenje sa krvnim podlivom kože u desnom slabinskom predjelu, nagnječenje
sa krvnim podlivom u predjelu desne nadlaktice, koje povrede  je vještak
pojedinačno kvalfikovao kao laku tjelesnu povredu. Vještak medicinske struke
dr K.N. je neposredno na glavnom pretresu objasnio da crvenilo kože samo po
sebi, po sudsko medicinskoj doktrini, ne predstavlja tjelesnu povredu, ali
crvenilo kože može da ima i više uzroka, kao i da crvenilo kože udruženo sa
otokom predstavlja tjelesnu povredu. U konkretnom slučaju, nije bilo podatka o
otoku kože, a crvenilo koje traje duže od 2o do 4o minuta, predstavlja
tjelesnu povredu. Ošt. Š. se u Dom zdravlja javio u 16,ooh, konflikt se
dogodio u 15,ooh, a dežurni doktor Doma zdravlja je konstatovao crvenilo,
dakle nakon što je prošlo više od sat vremena, zbog čega je vještak smatrao da
crvenilo  kao takvo predstavlja tjelesnu povredu   kvalifikovanu kao laka
tjelesna povreda. Objašnjavao je da crvenilo kože može nastati i
samopovredjivanjem, namjerno ili slučajno, ali obzirom na lokalizaciju
predmetnog  crvenila, da je veća vjerovatnoća da  nije nanešeno slučajno.
Takodje, da je ljekar koji je vršio pregled  naveo da je oštećeni zadobio
krvne podlive, a nije naveo bliže podatke o obliku, veličini, niti o boji kože
iznad njih, tako da se nije moglo ustanoviti  povredno orudje kojim su iste
nanesene, a sa sigurnošću se nije mogla ustanoviti starost tih krvnih podliva,
odnosno vrijeme njihovog nanošenja, osim što može pretpostavljati da ljekar ne
opisuje boju krvnih podliva, u koliko mu se čini da su isti svježi.  
Cijeneći sve provedene dokaze pojedinačno i uzajamnoj povezanosti, kao i
odnosu na odbranu okrivljenog sud je smatrao da nema dokaza  da je okr. I.S.,
učinio krivično djelo nasilničkog ponašanja iz čl.399. Krivičnog zakonika.  
Ovo zbog toga što je za ovo krivično djelo potrebno da neko vršenjem nasilja,
drskim i bezobzirnim ponašanje, ugrozi spokojstvo građana ili remeti javni red
i mir, i da je tom prilikom, nekom licu nanesena  laka  tjelesna povreda,
medjutim u konkretnom slučaju sud nije smatrao dokazanim da je okr. I. prema
oštećenom primjenio nasilje, drsko i bezobzirno se ponašao, remetio javni red
i mir i ugrozio spokojstvo oštećenog. Naime iz provedenih dokaza nesporno je
proizilazilo da je kritični dogadjaj iniciran od samog oštećenog, koji je u
svom dvorištu bio zadržao sina i vozilo okrivljenog, zatvarajući kapiju i
nedozvoljavajući mu da izadje iz njegovog dvorišta, a sve to iz razloga
naplate potraživanja po osnovu zakupnine za radionicu. Ovo je potvrdio i sam
oštećeni, koji je nakon  dolaska R., sina okrivljenog, zatvorio kapiju,da se
vozilom nije moglo izaći i  od njega   zatražio isplatu duga, ali je R. rekao
da će zvati oca, što je i uradio. Nesporno je da je na lice mjesta okrivljeni
došao na poziv svog sina, a kako oštećeni nije htio otvoriti kapiju i pustiti
da okrivljeni odvede svoje vozilo,  što su potvrdili svjedoci V.M., pa i
svjedok B.Z. koji je potvrdio da kada je došao na lice mjesta nije bilo
nikakve prepirke niti fizičkog kontakta izmedju bilo koga, a vidio je gdje
oštećeni  kliještima pokušava otvoriti kapiju jer je na njoj bio neki lanac, a
da se ispred kapije nalazio okrivljeni, te su i policajci bili već na lice
mjesta. I svjedoci K. i Ć. koji su kao službena lica došli na lice mjesta
potvrdili su da su  od prisutnih  odmah saznali da se vozilo okrivljenog
nalazi unutar  zatvorene kapije dvorišta oštećenog, a oštećeni nedozvoljava da
se vozilo okrivljenog izveze, ali da je u njihovom prisustvu kapija otvorena i
svima je bilo naloženo da se jave u stanicu policije.  Očigledno je da nije
bilo dokaza da je okrivljeni  primijenio silu da bi otvorio kapiju, kao i da
je sa svojim postupanjem izazvao uznemirenost prisutnih. Obzirom da je iz
medicinske dokumentacije, iskaza svjedoka dr S. i nalaza i mišljenja vještaka
medicinske struke  kod oštećenog utvrdjena laka tjelesna povreda, koju povredu
mu je u jednom momentu, uz odredjenu fizičku snagu nanio okrivljeni, sud to
nije mogao smatrati da je učinjeno u cilju bezrazložne agresije i obijesti,
koja je bila usmjerena na zlostavljanje i maltretiranje drugog lica, odnosno
oštećenog.  Sud nije mogao zaključiti da je okrivljeni imao motiv da se
nasilnički ponaša prema oštećenom, već su njegove radnje bile iz revolta zbog
ugrožavanja njegovih prava.  
Zbog svega navedenog sud je odlučio u korist oštećenog, jer provedeni dokazi
nisu sa sigurnošću ukazivali da je okr. I.S. učinio krivično djelo nasilničkog
ponašanja iz čl. 399 KZ-a, pa ga je sud shodno čl. 363 tačka 3. ZKP-a,
oslobodio od optužbe.  
Imajući u vidu ovakvu odluku suda, u pogledu troškova je odlučeno da padaju na
teret budžetskih sredstava ovog suda, shodno čl. 203 ZKP-a.  
OSNOVNI SUD U KOTORU
Dana, 20.05.2011. godine 
Zapisničar,                                     PREDSJEDNIK VIJEĆA-sudijaj

Branka Spalević   s.r.
Vesna Pean, sr. 
PRAVNA POUKA: Protiv ove presude ima se pravo žalbe u roku od 15   dana od
dana prijema iste, Višem  sudu u Podgorici, a preko ovog suda.     