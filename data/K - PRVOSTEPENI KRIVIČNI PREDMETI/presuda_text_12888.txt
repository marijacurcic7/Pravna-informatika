U IME CRNE GORE!
Posl.br.K.160/2012
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Vukadinović Vladane, u krivičnom predmetu protiv okrivljenog V.P.
zbog krivičnog djela iz čl. 221.stav 1. KZ, povodom optužnog predloga  ODT
Herceg Novi Kt.br.3/2012 od 21.09.2012. godine, nakon održanog glavnog i
javnog pretresa dana 21.12.2012. godine, u prisustvu okrivljenog V.P.
,branioca okrivljenog adv.L.G.,oštećene V.V. i zamjenika ODT Herceg Novi
Pavlović Nade, donio je i javno objavio slijedeću  
P R E S U D U
Okrivljeni: V.P., jmbg ... , od oca B. i majke J., rođene P., rođen ....godine
u K., sa prebivalištem u Z., ul. ..., razveden, otac troje djece, od kojih je
dvoje  maloljetno, pismen, sa završenom višom brodomašinskom školom, ,
penzioner, sa mjesečnim primanjem od 391 €,vlasnik kuće u Z. od 120 m2,
vlasnik placa od 250m2 u Z.,   osuđivan od strane ovog suda presudom K 220/07
od 14.05.2008 godine,zbog krivičnog djela nasilje u porodic ili poridičnoj
zajednici iz čl. 220.st.1. KZ,a kojom mu je izrečena uslovna osuda i istom
utvrđena kazna zatvora u trajanju od 6 mjeseci sa rokom provjere od 2godine.  
   K r i v    j e

Što :  
u periodu od juna 2011 godine do novembra 2012godine ,nije redovno i na način
kako je to utvrđeno pravosnažnom sudskom presudom, davao izdržavanje za svoje
troje maloljetne djece V.V1., V.K. i V.K1. ,a što je bio dužan da čini po
osnovu pravosnažne presude Osnovnog suda Herceg Novi P.br. 69/07 od 09.04.2008
godine ,kojom se obavezuje da na ime svoje zakonske obaveze izdržavanja ukupan
iznos od 264.00€ mjesečno uplaćuje putem pošte V.V., majci i zakonskoj
zastupnici oštećenih, i to najkasnije do svakog petog u mjesecu za tekući
mjesec, pa je oštećenima ostao dužan ukupno 3.446,00 eura ,pri čemu je bio
svjestan svojih djela i htio njihovo izvršenje,  
-čime je izvršio tri krivična djela nedavanje izdržavanja iz čl.221 st.1 Krivičnog zakonika .  
         pa mu sud, na osnovu čl.221 st.1 KZ i primjenom čl.4,32,36 i 42,48,52,53 i 54  KZ prethodno utvrđuje,  
         za tri krivična djela nedavanje izdržavanja iz čl.221.st.1.Krivičnog zakonika kazne zatvora u trajanju od po 30 (trideset)dana,

         pa mu izriče,

USLOVNU OSUDU
Kojom mu utvrđuje jedinstvenu kaznu zatvora u trajanju od 2 (dva) mjeseca i 20
(dvadeset) dana i istovremeno određuje da se ista neće izvršiti ukoliko
okrivljeni u roku od 1(jedne) godine ne izvrši novo krivično djelo,te pod
drugim uslovom ako u roku od 6 (šest)mjeseci od pravosnažnosti presude plati
zakonskoj  zastupnici maloljetnih oštećenih V.V. iznos od 3.446,00 eura.  
Na osnovu čl.239.stav 2. ZKP-a okrivljeni se obavezuje da zakonskoj zastupnici
maloljetnih oštećenih V.V. na ime imovinskopravnog zahtjeva plati iznos od
3.446,00 eura.  
Na osnovu čl.229.stav 4. ZKP-a okrivljeni se oslobađa obaveze plaćanja
troškova krivičnog postupka.  
    O b r a z l o ž e nj e


        Osnovni državni tužilac H.Novi podnio je optužni predlog Kt.br.3/2012 od 21.09.2012 godine, protiv okrivljenog V.P., zbog krivičnog djela nedavanje izdržavanja  iz čl.221.st.1. KZ. Konačno je na glavnom pretresu izmijenio činjenični opis djela na način  bliže opisan u izreci ove presude i ostao pri izmijenjenom optužnom predlogu i predložio da sud okrivljenog oglasi krivim i osudi ga po zakonu.

Okrivljeni V.P. je u svojoj odbrani u bitnom izjavio da je pravosnažnom
presudom ovog suda P.br.69/07 iz 2008 godine bio u obavezi da na ime
izdržavanja svoje djece plaća ukupno 264.00 eura mjesečno na ruke njihove
majke V.V.,ali da je od 11.04.2011. godine pa na dalje do 01.11.2012 godine
bio na konstantnom bolovanju zbog zdravstvenih problema, o čemu posjeduje
medicinsku dokumentaciju i da je u tom periodu primao umanjenu mjesečnu zaradu
od 370.00 eura.Dalje je naveo da je od tog novca morao da plaća lijekove i
odlaske kod ljekara,pa je bio onemogućen da u tom periodu plaća puni iznos
novca za izdržavanje. Naveo je da plaća račune za vodu i struju u kući u kojoj
žive njegova djeca i V.V., a da nije u mogućnosti da na drugi način doprinese
dodatnu zaradu,jer je nesposoban za rad što potvrđuje rješenje fonda PIO kojim
mu je utvrđen potpuni gubitak radne sposbnosti uslijed invalidne bolesti od
03.10.2012 godine. Takodje je spisima predmeta priložio uplatnice kao dokaz da
je u kritičnom periodu uplaćivao iznose od po 150eura ,100 eura ili 50 €.
Pojasnio je da iako je bio zdravstveno osiguran, da je dosta lijekova koje je
koristio, morao kupovati,jer istih nije bilo u državnoj apoteci. Pojasnio je
da računi za struju i vodu za kuću gdje živi njegova bivša supruga sa djecom
,dolaze na ime njegove sestre M.J. koja je i jedina vlasnica te kuće.Nagalasio
je ,da je od skoro postao penzioner, da mu je mjesečna penzija 391,00€,pa kad
se od ukupnog iznosa penzije oduzme njegova obaveza plaćanja alimentacije za
djecu, a koja mjesečno iznosi 264€,da njemu preostaje izuzetno mali iznos
novca za njegove lične potrebe i život  uopšte. Konačno je u završnoj riječi
istakao da se ne osjeća krivim za djela stavljena mu na teret.  
        Sud je u postupku proveo dokaze saslušanjem svjedoka V.V. i vještaka ekonomske struke R.D., te uz saglasnost stranaka čitanjem pismenog nalaza i mišljenja vještaka psihijatra i psihologa dr D.N. i T.M.P. ,čitanjem rješenje fonda PIO PJ Herceg Novi od 01.11.2012 godine, uvidom u spise krivičnog predmeta ovog suda K.br.220/07,uvidom u parnične spise predmeta ovog suda P.br.49/12,uvidom u podnesak V.V. od 12.11.2012 godine sa priloženim uplatnicama o plaćenoj alimentaciji ,uvidom u uplatnice koje je u spise priložio V.P. 13.11.2012godine, te čitanjem presude Osnovnog suda Herceg Novi P.br.69/07 od 09.04.2008godine, nalaza i mišljenje prvostepene ljekarske komisije br.2708 od 06.10.2011 godine, uvidom u račun Elektroprivrede CG od 31.12.2011 godine, i pročitao izvještaj iz kaznene evidencije za okrivljenog .

          Analizirajući provedene dokaze i dovodeći ih u vezu jedne sa drugima, kao i sa odbranom okrivljenog,sud je utvrdio činjenično stanje kao u izreci presude,te našao da je okrivljeni izvršio krivična djela koja su mu stavljena na teret.

Zakonska zastupnica maloljetnih oštećenih V.V. je u svojstvu svjedoka u bitnom
izjavila da je pravosnažnom presudom P.br.69/07 iz 2008 godine razvedena od
okrivljenog i da su istom presudom djeca njoj povjerena na čuvanje i
podizanje,dok je okrivljenom uređena obaveza da na ime izdržavanja troje djece
plaća mjesečno 264.00 €. Navela je da joj okrivljeni na ime obaveze
izdržavanja djece duguje od juna 2011. godine ukupno 3.446,00€ i da se iz
kopija uplatnica ,koje je dostavila sudu uz imovinskopravni zahtjev, vidi da
okrivljeni nije mjesečno plaćao cijeli iznos,već da je djelimično ispunjavao
svoju obavezu. Istakla je,da joj nije poznato  kakva su bila primanja
okrivljenog u kritičnom periodu, da zna da je radio u „I.B.“,ali da misli da
posljednjih mjeseci nije išao na posao ,iako to ne može tvrditi sa
preciznošću.Navela je da okrivljeni dodatno zarađuje izdavanjem soba u ljetnoj
sezoni,jer ga je lično vidjela kako dovodi goste i priča sa njima, ali da je
vidjela kako i njegove sestre dolaze u te iste sobe i razgovaraju sa gošćama,
tako da ne može sa preciznošću tvrditi kome su te sobe gosti plaćali. Istakla
je da ona ne plaća troškove za struju i vodu u kući gdje živi sa djecom,niti
joj je poznato ko te račune plaća.Takođe je dodala ,da joj je kćer V.
odnedavno punoljetna i da je trenutno redovan učenik srednje škole. Navela je
da okrivljeni ima veliko imanje,te da ima dodatne prihode od prodaje rakije ,
iako nije vidjela kupce. Navela je da na imanju ima šest stabala šljiva, dva
–tri stabla  mandarina, desetak stabala jabuka i par stabala smokava,kao i da
ne zna da li se okrivljeni bavio prodajom voća,ali da ga je vidjela kako nosi
kese. Istakla je da ona živi u istoj kući u kojoj je i od početka braka
živjela sa okrivljenim i podizala djecu,ali naglašava da je  od momenta kada
se udala za okrivljenog ta kuća bila ugrubo završena, nije bila omalterisana i
unutra sređena i da su je u toku braka zajedno sređivali. Konačno je u
završnoj riječi ,kao zakonska zastupnica mld. Oštećenih, izjavila da se
pridržuje krivičnom gonjenju protiv okrivljenog i postavlja imovinskopravni
zahtjev u iznosu od 3.446eura.  
Sud je prihvatio iskaz oštećene V.V. jer je logičan i uvjerljiv, te potvrđen
izvedenim dokazima –nalazom i mišljenjem vještaka ekonomske struke R.D.,
uplatnicama o plaćenoj alimentaciji, te presudom Osnovnog suda H.Novi
P.br.69/07 od 09.04.2008 godine, a na koje dokaze ni stranke nisu imale
primjedbi.  
Iz podneska V.V. od 12.11.2012.godine sa priloženim uplatnicama o plaćenoj
alimentaciji i uvidom u orginalne uplatnice koje je u spise priložio V.P.
13.11.2012.godine,proizilazi da je okrivljeni u kritičnom periodu na ime
izdržavnja djece uplatio zakonskoj zastupnici V.V. ukupan iznos od 1.042,00
eura.  
Vještak ekonomske struke R.D. je u bitnom izjavio da je nakon uvida u spise
predmeta i priložene uplatnice na ime alimentacije, utvrdio da je za period od
juna 2011. godine do novembra 2012.godine, okrivljeni shodno presudi
P.br.67/07 na ime izdržavanja djece, bio dužan uplatiti ukupan iznos od
4.488,00eura,kao i da je okrivljeni u navedenom periodu uplatio oštećenoj V.V.
1.042,00eura,tako da joj za kritični period duguje iznos od 3.446,00eura.Naveo
je da uporedbom uplatnica koje je priložila oštećena i uplatnica koje je
priložio okrivljeni, utvrdio da se iste podudaraju za naznačeni period.  
Sud je prihvatio nalaz i mišljenje vještaka ekonomske struke R.D.,jer je isti
dat prema pravilima struke i nauke, od strane kompetentnog vještaka,na osnovu
materijalnih dokaza-uplatnica, a na isti stranke nisu imale primjedbi.  
Iz djelimičnog rješenja fonda PIO PJ Herceg Novi br..../... od 01.11.2012.
godine proizilazi da je istim utvrđeno da je kod V.P. nastao potpuni gubitak
radne sposobnosti počev od 03.10.2012 godine ,a da je uzrok invalidnosti je
bolest.  
Uvidom u spise krivičnog predmeta ovog suda K.br.220/07,proizilazi da je
okrivljeniV.P. oglašen krivim zbog krivičnog djela iz čl.220.stav 1. KZ i da
mu je izrečena uslovna osuda, kao i mjera bezbjednosti obaveznog
psihijatrijskog liječenja na slobodi.  
Uvidom u spise predmeta ovog suda i presudu P.br.49/12 od 31.10.2012 godine
,proizilazi da je odbijen tužbeni zahtjev tužioca V.P. kojim je tražio da mu
se umanji mjesečni iznos novca koji je dužan da plaća na ime izdržavanja svoje
troje djece,tako da mu obaveza bude plaćanje 150,00 eura mjesečno umjesto
ranijih 264,00 eura.  
Iz presude Osnovnog suda Herceg Novi P.br.69/07 od 09.04.2008. godine
proizilazi da je razveden brak V.P. i V.V. ,da su maloljetna djeca V.K1.,K. i
V. povjerena na staranje majci V.V.,te je obavezan V.P. da na ime svoje
zakonske obaveze izdržavanja za troje djece, plaća majci V.V. mjesečno
264,00eura, počev od 09.04.2008. godine,najkasnije do svakog 5-og u mjesecu za
tekući mjesec.  
Iz nalaza i mišljenja prvostepene ljekarske komisije Republičkog fonda za
zdravstveno osiguranje br.2708 od 06.10.2011. godine proizilazi da je
okrivljenom utvrđena dijagnoza bolesti bipolarnog afektivnog poremećaja,da je
prvi dan privremene sprječenosti 11.04.2011godine i određeno mu ponovno
javljanje Komisiji fonda za 03.11.2011. godine sa nalazom Konzilijuma
psihijatara.  
Uvidom u račun Elektroprivrede od 31.12.2011. godine proizilazi da je visina
računa 141,94eura i da isti glasi na ime M.J.,sestre okrivljenog.  
Sud je prihvatio navedene pismene dokaze kao vjerodostojne ,jer su izdati u
zakonitoj proceduri od strane nadležnih organa  i ustanova,a na iste ni
stranke nisu imale primjedbi.  
Iz pismenog nalaza i mišljenja vještaka psihijatra i psihologa dr D.N. i dr
T.M.P. proizilazi da je okrivljeni V.P. osoba normalno razvijene ,prosječne
inteligencije sa simptomima i znacima hronične psihijatrijske bolesti-
bipolarnog afektivnog poremećaja i slabljenja intelektualnih kapaciteta,
uslovljenim moždanim organskim oštećenjem, da je sposobnost okrivljenog za
pravilno rasuđivanje i preduzimanje adekvatnih radnji bila teže ometena usljed
psihijatrijske bolesti ,čiji je tok bio označen čestim,dugotrajnim fazama
pogoršanja psihičkog stanja,tj.da je u kritičnom periodu bio u stanju bitno
smanjene uračunljivosti.
Sud je prihvatio navedeni nalaz i mišljenje vještaka psihijatra i psihologa dr
D.N. i dr T.M.P.,kao stručan i argumentovan , zasnovan na medicinskoj
dokumentaciji i neposrednim  pregledom okrivljenog ,dat prema pravilima struke
i nauke ,od strane kompetentnih vještaka, a na isti stranke nisu imale
primjedbi.  
Iz izvještaja iz kaznene evidencije za okrivljenog proizilazi da je okrivljeni
osuđivan presudom Osnovnog suda u Herceg Novom K.br.220/07 od 14.05.2009.
godine, zbog krivičnog djela nasilje u porodici ili porodičnoj zajednici,iz
čl.220.st.1. KZ,na kaznu zatvora 6(šest) mjeseci,uslovno 2(dvije) godine,uz
koju mu je izrečena mjera bezbjednosti obaveznog psihijatrijskog liječenja na
slobodi.  
Sud nije prihvatio odbranu okrivljenog da u kritičnom periodu nije bio u
mogućnosti da plaća izdržavanje,  jer je bio nezaposlen i radno nesposoban.
Ovo iz razloga jer je izvedenim dokazima utvrđeno da je okrivljeni u kritičnom
periodu bio na bolovanju za koje vrijeme je primao platu u iznosu od
370,00eura,a zatim stekao pravo za invalidsku penziju u iznosu od 391,00 euro.
Stim u vezi,tvrdnja okrivljenog da je morao od plate kupovati i lijekove iako
je bio zdravstveno osiguran,istog ne oslobađaju obaveze da izdržava maloljetnu
djecu u iznosu i na način utvrđen pravosnažnom presudom. Ovo posebno ako se
ima u vidu okolnost da je presudom ovog suda P.br.49/12 od 31.10.2012 godine
odbijen tužbeni zahtjev okrivljenog kojim je tražio da mu se umanji mjesečni
iznos novca koji je dužan da plaća na ime izdržavanja svoje troje djece,tako
da mu obaveza bude plaćanje 150,00 eura mjesečno umjesto ranijih 264,00 eura.
Stoga je odbrana okrivljenog u navedenom dijelu nelogična i u suprotnosti sa
izvedenim dokazima,pa je kao takva sračunata na izbjegavanje krivice.  
Polazeći od naprijed provedenih i analiziranih dokaza, te pismenih dokaza u
spisu,sud je nesumnjivo utvrdio da okrivljeni V.P. u periodu od juna 2011.
godine do novembra 2012.godine ,nije redovno i na način kako je to utvrđeno
pravosnažnom sudskom presudom, davao izdržavanje za svoje troje djece V.V1.,
V.K. i V.K1. u iznosu od 264.00€ mjesečno ,iako je bio u mogućnosti da djeci
daje potpuno izdržavanje obzirom da je imao mjesečno primanje od 370,00
eura,pa je oštećenima za navedeni period ostao dužan ukupno 3.446,00 eura.
U naprijed opisanim radnjama okrivljenog,sud je našao sva obilježja tri
krivična djela nedavanje izdržavanja iz čl.221.st.1 KZ,jer okrivljeni nije
redovno davao izdržavanje,na način i u iznosu kako je to određeno pravosnažnom
sudskom presudom za troje mld. djece.  
U odnosu na oblik vinosti,sud je utvrdio da je okrivljeni ova krivična djela
počinio sa umišljajem ,jer je bio svjestan svojih djela i htio njihova
izvršenja.Naime,okrivljeni je bio svjestan da ne daje izdržavanje za svoje
troje djece u iznosu utvrđenom pravosnažnom sudskom odlukom.Njegov umišljaj je
nesumnjivo utvrđen izvedenim dokazima,a posebno ako se ima u vidu da je
okrivljeni u kritičnom periodu imao stalno mjesečno primanje u iznosu od 370
eura i da je vlasnik kuće .  
Odlučujući o vrsti i visini krivične sankcije koju okrivljenom treba izreći za
počinjeno krivično djelo,sud je cijenio sve okolnosti iz čl.42 KZ,pa mu je od
olakšavajućih okolnosti cijenio loše zdravstveno stanje i okolnost da je djela
izvršio pri bitno smanjenoj uračunljivosti. Na drugoj strani ,sud je od
otežavajućih okolnosti cijenio raniju osuđivanost okrivljenog,pa mu je za tri
krivična djela nedavanje izdržavanja iz čl.221.st.1.KZ prethodno utvrdio kazne
zatvora u trajanju od po 30 dana.
Medjutim, kada se ima u vidu  ličnost okrivljenog, njegovo zdravstveno
stanje,okolnosti pod kojima je djela izvršio,može se smatrati da su  konkretna
krivična djela lakša (lakša su i formalno, s obzirom na visinu zaprijećene
kazne) i da nije nužno radi krivično-pravne zaštite prema okrivljenom
primjeniti kaznu, jer se osnovano može očekivati da će i samo upozorenje uz
prijetnju kaznom dovoljno uticati na okrivljenog da ubuduće ne vrši krivična
djela.
Zbog toga je sud primjenom čl. 52.53. i 54. KZ i primjenom propisa o sticaju
iz čl.48. KZ ,okrivljenom izrekao uslovnu osudu kojom mu je utvrdio
jedinstvenu kaznu zatvora u trajanju od 2 (dva) mjeseca i 20 (dvadeset) dana
i istovremeno odredio da se ista neće izvršiti ako okrivljeni za vrijeme od 1
godine, ne izvrši novo krivično djelo, s time što je ovo vrijeme provjeravanja
odmjereno u skladu sa visinom utvrdjene kazne, ličnošću okrivljenog ,te pod
drugim uslovom ako u roku od 6(šest)mjeseci od pravosnažnosti presude plati
zakonskoj zastupnici maloljetnih oštećenih V.V. iznos od 3.446,00 eura.  
Na osnovu čl.239.st.2 ZKP-a,okrivljeni je obavezan da zakonskoj zastupnici
oštećenih, V.V. na ime imovinskopravnog zatjeva plati iznos od 3.446,00
eura,obzirom da je provedenim finansijskim vještačenjem nesumnjivo utvrđeno da
okrivljeni za kritični period oštećenima duguje navedeni iznos.  
Odluka o troškovima krivičnog postupka zasniva se na odredbi čl.229.st.4
ZKP-a, pa je sud okrivljenog oslobodio obaveze plaćanja troškova krivičnog
postupka,jer sobzirom na mjesečna primanja i obavezu da izdržava troje
mld.djece nije u mogućnosti da plati troškove postupka,a da time ne dovede u
pitanje svoju i egzistenciju lica koja izdržava.  
OSNOVNI SUD U HERCEG NOVOM
Dana, 21.12.2012. godine.
Zapisničar:                                                                                                                            Sudija

Vukadinović Vladana
Leković Branislav  
PRAVNA POUKA:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, putem ovog suda.  
DNA:
- ODT H. Novi
- braniocu
-okrivljenom
-oštećenoj
- u spise  