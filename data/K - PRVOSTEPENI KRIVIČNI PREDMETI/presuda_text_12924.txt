K.br.126/11
U IME CRNE GORE
OSNOVNI SUD U DANILOVGRADU, kao prvostepeni krivični, po sudiji Vladimiru
Novoviću, kao pojedincu, uz učešće Ane Ivanović kao zapisničara, u krivičnom
predmetu okrivljenih L.M. iz D., V.M. iz P., U.V. iz D. i R.M. iz D., zbog
krivičnog djela nasilničko ponašanje iz čl 399 KZ, odlučujući po optužnom
predlogu Osnovnog državnog tužilaštva Podgorica Kt.br.901/10 od
14.11.2011.godine, koji je na glavnom pretresu zastupao Grujo Radonjić,
zamjenik ODT-a u Podgorici, nakon održanog glavnog i javnog pretresa dana
18.06.2012.godine, u prisustvu zastupnika optužbe, okrivljenih L.M., V.M.a,
U.V. i R.M., oštećenog B.M. i punomoćnika oštećenog B.M., adv. Lj.N., donio je
dana 18.06.2012.godine, a dana 21.06.2012.godine javno objavio  
P R E S U D U
Okrivljeni:  
1. L.M., od oca M. i majke V., rodjene R., rodjen ..godine u P., sa mjestom
prebivališta u D. - M. bb, državljanin Crne Gore, pismen, završio hidro-
gradjevinsku školu, po zanimanju hidro-gradjevinar, zaposlen u DOO "K." D.,
oženjen, otac dvoje djece, srednjeg imovnog stanja, neosudjivan.  
2. V.M., od oca R. i majke B., rodjene P., rodjen ..godine u P., sa mjestom
prebivališta u P. - B..S. K.a br.., državljanin Crne Gore, pismen, završio IV
stepen trgovinske škole, po zanimanju turistički tehničar, nezaposlen,
neoženjen, srednjeg imovnog stanja, neosudjivan.  
3. U.V., od oca R. i majke R., rodjene U., rodjen ..godine u N., sa mjestom
prebivališta u D. - Z., državljanin Crne Gore, pismen, završio srednju
mašinsku školu, po zanimanju poslovodja, zaposlen u DOO "G." D., neoženjen,
vojsku služio u B. 1998.godine, vodi se u vojnoj evidenciji u N., srednjeg
imovnog stanja, neosudjivan.  
4. R.M., od oca V. i majke A., rodjene K., rodjen ..godine u N., sa mjestom
prebivališta u D. - M. bb, državljanin Crne Gore, pismen, završio srednju
školu unutrašnjih poslova, službenik policije, neoženjen, lošeg imovnog
stanja, neosudjivan.  
Krivi su
Što su:  
U noći izmedju 5. i 6.06.2010.godine, u ugostiteljskom objektu "Dionis" u
Danilovgradu, u grupi, vršenjem nasilja prema drugom, drskim i bezobzirnim
ponašanjem, ugrozili spokojstvo gradjana i remetili javni red i mir, na način
što su i to okrivljeni R.M. prišao oštećenom B.M.u, koji je bio u društvu sa
oštećenim T.M. i B.P. i S.J. i bez povoda mu stisnuo ruke u kom momentu je
oštećenom B.M.u prišao okrivljeni L.M. i zadao mu udarac glavom u predjelu
oka, nakon čega prilaze okrivljeni U.V. i V.M. i svi zajedno zadaju oštećenima
B.M.u i T.M.u više udaraca rukama i nogama, pa kada je oštećeni B.M. izašao
ispred lokala i pokušao pobjeći, za njim su se uputili okrivljeni V.M., U.V. i
L.M. i kada su ga sustigli, okrivljeni V.M. mu je zadao udarac rukom u
predjelu glave i vrata, a zatim mu je okrivljeni L.M. prilikom hvatanja
pocijepao majcu i otkinuo lančić sa vrata, pri tom zadajući mu udarac pesnicom
u predjelu desnog uha, nakon čega je oštećeni B.M. uspio da pobjegne, kojom
prilikom su oštećeni B.M. i T.M. zadobili lake tjelesne povrede i to oštećeni
B.M. u vidu nagnječine kože središnjeg dijela glave, krvnog podliva kože ispod
desnog očnog predjela i ranu razderotinu kože ušne školjke desnog uha, a
oštećeni T.M. u vidu oguljotine i crvenila kože slabinskog predjela tijela,  
- čime su počinili krivično djelo nasilničko ponašanje iz čl.399 KZ.  
Pa sud okrivljene L.M., V.M.a, U.V. i R.M. primjenom citiranog zakonskog
propisa, te čl. 4, 5, 13, 15, 32, 41 i 42 KZ i čl.226, 229 i 374 ZKP-a,  
O S U Đ U J E
Na kazne rada u javnom interesu u trajanju od po 200 (dvijestotine) časova, a
koje se imaju izvršiti za vrijeme od 4 mjeseca, s tim što kazna ne može biti
duža od 60 časova u toku jednog mjeseca.  
Ukoliko okrivljeni ne vrše rad u javnom interesu, ova kazna će se zamijeniti
kaznom zatvora, tako što će se svakih započetih 60 časova rada u javnom
interesu zamijeniti kaznom zatvora u trajanju od jednog mjeseca.  
Dužni su okrivljeni L.M., V.M., U.V. i R.M. da solidarno na ime troškova
krivičnog postupka uplate ovom sudu iznos od 159,50 eura, da okrivljeni L.M. i
U.V. solidarno na ime troškova krivičnog postupka plate ovom sudu iznos od
93,25 eura, da okrivljeni V.M. i R.M. solidarno na ime troškova krivičnog
postupka plate ovom sudu iznos od 93,75 eura, kao i da po osnovu paušala svaki
okrivljeni plati iznos od 30,00 eura, a sve u roku od 15 dana po
pravosnažnosti presude.  
Na osnovu čl.239 st.2 ZKP-a, oštećeni B.M. se radi ostvarivanja imovinsko-
pravnog zahtjeva upućuje na parnični postupak.  
O b r a z l o ž e nj e
Optužnim predlogom Osnovnog državnog tužilaštva Podgorica Kt.br.901/10 od
14.11.2011.godine, stavljeno je na teret okrivljenima L.M.u, V.M.u, U.V.u i
R.M.u da su izvršili krivično djelo nasilničko ponašanje iz čl.399 KZ.
Zastupnik optužbe je na glavnom pretresu u završnoj riječi precizirao
činjenični opis krivičnog djela na način kako je to određeno u izreci presude,
dok je pravna kvalifikacija ostala neizmijenjena. Predložio je da se
okrivljeni oglase krivim i kazne u okviru zakonom propisane kazne.  
Okrivljeni L.M. u odbrani datoj u pretkrivičnom i istražnom postupku u bitnom
je naveo da je dana 06.06.2010.godine, bio u diskoteci "Dionis" u društvu sa
V.M.om i R.M.m. Prije ponoći, tj. 05.06.2010.godine, njegov drug R.M. je
prišao dvojici momaka koji su se nalazili u njihovoj blizini i tom prilikom je
jednog od njih pokušao da umiri, jer je žustro reagovao prema drugom licu.
Tvrdi da je i on prišao da vidi o čemu se radi, te da ih je u jednom momentu
gužva izgurala van lokala. Ispred lokala je vidio oštećenog B.M.. Istakao je
da ga je tada oštećeni B.M. gurnuo i da mu je iscijepao rukav od košulje.
Reagovao je na način što je oštećenom B.M.u zadao jedan šamar. Nije siguran da
li je oštećenom B.M.u zadao i drugi šamar. Odgurno je od sebe oštećenog B.M. i
oštećeni B.M. se trčeći udaljio od lokala, upućujući i psovke. Dodao je da
nije tačno da je oštećenom B.M.u zadao udarac glavom i pesnicama i da njegovi
drugovi nijesu bili sa njim u društvu u dešavanju ispred lokala.  
Okrivljeni L.M. u odbrani datoj na glavnom pretresu u bitnom je naveo da bio u
diskoteci "Dionis" zajedno sa V.M., R.M.m i U.V.m. Pored njih u diskoteci su
bili oštećeni B.M., njegova sestra B.P., T.M. i još jedna djevojka. Primijetio
je da je u jednom momentu došlo do neke svadje izmedju T.L. i B.M.. Čini mu se
da je i T.M. bio uključen u tu svadju. U tom momentu njima je prišao R.M., dok
se V.M. udaljio od stola. Istakao je da je R.M. službenik Uprave policije -
Ispostava Danilovgrad i da misli da je njegova namjera bila da spriječi
eventualni sukob odnosno da spriječi svadju. Vidio je da je R.M. stao izmedju
oštećenog  B.M. i T.L.. Zbog toga se okrenuo da bi vidio šta se dešava.
Nastalo je guranje. Tvrdi da ga je oštećeni B.M. uhvatio za košulju u predjelu
lijevog ramena i da mu je pocijepao košulju. Reagovao je na način što je
oštećenog B.M. otvorenim dlanom odgurnuo u predjelu glave. Tada je reagovalo
obezbedjenje i izguralo je iz lokala oštećenog B.M., L.T., a i sve njih koji
su tu bili. Ispred lokala je bio sa V.M.om, dok su na drugoj strani stajali
oštećeni B.M. i T.M., a izmedju njih je bilo obezbjedjenje lokala i još nekih
nepoznatih ljudi. Izmedju njega, na jednoj strani i oštećenog B.M. i T.M.a na
drugoj strani bilo je prijetnji i zatrčavanja jedno prema drugima, ali ih je
obezbjedjenje i prisutni ljudi sprječavalo u tome da ne dodje do fizičkog
kontakta. Dodao je da je V.M. samo mirno stajao. Kada je bio ispred diskoteke,
u jednom momentu je primijetio da su iz diskotete izašli U.V. i R.M., te da se
oni uopšte nijesu miješali. Nakon što se situacija smirila on, V.M., U.V. i
R.M. su  ponovo ušli u diskoteku i poslije dvadesetak minuta su otišli kući. U
momentu kada je R.M. stajao izmedju oštećenog B.M. i T.L. tvrdi da su se u
njihovoj neposrednoj blizini nalazile B.P. i još jedna djevojka. Naveo je i da
poznaje B.P.u, da izmedju njega i nje u lokalu nije bilo komunikacije, da mu
je ispred lokala B.P. kazala da joj je B.M. brat, te da nije primjetio da je
oštećenom B.M.u bila pocijepana majica. Ponovio je da je odgurnuo rukom
oštećenog B.M.. Negirao je bilo kakav fizički kontakt sa oštećenim T.M..
Upoznat na različitosti u odnosu na odbranu datu u pretkrivičnom i istražnom
postupku, u bitnom je naveo da je tačna odbrana koju je dao u policiji i kod
istražnog sudije, a iz razloga što se tada  bolje sjećao dogadjaja. Naveo je i
da prihvata da mu sud izrekne kaznu rada u javnom interesu, za slučaj da bude
oglašen krivim. U završnoj riječi je kazao da se ne osjeća krivim.  
Okrivljeni V.M. u odbrani datoj u pretkrivičnom i istražnom postupku u bitnom
je naveo da nije vidio da se kritične večeri dogodila bilo kakva tuča u lokalu
"Dionis" u Danilovgradu, gdje je inače bio prisutan. Primijetio je da se prije
ponoći stvorila gužva, da je masa izgurala iz lokala više lica, da je jedno od
tih lica bilo njegov drug L.M., a za kojim je krenuo napolje. Na vratima
lokala vidio je da se M. vraće u lokal i da mu je iscijepan rukav od košulje.
Pitao je L.M.u šta se desilo i tom prilikom L.M. mu je odgovorio da mu je neki
mali iscijepao rukav. Zajedno sa L.M.om se vratio za sto gdje su zatekli
njihovog druga R.. Istakao je da nije vidio da je bilo ko koga u lokalu
udarao. Pojasnio je da je u stanici policije prvi put vidio oštećenog B.M..  
Okrivljeni V.M. u odbrani datoj na glavnom pretresu u bitnom je naveo da je
kritičnom prilikom bio u diskoteci "Dionis" zajedno sa L.M.em, U.V.m i R.M.m,
da se u jednom momentu udaljio od njih jedno 3-4 metra i da je otišao do svog
brata od tetke B.J.. Dok je bio sa B.J.om primjetio je da je došlo do neke
gužve u lokalu, a negdje u poziciji gdje je prije toga bio sa društvom.
Reagovalo je obezbedjenje i izvelo je napolje B.M. i L.M.. Odmah za njima je
izašao iz diskoteke. Ispred diskoteke je vidio da je L.M.u istrgnut rukav od
košulje. Nije se mogao sjetiti da li se radilo o lijevom ili desnom rukavu.
Pretpostavio je da je B.M. napao L.M., pa je zbog toga krenuo prema B.M.u kako
bi ga uhvatio. U tome nijesam uspio, jer ga je spriječilo obezbedjenje iz
diskoteke. Istakao je da te večeri nikoga nije udario. Upoznat na različitosti
u odnosu na odbranu datu u pretkrivičnom i istražnom postupku, naveo je da je
tačno ono što je kazao u odbrani datoj na glavnom pretresu, a nije mogao da
pojasni zašto je u odbrani datoj u istražnom postupku kazao da je oštećenog
B.M. prvi put vidio u stanici policije. Dodao je da ispred diskoteke nije
vidio U.V. i R.M., jer je bila gužva i da nije primijetio da je B.M.u bila
pocijepana garderoba. Naveo je i da prihvata da mu sud izrekne kaznu rada u
javnom interesu, za slučaj da bude oglašen krivim. U završnoj riječi je kazao
da se ne osjeća krivim.  
Okrivljeni U.V. u odbrani datoj u pretkrivičnom i istražnom postupku u bitnom
je naveo da je kritične večeri ušao u lokal, da nije vidio da je bilo ko koga
udarao, te da nije čuo od bilo koga da se desila tuča. U lokalu se javio L. i
R. i to javljanje je trajalo pola minuta.  
Okrivljeni U.V. u odbrani datoj na glavnom pretresu u bitnom je naveo da je
kritične večeri od 23,00 časova do 00,00 časova krenuo iz Podgorice u selo
Zagorak gdje inače živi. Kada je došao u Danilovgrad svratio je u diskoteku
"Dionis" da popije piće. Po ulasku u diskoteku primijetio je L.M., V.M.a i
R.M.. Prišao im je, pozdravio se sa njima i tu je ostao nekih pet do deset
minuta. Nakon toga je otišao kući. Pojasnio je da u diskoteci nije bilo
problema i gužve. Upoznat na različitosti u odnosu na odbranu datu u
pretkrivičnom i istražnom postupku naveo je da nije mjerio koliko se zadržao u
lokalu, da je V.M. bio u lokalu, da mu se javio, a nije se mogao sjetiti da li
je isti u tom momentu bio zajedno sa L.M.em i R.M.m. Istakao je da mu L.M.,
V.M. i U.V. nijesu pominjali da su se prethodno sa nekim svadjali. Naveo je i
da prihvata da mu sud izrekne kaznu rada u javnom interesu, za slučaj da bude
oglašen krivim. U završnoj riječi je kazao da se ne osjeća krivim.  
Okrivljeni R.M. u odbrani datoj u pretkrivičnom i istražnom postupku u bitnom
je naveo da je kritične večeri prišao B. i T., kada je vidio da je došlo do
rasprave izmedju njih. Pojasnio je da B.a poznaje kao sina svog kolege i brata
od strica takodje kolege sa kojim zajedno radi u Upravi policije Ispostava
Danilovgrad. Istakao je da je prišao kako bi pomogao da se izbjegne svadja ili
tuča, da mu nije bila namjera da napadne ili da omogući bilo kojim drugim
licima da napadnu B.a, te da drugo lice ne poznaje i u stanici policije je
saznao njegovo ime i prezime. Dodao je da B. u lokalu nije bio fizički
napadnut, da je isti tražio fizički obračun, jer se nije obazirao na upućene
riječi da se smiri. Tvrdi da je B. htio preko njega da pridje T.u i to tako
što je pokušavao da ga odgurne u stranu. Pojasnio je da je B.a i njegovog
druga L. masa izgurala iz lokala, da je naknadno i on izašao i da ispred
lokala nije bilo gužve. Poznato mu je da je L.u bio iscijepan rukav, a tvrdi
da mu je L. rekao da je isti iscijepao B.. U stanici policije je saznao da je
L. ispred objekta B.u udario jedan ili dva šamara.  
Okrivljeni R.M. u odbrani datoj na glavnom pretresu u bitnom je naveo da je
kritičnom prilikom bio u diskoteci "Dionis" zajedno sa L.M.em i V.M.om. U
jednom momentu primijetio je da je došlo do guranja izmedju B.M. i T.L..
Reagovao je na način što je stao izmedju njih dvojice i rekao je B.M.u da se
ne svadjaju. Tvrdi da mu je namjera bila da smiri situaciju da ne dodje do
kakvog fizičkog obračuna, jer B.M. zna od ranije, obzirom da je brat od strica
B.M. njegov kolega. Njemu, B.M.u i T.L.i je prišao i L.M., a po gestikulaciji
na usnama primjetio je da je B.M. nešto kazao L.M.u. Nije čuo sadržinu riječi,
jer je bila glasna muzika. Istakao je da kritičnom prilikom nije bilo koga
držao za ruke, niti udarao. Zatim je L.M. otvorenim dlanom udario B.M. u
predjelu vrata. Reagovalo je obezbjedjenje, koje je njega, B.M., L.M., V.M.a i
još jednog momka koji je bio sa B.M.om izguralo van diskoteke. Nakon što je
izguran ispred diskoteke nije primjetio bilo kakvu svadju ili tuču. Ubrzo su
se on, V.M. i L.M. vratili u diskoteku. U diskoteci su ostali još neko kraće
vrijeme, a zatim su krenuli da idu kući. Upoznat na različitosti u odnosu na
odbranu datu u pretkrivičnom i istražnom postupku, u bitnom je naveo da je
tačna njegova odbrana sa glavnog pretresa, dok različitosti nije mogao da
pojasni. Tvrdi da ispred lokala nije primijetio B.M.. Dodao je da je U.V. bio
u diskoteci, da mu se javio, da je bio sa njim nekih desetak minuta, te da je
isti negdje otišao prije nego što je on reagovao. Naveo je i da prihvata da mu
sud izrekne kaznu rada u javnom interesu, za slučaj da bude oglašen krivim. U
završnoj riječi je kazao da se ne osjeća krivim.  
Sud je u dokaznom postupku na glavnom pretresu saslušao svjedoka-oštećenog
B.M., saslušao svjedoka-oštećenog T.M.a, saslušao svjedoka S.J.u, saslušao
svjedoka B.P.u, saslušao svjedoka T.L.u, saslušao svjedoka P.R., izvršio uvid
u izvještaj ljekara specijaliste JZU Dom zdravlja "Dimitrije-Dika Marenić"
Danilovgrad br.protokola 4197 od 05.06.2010.godine, izdat na ime oštećenog
B.M., izvršio uvid u izvještaj ljekara specijaliste KC CG br.protokola 768 od
06.06.2010.godine, izdat na ime oštećenog B.M., izvršio uvid u izvještaj
ljekara specijaliste KC CG br.protokola 2664 od 07.06.2010.godine, izdat na
ime oštećenog B.M., izvršio uvid u izvještaj ljekara specijaliste KC CG
br.protokola 7199 od 06.06.2010.godine, izdat na ime oštećenog B.M., izvršio
uvid u izvještaj ljekara specijaliste JZU Dom zdravlja "Dimitrije-Dika
Marenić" Danilovgrad br.protokola 4197 od 05.06.2010.godine, izdat na ime
oštećenog T.M.a, pročitao uvjerenje JZU Zavod za hitnu medicinsku pomoć CG
br.1513/2 od 18.04.2011.godine, izdato na ime oštećenog T.M.a, pročitao
uvjerenje JZU Zavod za hitnu medicinsku pomoć CG br.1513/1 od
18.04.2011.godine, izdato na ime oštećenog B.M., pročitao potvrdu o privremeno
oduzetim predmetima Uprave policije Ispostava Danilovgrad od
10.06.2010.godine, izdatu na ime oštećenog B.M., pročitao zapisnik o
prepoznavanju lica Uprave policije Ispostava Danilovgrad Ku.br.58/10 od
15.06.2010.godine, a koji se odnosi na prepoznavanje koje je vršio svjedok-
oštećeni B.M., pročitao zapisnik o prepoznavanju lica Uprave policije
Ispostava Danilovgrad Ku.br.58/10 od 15.06.2010.godine, a koji se odnosi na
prepoznavanje koje je vršila svjedok B.P., pročitao nalaz i mišljenje vještaka
sudsko-medicinske struke dr B.B. Ki.br.37/10 od 16.11.2010.godine, dopunu
nalaza i mišljenja ovog vještaka Ki.br.37/10 od 16.09.2011.godine i neposredno
saslušao ovog vještaka, pročitao izvod iz kaznene evidencije Uprave policije
PJ Podgorica od 29.11.2011.godine, izdat na ime okrivljenih L.M. i V.M.a i
pročitao izvod iz kaznene evidencije Uprave policije PJ Nikšić br.2596 od
01.12.2011.godine, izdat na ime okrivljenih U.V. i R.M..  
Svjedok-oštećeni B.M. u iskazima datim u istražnom postupku i na glavnom
pretresu u bitnom je naveo da je u noći izmedju 05. i 06.06.2010.godine, sa
svojom sestrom, oštećenim T.M. i S.J. bio u kafe baru "Dionis" u Danilovgradu.
Do njihovog stola bio je L.M., zvani M. sa svojim društvom. Primijetio je da
je T.L.a nekoliko puta prolazio pored T.M.a i da ga je svaki put ramenom
namjerno zakačio. Osim toga, vidio je i da je T.L.a prolazeći pored T.M.a, u
istog duvao dim od cigarete. U jednom momentu T.L.a je otpočeo priču sa T.M..
Nije čuo sadržinu razgovora, ali je vidio da su jedan drugog potapšali po
ramenu. Shvatio je da izmedju njih dvojice nema nikakvih problema, pa je T.L.a
brzo otišao. Ubrzo se T.L.a ponovo vratio i pozvao je T.M.a da izadju napolje.
Umiješao se u razgovor, obzirom da je T.M. bio njegov gost i pitao je T.L.u u
čemu je problem. Sjeća se da mu je T.L.a kazao da mora da izadje napolje da
nešto razgovaraju. Tada mu je prišao R.M., policajac iz D. i stisnuo mu je
ruke. Iza R.M. došao je L.M. i udario ga je glavom u predjelu oka. Istakao je
da mu se L.M. tom prilikom nije obratio nijednom riječju. Nakon što ga je L.M.
udario glavom, povukao se unazad, a zatim su svi momci koji su bili oko stola
sa L.M.em prišli da ih tuku. Posebno je zapazio V.M.a i U.V., koji su tukli
njega i T.M.a rukama i nogama po tijelu. On i T.M. su spustili glave i držeći
ruke iznad glava su pokušali da izadju vani. Radnik obezbjedjenja u lokalu
P.B. i još dvojica koji su bili sa njim su ih povukli sa ledja i dok su ih oni
vukli i dalje su primali udarce. Ne isključuje mogućnost da ga je R.M. udarao.
Kada su izašli ispred lokala on i T.M. su počeli da bježe u različitim
pravcima. Pojasnio je da su za njim trčali V.M., U.V. i L.M.. Kada su ga
sustigli, V.M. ga je udario rukom u predjelu vrata i glave, dok mu je L.M.
prilikom hvatanja otpozadi pocijepao majcu i otkinuo zlatni lančić, a zatim ga
udario pesnicom u predjelu desnog uha. Tom prilikom je povlačeći L.M. njemu
iscijepao rukav od košulje, nakon čega je uspio da pobjegne. Pridružio se
krivičnom gonjenju protiv okrivljenih L.M., V.M.a, U.V. i R.M. i postavio je
zahtjev za naknadu štete.  
Svjedok-oštećeni T.M. u iskazima datim u istražnom postupku i na glavnom
pretresu u bitnom je naveo da je kritičnom prilikom zajedno sa S.J. došao kod
njene prijateljice B.P.e, kada su zajedno sa njenim bratom otišli u diskoteku
"Dionis" u Danilovgradu. Dok su igrali u diskoteci jedan momak je često
prolazio pored njega kačeći ga ramenom. Pojasnio je da mu je isti taj momak
duvao dim od cigarete u lice. Kasnije je saznao da je to bio T.L.a. U jednom
momentu obratio se T.L.i i tražio je da mu objasni zašto se tako ponaša. Sjeća
se da mu T.L.a nije dao odgovor, ali da su se i pored toga potapšali po
ramenima, što je bio znak da je sve u redu. Ubrzo nakon toga T.L.a mu je
prišao i rekao mu je da izadje napolje. Tada je prišao oštećeni B.M. i obratio
se L. govoreći mu da je on njegov gost i da nema potrebe da izlazi napolje.
Zatim je prišao R.M. i uhvatio je B.M. za ruku. Potom je L. M. - M. udario
glavom oštećenog B.M. u predjelu ispod desnog oka. Tada se napravila gužva i
10 do 12 momaka su udarcima izgurali napolje njega i B.M.. Tvrdi da
obezbjedjenje njima nije ništa pomoglo, već ovim momcima koji su ih udarali. I
on i B.M. su pobjegli iz lokala, s tim što je B.M. izašao prije njega. Istakao
je da je u ovoj gužvi zadobio više udaraca po glavi i tijelu, a vidio je da ga
je izmedju ostalih udario i R.M., za kojeg je kasnije saznao da radi u
policiji. Pridružio se krivičnom gonjenju protiv okrivljenih L.M., V.M.a, U.V.
i R.M., a nije postavio imovinsko-pravni zahtjev.  
Svjedok S.J.a u iskazu datom u istražnom postupku i na glavnom pretresu u
bitnom je navela da je kritičnom prilikom došla zajedno sa T.M. kod svoje
prijateljice B.P.e, kada su zajedno sa njenim bratom otišli u diskoteku
"Dionis" u Danilovgradu. Primijetila je da je jedan momak često prolazio pored
T. i ramenom ga kačio, da mu je u lice duvao dim od cigarete, a kasnije je
saznala da je to bio T.L.a. U jednom momentu je vidjela da su T.L.a i T.M.
započeli razgovor. T.M. je pitao T.L.u da li ima neki problem, nakon čega je
vidjela da su se njih dvojica potapšali po ramenima. Poslije toga, T.L.a je
prišao T.M.u i rekao mu je da izadju napolje. Tada je B.M. prišao i obratio se
T.L.i, govoreći da je T.M. njegov gost i da nema potrebe da izlaze napolje.
Zatim je vidjela da je došao R.M., da je dohvatio B.M. za ruku, nakon čega je
L. došao do M.a i udario ga glavom u predjelu ispod desnog oka. Istakla je da
se tada napravila gužva i da je B.P., koji je imao bijelu majcu sa natpisom
"Obezbjedjenje", uhvatio B.M. preko ruku sa ledja, kada je i došlo do guranja
prema izlaznim vratima. Ne zna šta se dešavalo ispred diskoteke do njenog
izlaska, a kada je izašla napolje vidjela je da B.M. stoji pored svog
automobila, da mu je majca bila iscijepana i krvava i da mu je desno uho bilo
rascijepano. Sjeća se da je B.P. došla do nje i da je vriskala.  
Svjedok B.P. u iskazu datom u istražnom postupku i na glavnom pretresu u
bitnom je navela da je sa svojim bratom M.om i kumovima T.M. i S.J. bila u
ugostiteljskom objektu "Dionis" u Danilovgradu. U blizini njihovog stola bili
su L.M., V.M., U.V., R.M. i još trojica mladića. Dok su se nalazili u lokalu,
T.L.a je nekoliko puta došao i gurkao T.M.a, da bi njih dvojica jedan drugome
pružili ruku, jer je B.M. prišao T.u i rekao mu da je T.M. njihov kum. U
jednom momentu R.M. je prišao B.M.u i zadržao mu ukrštene ruke, nakon čega je
L.M. udario B.M. glavom u glavu. Potom su V.M. i U.V. nju odgurnuli, kada je
pokušala da spriječi napad na svog brata B.M. i počeli su da udaraju B.M. i
T.M.a rukama i nogama po glavi i tijelu. Zbog tog dešavanja je vriskala.
Obezbjedjenje iz lokala je B.M. i T.M.a povuklo nazad, dok su ih pomenuti
momci i dalje tukli, sve do izlaznih vrata. Po izlasku iz lokala, B.M. i T.M.
su počeli da bježe. Sjeća se da je L.M. sustigao B.M., da ga je povukao
otpozadi za majcu i lančić i udario ga pesnicom u glavu. Nakon toga su
pristili Vulanović i Uskoković i oni su nastavili da udaraju B.M.. Istakla je
da je L.M.u govorila da joj je B.M. brat i da on nije reagovao na njeno
upozorenje.  
Svjedok T.L.a u iskazu datom u istražnom postupku u bitnom je naveo da je
kritičnom prilikom sa svojim drugovima došao u lokal "Dionis" u Danilovgradu.
Prolazeći pored susjednog stola, za kojim su sjedjela dva momka i dvije
djevojke, nenamjerno je zakačio jednog momka, koji je bio za tim stolom. Tvrdi
da mu je tada prišao drugi momak iz tog društva, za kojeg zna da se preziva
B., koji mu je prigovorio zbog toga što je zakačio ovog momka i odgurnuo ga
je. U tom trenutku prišao je L.M. i kazao je B.u "Zašto ga guraš". Zatim je
nastala gužva. Nije se mogao izjasniti kako je do te gužve došlo. Nije vidio
da je bilo ko od učesnika zadao udarac bilo kome. Sjeća se da je reagovalo
obezbjedjenje lokala, koje je lica koja su stvorila gužvu izbacilo vani. Tvrdi
da je on ostao u lokalu, tako da se nije mogao izjasniti o tome šta se
dešavalo izvan lokala. Pojasnio je da je prilikom nastanka gužve u lokalu bilo
guranja, ali da nije došlo do tuče.  
Svjedok T.L.a u iskazu datom na glavnom pretresu u bitnom je naveo da je
kritične večeri sa svojim društvom bio u lokalu "Dionis" u Danilovgradu. U
prolazu se sudario sa B.M.om i tu je došlo do rasprave izmedju njih dvojice.
Dok su se raspravljali, prišli su im R.M. i L.M.. Sjeća se da je došlo do
gužve. Nije vidio da je u toj gužvi bilo udaraca, a bio je udaljen od gužve 2
do 3 metra. Upoznat na različitosti u odnosu na iskaz dat u istražnom
postupku, u bitnom je naveo da je tačan njegov iskaz sa glavnog pretresa, a ne
ono što je kazao u istrazi, pojašnjavajući da se radi o grešci prilikom
vodjenja zapisnika u istražnom postupku. Potvrdio je da su njegovi potpisi na
zapisniku o saslušanju svjedoka Ki.br. 37/10 od 14.09.2010.godine.  
Svjedok P.R.e u iskazu datom na glavnom pretresu u bitnom je naveo da je
kritične noći bio u ugostiteljskom objektu "Dionis", gdje je radio na
poslovima obezbjedjenja. Tvrdi da je u jednom momentu primijetio neku gužvu,
te da R.M. sprječava V.M.a, U.V. i L.M. da se svadjaju sa nekim. Bilo mu je
poznato da je R.M. policijski službenik Uprave policije Ispostava Danilovgrad
i da mu je dužnost i kada je u civilu da reaguje u cilju sprječavanja svadje
ili fizičkog sukoba. Stao je pored R.M. i pomogao mu je u onome što je on
radio. U lokalu nije vidio oštećenog B.M.. Takodje nije vidio da je u lokalu
bilo ikakve tuče. Pojasnio je da je V.M. prvi izašao iz lokala, da su za njim
izašli L.M. i U.V., dok je R.M. ostao u lokalu. Istakao je i da kritične
večeri nikoga nije izvodio iz lokala.  
Iz potvrde o privremeno oduzetim predmetima Uprave policije Ispostava
Danilovgrad od 10.06.2010.godine, izdate na ime oštećenog B.M., utvrdjuje se
da je od oštećenog B.M. oduzeta žuta majca sa crnim detaljima, vidno poderana
od vrata ka ledjima, sa tamnocrvenim sasušenim flekama koje liče na krv.  
U zapisniku o prepoznavanju lica Uprave policije Ispostava Danilovgrad
Ku.br.58/10 od 15.06.2010.godine, a koje prepoznavanje je vršeno od strane
svjedoka B.P.e, kojem je prisustvovao zamjenik ODT-a Podgorica, navedeno je
da je svjedok B.P., prije izvršenja radnje prepoznavanja opisala lice koje
treba da prepozna, ističući da se radi o licu visine oko 1,90 m, srednje
gradje, tamnije boje očiju, tamno smedje boje kose, koje je više podšišano sa
strane i koje na desnoj strani lica ima nešto nalik na biljeg. Prilikom
prepoznavanja, svjedok B.P. je navela da je potpuno sigurna da je  okrivljeni
U.V. - lice pod rednim brojem 2, lice koje je učestvovalo u predmetnom
dogadjaju.  
U zapisniku o prepoznavanju lica Uprave policije Ispostava Danilovgrad
Ku.br.58/10 od 15.06.2010.godine, a koje prepoznavanje je vršeno od strane
svjedoka-oštećenog B.M., kojem je prisustvovao zamjenik ODT-a Podgorica,
navedeno je  da je svjedok-oštećeni B.M., prije izvršenja radnje prepoznavanja
opisao lice koje treba da prepozna, ističući da se radi o licu visine oko 1,90
m, sportske gradje, crne kose, koje je kraće podšišano sa strane. Prilikom
prepoznavanja, svjedok-oštećeni B.M. je naveo da je potpuno siguran da je
okrivljeni U.V. - lice pod rednim brojem 3, lice koje je učestvovalo u
predmetnom dogadjaju.  
Iz nalaza i mišljenja vještaka sudsko-medicinske struke dr B.B. Ki.br.37/10 od
16.11.2010.godine, dopune nalaza i mišljenja ovog vještaka Ki.br.37/10 od
16.09.2011.godine, neposrednog saslušanja ovog vještaka, izvještaja ljekara
specijaliste JZU Dom zdravlja "Dimitrije-Dika Marenić" Danilovgrad
br.protokola 4197 od 05.06.2010.godine, izdatog na ime oštećenog B.M.,
izvještaja ljekara specijaliste KC CG br.protokola 768 od 06.06.2010.godine,
izdatog na ime oštećenog B.M., izvještaja ljekara specijaliste KC CG
br.protokola 2664 od 07.06.2010.godine, izdatog na ime oštećenog B.M.,
izvještaja ljekara specijaliste KC CG br.protokola 7199 od 06.06.2010.godine,
izdatog na ime oštećenog B.M., izvještaja ljekara specijaliste JZU Dom
zdravlja "Dimitrije-Dika Marenić" Danilovgrad br.protokola 4197 od
05.06.2010.godine, izdatog na ime oštećenog T.M.a, uvjerenja JZU Zavod za
hitnu medicinsku pomoć CG br.1513/2 od 18.04.2011.godine, izdatog na ime
oštećenog T.M.a i uvjerenja JZU Zavod za hitnu medicinsku pomoć CG br.1513/1
od 18.04.2011.godine, izdatog na ime oštećenog B.M., utvrdjuje se da je
oštećeni B.M. pregledan dana 06.06.2010.godine u 01,55 časova, od strane
dežurnog ljekara specijaliste Hitne medicinske pomoći Doma zdravlja u
Danilovgradu i dana 06. i 07.06.2010.godine, od strane više ljekara
specijalista KC CG, te da je oštećeni T.M. pregledan dana 06.06.2010.godine u
02,00 časova, od strane dežurnog ljekara specijaliste Hitne medicinske pomoći
Doma zdravlja u Danilovgradu. Oštećeni B.M. i T.M. su kritičnom prilikom
zadobili lake tjelesne povrede i to oštećeni B.M. u vidu nagnječine kože
središnjeg dijela glave, krvnog podliva kože ispod desnog očnog predjela i
ranu razderotinu kože ušne školjke desnog uha, a oštećeni T.M. u vidu
oguljotine i crvenila kože slabinskog predjela tijela. Povreda oštećenog B.M.
u vidu nagnječine kože središnjeg dijela glave nastala je djelovanjem
zamahnute tupo-tvrde sile, ravne površine, slabijeg intenziteta djelovanja,
koja je djelovala na glavu povrijedjenog na predio nosne piramide od naprijed,
dovodeći do nagnječine kože, te oštećenja sitnih krvnih sudova kože ovog
dijela glave, a ista je mogla nastati djelovanjem zamahnute stisnute šake ili
zamahnute glave, dok je povreda ovog oštećenog u vidu krvnog podliva kože
ispod desnog očnog predjela nastala djelovanjem zamahnute tupo-tvrde sile
ravne površine, slabijeg intenziteta djelovanja, koja je djelovala na glavu
povrijedjenog od naprijed i više sa desne strane i mogla je nastati
djelovanjem zamahnute šake, zamahnute glave i slično. Rana razderotina kože
ušne školjke desnog uha kod oštećenog B.M. nastala je djelovanjem zamahnute
tupo-tvrde sile, dijelom neravne površine, slabijeg intenziteta djelovanja,
koja je djelovala na glavu povrijedjenog sa desne strane, a ista je mogla
nastati djelovanjem zamahnute stisnute šake njenom unutrašnjom stranom. Na
glavu oštećenog B.M. sila je ukupno djelovala u tri navrata. Povreda oštećenog
T.M.a u vidu oguljotine i crvenila kože slabinskog predjela tijela mogla je
nastati prilikom hvatanja, guranja ili obuhvatanja tijela povrijedjenog rukama
počinioca djela povrjedjivanja, a oštećenje površinskog dijela kože
(oguljotina) je moglo nastati u istom aktu, tj. istovremeno kada i crvenilo
kože, povlačenjem noktima prstiju šake. Ova povreda kod oštećenog T.M.a mogla
je nastati i djelovanjem zamahnute tupo-tvrde sile, slabog intenziteta
djelovanja, koja sila je tangencionalno djelovala na slabinski dio tijela, tj.
djelovanjem zamahnute noge, zamahnute šake i slično. Ovakva povreda kod
oštećenog T.M.a mogla je nastati djelovanjem sile u jedan ili dva navrata.
Nakon neposrednog pregleda okrivljenog U.V., vještak je naveo da okrivljeni
U.V. u predjelu desnog jagodičnog dijela ima bradavičasto izbočenje kože,
promjera oko 3 mm, koje se prilikom posmatranja može uočiti.  
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan, te dat prema pravilima struke i nauke.  
Iz izvoda iz kaznene evidencije Uprave policije PJ Podgorica od
29.11.2011.godine, izdatog na ime okrivljenih L.M. i V.M.a, utvrdjuje se da
okrivljeni L.M. i V.M. nijesu osudjivani.  
Iz izvoda iz kaznene evidencije Uprave policije PJ Nikšić br.2596 od
01.12.2011.godine, izdatog na ime okrivljenih U.V. i R.M., utvrdjuje se da
okrivljeni U.V. i R.M. nijesu osudjivani.  
Sud je cijenio iskaz svjedoka-oštećenog B.M., iskaz svjedoka-oštećenog T.M.a,
iskaz svjedoka S.J.e i iskaz svjedoka B.P.e, pa je našao da su se ovi svjedoci
objektivno, tačno i istinito izjasnili o činjenicama važnim za ovu krivičnu
stvar. Iskazi ovih svjedoka su u pogledu odlučnih činjenica međusobno
saglasni, a stoje i u skladnoj vezi sa nalazom i mišljenjem vještaka sudsko-
medicinske struke dr B.B. Ki.br.37/10 od 16.11.2010.godine, dopunom nalaza i
mišljenja ovog vješaka Ki.br.37/10 od 16.09.2011.godine, saslušanjem ovog
vještaka, izvještajem ljekara specijaliste JZU Dom zdravlja "Dimitrije-Dika
Marenić" Danilovgrad br.protokola 4197 od 05.06.2010.godine, izdatim na ime
oštećenog B.M., izvještajem ljekara specijaliste KC CG br.protokola 768 od
06.06.2010.godine, izdatim na ime oštećenog B.M., izvještajem ljekara
specijaliste KC CG br.protokola 2664 od 07.06.2010.godine, izdatim na ime
oštećenog B.M., izvještajem ljekara specijaliste KC CG br.protokola 7199 od
06.06.2010.godine, izdatim na ime oštećenog B.M., izvještajem ljekara
specijaliste JZU Dom zdravlja "Dimitrije-Dika Marenić" Danilovgrad
br.protokola 4197 od 05.06.2010.godine, izdatim na ime oštećenog T.M.a,
uvjerenjem JZU Zavod za hitnu medicinsku pomoć CG br.1513/2 od
18.04.2011.godine, izdatim na ime oštećenog T.M.a, uvjerenjem JZU Zavod za
hitnu medicinsku pomoć CG br.1513/1 od 18.04.2011.godine, izdatim na ime
oštećenog B.M. i potvrdom o privremeno oduzetim predmetima Uprave policije
Ispostava Danilovgrad od 10.06.2010.godine, izdatom na ime oštećenog B.M..  
Sud nije prihvatio iskaz svjedoka P.R.. Naime, ovaj svjedok je u iskazu naveo
da je razdvajao i da nije vidio da je u lokalu bilo tuče, tj. udaranja, što je
u suprotnosti sa iskazima svjedoka-oštećenih B.M. i T.M.a, iskazima svjedoka
S.J.e i B.P.e, nalazom i mišljenjem vještaka sudsko-medicinske struke dr B.B.
Ki.br.37/10 od 16.11.2010.godine, dopunom nalaza i mišljenja ovog vješaka
Ki.br.37/10 od 16.09.2011.godine, saslušanjem ovog vještaka, izvještajem
ljekara specijaliste JZU Dom zdravlja "Dimitrije-Dika Marenić" Danilovgrad
br.protokola 4197 od 05.06.2010.godine, izdatim na ime oštećenog B.M.,
izvještajem ljekara specijaliste KC CG br.protokola 768 od 06.06.2010.godine,
izdatim na ime oštećenog B.M., izvještajem ljekara specijaliste KC CG
br.protokola 2664 od 07.06.2010.godine, izdatim na ime oštećenog B.M.,
izvještajem ljekara specijaliste KC CG br.protokola 7199 od 06.06.2010.godine,
izdatim na ime oštećenog B.M., izvještajem ljekara specijaliste JZU Dom
zdravlja "Dimitrije-Dika Marenić" Danilovgrad br.protokola 4197 od
05.06.2010.godine, izdatim na ime oštećenog T.M.a, uvjerenjem JZU Zavod za
hitnu medicinsku pomoć CG br.1513/2 od 18.04.2011.godine, izdatim na ime
oštećenog T.M.a i uvjerenjem JZU Zavod za hitnu medicinsku pomoć CG br.1513/1
od 18.04.2011.godine, izdatim na ime oštećenog B.M..  
Sud nije prihvatio ni iskaz svjedoka T.L., jer se ovaj svjedok u pogledu
važnih činjenica različito izjašnjavao u istrazi i na glavnom pretresu. Naime,
ovaj svjedok je u istrazi naveo da je nenamjerno zakačio jednog momka koji je
bio u društvu sa B.M.om, dok je na glavnom pretresu istakao da se u prolazu
sudario sa B.M.om, a različitosti je nelogično pravdao time da je u istrazi
postojala greška u vodjenju zapisnika, pri tom ne sporeći da su njegovi
potpisi na zapisniku o njegovom saslušanju u istražnom postupku. Osim toga,
ovaj svjedok je tvrdio da u lokalu nije vidio da je bilo udaraca, a da je bio
udaljen od gužve 2 do 3 metra, što je u suprotnosti sa iskazima svjedoka-
oštećenih B.M. i T.M.a, iskazima svjedoka S.J.e i B.P.e, nalazom i mišljenjem
vještaka sudsko-medicinske struke dr B.B. Ki.br.37/10 od 16.11.2010.godine,
dopunom nalaza i mišljenja ovog vješaka Ki.br.37/10 od 16.09.2011.godine,
saslušanjem ovog vještaka, izvještajem ljekara specijaliste JZU Dom zdravlja
"Dimitrije-Dika Marenić" Danilovgrad br.protokola 4197 od 05.06.2010.godine,
izdatim na ime oštećenog B.M., izvještajem ljekara specijaliste KC CG
br.protokola 768 od 06.06.2010.godine, izdatim na ime oštećenog B.M.,
izvještajem ljekara specijaliste KC CG br.protokola 2664 od 07.06.2010.godine,
izdatim na ime oštećenog B.M., izvještajem ljekara specijaliste KC CG
br.protokola 7199 od 06.06.2010.godine, izdatim na ime oštećenog B.M.,
izvještajem ljekara specijaliste JZU Dom zdravlja "Dimitrije-Dika Marenić"
Danilovgrad br.protokola 4197 od 05.06.2010.godine, izdatim na ime oštećenog
T.M.a, uvjerenjem JZU Zavod za hitnu medicinsku pomoć CG br.1513/2 od
18.04.2011.godine, izdatim na ime oštećenog T.M.a i uvjerenjem JZU Zavod za
hitnu medicinsku pomoć CG br.1513/1 od 18.04.2011.godine, izdatim na ime
oštećenog B.M..  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da su
se u radnjama okrivljenih L.M., V.M.a, U.V. i R.M. stekla sva bitna obilježja
bića krivičnog djela nasilničko ponašanje iz čl.399 KZ. Naime, okrivljeni su u
noći izmedju 5. i 6.06.2010.godine, u ugostiteljskom objektu "Dionis" u
Danilovgradu, u grupi, vršenjem nasilja prema drugom, drskim i bezobzirnim
ponašanjem, ugrozili spokojstvo gradjana i remetili javni red i mir, na način
što su i to okrivljeni R.M. prišao oštećenom B.M.u, koji je bio u društvu sa
oštećenim T.M. i B.P. i S.J. i bez povoda mu stisnuo ruke u kom momentu je
oštećenom B.M.u prišao okrivljeni L.M. i zadao mu udarac glavom u predjelu
oka, nakon čega prilaze okrivljeni U.V. i V.M. i svi zajedno zadaju oštećenima
B.M.u i T.M.u više udaraca rukama i nogama, pa kada je oštećeni B.M. izašao
ispred lokala i pokušao pobjeći, za njim su se uputili okrivljeni V.M., U.V. i
L.M. i kada su ga sustigli, okrivljeni V.M. mu je zadao udarac rukom u
predjelu glave i vrata, a zatim mu je okrivljeni L.M. prilikom hvatanja
pocijepao majcu i otkinuo lančić sa vrata, pri tom zadajući mu udarac pesnicom
u predjelu desnog uha, nakon čega je oštećeni B.M. uspio da pobjegne, kojom
prilikom su oštećeni B.M. i T.M. zadobili lake tjelesne povrede i to oštećeni
B.M. u vidu nagnječine kože središnjeg dijela glave, krvnog podliva kože ispod
desnog očnog predjela i ranu razderotinu kože ušne školjke desnog uha, a
oštećeni T.M. u vidu oguljotine i crvenila kože slabinskog predjela tijela.  
Iz iskaza oštećenog B.M. utvrdjuje se da je on u noći izmedju 05. i
06.06.2010.godine, sa svojom sestrom B.P. i oštećenim T.M. i S.J., došao u
ugostiteljski objekat "Dionis" u Danilovgradu, a što potvrdjuju i oštećeni
T.M. i svjedoci S.J.a i B.P.. U jednom momentu, dok su se oštećeni B.M. i T.M.
raspravljali sa T.L.om, koji je prethodno, ničim izazvan, više puta zakačio
ramenom oštećenog T.M.a i duvao mu dim od cigarete u lice, okrivljeni R.M. je,
bez povoda za to, prišao oštećenom B.M.u i stisnuo ga za ruke, a što
proizilazi iz iskaza oštećenih B.M. i T.M.a i svjedoka S.J.e i B.P.e. Upravo
dok je okrivljeni R.M. držao za ruke oštećenog B.M., onemogućavajući mu
smišljeno svaku reakciju rukama u cilju eventualne odbrane, prišao je
okrivljeni L.M. i zadao je udarac glavom oštećenom B.M.u u predjelu desnog
oka, što se utvrdjuje iz kazivanja oštećenih B.M. i T.M.a i svjedoka S.J.e i
B.P.e. Okrivljeni L.M. u odbrani datoj na glavnom pretresu nije sporio da je u
diskoteci "Dionis" bio u društvu zajedno sa okrivljenima V.M.om, R.M.m i
U.V.m. Da su poslije udarca glavom, koji je okrivljeni L.M. zadao oštećenom
B.M.u u predjelu desnog oka, prišli okrivljeni U.V. i V.M. i svi zajedno
zadali oštećenima B.M.u i T.M.u više udaraca rukama i nogama, utvrdjuje se iz
iskaza oštećenih T.M.a i B.M. i svjedoka B.P.e. Nakon što je oštećeni B.M.
pokušao da pobjegne, za njim su se van ugostiteljskog objekta uputili
okrivljeni V.M., U.V. i L.M. i kada su ga sustigli, okrivljeni V.M. je
oštećenom B.M.u zadao udarac rukom u predjelu glave i vrata, da bi zatim
okrivljeni L.M., prilikom hvatanja oštećenog B.M. otpozadi, oštećenom B.M.u
pocijepao majcu i otkinuo lančić sa vrata, pri tom zadajući B.M.u i udarac
pesnicom u predjelu desnog uha, što se utvrdjuje iz iskaza svjedoka-oštećenog
B.M., a što potvrdjuje i svjedok B.P.. Da je upravo majca oštećenog B.M. bila
vidno poderana od vrata ka ledjima, utvrdjuje se iz potvrde o privremeno
oduzetim predmetima Uprave policije Ispostava Danilovgrad od
10.06.2010.godine.  
Da su od ovih udaraca oštećeni B.M. i T.M. zadobili lake tjelesne povrede i to
oštećeni B.M. u vidu nagnječine kože središnjeg dijela glave, krvnog podliva
kože ispod desnog očnog predjela i ranu razderotinu kože ušne školjke desnog
uha, a oštećeni T.M. u vidu oguljotine i crvenila kože slabinskog predjela
tijela, sud je utvrdio iz nalaza i mišljenja vještaka sudsko-medicinske struke
dr B.B. Ki.br.37/10 od 16.11.2010.godine, dopune nalaza i mišljenja ovog
vješaka Ki.br.37/10 od 16.09.2011.godine, neposrednog saslušanja ovog
vještaka, izvještaja ljekara specijaliste JZU Dom zdravlja "Dimitrije-Dika
Marenić" Danilovgrad br.protokola 4197 od 05.06.2010.godine, izdatog na ime
oštećenog B.M., izvještaja ljekara specijaliste KC CG br.protokola 768 od
06.06.2010.godine, izdatog na ime oštećenog B.M., izvještaja ljekara
specijaliste KC CG br.protokola 2664 od 07.06.2010.godine, izdatog na ime
oštećenog B.M., izvještaja ljekara specijaliste KC CG br.protokola 7199 od
06.06.2010.godine, izdatog na ime oštećenog B.M., izvještaja ljekara
specijaliste JZU Dom zdravlja "Dimitrije-Dika Marenić" Danilovgrad
br.protokola 4197 od 05.06.2010.godine, izdatog na ime oštećenog T.M.a,
uvjerenja JZU Zavod za hitnu medicinsku pomoć CG br.1513/2 od
18.04.2011.godine, izdatog na ime oštećenog T.M.a i uvjerenja JZU Zavod za
hitnu medicinsku pomoć CG br.1513/1 od 18.04.2011.godine, izdatog na ime
oštećenog B.M.. Mehanizam i način nastanka povreda kod oštećenih B.M. i T.M.a,
a na način kako su to predstavili oštećeni B.M. i T.M. i svjedoci S.J.a i
B.P., stoji u potpuno skladnoj vezi sa nalazom i mišljenjem vještaka sudsko-
medicinske struke dr B.B. Ki.br.37/10 od 16.11.2010.godine, dopunom nalaza i
mišljenja ovog vješaka Ki.br.37/10 od 16.09.2011.godine, saslušanjem ovog
vještaka, izvještajem ljekara specijaliste JZU Dom zdravlja "Dimitrije-Dika
Marenić" Danilovgrad br.protokola 4197 od 05.06.2010.godine, izdatim na ime
oštećenog B.M., izvještajem ljekara specijaliste KC CG br.protokola 768 od
06.06.2010.godine, izdatim na ime oštećenog B.M., izvještajem ljekara
specijaliste KC CG br.protokola 2664 od 07.06.2010.godine, izdatim na ime
oštećenog B.M., izvještajem ljekara specijaliste KC CG br.protokola 7199 od
06.06.2010.godine, izdatim na ime oštećenog B.M., izvještajem ljekara
specijaliste JZU Dom zdravlja "Dimitrije-Dika Marenić" Danilovgrad
br.protokola 4197 od 05.06.2010.godine, izdatim na ime oštećenog T.M.a,
uvjerenjem JZU Zavod za hitnu medicinsku pomoć CG br.1513/2 od
18.04.2011.godine, izdatim na ime oštećenog T.M.a i uvjerenjem JZU Zavod za
hitnu medicinsku pomoć CG br.1513/1 od 18.04.2011.godine, izdatim na ime
oštećenog B.M.. Iz iskaza oštećenih B.M. i T.M.a i svjedoka S.J.e i B.P.e,
utvrdjuje se da je zbog prednjeg dogadjaja narušen mir u ugostiteljskom
objektu i napravljena gužva, zbog kojeg dešavanja je i svjedok B.P. vriskala.  
Iz naprijed navedenih razloga sud nije prihvatio odbrane okrivljenih L.M.,
V.M.a, U.V. i R.M., i to odbranu okrivljenog L.M. da je on navodno B.M.u, koji
mu je pocijepao košulju, udario samo jedan šamar, s tim što nije siguran da li
mu je udario i drugi šamar, negirajući da je oštećenog B.M. udarao glavom i
pesnicama, odbranu okrivljenog V.M.a da kritične večeri nikoga nije udario,
odbranu okrivljenog U.V. da on uopšte nije bio prisutan kada se desio kritični
dogadjaj i odbranu okrivljenog R.M. da je oštećenog B.M. uhvatio za ruke, kako
bi smirio situaciju. Ovakve odbrane okrivljenih obesnažene su kazivanjima
oštećenih B.M. i T.M.a, svjedoka S.J.e i B.P.e, nalazom i mišljenjem vještaka
sudsko-medicinske struke dr B.B. Ki.br.37/10 od 16.11.2010.godine, dopunom
nalaza i mišljenja ovog vješaka Ki.br.37/10 od 16.09.2011.godine, saslušanjem
ovog vještaka, izvještajem ljekara specijaliste JZU Dom zdravlja "Dimitrije-
Dika Marenić" Danilovgrad br.protokola 4197 od 05.06.2010.godine, izdatim na
ime oštećenog B.M., izvještajem ljekara specijaliste KC CG br.protokola 768 od
06.06.2010.godine, izdatim na ime oštećenog B.M., izvještajem ljekara
specijaliste KC CG br.protokola 2664 od 07.06.2010.godine, izdatim na ime
oštećenog B.M., izvještajem ljekara specijaliste KC CG br.protokola 7199 od
06.06.2010.godine, izdatim na ime oštećenog B.M., izvještajem ljekara
specijaliste JZU Dom zdravlja "Dimitrije-Dika Marenić" Danilovgrad
br.protokola 4197 od 05.06.2010.godine, izdatim na ime oštećenog T.M.a,
uvjerenjem JZU Zavod za hitnu medicinsku pomoć CG br.1513/2 od
18.04.2011.godine, izdatim na ime oštećenog T.M.a, uvjerenjem JZU Zavod za
hitnu medicinsku pomoć CG br.1513/1 od 18.04.2011.godine, izdatim na ime
oštećenog B.M. i potvrdom o privremeno oduzetim predmetima Uprave policije
Ispostava Danilovgrad od 10.06.2010.godine, izdatom na ime oštećenog B.M..
Odbrana okrivljenog R.M. da je on navodno kao ovlašćeni policijski službenik
Uprave policije Ispostava Danilovgrad koji nije bio na dužnosti uhvatio za
ruke oštećenog B.M., kako bi spriječio da dodje do fizičkog obračuna izmedju
B.M. i T.L., obezvrijedjena je time što je okrivljeni R.M., zajedno sa ostalim
okrivljenima, nakon toga, učestvovao u zadavanju udaraca, a što se utvrdjuje
iz iskaza oštećenog T.M.a. Uz sve naprijed navedeno, odbrane okrivljenih iz
pretkrivičnog i istražnog postupka su se razlikovale od njihovih odbrana
iznijetih na glavnom pretresu. Zbog toga je sud odbrane okrivljenih cijenio
kao neistinite i sračunato date u cilju izbjegavanja krivično-pravne
odgovornosti.  
Krivično djelo nasilničko ponašanje iz čl.399 KZ čini onaj ko grubim
vrijedjanjem ili zlostavljanjem drugog, vršenjem nasilja prema drugom,
izazivanjem tuče ili drskim ili bezobzirnim ponašanjem ugrozi spokojstvo
gradjana ili remeti javni red i mir, ukoliko je to izvršeno u grupi ili je
nekom licu nanesena laka tjelesna povreda ili je došlo do teškog ponižavanja
gradjana. Okrivljeni L.M., V.M., U.V. i R.M. su u grupi, ničim izazvani, u
cilju bezrazložne agresije, vršili nasilje prema drugom, prema oštećenima
T.M.u i B.M.u i drskim i bezobzirnim ponašanjem su ugrozili spokojstvo građana
i remetili su javni red i mir, pri čemu su oštećenima B.M.u i T.M.u nanijete i
lake tjelesne povrede. U konkretnom slučaju, a kako je to činjenično
utvrdjeno, u ugostiteljskom objektu "Dionis" u Danilovgradu, u kojem je bilo
gostiju i osoblja, okrivljeni R.M. je prišao oštećenom B.M.u, koji je bio u
društvu sa oštećenim T.M. i B.P. i S.J. i bez povoda je stisnuo ruke oštećenom
B.M.u, dakle onemogućavajući mu da se brani, u kom momentu je prišao
okrivljeni L.M. i zadao oštećenom B.M.u glavom udarac u predjelu oka, nakon
čega su prišli i okrivljeni U.V. i V.M. i svi zajedno zadali oštećenima B.M.u
i T.M.u više udaraca rukama i nogama, da bi potom, kada je oštećeni B.M.
izašao ispred lokala i pokušao pobjeći, za njim se uputili okrivljeni V.M.,
U.V. i L.M. i kada su sustigli oštećenog B.M., okrivljeni V.M. je B.M.u zadao
udarac rukom u predjelu glave i vrata, a okrivljeni L.M. je prilikom hvatanja
pocijepao majcu oštećenom B.M.u i otkinuo mu lančić sa vrata i zadao mu udarac
pesnicom u predjelu desnog uha. Takvo ponašanje okrivljenih imalo je elemente
vršenja nasilja prema drugom, bilo je drsko i bezobzirno, tj. u gruboj
suprotnosti sa opšte prihvaćenim pravilima ponašanja, istim je ugroženo
spokojstvo gradjana i remećen je javni red i mir, a pri tom su oštećenima
B.M.u i T.M.u nanijete lake tjelesne povrede. Uz to oblik njihovog djelovanja
posmatrano kroz preduzete radnje svakog okrivljenog i razvoj dogadjaja, bila
je grupa.  
Cijeneći psihički odnos okrivljenih prema počinjenom krivičnom djelu sud je
našao da su okrivljeni L.M., V.M., U.V. i R.M. bili svjesni svog djela i
htjeli su njegovo izvršenje, pa su samim tim, krivično djelo  nasilničko
ponašanje iz čl. 399 KZ učinili sa direktnim umišljajem.  
Sud je prilikom odlučivanja o kazni imao u vidu sve okolnosti na strani
okrivljenih u smislu čl. 42 KZ, pa je od olakšavajućih okolnosti na strani
okrivljenih našao i to na strani okrivljenog L.M. da je oženjen, otac dvoje
djece i da je neosudjivan, na strani okrivljenog V.M.a da je neosudjivan, na
strani okrivljenog U.V. da je neosudjivan i na strani okrivljenog R.M. da je
neosudjivan, dok otežavajućih okolnosti na strani okrivljenih nije bilo, pa je
kod takvih olakšavajućih okolnosti, a imajući u vidu da su svi okrivljeni
pristali na izricanje kazne rad u javnom interesu, na osnovu čl. 41 KZ,
okrivljenima L.M.u, V.M.u, U.V.u i R.M.u izrekao kazne rada u javnom interesu
u trajanju od po 200 (dvijestotine) časova, a koje se imaju izvršiti za
vrijeme od 4 mjeseca, s tim što kazna ne može biti duža od 60 časova u toku
jednog mjeseca, nalazeći da će se ovakvom kaznom postići svrha kažnjavanja iz
čl.32 KZ i na taj način dovoljno uticati na okrivljene da ubuduće ne vrše ista
ili slična krivična djela, a u okviru opšte svrhe propisivanja i izricanja
krivičnih sankcija iz čl.4 st.2 KZ.  
Ukoliko okrivljeni ne budu vršili rad u javnom interesu, na osnovu čl.41 st.6
KZ, ova kazna će se zamijeniti kaznom zatvora, tako što će se svakih započetih
60 časova rada u javnom interesu zamijeniti kaznom zatvora u trajanju od
jednog mjeseca.  
Sud je cijenio i druge provedene dokaze, pa je našao da su bez uticaja na
drugačije presudjenje u ovoj krivičnoj stvari.  
O troškovima krivičnog postupka odlučeno je na osnovu čl.226 i 229 ZKP-a, pa
kako su okrivljeni oglašeni krivim, obavezani su da solidarno na ime troškova
krivičnog postupka plate ovom sudu iznos od 159,50 eura, koji troškovi se
odnose na nagrade odmjerene vještaku sudsko-medicinske struke dr B.B.u. Zatim
su okrivljeni L.M. i U.V.  obavezani da solidarno na ime troškova krivičnog
postupka plate ovom sudu iznos od 93,25 eura, koji troškovi predstavljaju
nagradu odmjerenu njihovom braniocu po službenoj dužnosti u pretkrivičnom
postupku adv.R.S., a okrivljeni V.M. i R.M. da solidarno na ime troškova
krivičnog postupka plate ovom sudu iznos od 93,75 eura, koji troškovi
predstavljaju nagradu odmjerenu njihovom braniocu po službenoj dužnosti u
pretkrivičnom postupku adv.Z.S.. Takodje su okrivljeni obavezani da na ime
sudskog paušala plate ovom sudu svaki pojedinačno iznos od 30,00 eura, a koji
iznos je odredjen srazmjerno trajanju i složenosti ovog postupka, uz ocjenu
imovinskih prilika okrivljenih. Prednje iznose okrivljeni su dužni platiti u
roku od 15 dana po pravosnažnosti presude.  
Na osnovu čl.239 st.2 ZKP-a, oštećeni B.M. je radi ostvarivanja imovinsko-
pravnog zahtjeva upućen na parnični postupak, obzirom da činjenice utvrđene u
krivičnom postupku nijesu pružale pouzdan osnov ni za potpuno ni za djelimično
presuđenje, a njihovo utvrđivanje je vodilo nepotrebnom odugovlačenju
postupka.  
Na osnovu izloženog, a primjenom člana 374 ZKP-a odlučeno je kao u izreci.  
ZAPISNIČAR,
SUDIJA,
Ana Ivanović, s.r
Vladimir Novović, s.r  
PRAVNA POUKA: Protiv ove presude može se izjaviti žalba u roku od 8 dana od
dana prijema pismenog otpravka Višem sudu u Podgorici, a preko ovog suda.  
DN-a:
- ODT Podgorica
- Okrivljenom L.M.u
- Okrivljenom V.M.u
- Okrivljenom U.V.u
- Okrivljenom R.M.u
- Po pravosnažnosti punomoćniku oštećenog B.M.,
  adv. Lj.N.
- Po pravosnažnosti oštećenom T.M.u  