Posl.br.K.192/12
OSNOVNI SUD U HERCEG NOVOM, po sudiji Leković Branislavu, u krivičnom predmetu
protiv okrivljeneog R.R., zbog krivičnog djela iz čl.244.stav 1. KZ, povodom
optužnog prijedloga oštećenog kao tužioca S.S. od 14.11.2012. godine, dana
03.12.2012.godine donio je slijedeće  
R J E Š E NJ E
Na osnovu čl.453. st.1. u vezi čl.294. st.1. tač. 3. ZKP-a  o d b i j a   s e
optužni prijedlog oštećenog kao tužioca S.S. od 14.11.2012. godine, protiv
okrivljenog R.R., zbog krivičnog djela prevara iz čl.244.stav 1. KZ, jer nema
dovoljno dokaza da je okrivljena osnovana sumnjiv  za djelo koje je predmet
optužbe.  
O b r a z l o ž e nj e:
S.S. je podnio u svojstvu oštećenog kao tužioca Osnovnom sudu u Herceg Novom
dana 14.11.2012. godine optužni prijedlog protiv okrivljenog  R.R. zbog
krivičnog djela prevara iz čl.244.stav 1. KZ.  
Sud je u smislu čl.451.stav 1. ZKP-a prethodno ispitao optužni prijedlog, pa
je ocijenio da postoje uslovi  za odbijanje optužnog prijedloga iz čl.453.
st.1. u vezi čl.294. st.1. tač. 3. ZKP-a, jer  nema dovoljno dokaza da je
okrivljeni osnovana sumnjiv  za djelo koje je predmet optužbe.  
Optužnim prijedlogom oštećenog kao tužioca u bitnom je predstavljeno da je
okrivljeni R.R. početkom jula 2011 godine u namjeri da sebi i svojoj supruzi
R.M. pribavi protivpravnu imovinsku korist tražio od oštećenog da mu bude
žirant za podizanje kredita ,te da je oštećeni S.S.  pristao i potpisao
dokumentaciju u Fondu PIO u Herceg Novom ,te da mu je okrivljeni garantovao da
će on biti samo formalni potpisnik,a da će okrivljeni uredno vraćati
kredit,što isti nije učinio već je u dembru mjesecu iste godine oštećenom od
penzije odbijen iznos od 135,33 eura,kao i u sljedeća dva mjeseca,te da je na
taj način okrivljeni izvršio  krivično djelo prevara iz čl.244 KZ.  
Prilikom prethodnog ispitivanja optužnog predloga oštećenog kao tužioca  sud
je pribavio spise Osnovnog državnog tužioca Herceg Novi Kt.br.197/12 te uvidom
u iste i u njima priložene izjavu oštećenog S.S. i dokumentaciju „A.M.“ za
predmetni kredit ,sud je našao da su ispunjeni uslovi za odbijanje optužnog
predloga.  
Naime, iz izjave oštećenog S.S. proizilazi da je R.R. iz Bijele upoznao prije
oko 3 godine i da su od tada bili u povremenoj komunikaciji. Negdje početkom
2011. godine R. je došao kod njega u selo T., Opština Cetinje i molio ga da mu
bude žirant za podizanje gotovinskog kredita, ali mu nije rekao o kojem iznosu
se radi,a on ga to nije ni pitao. Tada je R. rekao da nije mogao biti žirant
jednoj svojoj rodici zbog godina starosti, pa da ne zna kako to može biti
njemu. Poslije izvjesnog vremena, pošli su zajedno u Fond PIO Herceg Novi i
službenica iz Fonda PIO je R. rekla "ovo ti neće priznati". Međutim, tom
prilikom je potpisao određene dokumente u vezi sa predmetnim kreditom i isti
su ovjereni od strane službenice Fonda PIO. Nakon nekih 20 - ak dana od dana
kada su potpisali izjave u Fondu PIO, R. je ponovo došao kod njega u selo T. i
tražio je da potpiše još neke papire, kao i da mu da ličnu kartu, što je i
učinio. Naime, R. mu je rekao da mu je to potrebno u vezi kredita, te da je
bolje da mu potpise i da ličnu kartu kako ne bi ponovo morao da ide u Herceg
Novi. Obzirom da je posjedovao plac u B. površine 356 m2 i da je isti
namjeravao da proda, R. je preko nekih ljudi to saznao, pa se u B. sreo sa
njim i tada mu je R. sugerisao da plac ne prodaje ispod 100 eura po m2, a da
će mu on naći kupca preko agencija. Nakon nekog vremena R. je doveo kupca po
prezimenu B. i isti mu je ponudio 20.000,00 eura za plac i on je prihvatio tu
ponudu, ali poslije toga R. mu je tražio iznos do 10.000,00 eura na ime
sređivanja papira. Obzirom da mu je ova ponuda bila neprihvatljiva, odbio je
da proda plac pod tim uslovima, a prije dva mjeseca plac je prodao, ali ne
kupcu kojeg mu je doveo R., već izvjesnom R. iz N. za iznos od 20.000,00 eura.
Naveo je da prilikom potpisivanja administrativnih zabrana u Fondu PIO PJ
Herceg Novi nije pročitao izjave koje je potpisao, tako da je mislio da je
R.R. korisnik kredita, a ne njegova supruga R.M., te da nije tačno da
prijavljenom duguje bilo kakav novac. Nakon što je oštećeni S.S. izvršio uvid
u predmetnu dokumentaciju - administrativnu zabranu od 17.03.2011. godine,
ovjeru podataka za žiranta,  izjavu jemca - žiranta i fotokopiju lične karte
sa potpisom predmeta, istakao je da su potpisi koji stoje na tim dokumentima
njegovi potpisi, te da je iste svojeručno potpisao u Herceg Novom u prisustvu
službenice Fonda PIO Herceg Novi.  
Uvidom u fotokopiju kreditne dokumentacije "A.M." po ugovoru o kreditu br. ...
od 22.03.2011. godine, utvrđeno je da se radi o kreditu na iznos od 3.000,00
eura koji je zaključen sa korisnikom R. M.. Administrativna zabrana i ovjera
podataka za žiranta S.S. protokolisana je kod fonda PIO - Područno odjeljenje
Herceg Novi pod brojem ... od 17.03.2011. godine i ovjerena okruglim pečatom
fonda PIO, a na istima stoji potpis S.S. ,za koji je isti ne spori da se radi
o njegovom svojeručnom potpisu.  
Dakle,iz navedenih dokaza proizilazi da ne postoji osnovana sumnja da je
okrivljeni izvršio krivično djelo prevare iz čl. 244. st. 1 Krivičnog
zakonika. Naime, oštećeni je bio upoznat sa namjerom prijavljenog da na ime
svoje supruge R.M. podigne gotovinski kredit u iznosu od 3.000,00 eura i isti
je prihvatio da bude žirant za taj kredit, pa samim tim i preuzeo rizik da će
ukoliko korisnik kredita ne bude kredit otplaćivao na način predviđen
ugovorom, isti otplaćivati sam. Stoga se u konkretnom slučaju ne radi o
krivičnom djelu prevare, jer podnosilac prijave nije doveden u zabludu,
obzirom da je znao šta potpisuje i da kredit glasi na ime R. Milje, a što se
utvrđuje iz naprijed navedene ovjere podataka za žiranta, koju je oštećeni
nesumnjivo potpisao, kao i ostalu dokumentaciju u vezi da predmetnim
kreditom,pa se u konkretnom slučaju  radi o građansko pravnom odnosu između
oštećenog i okrivljenog.  
Dakle, zbog svega navedenog ovaj sud je mišljenja da nema dovoljno dokaza da
je okrivljeni osnovana sumnjiv za djelo koje je predmet optužbe , odnosno da
postoje razlozi iz čl.453. st.1. u vezi čl.294. st.1. tač. 3. ZKP -a za
odbijanje ovog optužnog prijedloga, pa je odlučeno kao u izreci ovog rješenja.  
OSNOVNI SUD U HERCEG NOVOM
Dana, 03.12.2012.godine.
PRAVNA POUKA:
S u d i j a:
Protiv ovog rješenja dozvoljena je
žalba u roku od 3 dana od dana prijema,
Leković Branislav
Višem sudu u Podgorici, putem ovog suda  
DNA:
Oštećenom kao tužiocu
Okrivljenom
U spise  