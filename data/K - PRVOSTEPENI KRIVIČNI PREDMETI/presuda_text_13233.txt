U IME CRNE GORE
K.642/11/11
OSNOVNI SUD U KOTORU, kao nadležni prvostepeni krivični sud, po sudiji Momirki
Marović, uz učešće zapisničara Nikolete Prlainović, u krivičnom predmetu
protiv optuženog M Z zbog krivičnog djela zloupotreba povjerenja u produženom
trajanju iz člana 249. stav 3. u vezi stava 1. u vezi člana 49. Krivičnog
zakonika, koji se vodi po optužnici ODT Kotor Kt. broj 553/11-2 od 29.12.2011.
godine, nakon glavnog i javnog pretresa održanog dana 19.11.2012. godine u
prisustvu zamjenika ODT Kotor Danke Živković, optuženog M Z, njegovog branioca
advokata B V, te punomoćnika oštećenog advokata O A, istoga dana donio sledeću
P R E S U D U
OPTUŽENI M Z JMBG od oca B i majke M, rođene Đ, rođen godine u P, stalno
nastanjen u B, M bb ( kod P V), državljanin CG, diplomirani ekonomista,
oženjen, otac jednog djeteta, sa završenom VSS, lošeg imovnog stanja, osuđivan
Presudom Osnovnog suda u Podgorici K. Broj 07/67 od 01.08.2007. godine zbog
krivičnog djela nedavanje izdržavanja iz člana 221. stav 1. KZ na kaznu
zatvora u trajanju od šest mjeseci uslovno na dvije godine, protiv koga se
vodi postupak za drugo krivično djelo
K r i v j e
Što je dana 24.12.2008 godine i 04.02.2009 godine u B zastupajući imovinske
interese oštećenog D V iz M, zloupotrebio data mu ovlaštenja u namjeri da time
sebi pribavi imovinsku korist, pri čemu je bio uračunljiv i svjestan svog
djela i njegove zabrenjenosti a čije izvršenje je htio, na način što je bez
znanja oštećenog, prvo dana 24.12.2008 godine shodno pristupnici za račun
oštećenog br. izdatoj od strane oštećenog kod "A" banke dana 03.04.2008 godine
kojom je ovlašten da raspolaže sa sredstvima na računu oštećenog, sa tog
računa prenio na svoj račun br. kod iste banke iznos od 106.677,00 E, koji je
potom podigao sa računa a onda dana 04.02.2009 godine shodno pristupnici za
račun oštećenog br. izdatoj od strane oštećenog kod "A" banke dana 26.7.2007
godine kojom je ovlašten da raspolaže sa sredstvima na računu oštećenog sa
navedenog računa podigao iznos od 1.733,67 E, čime je pribavio imovinsku
korist u navedenim iznosima.
- čime je učinio krivično djelo zloupotrebe povjerenja u produženom trajanju
iz člana 249. st. 3. u vezi st. 1 u vezi čl. 49 Krivičnog zakonika.
pa ga sud na osnovu naprijed navedene krivičnopravne odredbe te članova 3, 5,
8, 13, 15, 32, 33, 36, 42, 45, 46 KZ i člana 368. i 374. ZKP
O S U Đ U J E
NA KAZNU ZATVORA u trajanju od 6 mjeseci, koju će izdržati po pravosnažnosti
presude.
Dužan je optuženi da na ime sudskog paušala uplati iznos od po 50,00 eura, u
roku od 30 dana od dana pravosnažnosti presude, na žiro račun ovog suda broj
832-16-52 u roku od mjesec dana od dana pravosnažnosti presude i dokaz o
uplati dostaviti ovom sudu s pozivom na broj K. 642/11/11.
Dužan je okrivljeni oštećenom D V na ime imovinsko pravnog zahtjeva isplatiti
iznos od 86.410,67 eura, u roku od 3 mjeseca od dana pravosnažnosti presude,
pod prijetnjom prinudnog izvršenja. Oštećeni D Vse sa ostatkom imovinsko
pravnog zahtjeva u iznosu od 86.410,67 do 108.410,67 eura upućuje na parnicu.
O b r a z l o ž e n j e
ODT Kotor aktom Kt. broj 553/11-2 od 29.12.2011. godine optužilo je M Z zbog
izvršenja krivičnog djela zloupotreba povjerenja u produženom trajanju iz
člana 249. stav 3. u vezi stava 1. u vezi člana 49. Krivičnog zakonika.
Optuženi M Z je u svojoj odbrani pred ODT Kotor na zapisnik od 06.12.2011.
godine naveo da je oštećenog D V upoznao ne sjeća se tačno 2005. ili 2006.
godine i to preko O B sa kojim je već sarađivao, odnosno njegova firma mu je
pružala knjigovodstvene usluge. Obzirom da je D bio registrovao firmu i da je
kupio nepokretnost u R kontaktirao ga je u cilju otpočinjanja saradnje odnosno
pružanja knjigovodstvenih usluga, pa su se dogovorili da to obavlja za njega i
vjerovatno su povodom toga zaključili i ugovor. Radilo se o aranžmanu između
njegove firme "M C" i firme D "D M". Njegov angažman se zasnivao na
ispostavljanju završnih računa i obračuna plata, odnosno uobičajeni poslovi
koji se odnose na poslovanje firme, obzirom da ista nije ni imala nikakavu
djelatnost i da je zapravo osnovana radi kupovine nepokretnosti u R. Nije imao
nikakave veze ni sa dogovorenom isplatom kupoprodajne cijene jer je to bilo
dogovoreno između D i prodavca, tako da vezano za te novčane transakcije on ne
zna ništa, odnosno nije išlo preko njega. Za svoj rad dobijao je mjesečnu
nadoknadu a nije bio ovlašten od strane "D M" za preduzimanje bilo kakvih
radnji kod "A" banke gdje je ta firma imala otovoren račun. Nakon nekih godinu
dana D mu se obratio navodeći da nije bio zadvoljan saradnjom sa B koji je bio
prethodno ovlašten za raspolaganje sredstvima na njegovim privatnim računima i
predložio mu da njemu da ovlaštenje, na što je pristao povodom čega su
potpisali pristupnicu - ovlaštenje za dva računa D kao fizičkog lica. On je tu
bio ovlašten kao fizičko lice a ne kao "M C" i ovlaštenje se sastojalo u
potpunom raspolaganju sredstvima na dva računa. Nakon što je upoznat da su
pristupnice od jula 2007 godine i avgusta 2008 godine, navodi da ipak iz njih
samih proizlazi da dva ovlaštenja nisu potpisana istovremeno. Prilikom
potpisivanja pristupnica određen iznos novca je oročen, jer se čekalo sticanje
uslova iz ugovora o kupoprodaji nepoketnosti u E, u smislu isteka roka za
isplatu kupopodajne cijene, kako bi se od tog oročenog novca po isteku
odeđenog perioda isplatila kupopodajna cijena. Upravo na osnovu ovlaštenja
koja je imao od tog novca tj. depozita određene iznose prenosio na račun "D
M", odakle se dalje vršio prenos na račun prodavca nepokretnosti. Što se tiče
tog prenosa dakle sa firme "D M" na račun prodavca nije bio ovlašten, ali mu
je D ostavio već potpisane naloge, koje je on fizički predao banci, u cilju
prenosa sredstava. Dakle, što se tiče isplate kupoprodajne cijene
nepokretnosti u R on nije od početka posla bio tu angažovan, već tek nakon što
je dobio ovlaštenje od D, njegova uloga se sastojala u tome da sredstva sa
njegovog ličnog računa prenosi na račun firme "D M", kako bi se mogla isplatit
na dalje kupoprodajna cijena. On nikada nije sa računa S podizao gotovinu, već
samo vršio prenos sa njegovog računa na račun "D M". Međutim, postoji
mogućnost da je ipak i podizao gotovinske iznose i to da je možda upravo B
isplatio određene iznose, kao i G R, kao i još nekim licima koji su izvodili
radove na kući, čak i isplatu nekih provizija, a po nalogu S. Na pitanje zašto
S nije uplate vršio direktno na račun svoje firme, odakle bi bio vršen prenos
na račun prodavca, nego je uplate vršio na svoj lični račun, odakle je on
dalje po ovlaštenju vršio prenose ili isplate, ističe da su S računi na
fizičko lice već egzistirali u trenutku kada je on ovlašten, da mu on nije
sugerisao takav vid uplate, a da su vlasnici računa tj. vlasnici firme, sami
zapravo birali da li će uplate vršiti direktno na račun firme ili na ovaj
način, vjerovato iz razloga koji se tiču porijekla novca i uplate iz
inostranstva. U januaru 2008. godine B je zatražio od njega da ga poveže sa D
D, jer je bio zainteresovan za kupovinu njegovog objekta u Budvi, a koji je
bio pod hipotekom. On ih je povezao i oni su dogovorili kupoprodaju, nakon
čega su usljedile i određene uplate iz inostranstva na njegov račun od
različtih investitora, ali nijedna nije bila od D, koje je on onda podizao i u
gotivini predavao D D. Povodom ovog posla nikada nije zaključen ugovor da bi
se izbjegao porez na promet nepokretnosti, a i cijena je bila 1.500.000,00
eura. Vezano za predmetni posao prilikom njegovog ugovaranja i kasnijih
uplata, njemu D nikada nije rekao da je uključen u predmetni poslovni
aranžman, niti da je jedan od kupaca, niti da je novac sa njegovog računa
trebao da isplati D D, a iznos od 106.677,00 eura, koji je sa računa oštećenog
D dana 24.12.2008 godine prebačen na njegov račun, prenio je po nalogu B.
Inače ovaj iznos nije podigao u gotovini, već sam 100.000,00 eura, prenio na
račun D D kao fizičkog lica. Na pitanje kako je navedeni prenos opravdan,
odnosno što je prezentirano od dokumentacije obzirom da nije zaključivan
Ugovor o kupoprodaji, ističe da je zaključen ugovor o zajmu izmedju njega i D
koji je ovjeren u Sudu na Cetinju, u kome je on figurirao kao zajmodavac,
obzirom da je prethodno sa računa D novac prenio na svoj račun. Inače po
potpisivanju ovog Ugovora pošli su zajedno u Podgoricu gdje je u filijali "A
B" kod stadiona "B" izvršio prenos navedenog iznosa sa njegovog na račun D D.
Nije mu isplatio gotovinu, iako je bio sa njim iz razloga što je taj novac bio
namijenen za skidanje hipoteke sa predmetnog objekta, pa je novac zbog blokade
računa firme D, išao na njegov lični račun, a on je sa tog računa onda trebao
da izvrši uplatu D Prvoj banci kod koje je bila hipoteka. Nakon što su B i D
dogovorili predmetnu kupoprodaju, njemu B nijednom nije spomenuo da je D jedan
od kupaca, sve do 24.12.2008 godine kada mu je rekao da izvrši predmetni
prenos navodeći da D ulazi u posao, o čemu ga lično D nije obavještavao.
Obzirom da je već u ljeto - jesen 2008 godine D pokazao izvjesno
nezadovoljstvo investicijom u R, obzirom da kupljenu kuću - hotel nije mogao
da izdaje, on je smatrao da je zato i zainteresovan da kupi drugi objekat,
mada ga on stvarno o tome nije pitao, niti mu je on ikada rekao da će da kupi
objekat u B. Pošto je i ranije po nalogu B raspolagao sredstvima sa računa D,
smatrao je da mu ne treba dozvola D za to, odnosno nije o prenosu obavještavao
D, niti je prije same transakcije njega upoznavao o nalozima B. Nakon nove
godine 2009. godine u januaru ili februaru, kada je D dolazio da potpiše
završni račun za svoju firmu, vidio je da je navedeni iznos prenijet na njegov
račun, ali ga je B upoznao o čemu se radi, odnosno da se taj novac uplatio D i
D nije imao primjedbi na to, zbog čega je shvatio da je i on jedan od
investitora objekta u Budvi. On njemu predmetni novac nije tada tražio.
Međutim, u drugoj polovini 2009 godine mu je D rekao da želi da se povuče iz
tog posla i da mu vrati novac, zbog čega su i potpisali Ugovor o zajmu
03.09.2009 godine kojim je priznao navedeno dugovanje, a iz razloga što nije
postojao ugovor između D i B, niti bilo koga drugog iz gore navedenih razloga,
a on je zaista napravio novčanu tranksaciju bez D odobrenja, pa je stojeći iza
svojih postupaka pristao da mu potpisivanjem ugovora garantuje vraćanje novca.
Inače želi da istakne da je već tokom ljeta 2009 godine vratio 22.000,00 eura,
ali ne direktno D, već po njegovoj instrukciji novac je dao u iznosu od
10.000,00 eura R policajcu iz R, a 12.000,00 Eura R, izvodjaču radova na D
kući. Na pitanje kako onda objašnjava da je u Ugovoru naveden cjelokupan iznos
novca koji je podignut odnosno kojim je raspolagano sa dva računa D, tj. iznos
od 109,000,00 eura, navodi da je neki dogovor između njega i D bio da u
ugovoru ipak stoji cjelokupan iznos, iako je među njima već tada bilo nesporno
da je dug manji od 22.000,00 eura. U pogledu iznosa od 1.733,67 eura koji je
podignut sa drugog računa D dana 04.02.2009 godine, potvrđuje da je to
podigao, ali ne može se sjetiti tačno u koje svrhe. Nakon potpisivanja ugovora
održavao je komunikaciju sa D, tokom ljeta i jeseni 2010. godine su se i
vidjeli i ima namjeru da vrati novac, ali trenutno nema finansijskih
mogućnosti. Ne znam da li su i kada ovlašćenja stavljena van snage od strane
D, a on je poslednju transakciju po ovlašćenjima napravio negdje u februaru
ili martu 2009 godine.
U svojoj odbrani na glavnom pretresu dana 21.06.2012. godine optuženi M Z je
naveo da ne priznaje izvršenje krivičnog djela niti krivicu za isto.
Prilikom odgovora na pitanja na glavnom pretresu naveo je da je u stvari B bio
njegov klijent i isti je upravo D doveo u njegovu kancelariju i tako je i sa D
zaključio ugovor o pružanju knjigovodstvenih usluga. Imao je usmeni izjavu D
da B može da mu da nalog da raspolaže sa novčanim sredstvima sa D računa, a
što se odnosilo na novčane trasankcije za kupoprodaju nekretnina u R. U vezi
ovih transakcija vezano za kupoprodaju nekretnina u R, a koje je on izvršio po
nalogu B, a sa računa D, nije bilo nikakvih problema. Vratio je 22.000 eura
ali ne direktno D već licima koje je oštećeni naveo i koji su bili posrednici
u ovoj kupoprodaji dvije nekretnine u R, kojom prilikom sa tim licima nije
sačinio priznanice i to R G i R čijeg se prezimena ne sjeća. Pomalo zna ruski
jezik, te nikada nije iz Moskve od oštećenog D dobio bilo poziv bilo dopis da
može vršiti transakcije novčanih sredstava sa njegovog računa, a uglavnom bi
mu B rekao da će doći D, te da će tada da vrši neke transakcije. Dvije
predmetne transakcije je izvršio po nalogu B a u svrhu obezbjeđenja
zaključenja ugovora o kupoprodaji nekretnine u B a vlasništvo D D o kojoj je
pričao prilikom saslušanja pred ODT Kotor.
U dokaznom postupku koji je sproveden u cilju utvrđivanja činjeničnog stanja i
krivice optuženog sud je proveo sledeće dokaze: saslušao oštećenog D
Vladimira, svjedoka D D, izvršio uvid u izvod sa računa kod "A B" AD
Podgorica, partija , vlasnika V D za period od 1.1.2007 godine do 21.1.2011
godine, uvid u izvod banke sa računa vlasnika V D broj za period od
1.1.2007.godine do 21.1.2011. godine, uvid u ugovor o zajmu zaključen između
zajmodavca D V i zajmoprimca M Z koji ugovor je zaključen pred Osnovnim sudom
u Cetinju dana 3.9.2009.g pod posl.br. OV. I 5914/2009, uvid u dopis "A B" br.
1143/11 od 12.10.2011 godine, uvid u pristupnice od 26.7.2007 godine i
3.4.2008.godine, uvid u nalog broj od 24.12.2008 godine, uvid u vanredni izvod
"A" Banke AD Podgorica za period od 24.12.2008. godine do 31.12.2008.godine,
uvid u nalog blagajni za isplatu sa računa potpisanu od strane Z Z dana
24.12.2008 .godine, uvid u ugovor o pozajmici zaključen dana 24.12.2008.godine
izmedju D D kao primaoca pozajmice i M Za, kao davaoca pozajmice, uvid u nalog
za uplatu Centralnoj banci Crne Gore od 24.12.2008 godine potpisanu od strane
Z M i uvid u Izvod iz KE za optuženog Uprave policije PJ Podgorica od
13.12.2011. godine.
Oštećeni D V je naveo da je u junu 2007. godine došao u Crnu Goru sa namjerom
da kupi određenu nepokretnost, te je jednog dana u kafiću upoznao svog
sunarodnika O B iz grada V koji inače stalno borani u R, gdje ima stan i on mu
je pokazao par nekretnina, među njima i kuću u R, koju je na kraju odlučio da
kupi. Kako se radi o objektu sa placem, to je radi mogućnosti uknjižbe, a
bivajući informisan da stranac ne može kupiti zemljište, odlučio osnovati
firmu. Tada mu je Oleg rekao da postoji agencija za konsalting koja je bavi
registracijom firmi i svim poslovima vezanim za to, ukazujući mu na M Z, kao
direktora jedne takve agencije u B. Povodom toga O ga je upoznao sa optuženim
Z M. Napomenuo je da je prije upoznavanja optuženog već osnovao firmu ,,D M''
a onda se obratio optuženom kako bi se dogovorili oko daljih pružanja usluga u
smislu vođenja knjigovodstva firme i poslova vezanih za isplatu kupoprodajne
cijene nepokretnosti koju je kupio a obzirom da je ista trebala da bude
isplaćena u nekoliko rata i to slanjem novca iz Rusije. Sa optuženim M je
potpisao ugovor o knjigovodstvenim uslugama i to u ime firme. Tada su se
dogovorili i to po predlogu optuženog M Z da on iz R uplaćuje novac na svoj
račun koji ima kao fizičko lice, a da M po ovlašćenju prenese na račun njegove
firme( ,,D M''), a nakon toga, takođe po ovlašćenju, izvrši prenos sa računa
njegove firme na račun prodavca. Napomenuo je da je kupio dvije nepokretnosti
i to jednu kako je objasnio u ljeto 2007. godine, a drugu, nešto veću nakon
godinu dana i optuženi je bio ovlašćen da na isti način izvrši isplatu
kupoprodajne cijene za obije. Inače, nepokretnosti su kupljene od različitih
prodavaca-fizičkih lica. Ukupna kupoprodajna cijena je iznosila 306.000,00
eura za jedan objekat i 1.500.000,00 eura za drugi objekat. Prilikom kupovine
prve nepokretnosti u Risnu odmah je platio 10.000,00 eura a ostatak preko
računa u nekoliko rata zaključno sa krajem 2007. godine i tu nije bilo
nikakvih problema oko prenosa novca, a svaki prenos uradio je upravo optuženi
M, koji je sam za te usluge skidao sa računa po 117,00 eura mjesečno na ime
ugovorene naknade. Što se tiče druge nepokretnosti ista je kupljena u
septembru 2008. godine. Isplata kupoprodajne cijene je otpočela u oktobru,
plaćano je u ratama, tako da je do kraja 2008. godine isplaćeno 1.000.000,00
eura. Tada je već zbog krize otpočeo pregovore sa prodavcem o smanjenu cijene,
tako da nakon decembra 2008. godine nije bilo više uplata na ime isplate
kupoprodajne cijene, a u međuvremenu se sa prodavcem dogovorio da konačna
cijene bude tih isplaćenih 1.000.000,00 eura, što je konkretizovano anexom
ugovora, koji je zaključen u februaru 2010. godine. Tokom 2009. godine nije
vršio nikakve druge uplate, tako da nije bilo nikakvih drugih trasankcija na
njegovim računima ni kao fizičkog lica, ni kao firme, osim plaćanja redovnih
troškova i to upravo agenciji za konsalting. Prilikom plaćanja u decembru
2008. godine tj. plaćanja poslednje rate na njegovom računu je ostalo nekih
106.900,00 eura, to zna jer je nakon uzimanja novca od strane M na istom
ostalo 200,00 eura. Na njegovom drugom računu početkom 2009. godine uplaćena
mu je od strane banke obračunata kamata na njegov depozit kod iste i tu se
radilo o nekih 1.700,00 eura kojee je takođe M podigao. Sve ovo je saznao u
februaru 2009. godine, kada je došao u Crnu Goru, pošao je u banku i zatražio
izvještaj. Do tada je imao komunikaciju sa optuženim M koji ga naravno nije
obavjestio o ovom skidanju novca sa računa. Odmah je kontaktirao optuženog M,
koji mu je rekao da mu je novac hitno i na kratko potreban radi dobijanja
kredita od Evropske unije, pravdajući se da je morao prezentirati račun koji
ima određeni promet i time dokazati svoju solventnost i kreditnu sposobnost.
Tada je optuženi tvrdio da će mu novac vratiti za 2-3 mjeseca, na šta je
pristao. Otišao je za Rusiju i vratio se nakon 2-3 mjeseca, međutim, M je
nastavio sa obećanjima i prolongiranjem rokova. Tokom ljeta, već je čuo da je
optuženi M na isti način prevario još ljudi i počeo je da sumnja da mu nikada
neće vratiti novac, zbog čega je počeo da vrši pritisak da mu potpiše određenu
izjavu tj. dokument, da mu duguje navedeni iznos, što je optuženi odbijao, ali
je ipak u septembru 2009. godine uspio da ga prinudi da potpišu tzv. ugovor o
zajmu, kako bi imao papir kao dokaz o njegovom dugovanju i to upravo od
24.12.2008. godine. Međutim, i nakon potpisivanja tog ugovora nije uslijedila
isplata, a on je prilikom odlaska u njegovu agenciju, a plašeći se da će imati
problema i sa firmom, obzirom da je optuženi bio zadužen za knjigovodstvene
usluge, i tada je saznao da je na tom mjestu otvorena potpuno nova agencija i
svoju dokumentaciju je našao kod njih, ali su ga obavjestili da ništa od
redovnih obaveza koje se tiču poslovanja nije uplaćivano za svo vrijeme.
Prilikom potpisivanja ugovora o zajmu optuženi je tvrdio da će mu novac
vratiti do nove godine, što nije učinio. Zvao je optuženog iz Rusije, ali se
optuženi nije javljao, pa je došao u Crnu Goru u februaru 2010. godine i
nastavio da ga zove ali se nije javljao, da bi jednog dana optuženi došao kod
njega u R obećavajući da će novac vratiti, što opet nije uradio. Otišao je u
Rusiju i ponovo se vratio u ljeto 2010. godine i uporno je tražio optuženog po
B. Uspio je da ga pronađe u jednom kafiću, kada je optuženom ponovio ono što
mu je rekao u februaru, da će ga prijaviti, na šta mu je optuženi rekao da ima
određene veze i da ukoliko bude vršio pritisak na njega i prijetio mu, da će i
njemu biti gore, s obzirom da je stranac. To je bio njihov poslednji kontakt.
U narednom periodu je pokušavao na sve načine da ga nađe, preko punomoćnika je
optuženom slao opomene pred utuženje, ali kako sve to nije urodilo plodom
odlučio je da podnese krivičnu prijavu u septembru 2011. godine. Prilikom
odgovora na pitanja na glavnom pretresu naveo je da poznaje B O i da sa istim
ima prijateljske i poslovne odnose. B nema njegovo ovlašćenje da raspolaže
bilo njegovim sredstvima sa računa njegove firme, niti ima ovlašćenje da u
njegovo ime zaključuje bilo kakve ugovore. Nikada nije optuženom usmeno rekao
da B može raspolagati novčanim sredstvima sa njegovog računa. Naloge za
raspolaganje novčanim sredstvima sa njegovog računa je dao optuženom kao
njegovom knjigovođi. Postojala su tri načina na koje je optuženi dobijao
njegov nalog i to mejlom, telefonom i kada bi dolazio u Crnu Goru. Misli da ne
poznaje D D. Optuženi je bio ovlašćen da vrši knjigovodstvene usluge za
njegovu firmu ,,D M'' i da izvršava plaćanje rata kupoprodajnih cijena za
kupljene nekretnine u R a ne za bilo kakvu nekretninu u B. Nakon zaključenja
ugovora o zajmu optuženi mu nije vratio bilo koji iznos duga, a prije
zaključenja mu jeste vratio 22.000,00 eura preko R B i R G. Pridružio se
krivičnom gonjenju i postavio imovinsko pravni zahtjev u ukupnom iznosu, koji
je preciziran ugovorom o zajmu.
Svjedok D D je naveo da poznaje optuženog M Z već dugo godina, jer su
prijatelji iz škole a vezano za predmetni slučaj je naveo da njegova firma "B
M" DOO Budva čiji je osnivač "D C", čiji je on osnivač kao fizičko lice, bila
vlasnik jednog objekta u Podkošljunu koji je on htio prodati, čini mu se da je
bila 2008 godina. Povodom navedenog optuženi M Z je često, a obzirom da je po
prirodi svog posla kontaktirao sa Rusima, dovodio potencijalne kupce i tu se
zaista pojavilo puno ljudi, ali ni sa kim od njih nije usledio neki konkretan
dogovor. Tek kada je doveo predstavnika firme "Jelenik" DOO, došlo se do nekog
konkretnog dogovora, utvrđena je cijena od 1.500.000,00 eura i napravljen
predugovor, misli da je to bilo tokom ljeta 2008. godine i da taj predugovor
posjeduje. U ime Rusa koji su stajali iza DOO "Jelenik" sa njim je pregovarao
O B, a ne može se sjetiti da li je on lično potpisao predugovor, a što se može
utvrditi uvidom u sam predugovor. Povodom ovog predugovora njemu je ova firma
na ime kupoprodajne cijene isplatila nekih 180,000.00 eura ali sada se ne može
tačno sjetiti da li je to išlo direktno na račun "B M" ili gotovinski, niti se
može sjetiti da li mu je optuženi M predavao eventualno novac u njihovo ime.
Kasnije je zbog nastupanja krize došlo do promjene čitavog aranžmana i to tako
što je firma "M E" vlasnišvo M kupila predmetni objekat od "Blue magica" i to
tako što je prvo od strane "H L" isplaćeno Prvoj banci iznos hipoteke od
600-650.000,00 eura na osnovu čega je "Leasing" postao vlasnik, a "M"E"
korisnik sa obavezom isplate cijene na leasing. Takođe ugovorom "M" se
obavezala da ispuni obaveze prema "J" a u smislu vraćanja uplaćene
kupoprodajne cijene, tako da je njegova firma izašla iz čitavog aranžmana na
taj način. Sa svim gore navedenim nikakve veze nema uplata od 100.000,00 od
strane M Zorana njemu kao fizičkom licu, do čega je došlo 24.12.2008 godine.
Naime, radilo se o klasičnoj pozajmici jer je zbog određenih finansijskih
problema, optuženog M kao dugogodišnjeg prijatelja, zamolio da mu na period od
3 mjeseca pozajmi 100.000,00 eura. Nije ga pitao odakle mu novac koji mu je
toga dana dao, tj. uplatio. Od ovog duga on je do danas optuženom vratio
20.000,00 eura u ljeto 2009 godine, iz razloga što zbog određenih finansijskih
problema nije bio u situaciji da vrati ukupan iznos duga. Ne poznaje po imenu
oštećenog V D, mada je ostavio mogućnost da je među svim tim Rusima i on
dolazio da gleda ovaj objekat, ali kao što je već naveo sve razgovore uglavnom
je obavljao sa O, koji je bio prisutan više puta kad su različiti Rusi
dolazili.
Prilikom odgovora na pitanja na glavnom pretresu dana 09.11.2012. godine naveo
je da je da je danas prvi put vidio oštećenog D V.
Uvidom u izvod sa računa kod ,,A B" AD P, partija , vlasnika V D za period od
01.01.2007 godine do 21.01.2011 godine utvrđeno je da je optuženi M Z sa
računa oštećenog D V broj partije dana 24.12.2008. godine prenio na svoj račun
broj partije iznos od 106.677,00 eura
Uvidom u izvod banke sa računa vlasnika V D broj za period od 1.1.2007.godine
do 21.1.2011. godine utvrđeno je da je optuženi M Zdana 04.02.2009. godine
podigao sa računa oštećenog iznos od 1.733,67 eura.
Uvidom u ugovor o zajmu zaključen između zajmodavca D V i zajmoprimca M Z koji
ugovor je zaključen pred Osnovnim sudom u Cetinju dana 3.9.2009.g pod posl.br.
OV. I 5914/2009 utvrđeno je da je oštećeni pozajmio optuženom iznos od
109.000,00 eura na period od 24.12.2008. godine do 31.12.2009. godine.
Uvidom u dopis "A B" br. 1143/11 od 12.10.2011 godine utvrđeno je da je banka
zamjeniku ODT Kotor dostavila traženu dokumentaciju, te između ostalog
fotokopiju pristupnica računa oštećenog u kojima se vidi da je isti ovlastio
optuženog da slobodno raspolaže sa sredstvima na računu, te fotokopiju naloga
kojim je optuženi prenio sredstva na svoj račun i izvod sa računa optuženog iz
kojeg se vidi kretanje prenijetih sredstava u iznosu od 106.677,00 eura.
Uvidom u pristupnice od 26.07.2007 godine i 03.04.2008.godine utvrđeno je da
je oštećeni dana 26.07.2007. godine potpisao pristupnicu kojom je ovlastio
optuženog da raspolaže sredstvima na računu broj partije 505601541003601640,
te da je dana 03.04.2008. godine potpisao pristupnicu kojom je ovlastio
optuženog da raspolaže sredstvima na računu broj partije 505601033003278830.
Uvidom u nalog broj 1000083598564002 od 24.12.2008. godine utvrđeno je da je
optuženi dana 24.12.2008. godine sa računa oštećenog broj 505601033003278830
na svoj račun broj 505601033003553631 prenio iznos od 106.677,00 eura.
Uvidom u vanredni izvod "A" Banke AD Podgorica za period od 24.12.2008. godine
do 31.12.2008.godine utvrđeno je daje optuženi dana 24.12.2008. godine sa svog
računa podigao iznos od 100.600,00 eura.
Uvid u nalog blagajni za isplatu sa računa potpisanu od strane Zorana M dana
24.12.2008 .godine utvrđeno je da je optuženi dana 24.12.2008. godine potpisao
nalog blagajni za isplatu 100.600, 00 eura.
Uvidom u ugovor o pozajmici zaključen dana 24.12.2008. godine izmedju D D kao
primaoca pozajmice i M Z, kao davaoca pozajmice utvrđeno je da je optuženi
dana 24.12.2008. godine pozajmio D D iznos od 100.000,00 eura na period od tri
mjeseca.
Uvidom u nalog za uplatu Centralnoj banci Crne Gore od 24.12.2008 godine
potpisanu od strane Z M utvrđeno je da je optuženi na ime pozajmice uplatio D
D iznos od 100.000,00 eura.
Uvidom u Izvod iz kaznene evidencije za optuženog Uprave policije PJ Podgorica
od 13.12.2011. godine utvrđeno je da je opruženi ranije osuđivan Presudom
Osnovnog suda u Podgorici K. Broj 07/67 od 01.08.2007. godine zbog krivičnog
djela nedavanje izdržavanja iz člana 221. stav 1. KZ na kaznu zatvora u
trajanju od šest mjeseci uslovno na dvije godine.
Sud je odbio predlog branioca optuženog da se u dopunu dokaznog postupka
sasluša O B, obzirom na već utvrđeno činjenično stanje odnosno činjenicu da je
oštećeni naveo da isti nije od njega bio opunomoćen da preduzima bilo kakve
radnje u njegovo ime ili u ime njegove firme, a obzirom i na činjenicu da je i
sam optuženi naveo da nije imao pisani akt kojim je oštećeni ovlastio B da
preduzima bilo kakve radnje, odnosno da raspolaže sa njegovim sredstvima sa
računa, pa je sud odbio predlog jer bi prihvatanje istog po mišljenju suda
vodilo odugovlačenju postupka.
Nije bilo drugih predloga za dopunu dokaznog postupka, niti prigovora na
izvedene dokaze.
Cijeneći sve provedene dokaze pojedinačno i u uzajamnoj povezanosti shodno
članu 370. stav 3. ZKP-a, sud je utvrdio činjenično stanje navedeno u izreci
presude.
Činjenično stanje sud je utvrdio na osnovu iskaza oštećenog D V, svjedoka D D
i provedenih materijalnih dokaza.
Naime, oštećeni D V je naveo da je sa optuženim M Zpotpisao ugovor o
knjigovodstvenim uslugama za svoju firmu i da su se dogovorili da on iz Rusije
uplaćuje novac na svoj račun kao fizičko lice, a da optuženi po ovlašćenju
prenosi novac na račun firme oštećenog a nakon toga, takođe po ovlašćenju,
izvrši prenos na račun prodavaca nepokretnosti, te da je u Crnoj Gori kupio
dvije nepokretnosti i da je u decembru 2008. godine nakon isplate poslednje
rate za drugu kupljenu nepokretnost na njegovom računu ostalo nekih 106.900,00
eura, dok mu je na drugom računu početkom 2009. godine uplaćena od strane
banke kamata na njegov depozit u iznosu od oko 1.700,00 eura, te da je iznose
bliže precizirane u izreci optuženi M Z podigao, što je on saznao u februaru
2009. godine kada je došao u Crnu Goru i odmah je kontaktirao optuženog, koji
mu je rekao da mu je novac bio hitno potreban, te da će mu ga vratiti za dva
tri mjeseca, međutim kako to optuženi nije uradio počeo je da vrši protisak na
optuženog da mu potpiše izjavu da mu duguje taj novac, te su u septembru 2009.
godine potpisali ugovor o zajmu, kao dokaz o dugovanju optuženog od
24.12.2008. godine, međutim kako mu optuženi nije vratio novac, protiv istog
je u septembru 2011. godine podnio krivičnu prijavu, čiji iskaz je sud
prihvatio jer je isti potvrđen izvodom sa računa broj partije kod ,,A B a.d. P
iz kojeg je utvrđeno da je optuženi M Z sa računa oštećenog dana 24.12.2008.
godine na svoj račun prenio iznos od 106.677,00 eura, zatim izvodom banke za
račun oštećenog broj iz kojeg je utvrđeno da je optuženi dana 04.02.2009.
godine podigao sa računa oštećenog iznos od 1.733,67 eura i ugovorom o zajmu
zaključenog 03.09.2009. godine.
U svojoj odbrani optuženi M Z negira izvršenje krivičnog djela navodeći da je
preko O B kojem je pružao knjigovodstvene usluge došao u kontakt sa oštećenim,
sa kojim je zaključio ugovor o pružanju knjigovodstvenih usluga za firmu
oštećenog, povodom čega su potpisali pristupnicu-ovlašćenje za dva računa
oštećenog, te da je u januaru 2008. godine Oleg B zatražio od njega da ga
poveže sa D D, što je uradio i oni su dogovorili kupoprodaju D objekta u B,
nakon čega su uslijedile određene uplate iz inostranstva na njegov račun od
raznih investitora, pri čemu nijedna nije bila od oštećenog D V, a koje je
podizao i u gotovini predavao D D, da bi dana 24.12.2008. godine sa računa
oštećenog iznos od 106.677,00 eura prenio na svoj račun a zatim na račun D D,
po nalogu O B koji mu je rekao da izvrši predmetni prenos navodeći da oštećeni
D V ulazi u posao, o čemu ga oštećeni D nije obavjestio, ali isti mu, kada je
došao u Crnu Goru u januaru ili februaru 2009. godine predmetni novac nije
tražio, koju odbranu sud nije prihvatio jer je ista u suprotnosti sa iskazom
oštećenog D V koji je naveo da O B nema ovlašćenje da raspolaže sredstvima sa
računa njegove firme, niti je usmeno optuženom M Z njegovog računa, čiji iskaz
je sud prihvatio. Takođe odbrana optuženog M Z je obezvrijeđena i iskazom
svjedoka D D koji je istakao da je sa optuženim prijatelj još iz škole i naveo
da uplata od 100.000,00 eura premu kao fizičkom licu od strane optuženog M Z,
do koje je došlo 24.12.2008. godine, nema nikakve veze sa kupoprodajom
njegovog objekta u Budvi ( koju je dogovorio sa pomenutim O B ), već da je
riječ o klasičnoj pozajmici koju je uzeo, zbog finansijskih problema, od
optuženog kao svog dugogodišnjeg prijatelja, čiji iskaz je sud prihvatio jer
je isti u skladu sa ugovorom o pozajmici koji je zaključen dana 24.12.2008.
godine a iz kojeg je utvrđeno da je optuženi M Z pozajmio D Dru iznos od
100.000,00 eura i nalogom za uplatu Centralnoj banci CG od 24.12.2008. godine
iz koje je utvrđeno da je optuženi na ime pozajmice uplatio D D iznos od
100.000,00 eura, pa je navod odbrane opuženog M Z da je predmetni iznos
uplatio D D u cilju kupoprodaje nepokretnosti za račun oštećenog, po mišljenju
suda neistinita i sračunata na izbjegavanje krivične odgovornosti.
Sud je prihvatio dio odbrane optuženog M Z u kojoj je potvrdio da je dana
04.02.2009. godine sa drugog računa oštećenog D Vpodigao iznos od 1.733,67
eura jer je ovakav navod optuženog u skladu sa izvodom banke za račun
oštećenog broj , iz kojeg je utvrđeno da je optuženi dana 04.02.2009. godine
podigao iznos od 1.733,67 eura.
Kako predmetno krivično djelo čini ono lice koje zastupajući imovinske
interese nekog lica ili starajući se o njegovoj imovini zloupotrijebi data mu
ovlašćenja u namjeri da sebi ili drugom pribavi imovinsku korist ili da ošteti
lice čije imovinske interese zastupa ili o čijoj se imovini stara, kao i ako
pribavljena imovinska korist ili prouzrokovana šteta prelaze iznos od trideset
hiljada eura, to je sud iz provedenih dokaza utvrdio da su se u radnjama
optuženog M Z ostvarila sva bitna obilježja bića krivičnog djela zloupotreba
povjerenja u produženom trajanju iz člana 249. stav 3. u vezi stava 1. u vezi
člana 49. Krivičnog zakonika. Imajući u vidu da je optuženi u svojoj odbrani
naveo da je znao da je napravio novčanu transakciju bez odobrenja oštećenog,
sud je utvrdio da je optuženi postupao sa direktnim umišljajem, svjestan
značaja svog djela, čije izvršenje je htio, motivisan time da za sebe pribavi
protivpravnu imovinsku korist na štetu oštećenog, čije imovinske interese je
zastupao. Optuženi je u dva navrata zloupotrijebio data mu ovlašćenja ( dana
24.12.2008. godine i 04.02.2009. godine ) koje radnje predstavljaju produženo
krivično djelo u smislu člana 49. KZ, obzirom da su istovrsna, učinjena od
strane istog učinioca u kratkom vremenskom razmaku, koja predstavljaju cjelinu
zbog postojanja istovjetnosti oštećenog, istovrsnosti predmeta djela,
korišćenja iste situacije i jedinstvenog umišljaja učinioca.
Prilikom odluke o vrsti i visini krivične sankcije koju optuženom treba izreći
sud je pošao od toga da je za predmetno krivično djelo propisana kazna zatvora
u trajanju od jedne do osam godina. U smislu člana 42. KZ sud je na strani
optuženog kao olakšavajuće okolnosti cijenio da je isti porodičan čovjek, otac
jednog djeteta, te da je oštećenom djelimično nadoknađena pričinjena šteta,
koje okolnosti je sud cijenio kao naročito olakšavajuće, dok je kao
otežavajuću okolnost na strani optuženog sud cijenio njegovu raniju
osuđivanost. Sud je optuženom izrekao kaznu zatvora u trajanju od 6 ( šest )
mjeseci, koju kaznu će optuženi izdržati nakon pravosnažnosti presude,
smatrajući da je ova kazna adekvatna težini učinjenog krivičnog djela i
stepenu krivice, te da će se istom dovoljno uticati na optuženog da ubuduće ne
vrši ovakva i slična krivična djela, te da će se ostvariti ciljevi generalne
prevencije.
Shodno naprijed navedenim krivičnopravnim odredbama, te primjenom člana 3, 5,
8, 13, 15, 32, 33, 36, 42, 45, 46 KZ i člana 368. i 374. ZKP, sud je odlučio
kao u izreci presude.
Sud je obvezao optuženog da na ime sudskog paušala uplati iznos od 50,00 eura,
u roku od 30 dana od dana pravosnažnosti presude, na žiro račun ovog suda broj
832-16-52 u roku od mjesec dana od dana pravosnažnosti presude i dokaz o
uplati dostaviti ovom sudu s pozivom na broj K. 642/11/11.
Takođe, sud je obavezao optuženog da oštećenom D Vna ime imovinsko pravnog
zahtjeva isplati iznos od 86.410,67 eura, u roku od 3 mjeseca od dana
pravosnažnosti presude, pod prijetnjom prinudnog izvršenja. Oštećeni Domnin
Vladimir je sa ostatkom imovinsko pravnog zahtjeva u iznosu od 86.410,67 do
108.410,67 eura upućen na parnicu, obzirom na činjenicu da je okrivljeni
oštećenom posredno preko trećih lica i to R B i R G vratio iznos novca od
22.000,00 eura, a što ni sam oštećeni nije sporio.
Na prednjim razlozima sud je zasnovao svoju odluku.
OSNOVNI SUD U KOTORU
Dana, 19.11.2012 godine
Zapisničar, Sudija,
Nikoleta Prlainović Momirka Marović
PRAVNA POUKA:Protiv ove presude ima se pravo žalbe u roku od 15 dana od dana
prijema iste, Višem sudu u Podgorici, a preko ovog suda.