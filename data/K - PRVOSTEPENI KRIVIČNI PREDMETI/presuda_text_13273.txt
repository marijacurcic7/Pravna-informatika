OSNOVNI SUD U PLAVU
K. br. 86/2011  
U IME CRNE GORE
      OSNOVNI SUD U PLAVU, sudija Hilmija Sujković, sa zapisničarem Senadom Radončić, u krivičnom predmetu okrivljenog Š. Dž. , iz P.,  zbog krivičnog djela nezakonit ribolov iz čl. 326. st. 3. u vezi st. 1. Krivičnog zakonika, po optužnom predlogu Osnovnog državnog tužilaštva u Plavu, KT br.88/2011 od 19.12.2011 godine, po održanom usmenom, glavnom, javnom pretresu u prisustvu: okrivljenog,  zamjenika  ODT u Plavu,  Rugovac Drite  i predstavnika oštećenog Sportsko ribolovnog kluba "P.", iz P., B. O.1,  donio je i javno objavio dana 13.03.2012. godine

P R E S U D U
      Okrivljeni Š. DŽ., JMBG ... od oca A. i majke E, rodj. M., rodjen ... god. u P., gdje i prebiva, državljanin Crne Gore, po zanimanju dipl.ing.hemije, zaposlen u opštini P. kao Savjetnik za zaštitu životne sredine, oženjen, otac jednog djeteta , srednjeg imovnog stanja, neosudjivan

KRIV   JE  
Što je:  
Dana 12.12.2011 god.,  oko 16.55 časova, u P., u zapadnom dijelu P. jezera,
sa laksanom mrežom dužine 45 m , širine 2,2 m i sa oknima veličine 4 x 4 cm,
lovio ribu  za vrijeme lovostaja iako je znao da je  shodno  članu 27. stav l.
tačka l. Zakona o slatkovodnom ribarstvu ("Sl.list CG" br. 11/07 od 13.12.2007
god. i 40/11 od 08.08.2011 god.) zabranjeno loviti ribu sa mrežama na
ribolovnim vodama na kojima nije dozvoljen privredni ribolov i da je shodno
Naredbi o izmjenama i dopunama Naredbe o ribolovnim zabranima, ograničenjima i
mjerama za zaštitu ribljeg fonda Ministarstva poljoprivrede i ruralnog razvoja
("Sl.list CG" br. 19 od 07.04.2011 god.) u periodu od 01. oktobra 2011 godine
do 01. maja 2012 godine na P. jezeru zabranjen ulov svih vrsta riba, na način
što je u ovom jezeru postavio opisanu laksanu mrežu i sa njom uhvatio 8 riba ,
i to : 4 pastrmke dužine :  50 cm, 47 cm, 40 cm  i 37 cm  i težine: 1230 g ,
1054 g, 675 g i 1500g, 3 manića - deraća dužine : 55 cm, 50 cm i 50 cm  i
težine: 1130 g, 900 g i 870 g i 1 skobalja dužine 40 cm i težine 900 g, koje
ribe i mrežu je ubacio u čamac i sve zajedno umotao i zavezao u nepromočivo
platno sivo-plave boje, da bi nakon što je primijetio da mu se približava
čamac Sportsko ribolovnog kluba "P." u kojem su se nalazili predsjednik kluba
B. O.1 i ribočuvari B. O.2, H. H. i K.Dž., zavežljaj sa mrežom i ribama bacio
u vodu odakle su ga isti izvukli i kasnije predali ovlašćenim službenim licima
Ispostave policije P.  
- čime je izvršio krivično djelo nezakonit ribolov iz čl. 326. st. 1.
Krivičnog zakonika .  
      Pa ga  sud za izvršeno krivično djelo na osnovu navedenog zakonskog propisa, te primjenom  čl: 4, 32, 39 i 42 KZ  i čl. 374 ZKP.

O S U Đ U J E
      Na novčanu  kaznu u iznosu od  2.200,00 (dvijehiljadeidvijestotine)  eura  koju je dužan  platiti u roku od  3 mjeseca   od   dana pravosnažnosti presude.

      Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora.

      Okrivljeni se obavezuje da naknadi troškove krivičnog postupka u ukupnom iznosu od 300,00 (tristotine) eura, u roku od 15 dana po pravosnažnosti presude, pod prijetnjom prinudnog izvršenja.

      Oštećeni, Sportsko ribolovni klub "P." iz P., se radi ostvarivanja imovinsko pravnog zahtjeva za naknadu štete  upućuje na  parnicu.

      Prema okrivljenom se shodno čl. 326 st. 4 u vezi sa čl. 67 st. l. tačka 7 i čl. 75 KZ , i z r i č e  MJERA BEZBJEDNOSTI oduzimanje predmeta, te se od istog oduzimaju   ulovljene ribe  i laksana mreža dužine 45 m i širine 2,2 m, kao predmeti izvršenja krivičnog djela .

O   b r a z l o ž  e n j e
Osnovno državno tužilaštvo u Plavu , optužnim predlogom KT br.88/2011 od
19.12.2011  godine, optužilo je Š.Dž.,  iz Plava,  za krivično djelo nezakonit
ribolov iz čl. 326. st. 3. u vezi st. 1.  Krivičnog zakonika .  
      U završnoj riječi zamjenik ODT u Plavu Rugovac Drita je izmijenila podneseni optužni predlog, kako  u njegovom činjeničnom opisu tako  i u pogledu pravne kvalifikacije djela, stavljajući izmijenjenom optužbom okrivljenom Š. Dž. umjesto krivičnog djela nezakonit ribolov iz čl. 326. st. 3. u vezi st. l. KZ , isto krivično djelo ali  iz čl. 326. st. 1. KZ , pa je pri tako izmijenjenom optužnom predlogu ostala u svemu i predložila sudu da okrivljenog oglasi krivim za ovo krivično djelo i osudi ga na novčanu kaznu u iznosu od 2.200,00 eura.

      Predstavnik oštećenog Sportsko ribolovnog kluba "P." , iz P., predsjednik B. O. se u završnoj riječi pridružio krivičnom gonjenju protiv okrivljenog i zadržao pravo da odštetni zahtjev ostvaruje u parnici.

      Izjašnjavajući se o optužnom predlogu ODT u Plavu, okrivljeni Š. Dž., ne priznaje izvršenje krivičnog djela koje mu je ovim predlogom . U svoju odbranu navodi da se njegova porodična kuća nalazi na obali P.jezera, a obzirom da je dana 12.12.2011 god. ovo jezero nadošlo i odvuklo jedan od njegovih čamaca jednosjeda koji je zaboravio vezati, to je negdje oko 16,50 časova sa svojim drugim čamcem pošao na jezero kako bi isti  potražio. Pošto je prije toga u vezi izgubljenog čamca pitao svog bratanca Š. E., to je i on sa svojim čamcem pošao za njim kako bi mu pomogao u potrazi.  Na jezero su izašli u prvi sumrak nakon čega je E. sa svojim čamcem otišao sa druge strane poluostrva koje se formiralo na ušću rijeke Lj. u ovo jezero,  dok je on odlučio da obidje stranu poluostrva koja je okrenuta prema gradu. Odmah nakon toga do njega je doplovio motorni čamac na kojem su se nalazili B. O.1, B. O.2, H. H. i K. Dž., koje lično poznaje i sa kojima u zadnjih 7-8 godina nije u dobrim odnosima. Kada su mu se približili čamcem na oko desetak metara,  uključili su jak reflektor. I pored toga što je primijetio da ga jedan od njih snima kamerom ne samo da se nije protivio ovom snimanju već je čak i tražio od njega da nastavi sa takvim snimanjem obzirom da su ga isti obavijestili da je zatečen u krivolovu. Pošto su svojim čamcem prišli do njegovog čamca, izvršili su pretres istog i tom prilikom u čamcu nijesu pronašli ništa. Poslije toga su izvršili pregled oko čamca i to u površini nesmetanog kretanja njihovog čamca oko čamca u kojem se nalazio. U medjuvremenu je do njih sa svojim čamcem došao i bratanac E., čiji dolazak je takodje snimljen sa kamerom. Prilikom njegovog dolaska prisutni B. O. i ostali ribočuvari su mu govorili : "Evo ga bratanac kojeg savjetnik obučava da krade ribu". Nakon toga on i bratanac su napustili lice mjesta i otišli prema svojim kućama tako da mu nije ništa poznato u vezi mreže i riba koje su oni kasnije pronašli na licu mjesta obzirom da ni mreža ni ribe ne pripadaju njemu. Dalje je naveo da fantastično poznaje svu problematiku u vezi sa P. jezerom, pa i periode u kojima je ribolov na jezeru zabranjen, tako da mu je dobro poznato da je u tom periodu na jezeru bio lovostaj za sve vrste riba. Pošto mu je otac radio u profitabilnoj organizaciji "R." koja se u cilju sticanja dohotka bavila mrijestom i izlovom ribe na jezeru, to i iz tog razloga smatra da P. jezero ipak pripada redu privrednih jezera. Na kraju je istakao da je u zadnjih 7-8 godina, tačnije od vremena kada su isti angažovani u Ribolovnom klubu "P.", sa predsjednikom ovog kluba B. O.1 i ribočuvarima B. O.2, H. H. i K. Dž. u veoma lošim odnosima, obzirom  da  su ga isti  u više navrata  prijavljivali ne samo za nezakonit ribolov već i za navodno odlaganje pilotine u jezero i neisušivanje "M. blata" koje je locirano u blizini njegove kuće. U završnoj riječi je još jednom negirao izvršenje krivičnog djela koje mu je stavljeno na teret i predložio sudu da ga za isto oslobodi od optužbe .

      Sud je cijenio odbranu okrivljenog Š. Dž., u dijelu u  kojem priznaje da je dana 12.12.2012. god. negdje oko 16,50 časova , u svom čamcu jednosjedu zatečen na P. jezeru od strane predsjednika Sportsko ribolovnog kluba "P." B. O.1 i članova ribočuvarske službe B. O.2, H. H, i K. Dž., pa je našao da je ista u svemu u skladu sa izvedenim dokazima te ju je kao takvu u ovom dijelu u djelosti prihvatio.

      Medjutim, njegovu odbranu u dijelu u kojem negira izvršenje krivičnog djela koje mu je stavljeno na teret, odnosno u dijelu  da  tog dana na jezeru nije bio radi vršenja nezakonitog ribolova  već samo radi traganja za izgubljenim čamcem, sud nije mogao prihvatiti, jer je našao da je ista ne samo nejasna i nelogična već i protivrječna, kako sama sebi tako i izvedenim dokazima.

      Naime, sud radi provjere odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno radi što pravilnijeg  i zakonitijeg rješavanja ove krivično pravne stvari u dokaznom postupku izveo sledeće dokaze: saslušao  u svojstvu svjedoka predstavnika oštećenog Sportsko ribolovnog kluba "P."  predsjednika kluba B. O.1 i ribočuvare ovog kluba B. O.2, H. H. i K.Dž., pročitao nalaz angažovanog  vještaka ihtiologa dr D. M. od 29.02.2012. god. , potvrdu Uprave policije - Ispostave policije P. o privremeno oduzetim predmetima br. ... od 12.12.2011 god. i izvod iz kaznene evidencije za okrivljenog Š. Dž. br. ... od 17.02.2012. god. i izvršio uvid u fotodokumentaciju Uprave policije - Ispostave policije P. i u audiovizuelni  snimak napravljen kamerom pripadnika ribočuvarske službe Sportsko ribolovnog kluba "P." prilikom zaticanja okrivljenog na P. jezeru dana 12.12.2011 god., pa je svestranom  ocjenom izvedenih dokaza i njihovim uporedjivanjem sa navodima javne optužbe i odbranom okrivljenog   utvrdio da isti u potpunosti obezvredjuju ovakvu njegovu odbranu i da je okrivljeni izvršio krivično djelo nezakonit lov iz čl. 326. st. 1. KZ , koje mu je izmijenjenom javnom optužbom stavljeno na teret.

      Ovakvo svoje utvrdjenje i odluku u pogledu krivice i krivično pravne odgovornosti okrivljenog  Š. Dž. za navedeno krivično djelo, sud je zasnovano na sledećim razlozima:

      U toku krivičnog postupka je nesporno utvrdjeno, kako na osnovu odbrane okrivljenog tako i na osnovu iskaza svjedoka B. O.1, B. O.2, H. H. i K. Dž., da su pomenuti svjedoci dana 12.12.2011 god., oko 16,55 časova, prilikom  vršenja kontrole poštovanja lovostaja na P. jezeru, u čamcu jednosjedu zatekli okrivljenog Š. Dž.. Na osnovu iskaza pomenutih svjedoka, audio-video snimka koji su tom prilikom napravili, fotodokumentacije Ispostave policije P. br. ... od 12.12.2011 god. i potvrde iste Ispostave o privremeno oduzetim predmetima br. ... od 12.12.2011 god.  je dalje, takodje nesporno utvrdjeno, da su isti prilikom ove kontrole u neposrednoj blizini mjesta na kojem su sa čamcem zatekli okrivljenog,  na površini vode jezera pronašli zavežljaj od nepromočivog platna sivo-plave boje u kojem su se nalazili ribarska mreža i 8 komada ulovljenih riba. Konačno, na osnovu odbrane okrivljenog i iskaza istih svjedoka je nesporno utvrdjeno i to da je u vrijeme vršenja ove kontrole i zaticanja okrivljenog Š. Dž.  na P. jezeru, na ovom jezeru  bio lovostaj za sve vrste riba.

      Medjutim, obzirom da je okrivljeni Š. Dž. negirao izvršenje krivičnog djela koje mu je javnom optužbom stavljeno na teret braneći se da  dana kada je zatečen na jezeru nije vršio nezakonit ulov ribe već samo tragao za izgubljenim čamcem, to je samim tim u toku krivičnog postupka bila sporna ova činjenica  pa ju je kao takvu trebalo nesumnjivo utvrdit tj. dokazati.

      Da bi provjerio osnovanost odbrane okrivljenog Š. Dž. u ovom dijelu a samim tim i utvrdio pravo stanje stvari, sud je , kao što je već navedeno, saslušao okrivljenog i u toku dokaznog postupka izveo sve potrebne dokaze , pa je njihovom uporednom analizom i ocjenom našao da je ovakva njegova odbrana ne samo nejasna i nelogična već i u svemu  protivrječna , kako sama sebi tako i  izvedenim dokazima, te je kao takvu nije ni prihvatio.

      Tako su svjedoci : B. O.1, B. O.2, H. H. i K. Dž., izjašnjavajući se na okolnosti zaticanja okrivljenog Š. Dž. u krivolovu na P. jezeru, u potpunosti obezvrijedili  njegovu odbranu u dijelu u kojem negira izvršenje krivičnog djela koje mu je javnom optužbom stavljeno na teret , saglasno istakavši da su prilikom ove kontrole lično vidjeli okrivljenog ne samo prilikom vadjenja mreže  sa ulovljenom ribom iz vode jezera već i prilikom njenog ponovnog bacanja u vodu nakon što je primijetio dolazak njihovog motornog čamca. Naime, izjašnjavajući se na okolnosti koje su prethodile predmetnoj kontroli kao i na okolnosti same kontrole, svi pomenuti svjedoci su saglasno izjavili da su, nakon što su svjedoci B. O.1 i H.H. dana 12.12.2011 god.  prilikom osmatranja jezera sa splavova u ranim jutarnjim satima  na suprotnoj strani jezera primijetili čamac jednosjed  u  kojem vozač čamca, kojeg  zbog daljine inače nijesu mogli prepoznati, obavlja radnje karakteristične za bacanje ribarske mreže, odlučili da na tom mjestu u večernjim satima naprave zasjedu kako bi ovo lice zatekli u nezakonitom ribolovu. Zbog toga su negdje oko 16,20 časova, sa istog splava na jezero isplovili motornim čamcem koji su opremili sa reflektorom. Nakon što su sa čamcem došli u tršćak tj. prešlice na desetak metara od mjesta "M." odakle su očekivali nailazak čamca sa krivolovcem,  sakrili su se u ovom tršćaku. U prvi sumrak, negdje oko 16,50 časova, iz pravca M., u kojem pravcu se nalazi i kuća okrivljenog , je naišao isti čamac jednosjed kojeg su osmatrali u ranim jutarnjim satima.  Pošto je čamac prošao na udaljenosti od 10 do 15 m od njih, u čamcu su jasno vidjeli i prepoznali okrivljenog Š. Dž..  Nakon što  se jedno vrijeme sa čamcem  kretao uz samu obalu poluostrva koje na ušću u jezero formira rijeka Lj., okrivljeni je isti zaustavio na samom vrhu ovog poluostrva. Tu se zadržao oko 1 minut, nakon čega je sa čamcem krenuo u pravcu grada tj. splavova. Na udaljenosti od oko 50 do 60 m od poluostrva je ponovo zaustavio čamac i tada su vidjeli kako na tom mjestu rukama iz vode izvlači mrežu i smješta je u prednji dio čamca. Sve to su dobro vidjeli i pored toga što je već pala noć jer su osmatranje vršili sa dva noćna i tri obična dvogleda koje su imali kod sebe pri čemu im je  u prilog išla i činjenica  što je prostor iza okrivljenog bio obasjan svjetlošću grada. U tim trenucima su sa čamcem  polagano napustili mjesto na kojem su se do tada skrivali i krenuli prema vrhu poluostrva. Pri tom nijesu palili motor čamca da ih okrivljeni ne bi čuo, već su se kretali uz pomoć drvenih vesala. Kada su došli do vrha poluostrva, ponovo su zaustavili čamac i sa tog mjesta nastavili dalje osmatranje okrivljenog. Pošto je njihova pozadina zbog rastinja na poluostrvu bila tamna,  to ih iz tog razloga okrivljeni još uvijek nije mogao  primijetiti.   Nakon što je završio sa vadjenjem i smještanjem mreže u čamac, okrivljeni se veslajući uputio prema mjestu na kojem su se nalazili.Kada im se primakao na daljinu od desetak metara, uključili su motor i sa čamcem pošli prema njemu. Istovremeno su uključili i reflektor . Nakon što ih je vidio okrivljeni je prestao sa veslanjem, veslo stavio u čamac i iz čamca u vodu bacio mrežu koja je bila umotana u neko platno. Predstavili su mu se kao ribočuvarska kontrola i pitali ga šta radi na jezeru. Odgovorio im je da skuplja kišnicu iako u to vrijeme kiša nije padala. Svjedok B. O.1 je nakon toga uključio kameru i počeo sa snimanjem. Okrivljeni se  pri tom  ne samo nije protivio ovom snimanju već je i sam tražio od njega da nastavi sa snimanjem. Prilikom pregleda prednjeg dijela čamca okrivljenog svjedok K. Dž. je u njemu pronašao praznu transportnu torbu čija unutrašnjost je bila zamašćena i uprljana krljuštima ribe. Tom prilikom nijesu vršili detaljan pretres čamca već samo njegov vizuelni pregled obzirom da su vidjeli da je okrivljeni prije toga iz njega izbacio neki zavežljaj  koji je i dalje plutao po vodi.  Nakon što se okrivljeni sa čamcem uputio u pravcu svoje porodične kuće, iz jezera su izvukli bačeni zavežljaj.  Pregledom njegove sadržine su utvrdili da se u istom nalaze ribarska mreža i ulovljene ribe. Kada su i oni sa čamcem  krenuli prema splavovima,  iza sebe su začuli neke glasove. Primijetili su kako čamcu okrivljenog prilazi drugi čamac kojim je upravljao njegov bratanac, maloljetni Š. E., ali  od zvuka motora nijesu mogli čuti njihov razgovor. Kasnije su ovaj slučaj prijavili dežurnoj službi Ispostave policije P. i oduzetu mrežu , platno i torbu predali službenicima ove Ispostave. Prije toga su izvršili mjerenje i klasifikaciju oduzetih riba i tom prilikom utvrdili da se ukupno radilo o 8 komada riba , i to : 4 pastrmke , 3 manića - deraća  i  1 skobalj . Svjedok B. O.1 je dalje istakao da je u tom periodu, od 01.10.2011 god. do 01.05.2012. god.  na P. jezeru bio lovostaj za sve vrste riba, a za deraće - maniće je  važio i poseban zabran  za period od 10.04.2011 god. do 10.04.2013 godine, na osnovu Naredbe o izmjenama i dopunama naredbe o ribolovnim zabranima, ograničenjima i mjerama za zaštitu ribljeg fonda. Na kraju je naveo da prilikom osmatranja okrivljenog kako iz jezera vadi mrežu sa ulovljenom ribom ovu njegovu radnju nije snimio, jer bi samim uključenjem kamere okrivljenom sigurno otkrio svoje prisustvo obzirom da bi se prlikom uključenja kamere na njoj  istovremeno upalilo i signalno svjetlo koje bi okrivljeni sigurno zapazio.

      Odbranu okrivljenog kojom negira izvršenje krivičnog djela koje mu je javnom optužbom stavljeno na teret, odnosno negira da je dana 12.12.2011 god. , oko 16,55 časova, od strane ribočuvarske službe Sportsko ribolovnog kluba "P." zatečen u nezakonitom ribolovu, su u potpunosti obezvrijedili i ostali izvedeni dokazi, u prvom redu audiovizuelni snimak predmetne kontrole napravljen od strane pripadnika ove službe, jer je i na osnovu ovog snimka takodje utvrdjeno ne samo da su svjedoci B. O.1, B. O.2, H. H. i K. Dž. prilikom ove kontrole na jezeru zatekli okrivljenog već i da su istom prilikom u neposrednoj blizini mjesta susreta sa okrivljenim pronašli i iz vode izvadili zavežljaj u kojem je bila umotana ribarska mreža sa 8 komada nezakonito ulovljenih riba. Naime, kako su pomenuti pripadnici ribočuvarske službe Sportsko ribolovnog kluba "P." radnju  zaticanja okrivljenog Š. Dž. na P. jezeru  dana 12.12.2011 god., snimili kamerom koju su tom prilikom imali kod sebe, sud je shodno čl. 156. st. 2 ZKP u toku dokaznog postupka na predlog ODT u Plavu izveo i ovaj dokaz, jer je utvrdio da se tako napravljen audiovizuelni snimak može koristiti kao valjan ne samo zbog toga što je napravljen uz izričitu saglasnost okrivljenog već  i zbog toga što se na snimku nalaze i okrivljeni i njegov glas tako da u pogledu njegove autentičnosti nije bilo nikakve sumnje niti primjedbi. Pošto je prilikom reprodukovanja ovog snimka nesporno utvrdjeno  da su na istom snimljeni i sam susret pripadnika ribočuvarske službe Sportsko ribolovnog kluba "P." sa okrivljenim Š. Dž.  i situacija kada pripadnici ove službe iz vode jezera vade zavežljaj od sivo-plavog nepromočivog platna u kojem se nalazila mreža sa ulovljenim ribama, to i ove činjenice takodje idu u prilog navodima javne optužbe i to kako u dijelu da su i mreža i ribe vlasništvo okrivljenog tako i u dijelu da je okrivljeni neposredno prije ovog susreta sa pronadjenom mrežom vršio nezakonit ulov ribe te da je  samim tim i počinio  krivično djelo koje mu je ovom optužbom stavljeno na teret.

      Konačno, odbranu okrivljenog Š. Dž. da dana kada je od strane ribočuvarske službe Sportsko ribolovnog kluba "P." zatečen na jezeru, na istom nije bio radi nezakonitog ulova ribe, kako mu se stavlja na teret javnom optužbom, već radi pronalaženja izgubljenog čamca, su posredno obezvrijedili i izvedeni pismeni dokazi, potvrda Ispostave policije P. o privremeno oduzetim predmetima br. ... od 12.12.2011god. i fotodokumentacija iste Ispostave br. ... od 12.12.2011 god., jer je i na osnovu ovih dokaza takodje utvrdjeno da su svjedoci B. O.1, B. O.2, H. H. i K. Dž.,  kao pripadnici ribočuvarske službe Sportsko ribolovnog kluba "P." prilikom predmetne kontrole u zavežljaju od nepromočivog platna koji je plutao na vodi  u neposrednoj blizini mjesta na kojem su zatekli okrivljenog,  pronašli  ne samo ulovljenu ribu već i ribarsku mrežu sa kojom je izvršen  njen ulov, tako da i ove činjenice, u sveukupnosti sa ostalim utvrdjenim činjenicama, navode javne optužbe u pogledu krivice okrivljenog za izvršeno krivično djelo čine još osnovanijim i utemeljenijim.

      Što se tiče nalaza i mišljenja vještaka ihtiologa, dr D. M., sud ovaj dokaz nije posebno niti cijenio niti obrazlagao osim u dijelu da na P. jezeru nije dozvoljen privredni ribolov.Ovo iz razloga jer je izvodjenje ovog dokaza sud izvršio radi što pravilnijeg utvrdjivanja pravne kvalifikacije predmetnog krivičnog djela, obzirom da su čl. 326.  Krivičnog zakonika predvidjena tri oblika krivičnog  djela nezakonit ribolov  te obzirom da je prvobitno podnesenim optužnim predlogom ODT u Plavu okrivljenom Š. Dž. stavljen na teret treći oblik ovog  krivičnog djela (st. 3)  jer se prema stanovištu javne optužbe u konkretnom slučaju radilo o nezakonitom ulovu riba "veće biološke vrijednosti" i u "većoj količini" kao bitnih elemenata ovog oblika djela. Medjutim, kako se pomenuti vještak u svom nalazu i mišljenju decidno izjasnio ne samo da se 8 riba, koje je u konkretnom slučaju okrivljeni nezakonito ulovio mrežom, ne mogu smatrati "većom količinom" već i da iste nemaju "veću biološku vrijednost" , to je zastupnica javne optužbe nakon ovakvog mišljenja pomenutog vještaka u svojoj završnoj riječi izvršila prekvalifikaciju predmetnog krivičnog djela na način što je okrivljenom, umjesto prvobitno stavljenog oblika ovog djela iz čl. 326. st. 3. KZ,  stavila na teret krivično djelo nezakonit ribolov iz čl. 326. st. 1. KZ , tako da iz tog razloga nije ni bilo potrebe za širim obrazlaganjem ovog nalaza.

      Pošto je  zastupnica javne optužbe na glavnom pretresu od 13.03.2012. god. odustala od predloga da se u dopunu dokaznog postupka izvede dokaz uvidom u fotografije ribočuvarske službe Sportsko ribolovnog kluba "P." koje su snimljene na kompakt disku iz razloga što se sve te fotografije nalaze i u fotodokumentaciji Ispostave policije P., koja je takodje predložena kao dokaz, te pošto su se sa ovim njenim odustankom saglasili i predstavnik oštećenog i okrivljeni to sud iz tog razloga nije ni izvodio ovaj dokaz.

      Kako iz svega izloženog proizilazi da u pogledu utvrdjivanja krivičnog djela koje je izmijenjenom optužbom stavljeno na teret okrivljenom Š. Dž., nakon sprovedenog dokaznog postupka i ocjene izvedenih dokaza, nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni izvršio predmetno krivično djelo.

      Naime, ocjenjujući pravno utvrdjeno činjenično stanje, sud nalazi da su u radnji okrivljenog sadržani svi bitni elementi, kako subjektivni tako i objektivni, krivičnog djela nezakonit ribolov iz čl. 326. st. 1. KZ, pa mu je za izvršeno krivično djelo i izrekao kaznu bliže opisanu u izreci presude. Kako krivično djelo nezakonit ribolov, predstavlja krivično djelo sa blanketnom dispozicijom odnosno djelo koje svojim sadržajem upućuje na posebne propise kojima se uredjuje ova oblast, to se okrivljeni u konkretnom slučaju nije pridržavao odredbe čl. 27. st. 1. tačka 1.Zakona o slatkovodnom ribarstvu kojom je propisano da je radi zaštite i unapredjivanja ribljeg fonda i očuvanja biodiverziteta ribolovnih voda zabranjeno  loviti ribu  mrežama i koševima  na ribolovnim vodama na kojima nije dozvoljen privredni ribolov i Naredbe o izmjenama i dopunama Naredbe o ribolovnim zabranima, ograničenjima i mjerama za zaštitu ribljeg fonda Ministarstva poljoprivrede i ruralnog razvoja,  kojom je zabranjen ulov svih vrsta riba na P. jezeru  u periodu od 01. oktobra 2011 god. do 01. aprila 2012 god. Znači, radnja izvršenja krivičnog djela koje je počinio okrivljeni se sastoji u tome što je za  vrijeme lovostaja, tačnije  12.12.2011 god.,  oko 16,55 časova u  P. jezeru mrežom lovio ribu, čime je i izvršio krivično djelo nezakonit ribolov iz čl. 326. st. 1. KZ.

      Sud je cijenio i vinost odnosno prihički odnos okrivljenog u odnosu na radnju izvršenja predmetnog krivičnog djela, pa je našao da je okrivljeni prilikom izvršenja ovog djela postupao sa umišljajem. Naime, okrivljeni je bio svjestan, u kom pogledu se i sam lično izjasnio u svojoj odbrani, ne samo činjenice da na P. jezeru u periodu od 01.10.2011 god. do 01.05.2012 god. važi lovostaj za sve vrste riba  već i da lovom ribe u vrijeme lovostaja čini krivično djelo, pa je i pored takve svijesti dana 12.12.2011 god. na ovom jezeru mrežom vršio ulov ribe čime je i manifestovao svoje htjenje  za njegovo izvršenje.

      Prilikom izbora vrste i visine krivične sankcije koju treba primijeniti prema okrivljenom za izvršeno krivično djelo, sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir: da je porodičan čovjek, da je otac jednog djeteta i da ranije nije osudjivan obzirom da su mu ranije osude Osnovnog suda u Plavu:  K.br. 100/98 od 20.10.1998 , zbog k.d. iz čl. 33. Zakona o inspekcijskoj kontroli, kojom mu je izrečena kazna zatvora u trajanju od 40 dana - uslovno za 1 godinu i K.br. 146/07 od 20.11.2007 god. , zbog krivičnog djela napad na službeno lice u vršenju službene dužnosti iz čl. 376. st. 1. KZ , kojom mu je  izrečena kazna zatvora u trajanju od 30 dana - uslovno za 1 godinu, brisane rješenjem Osnovnog suda Plav Kv.br. 57/2011 god., dok mu je kao otežavajuće okolnosti cijenio okolnosti pod kojima je djelo učinjeno, odnosno ne samo okolnost da je takvo njegovo postupanje u potpunoj suprotnosti sa poslovima koje obavlja u opštini P. - Savjetnik za zaštitu životne sredine već i da je ulov ribe u P. jezeru za vrijeme lovostaja vršio zabranjenim sredstvom - mrežom .

      Medjutim, i pored navedenih otežavajućih okolnosti koje je cijenio na strani okrivljenog,  sud je našao da u konkretnom slučaju ima uslova  da se prema njemu  ipak primijeni blaža vrsta kazne, obzirom da su za ovo djelo altarnativno predvidjene novčana i kazna zatvora, te mu je i izrekao novčanu kaznu u naznačenom iznosu sa uvjerenjem da je  izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog te da će se  u konkretnom slučaju i  ovom vrstom i visinom kazne, u okviru opšte svrhe izricanja krivičnih sankcija predvidjene čl. 4 st. 2 KZ, postići svrha kažnjavanja propisana čl. 32 istog Zakona. Naime, osnovano se može očekivati da će izrečena kazna pozitivno djelovati, ne samo na okrivljenog Š. Dž. da ubuduće ne vrši krivična djela već da će ista uticati i na ostale gradjane da se uzdrže od vršenja ovih ili drugih sličnih djela.

      Odluka o troškovima krivičnog postupka je zasnovana  na odredbi čl. 229 st. 1 ZKP-a.Visina troškova u ukupnom iznosu od 300,00 eura, predstavlja izdatke iz budžetskih sredstava, od čega iznos od 250,00 eura, predstavlja nagradu vještaku ihtiologu dr D. M. za dati nalaz i mišljenje, dok iznos od 50,00 eura predstavlja paušal koji je  odmjeren sobzirom na složenost i trajanje krivičnog postupka te obzirom na imovno stanje okrivljenog , shodno čl. 226 st. 3 ZKP.

      Na osnovnu čl. 326. st. 4. u vezi sa čl. 67. st. 1. tačka 7. i čl. 75. KZ , sud je okrivljenom Š. Dž. izrekao i mjeru bezbijednosti oduzimanje predmeta te od istog oduzeo ulovljene ribe i laksanu mrežu dužine 45 m i širine 2,2 m , kao predmeta izvršenja krivičnog djela.  
      Kako je predstavnik oštećenog Sportsko ribolovnog kluba "P." predsjednik B. O.1, u završnoj riječi zadržao pravo da odštetni zahtjev ostvaruje u parnici , to je sud u pogledu ovog zahtjeva odlučio kao u izreci presude, na osnovu čl. 239 st.2. ZKP.

      Na osnovu iznijetih razloga odlučeno je kao u izreci presude.

OSNOVNI SUD U PLAVU
Dana, 13.03.2012  .godine.
Zapisničar
S  U D I J A
Senada Radončić
Hilmija Sujković  
PRAVNA POUKA:
Protiv ove presude može se izjaviti žalba
Višem sudu u Bijelom Polju  u roku od
8 (osam) dana od dana  njenog prijema
preko ovog suda.  
DNA:  1 x  ODT u Plavu
           1 x  okrivljenom Š. Dž.
           1 x  Predstavniku oštećenog Sportsko
                  riblovnog kluba "P." P.,  B. O.1  