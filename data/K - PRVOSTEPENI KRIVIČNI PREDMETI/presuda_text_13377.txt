U IME CRNE GORE
K. br. 387/2012
OSNOVNI SUD U BIJELOM POLJU, kao prvostepeni krivični, i to sudija Rahmo
Banda, kao sudija pojedinac, uz učešće zapisničara Ljiljane Popović,
rješavajući u krivičnom predmetu protiv okrivljenih Đ. R.a i G. B.a, obojica
iz Sjeničkih Bara, Opština Sjenica, Republika Srbija, zbog krivičnog djela
krijumčarenje iz čl. 265. st. 1. Krivičnog Zakonika, postupajući po Optužnom
predlogu ODT iz Bijelog Polja Kt.br.207/12 od 08.10.2012. godine, nakon
održanog, usmenog, glavnog i javnog pretresa u prisustvu zamjenika ODT iz
B.Polja J. LJ.e i okrivljenog Đ. R.a, a u odsustvu uredno obaviještenog
okrivljenog G. B.a, donio je dana 10.01.2013. godine i javno objavio,
P R E S U D U
Okrivljeni Đ. R., od oca B. i majke D. rodjene G., rodjen 18.08.1985.godine u
Sjenici, Republika Srbija, sa prebivalištem u Sjeničke Bare, državljanin
Republike Srbije, pismen, završio Srednju školu, neoženjen, nezaposlen, lošeg
imovnog stanja, osudjivan presudom Osnovnog suda u Baru K.br. 335/07 od
27.09.2007.godine po čl. 258. st. 2. Krivičnog Zakonika, na kaznu zatvora u
trajanju od 7 mjeseci.
K R I V J E
Što je:
- dana 23.06.2012.godine, putničkim motornim vozilom marke '' Audi'' reg.br.
NP ... SĐ, vlasništvo okrivljenog G. B.a, prenio 46 kanti sira i 42 kante
paprika punjenih pavlakom, ukupne težine 250 kgr, iz Republike Srbije u Crnu
Goru, preko carinske linije, zaobilaznim putem Vrbnica – Voljavac,
izbjegavajući mjere carinskog nadzora na carinskom prelazu, pri čemu je u
mjestu Laništa, Opština Bijelo Polje, zaustavljen i kontrolisan od strane
ovlašćenih službenika Uprave Policije – Ispostava granične policije Bijelo
Polje,
- čime je izvršio krivično djelo krijumčarenje iz čl. 265. st. 1. Krivičnog
Zakonika.
- pa mu sud primjenom citiranih zakonskih poropisa i čl. 2,4,5,13,15,32,36,
39,42,52,53 i 54 i 75, Krivičnog Zakonika, te čl. 226 i 374. ZKP-a, i z r i č
e:
USLOVNU OSUDU
Kojom mu utvrdjuje kaznu zatvora u trajanju od 6. ( šest ) mjeseci, i
istovremeno odredjuje da se ista neće izvršiti ukoliko okrivljeni u roku od 1.
( jedne ) godine, po pravosnažnosti presude, ne izvrši neko novo krivično
djelo.
I istog
O S U DJ U J E
Na novčanu kaznu u iznosu od 200,00 € ( dvijestotine eura), koju kaznu je
dužan da plati u roku od 3(tri) mjeseca po pravosnažnosti presude u budžet CG
- na depozit novčanih kazni, troškova postupka i paušala. Ako osudjeni ne
plati novčanu kaznu u odredjenom roku, sud će novčanu kaznu zamijeniti kaznom
zatvora, tako što će za svakih započetih 25,00 € ( dvadesetpet eura) ,novčane
kezne odrediti jedan dan zatvora, a ako osudjeni plati samo dio novčane kazne,
sud će ostatak kazne srazmjerno zamijeniti kaznom zatvora, pa ako osudjeni
isplati ostatak novčane kazne, izvršenje kazne zatvora će se obustaviti.
Obavezuje se okrivljeni da budžetu CG – na depozit novčanih kazni uplati na
ime paušala iznos od 40,00 €, ( četrdeset eura), u roku od 15. dana po
pravnosnažnosti presude. Dok drugih troškova krivičnog postupka nije bilo.
Okrivljenom se se izriče mjera bezbjednosti oduzimanje – 46 kanti sira i 42
kante paprika punjenih pavlakom, težine od po 3 kgr, po kanti, ukupne težine
250 kgr, kao predmet izvršenja krivičnog djela, shodno čl. 75. Krivičnog
Zakonika.
NAPROTIV:
Okrivljeni G. B., od oca B.a i majke N. rodjene L., rodjen 02.06.1988.godine u
Bijelom Polju, živi u Sjeničke Bare, Opština Sjenica, Republika Srbija,
državljanin Republike Srbije, pismen, završio Gimnaziju, nezaposlen, oženjen,
otac jednog maloljetnog djeteta, lošeg imovnog stanja, ne osudjivan.
-​ na osnovu čl. 373. tač. 2. ZKP-a. 
OSLOBADJA SE OD OPTUŽBE
Da je:
- dana 23.06.2012.godine, putničkim motornim vozilom marke '' Audi'' reg.br.
NP ... SĐ, svoje vlasništvo sa okrivljenim Đ. R., prenio 46 kanti sira i 42
kante paprika punjenih pavlakom, ukupne težine 250 kgr, iz Republike Srbije u
Crnu Goru, preko carinske linije, zaobilaznim putem Vrbnica – Voljavac,
izbjegavajući mjere carinskog nadzora na carinskom prelazu, pri čemu su u
mjestu Laništa, Opština Bijelo Polje, zaustavljeni i kontrolisani od strane
ovlašćenih službenika Uprave Policije – Ispostava granične policije Bijelo
Polje,
- čime bi kao saizvršilac izvršio krivično djelo krijumčarenje iz čl. 265.
st. 1. Krivičnog Zakonika.
Jer nije dokazano da je izvršio krivično djelo za koje je optužen.
Troškovi krivičnog postupka padaju na teret budžetskih sredstava.
O b r a z l o ž e nj e
Osnovno državno tužilaštvo u Bijelom Polju, Optužnim predlogom Kt.br. 207/12
od 08.10.20012.godine, optužilo je Đ. R.a i G. B.a, obojica iz Sjeničkih Bara,
Opština Sjenica, Republika Srbija, zbog krivičnog djela krijumčarenje iz čl.
265. st. 1. Krivičnog Zakonika.
Glavni pretres je održan i zaključen dana 10.01.2013.godine u odsustvu uredno
obaviještenog okrivljenog G. B.a.
Zamjenik ODT J. LJ.a u završnoj riječi je izjavila, da ostaje pri podnijetom
Optužnom predlogu, stim što u dijelu koji se odnosi na pravnu kvalifikaciju
ispred riječi izvršili dodaje riječi ‘’ kao saizvršioci’’, a ovo iz razloga
što je iz izvedenih dokaza i to iskaza svjedoka M. A.a, kao i odbrane
okrivljenog Đ. R.a utvrdjeno da su okrivljeni Đ. R.o i G. B. izvršili krivično
djelo na način kako je optužbom stavljeno na teret. Okolnost da okrivljeni Đ.
R.o u svojoj odbrani navodi da je roba bila njegova je bez uticaja za
postojanje krivice na strani okrivljenog G. B.a, obzirom da je iz odbrana
obojice okrivljenih utvrdjeno da je i G. B. znao da roba koju prevozi ne
posjeduje potrebnu dokumentaciju. Predložila je da sud okrivljene oglasi
krivim a da im obzirom na sve okolnosti iz čl. 42. Krivičnog Zakonika izrekne
uslovne osude i novčane kazne u granicama propisanim za predmetno krivično
djelo.
Okrivljeni Đ. R.o u svojoj odbrani na zapisniku kod ODT u B.Polju je naveo, da
je kritičnog dana oko 5 h, krenuo od kuće iz mjesta Sjeničke Bare, Republika
Srbija, vozilom marke Audi i to sa komšijom G. B.om, kojeg je zamolio da mu
preveze do B.Polja, te je on u auto natovario 46 kanti sira od po 2,50 kgr. i
42 kante paprike u pavlaci od po 2,50 kgr, sa namjerom da te proizvode proda u
B.Polju. Istakao je, da nijesu išli na carinski prelaz Dobrakovo, iz razloga
što nije za pomenute proizvode posjedovao dokumentaciju neophodnu za
carinjenje, pa su vozilom pošli zaobilaznim putem prije carinskog prelaza i to
preko sela Bežišta, koje je od njegove kuće udaljeno oko 10-tak kilometara i
nalazi se na teritoriji Crne Gore. U tom mjestu zaustavio ih je službenik
policije i tom prilikom utvrdio da prevoze robu bez dokumentacije. Takodje je
istakao, da se bavi poljoprivrednom prizvodnjom kao i prodajom poljoprivrednih
proizvoda, stim što mu je ovo prvi put da robu dovozi u B.Polje radi prodaje.
A G. B. mu je samo izvršio uslugu prevoza i to iz prijateljskih razloga, tj.za
ovu uslugu nije ništa platio. Pomenuti proizvodi su mu oduzeti a bili su
njegovo vlasništvo.
Na glavnom pretresu je ponovio svoju odbranu i naglasio, da je njemu G. B.
samo izvršio uslugu prevoza mlečnih proizvoda nije imao nikakvu svoju robu. U
završnoj riječi je izjavio, da ostavlja sudu da odluči o njegovoj krivici, a
smatra da nije kriv iz razloga što je roba koju je prenosio njegov proizvod,
ali ista nije posjedovala potrebnu dokumentaciju. Platio je ilegalni prelaz
granice i carinski prekršaj, a G. B. je njegov komšija i isti mu je učinio
samo uslugu. Tražio je da sud oslobodi i njega i G. B.a, i ponovo istakao da
G. B. vezano za ovo što mu je učinio uslugu nije ništa kriv i isti mu nije za
tu uslugu ništa naplatio samo je prevozio njegove paprike u pavlaci i sir.
Okrivljeni G. B. u svojoj odbrani na glavnom pretresu od 09.01.2013.godine je
naveo, da je komšija sa Đ. R.om u mjestu Sjenčke Bare i njegov komšija Đ. R.o
ga je zamolio da mu preveze do Bijelog Polja neke kante sira i kante paprike u
pavlaci da bi ih prodao na pjaci i zna da je bila subota, te je on istom
pristao da učini uslugu da mu preveze, a zna da je R.o to trebao da prodaje na
pijacu u Bijelom Polju. Njih je zaustavila policija u mjestu Bežišta na
teritoriji Crne Gore i kontrolisala auto i tada im je R.o ispričao da je to
njegova roba i oni su tada njih poveli u stanicu policije u Nedakusima gdje je
Granična policija, gdje su sačinili zapisnik i izdali su R.u potvrdu o
privremenom oduzimanju robe, tako da on nije tom prilikom prevozio nikakvu
svoju robu, jedino što je učinio uslugu svom komšiji Đ. R.u bez naknade. Kazao
je da su tada i on i R.o platili carinski prekršaj za ilegalni prelazak
granice. Smatra da nije ništa kriv. Na pitanje Zamjenika ODT je li mu bilo
poznato da posjeduje dokumentaciju za robu koju prevozi, odgovorio je, nije mu
bilo poznato, a da je potrebna dokumentacija saznao je pošto ih je zaustavila
policija. Dalje na pitanje koliko je udaljeno mjesto odakle su krenuli do
graničnog prelaza Dobrakovo, odgovorio je, udaljeno je preko 20- tak km, a ne
može se tačno izjasniti. Poznato mu je da se Đ. R.o od ranije bavio prodajom
mlečnih proizvoda, i rekao mu je da će te proizvode da proda na Pijacu u
Bijelom Polju. Takodje on i njegova porodica se bave prodajom mlečnih
proizvoda, ali iste ne prodaju u Bijelom Polju.
Radi utvrdjivanja odlučnih činjenica i krivice okrivljenih, sud je u dokaznom
postupku saslušao svjedoka M. A.a, na saglasni predlog stranaka izvršio uvid u
potvrdu o privremeno oduzetim predmetima Uprave Policije – IGP B.Polje br. 28
od 23.09.2012.godine, pročitao zapisnik o pretresanju stvari – saobraćajnog
sredstva br. 54 od 23.06.2012.godine UP – IGP B.Polje, izvršio uvid u potvrdu
o primopredaji robe UP – PJ B.Polje od 23.06.2012.godine, izvršio uvid u izvod
iz KE na ime okrivljenog Đ. R.a, izdat od strane MUP-a, Direkcija policije –
Policijska uprava iz Novog Pazara od 31.12.2012.godine i izvršio uvid u izvod
iz KE na ime okrivljenog G. B.a, izdat od strane MUP-a, Direkcija policije –
Policijska uprava iz Novog Pazara od 27.12.2012.godine, pa je cijeneći ove
dokaze pojedinačno i u kontekstu dovodeći ih u vezi sa odbranama okrivljenih,
shodno čl. 370. st. 3. ZKP-a, utvrdio činjenično stanje kao u izreci presude.
Naime, okrivljeni Đ. R.o je naveo, da je dana 23.06.2012.godine oko 5 časova
ujutru iz mjesta Sjeničke Bare, Republika Srbija, natovario 46 kanti sira i 42
kante paprike u pavlaci težine od po 2,50 kgr., sa namjerom da ih on proda na
pjacu u Bijelo Polje, a zamolio je komšiju G. B.a da mu to svojim vozilom
marke Audi, preveze do pjace u B.Polje. Oni tada nijesu išli na carinski
prelaz Dobrakovo iz razloga što on nije imao za te proizvode dokumentaciju
neophodnu za carinjenje i vozilom su prešli zaobilaznim putem prije carinskog
prelaza i ušli u teritoriju Crne Gore, gdje ih je u mjestu Bežišta zaustavio
službenik policije i tom prilikom ustanovio da je roba bez dokumentacije i
ista mu je oduzeta. Naglasio je da se bavi poljoprivrednom proizvodnjom i
prodajom tih proizvoda. A da G. B. je samo vršio uslugu prevoza a nije imao
svoje robe. Pa je ovakvu odbranu sud cijenio kao priznanje izvršenja krivičnog
djela i krivice.
Odbrana okrivljenog Đ. R.a potvrdjena je kroz izvedene dokaze. Tako se iz
iskaza svjedoka M. A.a utvrdjuju odlučne činjenice, da je kritičnog dana
ujutru oko 5. časova na putu od mjesta Vrbnica prema mjestu Voljavac iz
R.Srbije u Crnu Goru, van graničnog prelaza ušlo PMV marke ‘’ Audi’’ zelene
boje NP reg.oznaka kojim je upravljao G. B. a na mjestu suvozača je sjedio Đ.
R.o. Pregledom vozila u prtljažniku pronadjeni su mlečni proizvodi kante od
oko 2,50 kgr. I to sir i paprike u pavlaci. On je tada sačinio službenu
zabilješku i izdao potvrdu o privremenom oduzimanju robe, koju je napisao na
Đ. R.a jer je on tvrdio da je to njegova roba, a što je tada potvrdio i G. B.
i ta lica su privedena u prostorije policije.
Sud je iskaz predhodnog svjedoka u podpunosti prihvatio, jer je jasan i
odredjen i istom nije prigovoreno. A i u punom je saglasju sa pisanim
dokazima. Tako iz potvrde UP - IGP Bijelo Polje br. 28 od 23.06.2012.godine se
vidi, da ovlašćeno službeno lice tog dana od Đ. R.a je izvršilo privremeno
oduzimanje 46 kanti sira težine oko 3 kgr. po kanti i 42 kante paprika
punjenih pavlakom težine oko 3 kgr, po kanti. A iz zapisnika o pretresanju
stvari – saobraćajnog sredstva br. 54 od istog datuma i iste UP, se utvrdjuje,
da su ovlašćeni policijski službenici M. A. i Veličković Duško dana
23.06.2012.godine prilikom pretresa PMV marke ‘’ Audi’’ reg.oznaka NP ... SĐ,
zelene boje, kojim je upravljao G. B. u unutrašnjosti – prtljažniku vozila
pronašli 46 kanti sira i 42 kante paprike punjenih pavlakom težine od oko po 3
kgr. po kanti. A iz potvrde o primopredaji robe UP PJ B.Polje se vidi da su
službenici te Uprave dana 23.06.2012.godine, službenicima Carine ( OZSK )
predali robu koja je privremeno oduzeta od lica Đ. R.a po potvrdi br. 28 od
23.06.2012.godine ( IGP Bijelo Polje ) i to: sir u kantama težine 3 kgr. 46
komada i paprike punjene pavlakom u kantama težine 3 kgr. 42 komada.
Dakle, imajući u vidu predhodno izloženo od strane ovog suda je utvrdjeno da
je okrivljeni Đ. R.o, dana 23.06.2012.godine, putničkim motornim vozilom marke
'' Audi'' reg.br. NP ... SĐ, vlasništvo okrivljenog G. B.a, prenio 46 kanti
sira i 42 kante paprika punjenih pavlakom, ukupne težine 250 kgr, iz Republike
Srbije u Crnu Goru, preko carinske linije, zaobilaznim putem Vrbnica –
Voljavac, izbjegavajući mjere carinskog nadzora na carinskom prelazu, pri čemu
je u mjestu Laništa, Opština Bijelo Polje, zaustavljen i kontrolisan od strane
ovlašćenih službenika Uprave Policije – Ispostava granične policije Bijelo
Polje, a što znači da su u radnjama okrivljenog sadržani svi bitni elementi
bića krivičnog djela krijumčarenje iz čl. 265. st. 1. KZ. Tako kod činjenice
da je okrivljeni sa robom bez prateće dokumentacije, tj. preduzimanjem
konkretnih radnji kao što je prenošenje robe ( sir i paprike punjene pavlakom
u kantama težine 250 kgr.) i izbjegavanja mjere carinskog nadzora preko
Carinske linije. Okrivljeni je u konkretnom slučaju postupao s umišljajem jer
je bio svjestan da prenosi robu, koja nije domaćeg porijekla. I te konkretne
radnje ( prenošenje sira i paprika u pavlaci ) su karakteristične za klasični
oblik krijumčarenja.
Za konkretno krivično djelo u Krivičnom Zakoniku, propisano je da će se
učinilac kazniti zatvorom od 6. mjeseci do 5. godina i novčanom kaznom.
Prilikom odlučivanja o vrsti i visini kazne, sud je okrivljenom uzeo u obzir
sve okolnosti iz čl. 42. KZ, koje utiču da kazna bude veća ili manja, pa je od
olakšavajućih okolnosti našao da je isti lošeg imovnog stanja, nezaposlen,
živi od rada na selu, dok mu je kao otežavajuće okolnosti cijenio da je isti
ranije osudjivan presudom Osnovnog suda u Baru K.br. 335/07 od
27.09.2007.godine za krivično djelo iz čl. 258. st. 2. KZ. Ovaj sud je imajući
u vidu predhodno utvrdjene olakšavajuće okolnosti na strani okrivljenog po
utvrdjivanju kazne zatvora precizirane izrekom presude, izrekao uslovnu osudu
primjenjujući čl. 52,53, i 54 Krivičnog Zakonika, a obzirom da je za konkretno
krivično djelo kumulativno sa kaznom zatvora propisana i novčana kazna, to je
sud istog osudio i na novčanu kaznu u iznosu od 200,00 €, primjenom čl. 39.
Krivičnog Zakonika. Zbog svih navedenih okolnosti sud je uvjerenja da će se sa
izrečenim krivičnim sankcijama u konkretnom slučaju prema okrivljenom postići
svrha kažnjavanja propisana čl. 32. u vezi čl. 4. st. 2. Krivičnog Zakonika, i
da okrivljeni ubuduće nebi vršio ovakva i slična krivična djela.
Kako je okrivljeni oglašen krivim, sud ga je obavezao na plaćanje paušala koji
je odmjeren obzirom na složenost predmeta i trajanja postupka, vodeći pri tom
računa o imovinskim prilikama okrivljenog shodno čl.226. ZKP-a. Dok drugih
troškova krivičnog postupka nije bilo.
Okrivljenom je izričena mjera bezbjednosti oduzimanje – 46 kanti sira i 42
kante paprika punjenih pavlakom, ukupne težine 250 kgr, kao predmet izvršenja
krivičnog djela, shodno čl. 75. Krivičnog Zakonika.
Medjutim, imajući u vidu odbranu okrivljenog G. B.a i sve izvedene dokaze, sud
nije mogao sa sigurnošću tj.na nesumnjiv način utvrditi da je G. B. dana
23.06.2012.godine izvršio krivično djelo krijumčarenja na način kako su to
javnom optužbom stavlja na teret u saizvršilaštvu sa okrivljenim Đ. R.om.
Tako iz iznešene odbrane G. B.a kao nesporno se utvrdjuje, da je on komšija sa
Đ. R.om i da živi u mjesto Sjeničke Bare, da ga je komšija Đ. R.o zamolio da
mu preveze sa svojim vozilom marke Audi, do B.Polja neke kante sira i kante
paprika punjene pavlakom da bi ih Đ. R.o prodao na pjacu u B.Polju, obzirom da
je bila subota. Da je on pristao da mu izvrši uslugu prevoza i da ih je
policija u mjestu Bežišta na teritoriji Crne Gore zaustavila i kontrolisala
auto i da jeĐ. R.o policajcima ispričao da je to njegova roba i a je tada Đ.
R.u izdata potvroda o privremenom oduzimanju iste. A da on tada nije znao da
je potrebna dodkumentacija za robu koju prevozi, a on nije imao svoje robe.
Odbrana okrivljenog G. B.a potvrdjena je kroz izvedene dokaze. Tako svjedok M.
A. je naveo, da je kritičnog dana ujutru oko 5 h, na putu iz mjesta Vrbnica
prema mjestu Voljavac iz R.Srbije u Crnu Goru van graničnog prelaza ušlo PMV
marke ''Audi'' zelene boje NP reg.ozn. kojim je upravljao G. B. a na mjestu
suvozača je sjedio Đ. R.o i da je pregledom vozila u prtljažniku pronašao
kante sa sirom i kante sa paprikama punjenim pavlakom koje kante su težine oko
2,5 kgr, o čemu je i sačinio službenu zabilješku i izdata potvrda o
privremenom oduzimanju te robe na ime Đ. R.a, jer su i Đ. R.o i G. B. tvrdili
da je to roba Đ. R.a, koji iskaz je sud u podpunosti prihvatio.
U prilog predhodno izloženom idu i pisani dokazi – potvrda o privremenom
oduzimanju predmeta UP IGP B.polje br. 28 iz koje se vidi, da je dana
23.06.2012.godine od Đ. R.a ovlašćeno službeno lice oduzelo 46 kanti sira
težine oko 3 kgr, po kanti, i 42 kante paprika punjenih pavlakom težine oko 3
kgr., po kanti. A iz potvrde o primopredaji robe UP PJ B. Polje se utvrdjuje,
da su dana 23.06.2012.godine službenici te Uprave policije predali
službenicima Carine ( OZSK) robu koja je toga dana oduzeta od lica Đ. R.a po
potvrdi br. 28 od 23.06.2012.godine ( IGP B.Polje) i to sir u kantama težine 3
kgr, 46 komada i paprike punjene pavlakom u kante težine 3 kgr, 42 komada.
Pored izloženog iz iskaza – odbrane okrivljenog Đ. R.a koju je sud prihvatio
se utvrdjuje, da je on kritičnog dana zamolio svog komšiju G. B.a da mu robu –
sir i paprike punjene pavlakom u kantama težine od po 3.kgr. sa svojim vozilom
preveze do B.Polja koje je imao namjeru da proda na pjacu u B.Polju, što je on
i prihvatio da mu učini tu uslugu. I da je to njegova roba, a da G. B. nije
imao svoje robe kritičnom prilikom.
Dakle, na osnovu izvedenih dokaza, te iznešene odbrane okrivljenog G. B.a koji
ne priznaje krivicu i koji je istakao, da je on samo vršio uslugu prevoza robe
Đ. R.u svojim vozilom, a da on svoje robe nije imao kritičnom prilikom. A koji
navodi su potvrdjeni od strane okrivljenog Đ. R.a, te činjenice da je
ovlašćeno službeno lice predmetnu robu oduzelo od okrivljenog Đ. R.a. To ovaj
sud nije mogao sa podpunom izvjesnošću utvrditi da je okrivljeni G. B. zajedno
sa Đ. R.om izvršio krivično djelo koje mu je javnom optužbom stavljeno na
teret.
Tako da sve predhodno izloženo ukazuje, da sud nije mogao izvesti drugačiji
zaključak no da nije bilo dokaza da je okrivljeni G. B. izvršio krivično djelo
u pitanju, te je istog usled nedostatka dokaza oslobodio krivice. Ovo tim
prije što važećim zakonskim propisima činjenice koje terete okrivljenog moraju
biti apsolutno dokazane tokom postupka, što u konkretnom slučaju nije
utvrdjeno. Te je sud primijenio načelo '' in dubio proreo'' tj. kod takvih
činjenica svaka sumnja u pogledu činjenice od koje zavisi postojanje djela ili
primjene neke odredbe krivičnog zakonodavstva, sud rješava na način koji je
povoljniji za okrivljenog, te je istog i oslobodio shodno čl. 373. tač. 2.
ZKP-a.
Shodno čl. 230. ZKP-a odlučeno je da troškovi krivičnog postupka padaju na
teret budžetskih sredstava.
Sa iznijetih razloga odlučeno je kao u izreci presude, shodno čl. 374 i 373.
tač. 2. ZKP-a.
OSNOVNI SUD U BIJELOM POLJU
Dana: 10.01.2013. godine
Zapisničar, S u d i j a,
Ljiljana Popović s.r. Rahmo Banda s.r.