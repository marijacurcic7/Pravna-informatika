K. br. 505/11
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Jovanke Raičević, kao zapisničara, u krivičnom predmetu
protiv okrivljenog P.M.a, iz Mojkovca, zbog krivičnih djela falsifikovanje
isprave iz čl. 412 st. 1 Krivičnog zakonika, po optužnom predlogu Osnovnog
državnog tužilaštva u Bijelom Polju, KT. br. 122/10 od 15. 12. 2011 godine,
nakon održanog glavnog i javnog pretresa, u prisustvu zamjenika ODT-a u
Bijelom Polju Tanje Nišavić i okrivljenog P.M.a, dana 25. 12. 2012 godine,
donio je i objavio,
P R E S U D U
Okrivljeni P.M., od oca M., majke D., rođene M., rođen .... godine u Mojkovcu,
sa prebivalištem u mjestu rođenja – naselje R., drž. CG, otac jednog djeteta,
završio SSS, lošeg imovnog stanja, osuđivan presudom Višeg suda u Bjelom Polju
Kž. br. 865/10 od 22. 10. 2010 godine zbog kriv. djela laka tjelesna povreda
iz čl. 152/2-1 KZ CG na kaznu zatvora od 30 dana i presudom Osnovnog suda u
Bijelom Polju K. br. 87/10 od 11. 06. 2010 godine zbog kriv. djela iz čl. 166
i 152 st. 2/1 KZ na 8 mjeseci zatvora uslovno za 3 godine,
-na osnovu čl. 373 st. 1 tač.2 Zakonika o krivičnom postupku,
OSLOBAĐA SE OD OPTUŽBE
Kojom je predstavljeno da je:
-Neutvrđenog dana u prvoj polovini februara mjeseca 2009 godine u Mojkovcu, u namjeri da se upotrijebe kao prave, napravio lažne isprave, na način što je u obrasce »Administrativna zabrana za žiranta » i »Izjava žiranta«, A.B., unio neistinite podatke da je T.S., saglasan da bude žirant R.M., nakon čega je iste lažne isprave, dao R.M., koji ih je dana 14. 02. 2009 godine, uz zahtjev za dobijanje kredita, predao A. banci u Bijelom Polju i podiao kredit u iznosu od 3.000,00€, koji novac je zatim predao okrivljenom.
-čime bi izvršio krivično djelo falsifikovanje isprave iz čl. 412 st. 1 Krivičnog zakonika. 
-jer nije dokazano da je izvršio krivično djelo koje mu je stavljeno na teret.
Troškovi krivičnog postupka padaju na teret budžeta CG.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br.
122/10 od 15. 12. 2011 godine, optuženom P.M.u, iz Mojkovca, stavljeno je na
teret izvršenje krivičnog djela falsifikovanje isprave iz čl. 412 st. 1
Krivičnog zakonika.
Glavni pretres je zaključen u prisustvu zamjenika ODT-a u Bijelom Polju Tanje
Nišavić i okrivljenog P.M.a.
Zamjenik ODT-a u Bijelom Polju Tanja Nišavić, u završnoj riječi, je izjavila
da ostaje pri podnijetom optužnom predlogu, obzirom da je iz izvedenih dokaza
utvrđeno da je okrivljeni izvršio krivično djelo stavljeno mu na teret, pa je
predložila da ga sud oglasi krivim i osudi na kaznu po zakonu.
Okrivljeni P.M. u svojoj odbrani, u istražnom postupku, je izjavio da je pitao
R.M.a da za njega-okrivljenog podigne kredit kod A.B. u iznosu od 3.000,00€.
Kazao je R. da će on obezbijediti žirante, pa je R. pristao. Za žirant je
našao prvo Z.M.a a zatim je pitao tasta T.S.da mu bude drugi žirant, na šta je
on-T. pristao. Iz banke je uzeo formulare zatim iz dao Z. koji je popunio
formulare, ovjerio i donio mu. On je zatim formulare, za kredit dao T. S.,
koje je S. odnio, kako bi ih popunio i ovjerio. Kazao je da on nije popunjavao
formulare a ne zna ko in je popunio, S. ili neko drugi. Ispunjene i ovjerene
formulare donio mu je T. i on okrivljeni je iste predao R.M..
U svojoj odbrani na glavnom pretresu okrivljeni je ponovio odbranu datu tokom
istrage, pojašnjavajući da je on formulare dao lično T. S. a S. je lično odnio
formulare radi ovjere u U.i za Š. a zatim nakon par dana ispunjene i ovjerene
formulare je donio i dao ih okrivljenom. Kazao je i da je T.S.upoznao da će
kredit podići na ime R.M.a.
U završnoj riječi okrivljeni je naveo da nije izvršio krivično djelo stavljeno
mu na teret, dodajući da smatra da je optužen samo zbog narušenih odnosa
između njega i njegovog bivšeg tasta T. S..
Radi utvrđivanja odlučnih činjenica i krivice okrivljenog sud je, u dokaznom
postupku na glavnom pretresu, izveo dokaze, saslušao svjedoka T. S., pročitao
ugovor o zajmu broj LD0905500069 od 14.02.2009. godine, adminsitrativnu
zabranu za žiranta i izjavu na ime T. S., nalaz i mišljenje vještaka
grafološke struke N.V.br. 1102/10; nalaz i mišljenje vještaka grafološke
struke N.V.od 18.10.2011. godine. Na predlog i uz saglasnost stranaka,
pročitao iskaze svjedoka R.M.a, R.B., G.R.a i T. D., pročitao zapisnik o
sučenju okrivljenog P.M.a i T. S. od 21.06.2012. godine i izvještaj o
privremenoj spriječenosti za rad na ime T. S., izvršio uvid u izvod iz KE na
ime okrivljenog.
Cijeneći izvedene dokaze pojedinačno i u vezi jedne sa drugim a u kontekstu sa
navodima iz odbrane okrivljenog, sud iz utvrđenog činjeničnog stanja, nije
mogao izvesti nedvosmislen zaključak o izvršenju djela i krivici okrivljenog
pa je okrivljenog oslobodio optužbe, nalazeći da nije dokazano da je izvršio
krivično djelo stavljeno mu na teret.
Sud je cijenio iskaz svjedoka R.M.a iz koga proizilazi, da ga je okrivljeni P.
zamolio da podigne kredit na njegovo ime, kod A.B. u iznosu od 3.000,00€. On
je pristao da podigne kredit na svoje ime i potpisao dokumentaciju, te dana
14. 02. 2009 godine, u CK Banci podigao iznos od 3.000,00€, koje je predao
P.u. Kazao je i da nije znao ko su bili žiranti po predmetnom kreditu, već je
saznao za žirante, tek kada je stigla zabrana na zaradu Z.M.u. Iskaz ovog
svjedoka sud je prihvatio.
Sud je cijenio iskaz svjedoka G.R.a, koji u bitnom navodi da je šef Područne
jedinice U. za Š. u Mojkovcu. Poznaje T.S.obzirom da je bio njhov radnik a
P.M.a ne poznaje. Poznata mu je situacija kada je kćerka T. S. dolazila u
prostorije firme sa namjerom da ovjeri dokumentaciju na ime T. S. a koja se
tiče njegovog žiriranja. Naveo je da se dobro sjeća, da je tada odbio da stavi
svoj potpis na predmetna dokumenta, jer je procedura da lično zaposleni donese
dokumenta a takođe i uočio je donekle nepristojno ponašanje kćerke T. S..
Nakon ovoga telefonom je pozvao T.S.i tražio od njega da lično dođe ako želi
da on stavi svoj potpis na predmetna dokumenta radi dalje ovjere. Sjeća se i
da je S. došao u prostorije firme nakon dan - dva i bio je pomalo i ljut zbog
toga što on svjedok G., nije pristao da ovjeri formulare koje je donijela
T.eva kćerka. Nakon ovoga u prisustvu T. S. stavio je svoj potpis na izjavi
žiranta i admiistrativnoj zabrani na ime T. S.. Iskaz ovog svjedoka sud je
prihvatio obzirom da je podudaran sa iskazom svjedokinje R.B., te u odredjenom
dijelu i sa iskazom svjedokinje T. D., a u pisanim dokazima i to
administrativnoj zabrani postoji potpis ovlašćenog lica i dokument je zaveden
pod brojem 26 dana 10.02.2009. godine.
Sud je cijenio iskaz svjedoka T. S., koji u svom iskazu datom tokom istražnog
postupka u bitnom navodi, da nije bio žirant za kredit koji je R.M. podigao
kod "A.I." banke i navodi da mu nije ništa poznato u vezi tog kredita, a
navodi i da nije bio žirant ni P.M.u. Naveo je i da smatra da je
zloupotrijebljena dokumentacija i to administrativna zabrana i izjava gdje su
upisani njegovi lični podaci, a te podatke nije unio on niti je pristao da
bude žirnt.
Na glavnom pretresu svjedok T. je ponovio iskaz dat u istrazi dodajući, da mu
je službenica firme u kojoj je radio - U.a za Š. P.a PJ Mojkovac, R.B.a, a
nakon što je dobio zabranu na platu po ovom kreditu, kazala u prisustvu B.R.i
P.V., da se ne može sjetiti ko je konkretno donio formulare na ovjeru a znala
je da on to nije lično učinio. Ona - R. mu je takodje tada kazala i da je na
tim formularima primijetila da se ne radi o njegovm potpisu i obećala je da će
pokušati da se sjeti koje donosio formulare. Ponovio je da nije pristao da
budem žirant na traženje P.M.a a za kredit koji je on podigao na ime R.M.a,
niti je formulare nosio na ovjeru a smatra da je sve ovo odradio P.M.. Iskaz
svjedoka T.a u dijelu da nije dolazio u prostorije firme radi ovjere
dokumentacije obezvrijedjenim iskazima svjedoka G.a i R.a koji su do detalja
opisali svoja postupanja, i prisustvo prvo ćerke okrivljenog T. D. kojoj
nijesu ovjerili dokumente, a zatim i T. S. kada su ovjerili dokument. Takodje,
i svjedokinja T. Dragana nije sporila da je sa dokumentacijom dolazila u
prostorije firme njenog oca T. Save, kada nadležni u toj firmi nijesu izvršili
ovjeru, a kazala je da je zatim njen otac T.S. odlazio u prostoriji firme radi
ovjere dokumentacije, što svjedok T.S. ne navodi.
Tokom suočenja svjedoka T.a i okrivljenog P.a okrivljeni P. je trvdio da je
formulare prazne donio lično T.u i tada su sjedjeli na terasi ispred kuće T.a,
a nakon nekolika dana došla je tada njegova supruga a T.eva kćerka i uzela
popunjene formulare. Svjedok T.S., kazao je da nije tačno da je P. donosio
prazne formulare da on T. bude žirant za kredit koji je podižen na ime R.M.a,
niti je ove formulare nosio u firmu gdje je radio radi ovjeravanja, niti je
uopšte znao da je žirant po ovom kreditu. Dalje je naveo da je R.B.a a što mu
je ona kazala, formulare prazne dobila od nekog lica a po njegovom mišljenju
od P.M.a i ona je lično ove papire nosila tada rukovodiocu G.R.u, da ih
potpiše što je on i učinio odnosno stavio svoj potpis.
Sud je cijenio iskaz svjedokinje R.B. koja u bitnom navodi, da je zaposlena u
U.i za Š. P.a PJ Mojkovac, na radnom mjestu finansijski saradnik. Između
ostalih poslova njen posao je i da vrši zavođenje administrativnih zabrana
žiranata i ostalu dokumentaciju radnika zaposlenik u PJ u Mojkovcu. Što se
tiče administrativne zabrane i izjave žiranta na ime T. Save, kazala je da se
sjeća da je T.eva kćerka Dragana, donosila te formulare da ovjeri u PJ i sjeća
se da je rukovodilac G. odbio da to ovjeri prvi dan jer D. nije poznavao.
Sjutra dan je došao u prostorije PJ u Mojkovcu T.S. sa istim tim formularima i
tražio je da se ovi formulari ovjere i zavedu, o čemu je predhodno vodio
razgovor i sa šefom G.em. Svjedokinja je lično predmetne formulare ovjerila a
arhivar ih je zavela. Koliko ona zna, T.S. je samo jedanput bio žirant i to
P.M.u. Što se tiče imena R.M. njoj to ime nije poznato niti su administrativna
zabrana i izjava o kojima govori, prilikom ovjeravanja sadržale ime R.M..
Dokumenta izjava žiranta i administrativna zabran su zavedeni pod brojem 26.
dana 10.02.2009. godine na ime žiranta T. S. a korisnik kredita je trebao da
bude njegov tadašnji zet P.M.. Iskaz ove svjedokinje sud je prihvatio obziromd
a je podudaran iskazom svjedoka G.a, te u odredjenom dijelu i sa iskazom
svjedokinje T. D., kao i sadržinom pisanog dokaza administrativne zabrane na
ime T. S..
Sud je cijenio iskaz svjedokinje T. D., koja u bitnom navodi, da je živjela u
braku sa P.M.om i poznato joj je da je on tražio od nje da formulare A.B. koje
je on pribavio, odnese u firmu gdje je radio njen otac kako bi ih ovjerila
obzirom da je imao namjeru da podigne kredit. Ona je ove formulare koji su
bili ne popunjeni odnijela u firmu njenog oca bez njegovog znanja, kod šefa
G.a sa namjerom da ih on ovjeri. Međutim, on je odbio da ovjeri ova dokumenta.
Sve ovo se dešavalo krajem mjeseca marta 2009. godine. Formulari koje G. nije
ovjerio su njoj vraćeni a G. joj je kazao da ona kaže ocu da on sjutra dođe u
prostorije firme, što je ona i učinila i njen otac je sjutra dan pošao u firmu
gdje je radio i kada se vratio, kazao je da G. nije htio da se potpiše na
predmetna dokumenta, obzirom da je njen otac, već žirant većem broju lica. Što
se tiče kredita koji je podižen na ime R.M.a formulari koji su iskorišćeni za
podizanje tog kredita niti su potpisani od strane njenog oca T. Save niti ih
ona nosila na ovjeru i ti formulari su ovjereni u februaru mjesecu 2009.
godine a za taj kredit na ime R.M.a su saznali tek nakon 8 mjeseci.
Analizirajući iskaze ove svjedokinje sud isti prihvata u dijelu da je nosila
prazne formulare radi ovjere u prostoriji firme gdje je radio njen otac T.S.,
kao i navode da nadležni u firmi nijesu ovjerili dokoumentaciju, već da je
sjutradana njen otac T.S. odlazio u prostorije firme gdje je radio radi ovjere
dokumentacije. Medjuti, dalje navode ove svjedokinje kako navodno nije
izvršena ovjera dokumentacije obezvridjenjeni su jasnim i doslenim iksazima
svjedoka G. i R., a na spornoj administrativnoj zabrani nesporno postoji
djelovodni pečat. Nelogično je da svjedokinja T., prvo bez znanja njenog oca
odnosi nepopunjene formulare radi ovjere, dakle u namjeri da ovjeru učini bez
znanja njegog oca, a da sjutra dan njen otac T.S. pristaje da podje u
prostorije fireme radii ovjere dokumentacije, koja kako je svjedokinja Dragana
navela nije bila popunjena.
Iz pisanog dokaza ugovora o zajmu broj LD0905500069 od 14.02.2009. godine,
proizilazi, da je zaključen dana 14. 02. 2009 godine između D. V. A. kao
zajmodavca i R.M.a kao zajmoprimca, na iznos od 3.000,00€ radi kupovine
priključne mašine. U čl. 11 ugovora je navedeno da je zajmoprimac predao
instrumente obezbjeđenje i to administrative zabrane sa izjavama na ime T. S.
i Z.M.a.
Iz adminsitrativne zabrane za žiranta na ime T. S. proizilazi da je zavedena
kod U. za Š. P.a PJ Mojkovac, pod br. 26 dana 10. 02. 2009 godine, na kojoj
postoji i pečat U. za Š., dok iz izjave na ime T. S., proizilazi da je T.S.
ovlastio A. da bjanko mjenicu može ispuniti na duži iznos, učiniti je
dospjelom i utužiti ako R.M. ne ispuni svoje obaveze kao i da može automatski
staviti adm. zabranu. U izjavi je u rubrici svojeručni potpis štampanim
latiničnim slovima ispisano “T.S.”, uz potpise Direktora, Šefa računovodstva i
pečat U. za Š..
Sud je cijenio nalaz i mišljenje vještaka grafološke struke N.V.br. 1102/10. U
svom nalazu vještak N. navodi, da su rubrike "svojeručni potpis žiranta" i ime
i prezime korisnika kredita, sporne izjave žiranta, popunjene štampanim
slovima latiničnog pisma. Obzirom da je sporni dokument dostavljen u vidu
fotokopije (lošijeg kvaliteta), to su sporni potpisi relativno podobni jedino
za ispitivanje u prvcu utvrdjivanja, autentičnosti, ali ne i za utvrdjivanje
identiteta skriptera. Vještak je navela da je izvršila ispitivanje rukupisa
kojim su popunjene sporne rubrike i uporedjenjem istog sa nespornim rukopisom
T. S., uočene su izričite razlike, koje se manifestuju u opštem izgledu,
kalibru i harmoničnosti, te načinu formiranja slova. Cijeneći identifikacioni
značaj konstatovanih razlika vještak samtra da su one i pored fotokopije,
dovoljne za donošenje odredjenog zaključka o tome, da sporne podatke "R.M." i
" T.S." u rubrikama " ime i prezime korisnika kredita i svojeručni potpis
žiranta", dostavljene izjave žiranta "A.I." banke nije ispisao T.S.. Nalaz i
mišljenje vještaka N. br. 1102/10 sud je prihvatio i iz istog proizilazi da
T.S. nije svojeručno ispisao imena "R.M. i T.S.".
Sud je cijenio nalaz i mišljenje vještaka grafološke struke N.V.od 18.10.2011.
godine. U svom nalazu vještak N. navodi da je predmet vjrštačenja bilo
utvrdjivanje da li je osumljičeni P.M. potpisao obrasce izjavu žiranta i
administrativnu zabranu koje glase na ime T. S.. Sporni potpis koji glasi na
ime T.S.u izjavi žiranta, napisan je štampanim slovima latiničnog pisma u
osnovi sigurni i relativno brzim ali nedovoljno iz nijansiranim potezima, kod
kojih se ne isklučuje pokušaj podešavanja. Sporni potpis je kako je navela
slabo individualno izražen i kao katak veoma delikatan za proučavanje u pravcu
identifikacije skriptera, jer potpis ne posjeduje značajnije individialne
karakteristike, pa je isti podoban samo u pravcu utvrdjivanja autentičnosti,
dok je pouzdana idnetifikacija skripetera, otežana, ako i ne potpuno
onemogućena. Nesporni rukopis P.M.a u dijelu gdje je ispisivao ime
T.S.napisani su kontrolisanim i sporim potezima, tako da vjetšak ne isključuje
mogućnost podešavanja rukopisa. Vještak je navela, da je izvršila
uporedjivanje spornog potpisa sa dostvljenim nespornim rukopisom P.M.a. Ovim
uporedjivanjem nijesu pronadjene karakteristike takvog idnetifikacionog
značaja koji bi omogućio sasvim odredjenog zaključka. Vještak N. je mišljenja
da primjenom komparativne grafološke metode nije bilo moguđnosit sa sigurnošću
utvrditi da li je P.M. svojeručno ispisao sporni potpis koji glasi na ime T.
Save, stim što se isti ne isključuje kao mogući skripter. Nalaz i mišljenje
vještaka N. od 18.10.2011. godine, sud je prihvatio i iz istog utvrdio da
tekst ispisan na spornoj administrativnoj zabrani i izjavi nema takve
individualne karakteristike na osnovu kojih bi se uz odgovarajući uporedni
materijal mogao donijeti sasvim odredjeni zaključak. Dakle tekst u spornim
obrascima se ne može upotpuniti, te i zbog činjenice da ne sadrži individualne
karakteristike, to sud nije odredio eventualno novo ili dopunsko vještačenje.
Iz izvještaja o privremenoj spriječenosti za rad na ime T. S., proizilazi da
bio privremeno spriječen za rad u periodu od 19. 01. 2009 godine do 20. 02.
2009 godine.
Iz izvoda iz kanene evidencije na ime okrivljenog proizilazi da je isti
osuđivan presudom Višeg suda u Bjelom Polju Kž. br. 865/10 od 22. 10. 2010
godine zbog kriv. djela laka tjelesna povreda iz čl. 152/2-1 KZ CG na kaznu
zatvora od 30 dana i presudom Osnovnog suda u Bijelom Polju K. br. 87/10 od
11. 06. 2010 godine zbog kriv. djela iz čl. 166 i 152 st. 2/1 KZ na 8 mjeseci
zatvora uslovno za 3 godine.
Tokom postupka, nesporno je utvrđeno da je M. "A." sa R.M.om, dana 14.02.2009.
godine, zaključila ugovor o zajmu na iznos od 3.000,00 € Nesporno je i da je
uz ostalu dokumentaciju priložena i administrativna zabrana i izjava na ime T.
S., te da se samo formalno kao nosilac kredita pojavljuje R.M., a da je
zapravo predmetni zajam dobio P.M.. Nesporno je i da R.M. nije obezbjedjivao
žirante niti ostalu dokumentaciju.
Sporno je da li je okrivljeni P.M. napravio kao lažnu administrativnu zabranu
i izjavu žiranta, unoseći u iste da je T.S. saglasan da bude žirant R.M..
Okrivljeni P.M. negira izvršenje krivičnog djela stavljenog mu na teret
navodeći da je T.S. pristao da bude žirant po predmetnom kreditu i da je znao
da će se kredit podići na ime R.M.a. U vrijeme kada je podižen kredit, dakle,
14. 02. 2009. godine, okrivljeni P. je bio u braku sa kćerkom T. S., T. D..
Postupanja T. S., kao i njegove kćerke T. D., upućuju na zaključak da su oboje
odlazili u prostorije U. za Š. P.a - PJ Mojkovac, radi ovjere dokumentacije,
što su potvrdili i svjedoci G., R. a dijelom i svjedokinja T.. Za navode
svjedoka T. S. da je navodno P.M. zapravo ovjerio sporna dokumenta nije bilo
dokaza i to su jasno i dosledno negirali svjedoci G. i R.. Kako je sporna
administrativna zabrana u U.i za Š. P.a - PJ Mojkovac zavedena dana 10. 02.
2009. godine, pod brojem 26, te kod navoda svjedoka G.a i R.a da su bili
upoznati sa procedurom i postupkom ovjere ovih dokumenata, te kod činjenice da
se grafološkim vještačenjem nije moglo utvrditi ko je skripter teksta u
spornim dokumentima, s tim što je utvrđeno da to nije T.S., to proizilazi da
je sporni tekst ispisan ne od strane T.a, već od nekog drugog, međutim,
imajući u vidu utvrđeno iz iskaza svjedoka G.a i R.a to proizilazi da bez
obzira što nije ispisao sporni tekst, da je T.S. prije ovjere mogao znati
bitne detalje koji se tiču spornog žiriranja.
Dakle, sve činjenice utvrđene u ovom postupku ne ukazuju da je okrivljeni P.M.
izvršio krivično djelo stavljeno mu na teret optužbom, pa je sa navedenih
razloga, a imajući u vidu načelo "In dubio pro reo", po kojem činjenice koje
idu na teret okrivljenom moraju biti na nesumnjiv način dokazane a što tokom
postupka nije učinjeno, pa je sud primjenom odredbe čl. 373 st.1 tač. 2 ZKP-a
okrivljenog oslobodio od optužbe.
Troškovi krivičnog postupka padaju na tere Budžeta Crne Gore, shodno čl. 230
ZKP-a.
Sa iznijetog je odlučeno kao u izreci presude, shodno čl. 373 st. 1 tač. 2
ZKP-a.
OSNOVNI SUD U BIJELOM POLJU
Dana 25. 12. 2012. godine,
ZAPISNIČAR, S U D I J A,
Jovanka Raičević s.r. Ivan Adamović,s.r.