OSNOVNI SUD U PLAVU
K.br.82/2011  
U IME CRNE GORE
OSNOVNI SUD U PLAVU, po sudiji Elici Pantović, sa zapisničarem Nerminom
Nikočević, u krivičnom predmetu optuženog D. A. iz G., opština P., zbog
krivičnih djela-nasilje u porodici ili u porodičnoj zajednici iz člana
220.stav. 2. u vezi stava 1 Krivičnog zakonika Crne Gore i krivično djelo
nasilje u porodici ili porodičnoj zajednici iz člana 220.stav. 3 u vezi stava
1 Krivičnog zakonika Crne Gore, po optužnom predlogu Osnovnog državnog
tužilaštva u Plavu, KT.br.54/2011 od 12.12.2011  godine, po održanom usmenom,
glavnom, javnom pretresu u prisustvu:  zamjenika ODT u Plavu, Drite Rugovac,
optuženog, njegovog branioca, advokata D. B. i oštećenih D. S. i mal.D. A.,
donio je i javno objavio dana 26.12.2011.godine  
P R E S U D U
      Okrivljeni D. A., JMBG …, od oca M. i majke K.rodjene G., rodjen ...godine u G., opština P., gdje i prebiva, ul…, nezaposlen, državljanin CG, oženjen, otac troje maloletne djece, pismen završio pravni fakultet, lošeg imovnog stanja, neosudjivan,

K r i v  j e
što je:  
1. dana 25.jula 2011.godine, oko 22,30 časova, u svojoj porodičnoj kući u G.,
opština P., primjenom grubog nasilja narušio tjelesni i duševni integritet
člana svoje porodice, oštećene supruge S., na način što ju je psovao i
vrijedjao, a zatim je fizički nasrnuo na nju, udarajući je otvorenim i
zatvorenim šakama po glavi i tijelu, nakon čega ju je bacio na krevet i uzeo u
ruku staklenu čašu koju je polomio i istom u predjelu desne šake udario
oštećenu, nanijevši joj lake tjelesne povrede u vidu rane posjekotine na prstu
desne šake, razderotinu lijevog uva, krvni podliv gornje usne i krvni podliv
desne naklaktice,  
      -čime je izvršio krivično djelo nasilje u porodici ili u porodičnoj zajednici iz člana 220.stav 2. u vezi stava 1. Krivičnog zakonika CG,

      2\. istoga dana u isto vrijeme i u istom mjestu kao pod tačkom 1. dispozitiva ovog predloga, primjenom grubog nasilja narušio tjelesni i duševni integritet člana svoje porodice, oštećene devetogodišnje ćerke A., na način što ju je, dok je ona pokušavala da od njega odbrani svoju majku S., udari više puta otvorenim šakama u predjelu obje noge, čime je kod oštećene A. izazvan osjećaj straha i ugroženosti kako za svoj život i tijelo tako i za život i tijelo njene majke S.,

      -čime je izvršio krivično djelo nasilje u porodici ili u porodičnoj zajednici iz člana 220.stav 3. u vezi stava 1.KZ CG

Pa ga sud na osnovu navedenih zakonskin propisa te čl.4, 32, 36, 39, 42, 45,
46, 52, 53, 54, KZ CG i čl.374 ZKP-a za:  
1. izvršeno krivično djelo nasilje u porodici ili porodičnoj zajednici iz
čl.220 stav 2 u vezi st. 1 Krivičnog zakonika CG i čl.374  ZKP-a  
O S U Đ U J E
Na novčanu kaznu u iznosu od 1.200,00 eura, (jednuhiljaduidvijestotineeura)
eura, koju je dužan platiti u roku od 3 (tri) mjeseca po pravosnažnosti
presude pod prijetnjom prinudnog izvršenja.  
Ukoliko se novčana kazna ne plati u određenom roku, ista će se zamijeniti
kaznom zatvora, računajući svakih započetih 25,00 eura (dvadesetpeteura) eura,
novčane kazne za 1(jedan) dan zatvora,  
2. izvršeno krivično dejlo nasilje u porodici ili porodičnoj zajednici  iz
čl.220 st.3 u vezi st.1 Krivičnog zakonika CG, i z r i č e  
USLOVNU OSUDU
Kojom mu utvrđuje kaznu zatvora u trajanju od 1(jedne) godine dana i
istovremeno određuje da se ista neće izvršiti ako okrivljeni za vrijeme od 2
(dvije) godine dana, po pravosnažnosti presude ne izvrši novo krivično djelo.  
Okrivljeni se obavezuje da naknadi troškove krivičnog postupka u iznosu od
154,00 eura (stopedesetčetirieura) eura, kao i da na ime paušala plati iznos
od 50,00 (pedeseteura) eura, sve  u roku od 15 dana po pravosnažnosti presude,
pod prijetnjom prinudnog izvršenja.  
Oštećene D. S. i mal. D. A. se radi ostvarivanje  imovinsko-pravnog zahtjeva
za naknadu štete upućuju na parnicu.  
O b r a z l o ž e n j e
      Osnovno državno tužilaštvo u Plavu optužnim predlogom KT.br.54/11 od 12.12.2011.godine, optužilo je D. A. iz G., opština P., za dva  krivična djela- nasilje u porodici ili u porodičnoj zajednici iz člana 220.stav 2. u vezi stava 1. KZ CG i  krivično djelo- nasilje u porodici ili u porodičnoj zajednici iz člana 220.stav 3 u vezi stava 1. Krivičnog Zakonika  CG.

      Pri podnešenom  optužnom predlogu je sve do kraja krivičnog postupka  u svemu ostala i zamjenik Osnovnog državnog tužioca u Plavu, Drita Rugovac, pa je u završnoj riječi predložila sudu da optuženog D. A. oglasi krivim zbog krivičnog djela- nasilje u porodici ili u porodičnoj zajednici iz člana 220 stav. 2 u vezi stava 1. KZ CG, i osudi ga na novčanu kaznu u iznosu od 1.200,00 Eura i krivičnog djela- nasilje u porodici ili u porodičnoj zajednici iz člana 220.stav 3. u vezi stava 1. KZ CG i osudi ga na kaznu zatvora u trajanju od jedne godine, uslovno za dvije godine.

      Oštećene D. S. i maloletna D. A. preko svoje zakonske zastupnice-majke D. S., se u završnoj riječi nijesu pridružile krivičnom gonjenju protiv okrivljenog  i zadržale  pravo da imovinsko pravni zahtjev za naknadu štete ostvaruju u parnici.

      Izjašnjavajući se o optužbi ODT u Plavu,  okrivljeni D. A.  je u odbrani iz predhodnom postupka negirao da bi u završnoj riječi sa glavnom pretresa u potpunosti priznao izvršenja krivičnih djela koja su mu stavljena na teret. Naime, za razliku od odbrane iz prethodnog postupka u kojoj je negirao da je dana 25.07.2011 godine oko 22,30 časova, primjenom grubog nasilja, na način kako je to opisano u izreci presude,  narušio tjelesni i duševni integritet članova svoje porodice, supruge D. S. i kćerke mal.D.A.okrivljeni u završnoj riječi sa glavnog pretresa u potpunosti priznaje izvršenje krivičnih djela koja su mu stavljena na teret, navodeći da su u svemu tačni navodi iz optužnog predloga ODT u Plavu. Naime, izjašnjavajući se o  predmetnim dogadjajima i okolnostima koje su im predhodile, okrivljeni D. A. ističe da je kritičnog dana, kući došao iz grada negdje oko 22,30 časova. Naišao je na zaključana vrata od dnevne sobe, što se desilo prvi put u toku trajanja braka izmedju njega i oštećene S.. Nakon njegovogo kucanja, kasnije i lupanja na vrata, S. je ista otključala. Odmah je počela da mu govori kako je nesposoban da izdržava porodicu, obzirom da zadnjih nekoliko godina nigdje ne radi, već prima socijalnu pomoć. Prebacivala mu je i zbog toga što su tog dana kod njih dolazile njegove sestre N. i M. i što je medju njima došlo do rasprave u vezi toga što je oštećena S. počela da radi kao sobarica u jednom restoranu. Zbog takvog njenog ponašanja najprije izmedju njega i nje došlo je do rasprave, a nakon toga i do medjusobnog guranja i udaranja. Za svo to vrijeme u dnevnoj sobi se nalazila njihova maloletna kćerka, koja je pokušavala  da ih umiri i spriječi u daljoj svadji, stajući izmedju njih. Naveo je, da je tačno da je tada oštećenu maloletnu A. uklonio, na način što ju je rukama odmakao na stranu. Tom prilikom je nijednom nije udario jer on nikada svoju djecu nije tukao. U jednom trenutku, oštećena S. je u ljutini udarila staklenom čašom o sto, kojom prilikom se čaša slomila i posjekla ju je po prstu desne šake. Kada je pokušao da joj ovu čašu otme i on se sam posjekao na nju. Zbog svega toga je napustio dnevnu sobu i izašao iz kuće kako se nebi više svadjali. Dodao je da izmedju njega i oštećene S., kritične noći došlo je do svadje i medjusobnog guranja i udaranja, ali da on tom prilikom svoju maloletnu kćerku A. nije nijednom udario, već ista govori onako kako joj majka S. kaže.  Naveo je da je oštećena S. uzela staklenu čašu sa stola, istu slomila i nasrnula na njega i tom prilikom je povrijedila kako sebe tako i njega,  pa prilikom njihovog hrvanja i guranja, on je uzeo čašu, istu uklonio, pa je tom prilikom došlo do povrede.

      U završnoj riječi naveo je da  su u svemu tačni navodi iz optužnog predloga ODT uPlavu, te da u potpunosti priznaje izvršenje krivičnih djela koja su mu stavljena na teret, izrazio je kajanje i žaljenje i obećao sudu da više neće činiti ovakva niti slična djela, te da bi najviše želio da se bračni odnosi normalizuju i u potpunosti je prihvatio završnu riječ svog branioca.

      Branilac optuženog advokat D. B. iz P., u završnoj riječi istakao je da stoji činjenica da je medju okrivljenim i oštećenom S. došlo do poremećenih odnosa, zbog čega se vodi brakorazvodna parnica, da ipak imajući u vidu da je okrivljeni sa oštećenom u braku preko petnaest godina, da imaju troje djece, od kojih najstarije četrnaest, a najmladje devet godina, od koje dvoje muških i kećrka-oštećena maloletna D. A., te da u interesu djece trebaju prevazići nesporazum koji su imali, jer duševni razvoj djece u tom periodu uzrasta zahtijeva oslonac na oba roditelja, pa ukoliko bi sud našao krivicu na strani optuženog, predložio je sudu da ga blaže kazni, cijeneći njegovu ranije neosudjivanost i upravo navedene prilike kao i želju okrivljenog da se izmiri sa oštećenom S. i da se zajedno ubuduće brinu o svojoj djeci, kao što su se i do sada brnilu i ostavio sudu na ocjenu odgovornost okrivljenog.

      Sud je cijenio priznanje okrivljenog  D. A.,  pa je našao da je isto jasno, potpuno i u svemu u skladu sa izvedenim dokazima, te ga je kao takvo u potpunosti prihvatio. Naime, sud je radi provjere priznanja okrivljenog, odnosno  radi što pravilnijeg i zakonitijeg rješavanja ove krivične stvari u dokaznom postupku izveo sledeće dokaze: saslušao u svojstvu svjedoka oštećene D. S. i maloletnu D. A.,  pročitao izvještaj jedinice za HTP u P. od 26.07.2011  godine na ime D. S., nalaz i mišljenje vještaka dr.H. K., dat pred istražnim sudijom ovoga suda dana 30.09.2011.godine, nalaz i mišljenje vještaka K. E., dat na zapisnik kod istražnog sudije ovoga suda dana 24.10.2011godine i izvršio uvid u izvod iz KE za okrivljenog D. A., izdat od Ispostave policije P. br. … od 05.09.2011godine, pa je svestranom ocjenom izvedenih dokaza i njihovim uporedjivanjem sa odbranom okrivljenog utvrdio da isti u potpunosti potvrđuju njegovo priznanje.

      Oštećene D. S. i maloletna D. A. su u svemu potvrdile priznanje optuženog u pogledu izvršenja predmetnih krivičnih djela pod tačkom 1 i 2. izreke presude i to kako u pogledu vremena i mjesta tako i u pogledu načina izvršenja ovih djela.

      Naime, izjašnjavajući se o predmetnom slučaju kao i okolnostima koje su mu predhodile oštećena D. S. je u svom iskazu iz prethodnog postupka i sa glavnom pretresu navela da su im kritičnog dana u posjeti došle zaove J. N. i Š. M., koje su udate i posebno od njih žive. U prisustvu optuženog su joj govorile da je kurva, jer radi kao konobarica u restoranu. Kazala im je da joj se ne miješaju u život, kao i da mora da radi u restoranu, obzirom da suprug- okrivljeni nigdje ne radi i da nemaju od čega da se izdržavaju. Nakon toga, zaova J. N. joj je kazala, da ima deset dana da razmisli šta će da radi, odnosno da li da napusti posao u restoranu ili će da leti, nakon  čega su otišle, a sa njima iz kuće je izašao i okrivljeni D. A., koji se nakon toga vratio negdje oko 22,30 časova. Obzirom da okrivljeni u prisustvu svojih sestara, nije reagovao kada su je iste napadale, zbog toga mu je kazala da je invalid, da je nesposoban da ih izdržava, nakon čega okrivljeni je odmah počeo da je udara otvorenim i zatvorenim šakama u predjelu glave i tijela, nakon toga bacio je na krevet i nastavio  da je udara, a sve to se dešavalo u dnevnoj sobi, u kojoj je svo vrijeme bila prisutna njihova maloletna kćerka A.. U jednom momentu se ona našla izmedju kreveta i manjeg staklenog stola, pa pošto se uplašila da se staklo na ovom stolu ne polomi i isječe je, sto je odgurnula od sebe lijevom rukom, tada je okrivljeni sa ovog stola uzeo staklenu čašu u koju joj je A. predhodno donijela vodu, pa nakon što je ovu čašu polomio, zamahnuo je prema njenoj desnoj šaki i tom prilikom posjekao ju je po prstu desne šake. Kada je vidjela krv, oštećena maloletna A. je pokušala da spriječi okrivljenog da je dalje tuče, na način što jestala izmedju njih i govorila okrivljenom da se makne od majke-oštećene S. Okrivljeni je tada i nju gurno na krevet pored nje i udarao je rukama po nogama. Pokušala je da je zaštiti na način što ju je povukla iza sebe, nakon čega je optuženi nastavio da je udara rukama po tijelu, pa tek kada je vidio krv po čaršavu od kreveta, napustio kuću, nakon čega joj je maloletna A. donijela toalet papir da očisti krv, koja joj je bila po tijelu i licu, zatim  je pozvala policiju i prijavila slučaj. Dodala je da se i ranije dešavalo da je optuženi maltetira i tuče, ali je to ona sve trpjela zbog maloletne djece,  ističući da više nemože i neće da trpi ovako njegovo ponašnje, pri tom navela  da nije doprinijela svadji, da je optuženi izazvao njenu reakciju, da je došao iz grada i ona ga pitala zašto je pozvao sestre, zašto to radi, nakon čega je počela svadja te nakon odredjenog vremena, ustao sa stola, počeo je da je tuče, udarao ju je svuda pesnicama, da ona njega nije udarala, da su bili vidljivi udarci po njenom tijelu i licu, da je primala inekcije, udarao ju je po glavi, po licu, koje povrede su evidentirane u izvještaju ljekara. Pojasnila je da ju je okrivljeni prvo tukao, zatim prestao, pa kako ona ima štitnu žlijezdu tražila je od njene kćerke maloletne A. da joj donese čašu vode i istu ostavila na sto, pa kada ju je optuženi bacio na krevet na koji je ona pala, nastavljajući  da je tuče, udarao  ju je po licu, ona je gurnula sto  a okrivljeni  uzeo čašu, a nezna kako ju je uzeo samo zna da je bilo krvi na njenim rukama i zna da ju je udarao u predjelu glave, oko uva i da joj je krv kapala niz tijelo, po robi.

       U završnoj riječi u svoje ime i u ime oštećene maloletne A. kao njene zakonske zastupnice se nije pridružila krivičnom gonjenju protiv okrivljenog  i zadržala pravo da imovinsko pravni zahtjev za naknadu štete ostvaruju u parnici.

      Oštećena mal. D. A. u prisustvu majke-zakonske zastupnice, oštećene D. S. izjašnjavajući se o predmetnom dogadjaju kao i okolnostima koje su mu predhodile istakla je da je dana kada se desio predmetni slučaj bila u kući i vidjela sve što se desilo. Da su tog dana kući prvo došle njene tetke, N. i M., zna da su se nešto svadjale sa njenom majkom- oštećenom S., da su tražile od nje da za 10 dana razmisli da li će da se promijeni, a ako neće da će je izbaciti iz kuće i nju i njih-djecu. Njen otac okrivljeni D. A. je za svo to vrijeme bio u kući, ali nije branio oštećenu S. od tetaka. Kada su joj tetke izašle iz kuće, sa njima je izašao i otac-okrivljeni D. A. i vratio kasno u noć. Kada ga je njena majka, oštećena S. pitala, zbog čega je nije branio od tetaka, on je počeo da je tuče rukama i to kako pesnicama tako i šakama, bacio ju je na krevet i dalje ju je tukao, a ona je pokušavala da odbrani majku, koja joj je rekla da pozove policiju. Otac-okrivljeni tada je prestao da tuče oštećenu S., pa joj je ona donijela čašu vode i bila je jako uplašena. Nakon toga otac je ponovo počeo da tuče njenu majku oštećenu S., pa je ona tada stala izmedju njih,  pokušavala da odbrani majku i govorila ocu da je više ne tuče. On je tada i nju gurnuo na krevet i počeo da je udara šakama po potkoljenicama. Majka-oštećena S.  je u jednom trenutku odgurnula stakleni sto i okrivljeni je uzeo čašu sa ovog stola koja je prije toga pala i polomila se o sto, zamahnuo je sa ovom čašom da je baci iza sebe tada, je povrijedio majku u predjelu prsta desne šake. Kada je okrivljeni vidio krv, prestao je da  dalje tuče majku - oštećenu S. i izašao iz kuće,  pa je ona donijela majci taolet papir sa kojim je ona izbrisala krv, nakon čega je majka S. pozvala policiju. Na glavnoj raspravi dodala je da se ona sa majkom -oštećenom S. i braćom nalazi u kući djeda, oca njene majke i pojasnila da kritične prilike njena majka odgurnula je sto, a okrivljeni shvatio da će ona da uzme čašu.  Misli da se čaša nije slomila kada je njena majka gurnula, jer je ona sjela tada na pod pa okrivljenog nije mogla da vidi šta se dešava sa čašom, samo je u jednom trenutku vidjela čašu u ruci njenog oca, kojom je nasrnuo na majku i iza sebe preko ramena bacio, a šača je bila slomljena kada ju je imao u rukama, nezna kako je došlo do njenog lomljenja.

      U završnoj riječi preko riječi svoje zakonske zastupnice -majke D. S. se nije pridružila krivičnom gonjenju prema okrivljenom D. A.  i zadržala pravo da imovinsko pravni zahjtev za naknadu štete ostvaruje u parnici.

       Konačno, navodi oštećenih D. S. i mal. D. A. a samim tim i priznaje okrivljenog u pogledu načina izvršenja krivičnog djela pod tač. 1 izreke presude su u svemu potvrđeni i izvještajem  ljekara jedinice za HTP u P. od 26 .07.2011 godine, na ime oštećene D. S., nalazom i mišljenjem Vještaka K.dr. H., dat na zapisniku pred istražnim sudijom ovoga suda dana 30.09.2011 godine i nalazom i mišljenjem  vještaka K. dr. E., dat na zapisnik pred istražnim sudijom ovoga suda dana 24.10.2011 godine, jer je na osnovu  ovih dokaza  takođe utvrđeno da je oštećena D. S., dana 25.07.2011 godine, kada se desio predmetni  slučaj, zadobila laku tjelesn povredu  u vidu  rane  posjekotine na prstu desne šake, razderotinu lijevog uva, krvni podliv gornje usne i krvni podliv desne nadlaktice, čime su potvrdjeni  kako njeni tako i navodi oštećene mal. A., da ju je kritične prilike okrivljeni  pored toga  što ju je  udarao otvorenim i zatvorenim šakama po glavi i tijelu i bacio na krevet, uzeo staklenu čašu koju je polomio i istom u predjelu desne šake udario, te  potvrđeni  navodi oštećenih i priznanje okrivljenog u pogledu načina i zvršenja krivičnog djela pod tačkom 2 izreke presude, jer je na osnovu nalaza i mišljenja vještaka K. dr. E. od 24.10.2011 godine,  utvrđeno da  je okrivljeni D. A., kritične prilike narušio kako tjelesni tako i duševni integritet i kod oštećene D. S. i kod mal. D. A., na način bliže opisan u  tač. 1 i 2 izreke, odnosno psovajući i vrijeđajući, a zatim i fizički nasrnući prema oštećenoj S., udarajući je  otvorenim i zatvorenim šakama po glavi i tijelu, nakon čega ju je bacio na krevet, uzevši staklenu  čašu koju je polmio i istom udario u predjelu desne šake, a oštećenu mal. A.  dok je ona pokušavala da od njega odbrani svoju majku S., udario više puta otvorenim šakama u predjelu obje noge, jer je i na osnovu ovog dokaza takodje utvrđeno da je okrivljeni prema oštećenima primijenio grubo nasilje, koje nasilje je i moralo dovesti do posledice u vidu narušavanja njihovog tjelesnog i duševnog integriteta, a  ovo utoliko prije što je okrivljeni takve radnje  preduzeo u prisustvu obje oštećene, koja činjenica i kod oštećene S. i oštećene mal. A., dodatno je izazvala narušavanje njihovog duševnog  integriteta, jer u takvoj situaciji kod njih izazvao osjećaj straha i ugroženosti kako za sopstveni život i tijelo tako i za život i tijelo one druge.

Kako iz svega izložengo proizilazi da u pogledu utvrdjivanja krivičnih djela
koja su optužnim predlogom ODT u Plavu, stavljena na teret okrivljenom D. A.,
nije bila sporna nijedna činjenica, sud je stao na stanovište da su činjenice
iz činjeničnog opisa izreke presude u svemu dokazane da je okrivljeni  počinio
predmetna krivična djela.  
      Ocjenjujući pravno činjenično stanje, sud nalazi da su u radnjama optuženog činjenično opisani kako pod tačkom 1. sadržana sva bitna obilježja krivičnog djela-nasilje u porodici ili u porodičnoj zajednici iz člana 220.stav 2. uvezi stava 1. KZ CG, a u radnjama činjenično opisanim  pod tačkom 2. izreke presude, sva bitna obilježja krivičnog djela- nasilje u porodici ili u porodičnoj zajednici iz člana 220.stav 3 u vezi stava 1. KZ CG, pa mu je za izvršena  krivična djela i izrekao krivične sankcije bliže opisane u izreci presude.

      Radnja izvršenja krivičnog djela nasilje u porodici ili u porodičnoj zajednici iz člana 220.stav 2. u vezi stava 1. KZ CG, sastoji se u tome što je okrivljeni primjenom grubog nasilja, prema članu porodice, supruzi D. S., narušio kako njen  duševni integritet, na način što ju je u prisustvo njihove mal. kćerke A., psovao, vrijeđao, lomeći  i uzevši u ruke staklenu čašu, sredstvo koje je podobno da tijelo teško povrijedi i zdravlje teško naruši, istom udarajući je, pri tom izazivajući kod nje strah i ugroženost kako za svoj tako i za život i tijelo svoje kćerke mal. A., koja je pokušavala da je odbrani od okrivljenog,  tako ugrozivši joj i njen tjelesni integritet na način što je fizički nasrnuo na nju, udarao šakama po glavi i tijelu, bacajući je na krevet i uzevši u ruke polomljenu  staklenu čašu, udario u predjelu desne šake, nanijevši joj pri tom laku tjelesnu povredu. Radnja izvršenja krivičnog djela-nasilje u porodici ili porodičnoj zajednici iz čl.220 st.3 u vezi st. 1  KZ CG, sastoji se u tome što je primjenom grubog nasilja prema članu porodice, kćerki mal. D. A., grubo narušio kako njen duševni integritet  na način  što je u njeno prisustvo psovao i  vrijeđao njenu majku - oštećenu S.,  koju je i udarao otvorenim i zatvorenim  šakama  po glavi i tijelu, pri tom koristeći i sredstvo koje je podobno da tijelo teško povrijedi i zdravlje teško naruši, slomljenu staklenu čašu, kojom je udario oštećenu u predjelu desne šake, pri tom izazivajući kod nje strah i ugroženodt kako za svoj tako i za život  i tijelo majke S., tako ugrozivši  joj i tjelesni integritet  udarivši je više puta otvorenim šakama u predjelu obje noge.

     Sud je cijenio i vinost odnosno psihički odnos optuženog u odnosu na radnje izvršenja predmetnih krivičnih djela, pa je našao da je optuženi prilikom izvršenja krivičnih djela postupao sa umišljajem. Optuženi je bio svjestan da primjenom opisanog nasilja prema članovima svoje porodice sa kojima živi u zajedničkom domaćinstvu, supruzi D. S. i prema maloletnoj kćerki A. ugrožava njihov tjelesni i duševni integritet pa je i pored toga  u prvom slučaju  u njihovom prisustvu  psovao i vrijeđao i lako tjelesno povrijedio oštećenu S., da  a u drugom slučaju  oštećenu  mal. A. udarao otvorenim šakama. Kod okrivljenog  je istovremeno u oba  slučaja  postojala svijest da nasilje vrši prema članovima porodice, supruzi  i kćerki,  u  prvom slučaju i svijest da je polomljena staklena čaša  kojom je udario oštećenu S., sredstvo podobno da tijelo teško povrijedi ili zdravlje teško naruši, a u drugom slučaju  i svijest da nasilje vrši  prema maloletnom članu svoje porodice, kćerke A., stara 9 godina,  to znači da su i ove činjenice bile obuhvaćene njegovim umišljajem čime su ispunjeni i ovi elementi predmetnih krivičnih djela.

      Prilikom izbora i visine krivične sankcije koju treba primijeniti prema okrivljenom za izvršena krivična djela sud je i pored težine i načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve okolnosti koje su relevantne u tom pogledu,. Tako je od olakšavajućih okolnosti sud  okrivljenom cijenio i uzeo u obzir da je porodičan čovjek, da je otac troje maloletne djece, da ranije nije osudjivan, da je nezaposlen, lošeg imovnog stanja, da je u potpunosti priznao sve odlučne činjenice za utvrdjivanje svoje krivične odgovornosti, te da je izrazio kajanje i žaljenje zbog izvršenih krivičnih djela.

      Kako otežavajućih okolnosti na strani okrivljenog nije bilo a sud je navedene olakšavajuće okolnosti cijenio kao osobito olakšavajućeg karaktera, to je našao da u konkretnom  prvom slučaju  ima  mjesta uslova  da  se prema krivično odgovornom učiniocu  primjeni blaža vrsta kazne, a u drugom slučaju ima uslova da se prema njemu ne primijeni kazna već da je dovoljno i samo upozorenje uz prijetnjom kaznom. Zbog toga je sud  okrivljenom D.A.,  na osnovu članova 45 i 46 KZ CG u prvom slučaju  umjesto kazne zatvora, izrekao novčanu kaznu u iznosu  od 1.200.00 eura,  a u drugom slučaju  izrekao kaznu zatvora  u trajanju od jedne godine  i istovremeno odredio da se ista neće izvršiti ako okrivljeni za vrijeme od  dvije  godine dana  ne učini novo krivično djelo, iako je inače predviđena  kazna zatvora za ovu vrstu  krivičnih djela.

      Sud je uvjerenja da su izrečene krivične sankcije srazmjerne težini izvršenih krivičnih djela i stepenu krivično-pravne odgovornosti okrivljenog, te da će se i ovom vrstom i visinom krivične sankcije, u okviru opšte svrhe izricanja krivičnih sankcija, predvidjenje čl. 4 st. 2 KZ CG, postići svrha kažnjavanja propisana čl. 32 i čl. 52 istog Zakona. Osnovano se može očekivati da će izrečene sankcije pozitivno djelovati na prevaspitanje okrivljenog i da će iste uticati na njega da ubuduće ne vrši krivična djela.

     Na osnovu čl. 239 stav 2  ZKP-a sud je oštećene D. S. i mal. D. A.  radi ostvarivanja imovinsko pravnog zahtjeva za naknadu štete uputio na parnicu.

    Odluka o troškovima krivičnog postupka je zasnovana na odredbi  člana 229 stav 1 Zakonika o krivičnom postupku.Visina troškova krivičnog postupka u  iznosu od 154,00 eura koju je dužan platiti okrivljeni predstavlja  izdatke iz budžetskih sredstava, od čega iznos od 82,50 eura  nagradu za vještaka medicinske struke, dr. K.H., a iznos od 71,50 eura  nagradu za vještaka medicinske struke dr.D.E., dok iznos od 50,00 eura, predstavlja paušal koji je odmjeren s obzirom na složenost i trajanje krivičnog postupka, te s obzirom na imovno stanje okrivljenog  shodno čl.226 stav 3 ZKP-a.

    Na osnovu iznijetih razloga, odlučeno je kao u izreci presude.

OSNOVNI SUD U PLAVU
Dana, 26.12.2011.godine.  
Zapisničar
S  U D I J A
Nermina Nikočević, s.r.
Elica Pantović, s.r.  
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8 dana
od dana prijema iste, a preko ovog suda.  
DNA:
1 x ODT-u Plavu
1 x   okrivljenom D. A., iz G., opština P.
1 x  oštećenima, po pravosnažnosti presude.  