
K.br.86/12 
U IME CRNE GORE 
                    Osnovni  sud u Pljevljima, kao prvostepeni  krivični sud po sudiji Ljiljani Popović, uz  sudjelovanje zapisničara Leković Zore, u krivičnom predmetu protiv optuženog H. H. iz P., koga brani G.M., advokat iz P., zbog krivičnog djela   nedozvoljeno držanje oružja i eksplozivnih materija iz čl.403 st.1 Krivičnog zakonika,po  optužnom predlogu ODT Pljevlja Kt.br.135/12 od 14.06.2012.godine, nakon održanog  glavnog i javnog pretresa, u prisustvu zamjenika ODT Pljevlja Golubović Sanje, optuženog H.H. i njegovog branioca advokata G.M., dana  20.07.2012. godine, donio je i javno objavio

P R E S U D U 
                    **Optuženi H. H., JMBG .....,** od oca R. i majke F.rodjene P., rodjen u P.dana .....godine, sa prebivalištem u P., Ul..., državljanin CG, oženjen, otac  jednog djeteta, penzioner, pismen, završio srednju  školu, govori crnogorski jezik, lošeg imovnog stanja, neosudjivan.

                    **Na osnovu   čl.373  st.1 tačka 2 Zakonika  o krivičnom postupku **

OSLOBADJA SE OD OPTUŽBE 
                    **    Da je :  **

                       Dana 28.05.2012.godine oko 20,50 časova  na seoskom putu D.- P. u selu P. MZ P.opština P.,  suprotno odredbi čl.10 a Zakona o izmjenama i dopunama  Zakona o oružju ( Sl.list CG broj 20/11)  neovlašćeno nosio  na ramenu lovačku pušku marke "C.z." kalibra 12 mm, fabričkog broja 50725 i municiju- 8 komada metaka kalibra  12 mm za pomenutu pušku,

                    **čime bi izvršio   krivično djelo nedozvoljeno držanje oružja i eksplozivnih materija  iz čl.403 st.1 Krivičnog Zakonika,**

                          Jer u postupku nije dokazano  da je optuženi
izvršio krivično djelo koje mu  je stavljeno na teret. 
                         Troškovi krivičnog postupka padaju na teret
budžetskih sredstava.  
O b r a z l o ž e nj e 
                     Osnovno  državno tužilaštvo iz Pljevalja  optužnim predlogom Kt.br.135/12  od 14.06.2012. godine optužilo je H.H. iz P. da je izvršio  krivično  djelo nedozvoljeno držanje oružja i eksplozivnih materija iz čl.403 st.1 Krivičnog Zakonika a na način, mjesto i vrijeme  bliže opisano  izrekom ove presude  i u završnoj   riječi  zamjenik ODT Pljevlja je  predložio  da  sud optuženog oglasi krivim  i osudi  po zakonu za izvršeno krivično djelo koje mu je stavljeno na teret.

       Optuženi H. H. u svojoj odbrani  navodi  da je dana 28.05.l2012. godine zajedno sa svojim prijateljem K.V. bio u ribolovu u selu P. MZ B., imao je ribolovni pribor  a u ribolov je krenuo iz P.zajedno sa K. u poodnevnim časovima svojim vozilom "." reg.br....... i vozilo u selu P. parkirao na udaljenosti od nekih 500 m  od kuće K.V.pa su otišli u ribolov, voda je bila mutna  i nisu  ništa ulovili. Tog  dana nije bio lovostaj  za pastrmku i bijelu ribu koju su lovili na rijeci Ć.u selu P.gdje je ribolov dozvoljen. Obzirom da nijesu ništa ulovili  vratili su se do njegovog vozila gdje su ostavili ribolovni pribor a onda otišli do kuće K.V. da je obidju  obzirom da u kući ne živi niko  i prilikom ulaska u kuću  V. je  primijetio da mu je neko ulazio u kuću  pa je iz kuće iznio  lovačku pušku marke "C."  kalibra 12 mm  i zamolio ga da  pušku prenese do vozila  jer nije smio da je ostavi u kući  obzirom da u kući niko ne  živi  a V.ima zdrastvenih problema i trebao je da ide na liječenje. V.je bio u lošem zdrastvenom stanju  nije mogao da šeta i nosi pušku,  jedva je došao do svoje kuće od rijeke i njih dvojica su imala namjeru  da se zajedno vrate u P. vozilom optuženog. Uzeo je u V. pušku, V.je ostao da namiri konja  i pušku koju  mu je V.dao odnio do svog vozila  i tada primijetio  da su na vozilu isječene dvije zadnje gume  pa je otvorio gepek sa namjerom da uzme pumpu  i tada su  iz šume  izašla dva policijska službenika  a on pušku koja mu je bila na ramenu spustio pored vozila  a možda je  i dao policajcu. Policajci su mu rekli da imaju  dojavu da se on i K.nalaze u krivolovu, da se  čulo da  je neko pucao  i da su se uli lovački psi. Optuženi je tvrdio da kritičnog dana nije bio u lovu već u ribolovu sa K.V.kao i da iz te  puške nije pucano  u šta su mogli da se uvjere i policajci. Počasni je član L. d. P., lovom se bavi 38.godina  a kritičnog  dana je htio da pomogne svom prijatelju  i nikakve druge namjere  nije imao, misli da njegov prijatelj ima uredne papire za pušku  i on je nebi ponio sa sobom  da puška nije bila regularna. On i V. su htjeli da prenesu pušku do P.na bezbjedno mjesto jer je neko mogao pronaći pušku  u kući K.i uzeti je  pošto u kući ne živi niko. Na glavnom pretresu  ne priznajući izvršenje krivičnog djela  i krivicu kazao je  da je  samo pomgao prijatelju  kome je bila  obijena veranda na kući  i samo je tu pušku K.odnio iz njegove kuće do auta, nije je samovoljno uzeo. Kad su tog dana došli kod kuće K.vidjeli su da je obijena veranda i K. rekao  da nesmije da ostavi pušku u kući bojeći se da će je neko ukrasti  i zamolio ga je da tu pušku prenese do auta što je on i učinio a K.ostao da namiri konja i pospremi oko verande. Kada je došao do auta spustio je pušku pored auta  jer je vidio da su mu isječene gume  i policija je  pušku zatekla pored auta. Kazali su policiji da je obijena kuća K. ali policija nije išla da vidi kuću  a inače  kuća K. je od mjesta  gdje su  parkirali auto udaljena  150 do 200 m  a autom se  zbog potoka nemože do njegove  kuće. K. inače ima zdrastvene probleme sa kičmom, nesjeća ni topolotu ni hladnoću i ima bolove  i odavno se liječi  te da nije  imao namjeru da nosi pušku on već V., vjerovatno bi obavijestio policiju ali kad je došao kod auta  vidio je da su mu dvije zadnje gume isječena  a i K.je trebao sa njim da se vrati vozilom u P.. Tvrdio je da je pušku bio  spustio pored auta prije nego je došla policija. P. je V.i V. je trebao  tu pušku da donese u P. njegovim vozilom-vozilom optuženog  obzirom da su  u V. selo došli  njegovim (optuženog ) vozilom, V.je imao namjeru  da tu pušku donese u kuću u P.pošto mu je kuća  u selu P. na samku  a najbliža kuća udaljena  od prilike preko 100 m  i u V. kući niko ne živi. Tog dana je imao jednu rezervnu gumu pa je zamijenio  jednu gumu  a policajci mu dali svoju rezervnu gumu  pa je zamijenio i drugu gumu na vozilu. Mjesto gdje su  parkirali vozilo do mjesta gdje su pecali ribu  je udaljeno  po njegovoj procjeni oko kilometar, išli su pješke i polako.

                    Branilac  optuženog  u završnoj riječi predložio je  da sud optuženog  H.H. oslobodi  od krivične odgovornosti jer nije dokazano   da je izvršio krivično djelo koje mu  je stavljeno na teret. Kazao je da optuženje   protiv okrivljenog  ni  u jednom svom dijelu nije dokazano te da okrivljeni  niti je držalac  niti je vlasnik oružja  niti je isto nosio ni prenosio. Vlasnik oružja je svjedok K.V.čije  se  oružje nalazilo u kući  u selu B.u kojoj  ne živi niko. Sobzirom da je kritičnog dana  svjedok K.bio  kod svoje kuće zajedno sa okrivljenim i vidio  da  je neko  obio  katanac  i lanac sa verande kroz koju se ulazi u kuću, a da se u kući nalazila puška sa nekoliko patrona municije  odluči  je da istu ponese sa sobom  u P. gdje živi zajedno sa svojim roditeljima,  jer se bojao  da mu neko neobije  i kuću  i odnese pušku i municiju, sobzirom  da  u kući niko ne živi i da u blizini te  kuće nema  drugih naseljenih kuća  što bi bilo vrlo pogodno za protivpravno oduzimanje oružja i municije. Dalje je naveo da je svjedok  K.V.ponio  svoju pušku i municiju za P.za koju ima  odobrenje i za držanje i za nošenje  i istu dodao okrivljenom H.da je ponese do vozila  sa kojim su zajedno došli iz P.dok on umjedjuvremenu ne dodje do kola  jer je prethodno trebao  da obavi  zakivanje verande i namirivanje konja  u štali. Znači,  okrivljeni je  samo ponio pušku do kola  do kojih je trebao da dodje  K. i da zajedno   krenu za P.a to je uradio sa razloga prije svega što je svjedok K.dosta lošeg zdrastvenog stanja a i zbog toga  što je padao mrak,  put je bio veoma loš  a namjera je bila da okrivljeni  sa mjesta  gdje je  parkirao   svoje vozilo  izadje  desetine  metara  i čeka  svjedoka K.. U tom momentu kada je došao  do kola vidio je da su mu oba  zadnja točka  izduvana stavio je pušku pored kola i u tom momentu i  u tom momentu kolima su došla dvojica policajaca K.i L.koji su po  prethodnoj prijavi došli u ovo  selo zbog navodnog krivilova što su isti  u svojim iskazima negirali da ga je bilo. Svjedok  K.V.tvrdi  da je  pušku ponio za P.sa razloga što je se bojao  da je ostavio u kući da mu je neko ne ukrade. Branilac je kazao da prema tome pomenutu pušku za P. nebi nosio i prenosio okrivljeni nego bi je nosio vlasnik-držalac  puške za koju  ima  urednu dokumentaciju.  Iz tih razloga  okrivljeni H. H.nemože biti  krivično pravno odgovoran za ovo krivično djelo jer  on nije  uzeo pušku   da je donese u P.u svoju kuću  ili kuću K.već je bi to učinio vlasnik  puške koji je sa okrivljenim došao  sa njegovim  kolima u svoje  selo i sa kojim  je trebao da se vrati u  P.. Iz  navedenih razloga  smatra  da  okrivljeni  nije izvršilac krivičnog djela  jer se  isti našao  trenutno u životnoj situaciji i životnim okolnostima da  prenese pušku od kuće  do kola  a ne  da je nosi  dalje jer niti je vlasnik  ni držalac puške. Sobzirom da je sve ove navode potvrdio svjedok K.V.dovoljno jasno govori da na strani okrivljenog  nema elemenata  bića krivičnog djela  koje mu se stavlja na teret. Prije svega  svjedok K.V.je  trebao da se obrati policiji za držanje i nošenje puške i u konkretnoj situaciji ako je trebao da neko  traži dozvolu da se puška donese iz B.u P.to je trebao da učini svjedok K.V.a ne okrivljeni koji nije ni znao da će ovaj svjedok pušku nositi iz B.u P.. Iz  tih razloga  predložio je da sud optuženog oslobodi od optužbe a troškove traži  da okrivljenom  nadoknade po pravosnažnosti presude a po AT-u.

                    Optuženi  H.H.je u završnoj riječi u cjelosti usvojio odbranu svog branioca.

                     U dokaznom postupku  sud je saslušao   svjedoke K.V., L.D.i K.S., pročitao potvrdu UP PJ P.33 br.02-240/12-4990/3 od 28.05.2012.godine o privremeno oduzetim predmetima, pročitao službenu zabilješku UP PJ P.od 28.05.2012.godine, pročitao potvrdu  o privremeno oduzetim predmetima UP PJ P.od 29.05.2012.godine i pročitao izvod iz KE za optuženog.

                    Nakon  provedenog dokaznog postupka  i ocjene  izvedenih dokaza  a pri tom cijeneći   odbranu optuženog H.H. sud nije mogao na pouzdan način utvrditi da je optuženi  izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika kako mu se to javnom optužbom i stavlja na teret pa ga je sud usled nedostatka dokaza  a primjenom čl.373 st.1 tačka 2 Zkp-a oslobodio od optužbe.

                    Ovakvu svoju odluku  sud temelji  na činjenicama  koje proizilaze  iz izvedenih dokaza.

                   Optuženi H.negira izvršenje krivičnog djela i krivicu navodeći   da je kritične prilike  samo iz razloga  da bi pomogao svom prijatelju K.V.pušku K.za  koju ima  odobrenje  ponio  od  kuće K.V.do svog parkiranog auta  sa kojim je  zajedno sa K.došao u selo P., da je pušku  K.  trebao da odnese u P.kući u kojoj živi iz razloga što  mu je kuća  odnosno veranda kuće u selu P.obijena  pa se K.bojao  da opet neko ne pokuša da obije kuću i  odnese  pušku.Kada je došao  do parkiranog auta  spustio je pušku i vidio da su mu  dvije gume na vozilu  probušene i tada  je došla policija.

                     Svjedok K.V. je izjavio  da sa roditeljima a u nazad dva mjeseca  i sa djedom živi u P.kao i da  u djedovoj kući u selo P. niko ne živi već je ostao samo jedan konj a djedova  kuća  je na samku. Kritičnog dana je otišao sa prijateljem  optuženim  H.H.u svoje selo u ribolov, otišli su vozilom "G." vlasništvo H.i  isto parkirali jedno 150 do 200 m  od djedove kuće jer se do kuće  ne može kolima prići. Otišli su u ribolov ali nijesu pecali  iz razloga što je voda bila mutna i ogromna  pa su se vratili  i otišli da obidju  kuću  i on namiri konja  pa kad su došli  vidio je da su vrata na verandi obijena  i veranda ispreturana ,provjerio je kuću  ali u kući nije ništa dirano. Katanac  na verandi je bio obijen, pošto u kući drži lovačku pušku  otišao je da provjeri  pošto se prepao za oružje  ali je pušku našao  tamo gdje je i ostavio. Obzirom da je kuća na samku i da niko u njoj  niko ne živi  a veranda obijena  riješio je da pušku ponese u P.. Kako je lošeg zdrastvenog stanja i ekstremno sporo se kreće  zamolio  je H.da pušku ponese do svog auta  kako bi je  on (svjedok K.) odnio za P.. H. je ponio pušku  i 8 patrona  od te puške ka kolima  a on ostao da namiri konja i popravi katanac  na verandi.  Nakon 10 minuta  hajrudin ga je pozvao na telefon da dodje i da su im gume na vozilu isječene  pa je krenuo  ali kako ide sporo  trebalo mu je dvadesetak minuta da dodje do mjesta gdje su ostavili vozilo i kada je prišao vozilu na 5 m neko mu je uperio lanpu u oči i rekao "policija". Bila su to dva policajca koja su pregledala  njegov torbak  u kome su se nalazile samo njegove lične stvari  i policajci su njegovu pušku već bili stavili  u svoje vozilo. Rekao im je  za obijenu verandu  ali policajci  nijesu išli da obidju kuću, kolima nebi mogli ni otići a  pješke nijesu išli. Gume na vozilu koje  su bile isječene su zamijenjene, jednu gumu je zamijenio rezervnom H. a drugu  gumu su mu dali policajci. I na K.im je pukla jedna gume  pa su policajci zaustavili neko auto  i neko im je dao  rezervnu gumu  pa su i tu  gumu zamijenili. Svjedok K. je  kazao da je znao da ne može da nosi tu lovačku pušku  ali je nije smio ostaviti u kući u kojoj niko ne živi i na kojoj je obijena veranda i morao je ponijeti  a nije mu palo na pamet  da obavijesti policiju da će pušku sa sela donijeti u P.. H. je pušku do auta  ponio zato što a je on zamolio.

                    Svjedoci L.D.i K.S. su  posvjedočili  da su  kao policajci kritičnog dana dobili informaciju  da se na području sela P.vrši nedozvoljen lov  i da je u tom nedozvoljenom lovu K.V.sa još nekim  pa su krenuli na teren i kad su došli u blizini P.naišli su  na parkirani bijeli  "G." na  kome su dvije zadnje gume bile izduvane  i pošto su  pretpostavili da su lica koja su došla u nedozvoljen  lov došla tim vozilom sjeli su u šumu  na jedno desetak metara od vozila  i čekali. Svjedok K.je kazao da su  čekali sat do sat ipo a možda i dva sata  i  već je počeo da pada prvi sumrak kad su vidjeli  da iz pravca sela P.ide čovjek  koji je nosio ruksak  i pušku na ramenu. Svjedok L. je kazao da je odmah prepoznao  H.H.. Ovi svjedoci su dalje kazali  da je  H.kada je prišao vozilu  stavio ruksak u vozilo, po njegovoj reakciji - komentaru  su zaključili da je primijetio da su mu  gume izduvane  pa je spustio pušku uz auto i zagledao u gume  i tada mu oni prilaze. Rekao im je  da je  puška  K.V.koji je ostao kod kuće da namiri konja, da je Krvavac  pušku ponio u P. i da ima oružni list za tu pušku te da je pušku  ponio zato što u kući ne živi niko. Nijesu zajedno došli  jer je  on požurio  da  vozilo istjera na jedno brdo. Oduzeli su mu pušku  u kojoj su bila dva metka  a H. je iz džepa izvadio  još  nekoliko patrona koje su mu takodje oduzeli. Rekli su H.da pozove K.koji je nakon 20  a možda i više minuta došao  i to iz istog pravca odakle i H.. Svjedoci L. i K.su dalje izjavili  da su  dali jednu rezervnu gumu  H. pa je H.sa tom i rezervnom gumom  zamijenio  izbušene gume  a K. je kazao  da je puška njegova  i da za nju ima papire, da mu je djed u bolnici a da niko ne živi u kući  na selu.Svjedok L.je kazao da se ne sjeća  da su optuženi i K.kazali da je kuća K.obijena dok je svjedok K. kazao da  dok su se vraćali za P. H.koji je bio sa njim u vozilu  rekao je  da je bilo pokušaja  da se obije šupa K.. I u  K. je pukla gume  na vozilu optuženog  pa su zaustavili  jedno vozilo  i vozač im pozajmio gumu.  K.je imao ruksak u kome je bila  gardaroba i pribor za ribolov  a i u gepeku vozila optuženog  bio je  ruksak  takodje sa ribolovnim priborom.  Provjerili su  i utvrdili da je tačno da K.V.ima oružni list odnosno dozvolu za tu lovačku pušku. Svjedok K. je kazao da dok su čekali  u šumi  u blizini vozila optuženog nijesu čuli  da se puca  niti su čuli lovačke kerove  a morali bi to čuti  pa i na širem terenu jer su bili na takvoj poziciji. Svjedok L.je kazao  da to neće nije znao  da K.ima zdrastvenih problema, kasnije  ga je vidjao na internom odelenju bolnice u P.,da je upućivan za P.  a svjedok K.je kazao da je od kolege L. saznao da K.ima zdrastvenih problema. Mjesto gdje  je vozilo bilo parkirano  je  od kuće K.udaljeno više od 200 m.Nijesu išli da provjere  da  li je kuća  ili šupa K. obijena.

                    Cijeneći iskaze svjedoka K.V., L.D. i K.S.sud je stekao ubjedjenje da su ovi  svjedoci istinito i nepristrasno posvjedočili  sve što im je poznato  u vezi  kritičnog dogadjaja i to svjedok K.bez obzira na činjenicu da je  prijatelj sa optuženim  a svjedoci K.i L. samo ono što su  kritične prilike  čuli i vidjeli u okviru vršenja svojih redovnih  zadataka naime  zadataka policajca. Njihove navode  da  K.V.ima dozvolu za tu lovčaku pušku  kao i da je puška zajedno sa patronima oduzeta kritične prilike  utvrdjuje  se i iz  potvrda o privremeno oduzetim predmetima,  jedne od 29.05.2012.godine  iz koje se  utvrdjuje da je od K.V.oduzet oružni list  za držanje i nošenje oružja  serijskog broja No 03007 za lovčaku pušku  "Z." fabričkog broja  50725 kalibra 12/70 mm  a to je upravo puška  koju je kritične  prilike do vozila donio optuženi H.dok se iz potvrde od 28.05.2012. godine  utvrdjuje  da je ova  lovačka puška  i 8 patrona municije oduzeta od H.H..

                    Dakle, u postupku je nesumnjivo utvrdjeno da je loačka puška marke "C.z." kalibra 12 mm, fabričkog broja  50725 kao i 8  komada metaka  kalibra 12 mm  vlasništvo  K V. kao i da K.V. ima odobrenje-oružni list  za držanje  i nošenje oružja. Dalje je  utvrdjeno i to kako  iz odbrane okrivljenog tako i iz iskaza svjedoka K., K. i L., da  kritične prilike se nisu čuli pucnji  na području  sela P.što znači da nije bilo  ni lova ni krivolova  na ovom području. Optuženi  i  njegov drug svjedok K. tvrde  da su kritične prilike  vidjeli da je neko pokušao da obije verandu  od porodične kuće  optuženog  a svjedok   K.je potvrdio da mu je optuženi  u putu za P. kazao da je bio pokušaj  da se obije šupa K.. K.V.ima zdrastvenih problema što potvrdjuje  kako optuženi tako i svjedoci K.i L..

                    Krivično djelo nedozvoljeno držanje oružja i eksplozivnih materija  iz čl.403 st.1 Kz  može se izvršiti samo sa  umišljajem. U postupku  utvrdjeno da je  optuženi H.na molbu svog prijatelja K.V.i zbog zdrastvenih problema K.lovačku pušku i municiju za istu  prenio od kuće Krvavca  do vozila  sa kojim su došli  u selo P.jer je  zbog pokušaja obijanja  verande na porodičnoj kući  K.K.htio da pušku  prenese  u P.kako nebi bila  predmet eventualne kradje. Dakle,  namjera optuženog  je bila  da pomogne prijatelju  i prenese  predmetnu pušku  do vozila  a ne da je nosi. Na osnovu ovakvo utvrdjenih činjenica  se nije moglo na pouzdan način utvrditi da je namjera okrivljenog H.bila  neovlašćeno nošenje  oružja  već samo prenošenje  puške  od kuće K.do vozila, dakle nije se mogao utvrditi umišljaj na strani optuženog H.kao bitni elemenat krivičnog djela nedozvoljeno držanje oružja i eksplozivnih materija iz čl.403 st.1 Kz koje mu se javnom optužbom stavlja na teret  pa ga je sud usled nedostatka dokaza  a primjenom čl.373 st.1 tačka 2 ZKP-a oslobodio od optužbe  kako je to bliže opisano izrekom ove presude.

              Kako je sud  optuženog oslobodio od optužbe  to je u smislu čl.230 ZKP-a  odlučio  da troškovi  krivičnog postupka padaju na teret budžetskih sredstava o kojima će shodno čl.227 ZKP-a  biti odlučeno posebnim rješenjem.


                    **OSNOVNI SUD U PLJEVLJIMA , dana 20.07.2012.godine .**

Zapisničar,
S u d i j a,
Leković Zora
Ljiljana Popović  
PRAVNA POUKA : 
                    Protiv ove presude dozvoljena je žalba u roku od 8.dana po prijemu  
                    iste Višem sudu B. Polje a  preko ovog suda.

DOSTAVITI:
1 x ODT Pljevlja
1 x Optuženom
1 x Braniocu optuženog 