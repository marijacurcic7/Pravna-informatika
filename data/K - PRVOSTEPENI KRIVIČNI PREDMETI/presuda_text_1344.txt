DRŽAVA CRNA GORA
OSNOVNI SUD U NIKŠIĆU
K.br. 47/2011
Dana,16.03.2011. godine  
U IME NARODA
        **OSNOVNI SUD U NIKŠIĆU,** kao prvostepeni krivični, sudija pojedinac Djuričković Igor, uz sudjelovanje savjetnika Šabanović Biljane i Papović Budimirke kao zapisničara, rješavajući u krivičnom predmetu optuženog B. B. iz N., zbog krivičnog djela kradja iz člana 239 stav 1 KZ, postupajući po optužnom predlogu ODT Nikšić Kt.br.367/10 od 26.01.2011.godine, nakon javnog glavnog pretresa održanog dana 16.03.2011.godine, u prisustvu zastupnika ODT-a Ivanišević Ivane   i optuženog, donio je i istog dana javno objavio

P R E S U D U 
             Optuženi:
             B. B., od oca S. i majke  P., rodjene B., rodjen
------.godine u  Kolašinu, sa prebivalištem u N., državljanin Crne Gore,
oženjen, otac dvoje djece, lošeg imovnog stanja, ranije neosudjivan  
K r i v   j e:
        **Što je:**  
        U periodu od 05.02.2010.godine do 15.02.2010.godine, u N, u  svojoj porodičnoj kući u, u namjeri da sebi pribavi protivpravnu imovinsku korist, u vrijednosti koja prelazi iznos od 150,00 eura, oduzeo električnu energiju u vrijednosti od 36,50 eura, vlasništvo E na način što je u kupatilu porodične kuće ugradio aparat – sklopku čijim uključivanjem se nije registrovla potrošnja utrošene električne energije preko električnog brojila marke “Iskra” br. ………. instaliranog u navedenoj kući


čime je izvršio krivično djelo kradja iz člana 239 stav 1 Krivičnog zakonika

- pa sud optuženom zbog izvršenja navedenog krivičnog djela primjenom
citiranih zakonskih odredbi kao i odredbi iz člana 4 stav 2, člana 42 stav 1,
člana 52, 53 i 54 KZ kao i odredbi iz člana 199, 202 stav 4 i člana 364 ZKP-a
i z r i č e  
USLOVNU OSUDU
        Sa kojom optuženom utvrdjuje kaznu zatvora u trajanju od 60 (slovima: šezdeset) dana i istovremeno odredjuje da se navedena kazna neće izvršiti ukoliko optuženi u roku od jedne godine od dana pravosnažnosti presude ne počini novo krivično djelo.

         Obavezuje se optuženi da na ime troškova krivičnog postupka plati iznos od 94,00 Eura, u roku od 15 dana od dana pravosnažnosti presude pod prijetnjom prinudnog izvršenja, na žiro račun Osnovnog suda u N., br. ………… i da dokaz o izvršenoj uplati dostavi sudu.

O b r a z l o ž e n j e
        Osnovni državni tužilac u N. svojim optužnim predlogom Kt.br 367/10 od 26.01.2011.godine, stavio je na teret optuženom B. B. izvršenje krivičnog djela kradja iz člana 239 stav 1 KZ, koje krivično djelo je činjenično opisano u izreci presude. Zastupnik ODT-a I. I. koja je zastupala optužni akt na glavnom pretresu, u svojoj završnoj riječi ostala je pri navodima podnijetog optužnog akta, predložila sudu da optuženog za počinjeno djelo oglasi krivim i osudi po zakonu.

        Optuženi  B. B. na glavnom pretresu priznao je izvršenje krivičnog djela koje mu je stavljeno na teret optužbom i u tom pravcu objasnio da je početkom februara mjeseca 2009.godine u kupatilu svoje porodične kuće koja se nalazi ., ugradio aparat – sklopku, čijim se uključivanjem nije registrovala potrošnja utrošene električne energije preko brojila koji mjeri potrošnju električne energije u njegovoj kući, da je tu sklopku stavljao u funkciju povremeno i da su desetak dana od dana kada je on ugradio tu sklopku radnici E.N izvršili kontrolu u njegovoj kući i otkrili tu sklopku u kupatilu, i da on nije bio prisutan kada je izvršena ta kontrola već je istoj prisustvovala njegova supruga koja je potpisala zapisnik o kontroli.

        U svojoj završnoj riječi optuženi je, ostajući pri datom priznanju izrazio kajanje zbog učinjenog krivičnog djela i predložio sudu da ga što je moguće blaže kazni.

        Sud je na glavnom pretresu u dokaznom postupku pročitao zapisnik o kontroli mjernog mjesta E-N broj ------  od 15.02.2010. godine, na saglasan predlog stranaka pročitao iskaz svjedoka  K. G. dat u prethodnom postupku i nalaz i mišljenje stalnog sudskog vještaka elektro-energetske struke G. I. dat takodje u prethodnom postupku i pročitao izvod iz KE za optuženog dat od Uprave policije CG-PJ K, nakon čega je sud na saglasan predlog stranaka prekinuo dokazni postupak smatrajući da je istinitim potpunim i jasnim priznanjem optuženog i provedenim dokazima utvrdjeno činjenično stanje.

        Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i priznanjem optuženog sud je na nesumnjiv način utvrdio da je optuženi  B. B. počinio krivično djelo koje mu je stavljeno na teret optužbom, pa ga je zbog izvršenja istog oglasio krivim i krivično pravno odgovornim sa sljedećih razloga:

        Zapisnikom o kontroli mjernog mjesta E-N br. ------ utvrdjeno je da je prilikom kontrole izvršene u kući vlasništvo optuženog dana 15.02.2010. godine, od strane radnika E  pronadjeno da je u kupatilu porodične kuće optuženog ugradjen aparat-sklopka čijim uključivanjem se nije registrovala potrošnja utrošene električne energije preko brojila električne energije marke “Iskra” br. ---------- instaliranog u navedenoj kući.

        Svjedok K. G. u svom iskazu se odredjeno izjasnio da je kao radnik E zajedno sa kolegom  Ć. M. izvršio kontrolu u porodičnoj kući optuženog B. B. dana 15.02.2010.godine i da su tom prilikom utvrdili da je u kupatilu porodične kuće optuženog ugradjen aparat-sklopka čijim uključivanjem se nije registrovala potrošnja utrošene električne energije preko brojila električne energije koje mjeri potrošnju iste.

        Nalazom i mišljenjem stalnog sudskog vještaka elektro energetske struke G. I. koji je sud cijenio kao jasan stručan i objektivan jer je isti dat po pravilima struke i na osnovu Pravila o snadbijevanju električnom energijom, koja predstavljaju imperativni propis koji reguliše ovu oblast, utvrdjeno je da je optuženi u periodu od 05.02.2010. godine do 15.02.2010. godine oduzeo količinu od  435,6 kw/h električne energije, čija je novčana vrijednost na dan izvršenja krivičnog djela iznosila 36,50 eura.

Na osnovu navedenih činjenica utvrdjenih provedenim dokazima i priznanjem
optuženog, sud je na nesumnjiv način utvrdio da je optuženi  B.B. počinio
krivično djelo kradja iz člana 239 stav 1 KZ na način, u vrijeme i na mjestu
kako je to predstavljeno u izreci presude. Prilikom donošenja navedenoe odluke
o krivici optuženog sud je našao da iz utvrdjenog činjeničnog stanja
nedvosmisleno proizilazi da je optuženi preduzimajući radnje opisane u izreci
presude postupao sa očiglednom namjerom da na taj način oduzima električnu
energiju kao tudju pokretnu stvar u većoj količini, ali je u tome spriječen
tako što je otkriven od strane radnika E dakle da je optuženi postupajući na
način bliže opisan u izreci presude jasno manifestovao svoju namjeru da
prisvajajući tudju pokretnu stvar sebi pribavi protiv pravnu imovinsku korist
u vrijednosti od preko 150,00 eura.  
        Cijeneći psihički odnos optuženog prema izvršenom krivičnom djelu, sud je utvrdio da je optuženi prilikom izvršenja djela postupao sa direktnim umišljajem jer je isti oduzimajući električnu energiju vlasništvo E-N na način opisan izrekom presude, postupao sa očiglednom namjerom da na taj način sebi pribavi protiv pravnu imovinsku korist u vrijednosti koja prelazi iznos od 150,00 eura, odakle nedvosmisleno proizilazi da je optuženi prilikom izvršenja predmetnog krivičnog djela bio svjestan istog i htio njegovo izvršenje.

Prilikom donošenja odluke o krivičnoj sankciji sud je u smislu člana 42 stav 1
KZ kao olakšavajuće okolnosti na strani optuženog našao njegovo potpuno
priznanje i iskazano kajanje zbog učinjenog krivičnog djela, njegovu
porodičnost, činjenicu da je otac dvoje djece, kao i njegove loše materijalne
prilike i raniju neosudjivanost utvrdjenu uvidom u izvod iz KE, dok
otežavajućih okolnosti na strani optuženog po ocjeni suda nije bilo. Cijeneći
navedene olakšavajuće okolnosti kao i konkretne posljedice izvršenog djela sud
je našao da prema optuženom radi ostvarivanja ciljeva krivično-pravne zaštite
društvenih vrijednosti nije nužno primijeniti kaznu i istom na osnovu člana 53
i 54 KZ izrekao uslovnu osudu sa kojom je optuženom utvrdio kaznu zatvora u
trajanju od 60 dana i istovremeno odredio da se ova kazna neće izvršiti
ukoliko optuženi u roku od jedne godine od dana pravosnažnosti presude ne
počini novo krivično djelo, smatrajući da će se i sa prijetnjom izvršenja
utvrdjene kazna zatvora uz provjeru ponašanja optuženog u roku od jedne godine
na istog u dovoljnoj mjeri uticati da ubuduće ne vrši nova krivična djela i da
će se na taj način u ovom konkretnom slučaju ostvariti svrha izricanja
uslovnih osuda iz člana 52 stav 2 KZ u okviru opšte svrhe izricanja krivičnih
sankcija iz člana 4 stav 2 KZ.  
      Odluku o troškovima krivičnog postupka sud je donio na osnovu čl.199 i 202 ZKP-a i optuženog obavezao da na ime troškova krivičnog postupka plati novčani iznos od 94,00 Eura, od čega se iznos od 44,00 eura odnosi na ime nagrade vještaku  elektro energetske struke  G.I.za dati nalaz i mišljenje, dok se iznos od 50,00 eura odnosi na ime paušala kao dijela troškova krivičnog postupka, koji iznos je odredjen imajući u vidu složenost predmeta, trajanje postupka i imovne prilike optuženog.

        Na osnovu svega izloženog, primjenom člana 364 ZKP-a odlučeno je kao u izreci presude.

OSNOVNI SUD U NIKŠIĆU , dana 16.03.2011. godine
Zapisničar
S U D I J A 
Papović Budimirka s.r.
Djuričković Igor s.r.  
             Za tačnost otpravki tvrdi I ovjerava: Službenik suda 
PRAVNA POUKA: Protiv ove presude dozvoljena je žalba u roku od 8 dana od
dana
                                    Prijema iste preko ovog suda Višem sudu
Podgorica  