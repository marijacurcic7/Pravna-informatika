DRŽAVA CRNA GORA
OSNOVNI SUD U NIKŠIĆU
K.br. 72/2011
Dana   25.03.2011. godine  
U IME NARODA
        **OSNOVNI SUD U NIKŠIĆU,** kao prvostepeni krivični, sudija Djuričković Igor kao sudija pojedinac, uz sudjelovanje savjetnika Šabanović Biljane i Papović Budimirke kao zapisničara, rješavajući u krivičnom predmetu optuženog V. Z. iz N., zbog krivičnog djela samovlašće iz člana 384 stav 1 KZ, postupajući po optužnom predlogu ODT Nikšić Kt.br.585/10 od 31.01.2011. godine, nakon javnog glavnog pretresa održanog dana 25.03.2011.godine, u prisustvu zastupnika ODT-a Ivanišević Ivane i optuženog donio je i istog dana javno objavio

P R E S U D U
             Optuženi:
             V. Z., od oca R. i majke V.rodjene N., rodjen ---------
godine u N., sa prebivalištem u N…….. –, državljanin CG, oženjen, otac troje
djece, lošeg imovnog stanja, ranije neosudjivan  
K r i v   j e:
        **Što je:**  
       Neutvrdjenog dana u periodu od  28.10.2009.god. do 16.04.2010.god. u N, u svom ugostiteljskom objektu koji se nalazi na………., samovlasno pribavio pravo za koje smatra da mu pripada, na način što se , nakon što su dana 28.10.2009.godine ovlašćeni radnici JP “V. i k.” N. njegov ugostiteljski objekat isključili sa vodovodne mreže zbog neplaćenog duga na ime utrošene vode, isti samovlasno priključio na vodovodnu mrežu vlasništvo JP  ” N

-čime je izvršio krivično djelo samovlašće  iz člana 384 stav 1 Krivičnog zakonika  
- pa sud optuženom zbog izvršenja navedenog krivičnog djela primjenom
citiranih zakonskih odredbi kao i odredbi iz člana 4 stav 2, člana 42 stav 1,
člana 52, 53 i 54 KZ kao i odredbi iz člana 199, 202, 212 i člana 364 ZKP-a  i
z r i č e  
USLOVNU OSUDU
        Sa kojom optuženom utvrdjuje kaznu zatvora u trajanju od 60 (slovima: šezdeset) dana i istovremeno odredjuje da se navedena kazna neće izvršiti ukoliko optuženi u roku od jedne godine od dana pravosnažnosti presude ne počini novo krivično djelo.

        Obavezuje se optuženi da na ime paušala kao dijela troškova krivičnog postupka plati novčani iznos od 50,00 Eura u roku od 15 dana od dana pravosnažnosti presude pod prijetnjom prinudnog izvršenja na žiro račun Osnovnog suda u N. br. …………. i da sudu dostavi dokaz o izvršenoj uplati.

        Oštećeno JP .” N. se radi ostvarivanja imovinsko pravnog zahtjeva upućuje na pokretanje parničnog postupka, iz razloga što dokazi provedeni u toku predmetnog krivičnog postupka ne pružaju pouzdan osnov za donošenje odluke o imovinsko pravnom zahtjevu.

O b r a z l o ž e n j e
      Osnovni državni tužilac u N. svojim optužnim predlogom Kt.br 585/10 od 31.01.2011.godine, stavio je na teret optuženom V. Z. izvršenje krivičnog djela samovlašće iz člana 384 stav 1 KZ, koje krivično djelo je činjenično opisano u izreci presude. Zastupnik  ODT-a  I. I. koja je zastupala optužni akt na glavnom pretresu, u svojoj završnoj riječi ostala je pri navodima podnijetog optužnog akta i predložila sudu da optuženog oglasi krivim i osudi po zakonu.

        **Optuženi  V.Z.** u svojoj odbrani datoj u prethodnom postupku i na glavnom pretresu, negirajući izvršenje krivičnog djela za koje je optužen, u bitnom je istakao da je vlasnik jednog ugostiteljskog objekta koji se nalazi u mjestu …………., da su dana 28.10.2009.godine u tom njegovom objektu radnici JP . “ N. umjesto starog postavili novi mjerni uredjaj –vodomjer sa daljinskim upravljanjem i očitavanjem, da je to brojilo od dana postavljanja uredno funkcionisalo, dakle da je isto uredno registrovalo potrošnju vode, da on to brojilo nikada nije oštetio tako da ne registruje potrošnju vode, da je tačno da su radnici JP ….. N. dana 16.04.2010.godine izvršili kontrolu predmetnog vodomjera, ali da nije istina da su prilikom te kontrole utvrdili da je vodomjer oštećen i da ne registruje potrošnju vode i da su takve konstatacije zapisnika o kontroli sačinjenog od strane radnika JP . “ N.izmišljotina.

      U svojoj završnoj riječi optuženi je, ostajući pri svojoj odbrani, istakao da se ne osjeća krivim zbog izvršenja krivičnog djela koje mu je stavljeno na teret i u konačnom predložio sudu da ga oslobodi od optužbe.

      Sud je na glavnom pretresu u dokaznom postupku pročitao zapisnik JP”. …..“ N. br.IV/94 od 28.10.2009.godine, pročitao zapisnik o izvršenoj kontroli JP……… “ N.br. 42/2010 od 16.04.2010.godine, izvršio uvid u fotoelaborat sačinjen od strane radnika JP”. ……….“ N od 16.04.2010.god., na saglasan predlog stranaka pročitao iskaz svjedoka P. R. i iskaz predstavnika oštećenog preduzeća G. S., date u prethodnom postupku i pročitao izvod iz kaznene evidencije za optuženog dat od Uprave policije CG- PJ .N dok je sud na predlog zastupnika ODT-a odustao od neposrednog saslušanja svjedoka P. M., smatrajući da je provedenim dokazima do izvjesnosti utvrdjeno činjenično stanje i da bi saslušanje imenovanog svjedoka vodilo bespotrebnom odugovlačenju predmetnog krivičnog postupka.

            Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i odbranom optuženog sud je na nesumnjiv način utvrdio da je optuženi  V. Z.počinio krivično djelo koje mu je stavljeno na teret optužbom, pa ga je zbog izvršenja istog oglasio krivim i krivično pravno odgovornim sa sljedećih razloga:

        Zapisnikom JP ……” . od 28.10.2010.godine utvrdjeno je da je navedenog dana u ugostiteljskom objektu koji je vlasništvo optuženog V.Z., koji objekat se nalazi u mjestu ……, od strane radnika JP “.” montiran digitalni vodomjer serijskog broja …………, šifra …… Navedenim dokazom i kazivanjem optuženog utvrdjeno je da je optuženi prisustvovao montiranju navedenog vodomjera i isti preuzeo potpisom na navedeni zapisnik sačinjen od strane radnika JP …..

      Svjedok P. R. u svom iskazu se odredjeno izjasnio da je dana 16.04.20190.godine kao radnik JP ”.“ .N nakon što je od strane kolega dobio informaciju da je vodomjer koji se nalazi u objektu koji je vlasništvo optuženog V.Z. u mjestu ……. isključen daljinskim putem zbog neplaćenog duga za utrošenu vodu, zajedno sa kolegom P. M., izvršio kontrolu navedenog mjernog uredjaja-vodomjera koji se nalazi u objektu koji je vlasništvo optuženog V.Z.u mjestu ………… i konstrolom utvrdio da je vodomjer oštećen tako što je sa istog skinut poklopac i mehaničkim putem isključena elektronika na istom i da je vodomjer samovlasno priključen na vodovodnu mrežu.

          Ovakvo kazivanje imenovanog svjedoka sud je prihvatio kao istinito jer je isto potvrdjeno Zapisnikom o izvršenoj kontroli JP….. “ N. br…… od 16.04.2010.godine i foto-elaboratom sačinjenim od strane radnika JP”.N” kojim je konstatovano i načinjenom fotografijom vizuelno dokumentovano da je u objektu vlasništvo optuženog V. Z. na ……. oštećen mjerni uredjaj-vodomjer koji je ugradjen dana 28.10.2009.godine od strane radnika JP”…….

        Ovlašćeni predstavnik  JP … N.G. S. u svom iskazu istakla je da se kao predstavnik oštećenog preduzeća pridružuje krivičnom gonjenju protiv optuženog i istakla imovinsko pravni zahtjev u iznosu od 143,76 eura, koliko iznosi cijena novog vodomjera koji je uništen prilikom izvršenja predmetnog krivičnog djela.

Na osnovu navedenih činjenica, cijeneći pri tom sve okolnosti kritičnog
dogadjaja, sud je izveo zaključak da je upravo optuženi, kao jedino lice koje
ima konkretni interes da izvrši samovlasno priključenje vode u svom
ugostiteljskom objektu, počinio radnje pisane u izreci presude, odnosno
pribavio pravo za koje smatra da mu pripada izvršenjem radnji opisanih u
izreci presude, tako da je na osnovu navedenog zaključka sud na nesumnjiv
način utvrdio da je optuženi V. Z. počinio  krivično djelo samovlašće  iz
člana 384 stav 1 KZ na način, u vrijeme i na mjestu kako je to predstavljeno
izrekom presude.  
        Cijeneći psihički odnos optuženog prema izvršenom krivičnom djelu, sud je utvrdio da je optuženi prilikom izvršenja djela postupao sa direktnim umišljajem, jer je isti postupajući na način opisan u izreci presude postupao sa jasnom namjerom samovlasnog pribaviljanja prava za koje smatra da mu pripada, odakle nedvosmisleno proizilazi da je optuženi prilikom izvršenja predmetnog krivičnog djela bio svjestan istog i htio njegovo izvršenje.

        Prilikom ocjene odbrane optuženog sud je istu odbacio kao neosnovanu i usmjerenu na izbjegavanje krivično pravne odgovornosti, jer je opovrgnuta zapisnikom o kontroli JP”….i …. “ N.br. ….. od 16.04.2010.godine i kazivanjem svjedoka P. R.,  kojim dokazima je sud iz već navedenih razloga poklonio povjerenje i na istima zasnovao odluku o krivici optuženog.

Prilikom donošenja odluke o krivičnoj sankciji sud je u smislu člana 42 stav 1
KZ kao olakšavajuće okolnosti na strani optuženog našao  porodičnost-činjenicu
da je optuženi otac troje djece, njegove loše materijalne prilike i njegovu
raniju neosudjivanost utvrdjenu uvidom u izvod iz KE, dok otežavajućih
okolnosti na strani optuženog po ocjeni suda nije bilo. Cijeneći navedene
olakšavajuće okolnosti i težinu izvršenog krivičnog djela, sud je našao da
prema optuženom radi ostvarivanja ciljeva krivično-pravne zaštite društvenih
vrijednosti nije nužno primijeniti kaznu i istom na osnovu člana 53 i 54 KZ
izrekao uslovnu osudu sa kojom je optuženom utvrdio kaznu zatvora u trajanju
od 60 dana i istovremeno odredio da se ova kazna neće izvršiti ukoliko
optuženi u roku od jedne godine od dana pravosnažnosti presude ne počini novo
krivično djelo, smatrajući da će se i sa prijetnjom izvršenja utvrdjene kazne
zatvora uz provjeru ponašanja optuženog u roku od jedne godine na istog u
dovoljnoj mjeri uticati da ubuduće ne vrši nova krivična djela i da će se na
taj način u ovom konkretnom slučaju ostvariti svrha izricanja uslovnih osuda
iz člana 52 stav 2 KZ u okviru opšte svrhe izricanja krivičnih sankcija iz
člana 4 stav 2 KZ.  
        Odluku o troškovima krivičnog postupka sud je donio primjenom odredbi člana 199 i 202 ZKP-a i istom obavezao optuženog da na ime paušala kao dijela troškova krivičnog postupka plati iznos od 50,00 eura, koji je odredjen imajući u vidu složenost predmeta, trajanje postupka i imovne prilike optuženog.

        Odlučujući o imovinsko pravnom zahtjevu, sud je u smislu odredbi člana 212 ZKP-a oštećeno JP N radi ostvarivanja imovinsko pravnog zahtjeva upućuti na pokretanje parničnog postupka, smatrajući da dokazi provedeni u toku predmetnog krivičnog postupka ne pružaju pouzdan osnov za donošenje odluke o imovinsko pravnom zahtjevu iz razloga što je punomoćnik oštećenog preduzeća ispostavio imovinsko pravni zahtjev u iznosu od 143,76 eura koliko iznosi vrijednost novog vodomjera na daljinsko očitavanje, a iz utvrdjenog činjeničnog stanja proizilazi da se u predmetnom slučaju o radi o vodomjeru koji je korišćen skoro 6 mjeseci, dakle da vrijednost istog mora biti umanjena zbog amortizacije za navedeni period, u kom pravcu bi za utvrdjivanje iznosa imovinsko pravnog zahtjeva bilo nepohodno provesti vještačenje po vještaku odgovarajuće struke

        Na osnovu svega izloženog, primjenom odredbi člana 364 ZKP-a odlučeno je kao u izreci presude.

OSNOVNI SUD U NIKŠIĆU , dana 25.03.2011. godine  
Zapisničar
S U D I J A 
Papović Budimirka s.r.
Djuričković Igor s.r.  
        Za tačnost otpravki tvrdi I ovjerava: SLužbenik suda

PRAVNA POUKA : Protiv ove presude dozvoljena je žalba u roku od 8 dana od
dana prijema
                                  Iste preko ovog suda Višem sudu Podgorica         