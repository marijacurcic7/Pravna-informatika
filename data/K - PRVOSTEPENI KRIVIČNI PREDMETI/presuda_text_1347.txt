DRŽAVA CRNA GORA
OSNOVNI SUD U NIKŠIĆU
K.br. 126/2011
Dana 18.05.2011.godine  
U IME NARODA
OSNOVNI SUD U NIKŠIĆU , kao prvostepeni krivični, sudija pojedinac
Djuričković Igor, uz sudjelovanje Papović Budimirke, kao zapisničara,
rješavajući u krivičnom postupku optuženog M.I. iz N., zbog krivičnog djela
ugrožavanje sigurnosti iz člana 168 stav 1 KZ, postupajući po optužnom
predlogu ODT N. Kt.br.848/2010 od 15.02.2011.godine, nakon javnog glavnog
pretresa, održanog dana 17.05.2011. godine, u prisustvu zamjenika ODT-a iz N.a
K. V., optuženog M. I. i oštećenog D. M., donio je i istog dana javno objavio  
P R E S U D U
Prema optuženom: 
M. I. , od oca R. i majke D. rodjene B., rodjenom ......godine u Nikšiću,
sa prebivalištem u N, državljanin CG, oženjen, po zanimanju
dipl.ing.gradjevine, srednjeg imovnog stanja, ranije neosudjivan  
- Na osnovu člana 362 stav 1 tačka 1 ZKP-a 
ODBIJA SE OPTUŽBA
Da je: 
Dana 13.03.2010.godine u N., zajedno sa više NN lica ugrozio sigurnost
oštećenog D. M., prijetnjom da će napasti na njegov život i tijelo i život i
tijelo njemu bliskog lica-njegovog sina, na način što su sa broja mobilnog
telefona ....... pozvali oštećenog na njegov broj mobilnog telefona ....... i
uputili mu riječi prijetnje:«Tvoj sin će završiti u kontejnere beogradske«  
- čime bi počinio krivično djelo ugrožavanje sigurnosti iz člana 168 stav 1
Krivičnog zakonika  
Troškova krivičnog postupka nije bilo, a u slučaju da su postojali isti bi
padali na teret budžetskih sredstava ovog suda.  
Osnovni državni tužilac u N. svojim optužnim predlogom Kt.br. 848/2010 od
15.02.2010. godine stavio je na teret optuženom M. I. izvršenje krivičnog
djela ugrožavanje sigurnosti iz člana 168 stav 1 KZ, koje krivično djelo je
činjenično opisano u izreci presude.  
Zamjenik ODT-a K. V., koja je zastupala optužni akt na glavnom pretresu, u
svojoj završnoj riječi izjavila je da odustaje od krivičnog gonjenja protiv
optuženog M. I., iz razloga što smatra da se na osnovu dokaza provedenih na
glavnom pretresu ne može na nesumnjiv način utvrditi da je optuženi počinio
krivično djelo čije mu je izvršenje stavljeno na teret podnijetim optužnim
predlogom.  
Oštećeni D.M., nakon što je upoznat sa svojim zakonskim pravom da nakon
odustanka ODT-a od krivičnog gonjenja protiv optuženog može nastaviti krivično
gonjenje u svojstvu oštećenog kao tužioca, istakao je da ne želi da kao
suspidijerni tužilac nastavi krivično gonjenje protiv optuženog M.I. zbog
izvršenja krivičnog djela ugrožavanje sigurnosti iz člana 168 stav 1 KZ.  
Imajući u vidu činjenicu da je zamjenik ODT-a na glavnom pretresu odustao od
krivičnog gonjenja protiv optuženog i da se nakon odustanka ODT-a oštećeni
izjasnio da ne želi da nastavi krivično gonjenje optuženog u svojstvu
oštećenog kao tužioca, sud je na osnovu člana 362 stav 1 tačka 1 ZKP-a donio
presudu kojom se prema optuženom optužba odbija.  
Troškova krivičnog postupka nije bilo, a isti bi u slučaju da su postojali, na
osnovu člana 203 stav 1 ZKP-a padali na teret budžetskih sredstava ovoga suda.  
Na osnovu svega izloženog, u smislu citiranih zakonskih odredbi odlučeno je
kao u izreci presude.  
OSNOVNI SUD U NIKŠIĆU, dana 18.05.2011. godine.  
Zapisničar
                                     S U D I J A
Papović Budimirka s.r.
Djuričković Igor s.r.  
                       Za tačnost otpravki tvrdi i ovjerava: Službenik suda
 
PRAVNA POUKA: Protiv ove presude dozvoljena je žalba u roku od 8 dana od
dana prijema
                                   Iste preko ovog suda Višem sudu Podgorica  