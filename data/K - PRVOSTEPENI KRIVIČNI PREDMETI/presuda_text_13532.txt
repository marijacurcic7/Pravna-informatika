Ki.br.1/13
Sudija za istragu Osnvonog suda u Kolašinu Arsen Popović, uz učešće
zapisničara Mrdak Ljiljane, u krivičnom predmetu protiv okrivljenog Ć.R. iz
M., zbog krivičnog djela teško djelo protiv bezbjednosti javnog saobraćaja iz
čl.348.st.4. u vezi čl.339.st.3. u vezi st.1. Krivičnog zakonika, odlučujući o
predlogu Osnovnog državnog tužilaštva iz Kolašina Kt.br.1/13 od 03.01.2013.
godine da se prema okrivljenom odredi pritvor, nakon predhodnog saslušanja
okrivljenog, dana 03.01.2013. godine donio je,-
R J E Š E NJ E
ODBIJA SE predlog Osnovnog državnog tužioca iz Kolašina Kt.br.1/13 od
03.01.2013. godine da se okrivljenom Ć.R.odredi pritvor.
O b ra z l o ž e nj e
Naredbom ODT Kolašin Kt.br.1/13 od 03.01.2013. godine odredjeno je
sprovodjenje istrage protiv okrivljenog Ć. R. iz M., zbog osnovane sumnje da
je izvršio krivično djelo teško djelo protiv bezbjednosti javnog saobraćaja iz
čl.348.st.4. u vezi čl.339.st.3. u vezi st.1. Krivičnog zakonika.
Podneskom Kt.br.1/13 od 03.01.2013. godine ODT iz Kolašina stavilo je predlog
da sudija za istragu odredi pritvor okrivljenom na osnovu čl. 175.st.1.t.1. i
2 ZKP-a. Ovo sa razloga što bi tokom istrage okrivljeni mogao boravkom na
slobodu ometati postupak uticajem na svjedoke i da postoje okolnosti koje
ukazuju na opasnost od bjegstva.
Sudija za istragu je dana 03.01.2013. godine saslušao okrivljenog Ć. R. na
okolnosti iz predloga za odredjivanje pritvora okrivljenom, pa je našao da
predlog nije osnovan.
Iz iskaza okrivljenog i podataka prikupljenih u postupku izvidjaja utvrdjeno
je da u konkretnom slučaju nije bilo svjedoka – očevidaca predmetne
saobraćajne nezgode pa samim tim ni bojazni da bi okrivljeni boravkom na
slobodi ometao istragu uticajem na svjedoke, a obzirom na prirodu krivičnog
djela koje se okrivljenom stavlja na teret ne postoji bojazan da isti može
uništiti ili sakriti tragove krivičnog djela jer je od strane ODT Kolašin
izvršen i uvidjaj na licu mjesta dok je lice mjesta skicirano i fotografisano
od strane ovlašćenih lica Ispostave Kolašin. Nadalje, ne stoje ni pritvorski
osnovi koji ukazuju na opasnost od bjegstva sa razloga što okrivljeni ima
mjesto prebivališta u Opštini M. a ujedno je i porodična osoba i sa njim u
porodičnoj zajednici živi supruga i troje maloljetne djece, dok se okrivljeni
nalazi u stalnom radnom odnosu u Centru za kulturu Opštine M.. Stoga je
predlog za odredjivanje pritvora okrivljenom na osnovu čl.175.st.1.t.1. i 2
ZKP-a odbijen kao neosnovan.
Sa iznijetih razloga a na osnovu čl.176.st.5. ZKP-a, odlučeno je kao u izreci
rešenja.
OSNOVNI SUD U KOLAŠINU,
Dana, 03.01.2013. godine
Zapisničar, SUDIJA ZA ISTRAGU,
Mrdak Ljiljana s.r. Arsen Popović s.r.
PRAVNA POUKA: Protiv ovog rešenja državni tužilac može izjaviti žalbu u roku
od 24 časa od časa prijema. Žalba se podnosi Vijeću ovog suda. Žalba ne odlaže
izvršenje rešenja.