K.br.5/13
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane, u
krivičnom predmetu protiv optuženog D. V. zbog krivičnog djela nasilje u
porodici ili u porodičnoj zajednici iz čl. 220.st.1. Krivičnog zakonika ,
postupajući po optužnom predlogu ODT iz Kolašina Kt.br.88/12 od 26.12.2012.
godine, nakon održanog glavnog javnog pretresa dana 21.03.2013. godine, u
prisustvu ODT iz Kolašina Grujić Vojislava i optuženog D. V. donio je i javno
objavio,-
P R E S U D U
Optuženi:
D. V.jmbg.... od oca P. i majke M. rodj. M., rodjen ... godine u K., gdje i
živi – B.bb, Crnogorac, državljanin CG, po zanimanju radnik, razveden, otac 3.
djece, pismen, završio osnovnu školu, srednjeg imovnog stanja, osudjivan
presudom Osnovnog suda u Kolašinu K.br.36/12 za krivično djelo iz čl.
220.st.1. KZ na uslovnu osudu.
K r i v j e:
Zato što je:
Dana 19.10.2012. godine, oko 19,30 časova u porodičnoj kući u naselju B. –
Opština K., primjenom grubog nasilja narušio duševni integritet člana svoje
porodice – bivše supruge oštećene D.D., na način što je oštećenoj uputio
riječi „kurvo, droljo“ i pri tom joj prijetio da će joj zapaliti stan i da će
joj polomiti inventar u stanu, a nakon što je oštećena uspjela da ga izbaci iz
stana, isti nogama udara u ulazna vrata sa namjerom da ih razvali,
-​ čime je izvršio krivično djelo nasilje u porodici ili u porodičnoj zajednici iz čl.220.st.1. Krivičnog zakonika.
Pa mu sud primjenom citirane zakonske odredbe te čl. 52, 53 i 54 Krivičnog
zakonika i čl.229 i 374 ZKP-a, i z r i č e,-
USLOVNU OSUDU
Kojom okrivljenom utvrdjuje kaznu zatvora u trajanju od 6 (šest) mjeseci i
istovremeno odredjuje da se ista neće izvršiti ukoliko okrivljeni u roku od 2
(dvije) godine ne počini novo krivično djelo.
Obavezuje se okrivljeni da na ime sudskog paušala plati iznos od 20,00 €, u
roku od 15 dana od dana pravosnažnosti ove presude, uplatom na žiro-račun
br.832-196-94 koji se vodi na ime Osnovnog suda Kolašin.
O b r a z l o ž e nj e
ODT iz Kolašina je optužnim predlogom Kt.br.88/12 od 26.12.2012. godine stavio
na teret otuženom D. V. da je počinio krivično djelo nasilje u porodici ili u
porodičnoj zajednici iz čl.220.st.1. Krivičnog zakonika. Pri podnijetom
optužnom predlogu do okončanja glavnog pretresa ostao je ODT Grujić Vojislav,
u završnoj riječi predlažući da sud optuženog oglasi krivim i osudi po zakonu.
Okrivljeni D.V. u svojoj odbrani na glavnom pretresu priznao je izvršenje
krivičnog djela koje mu se stavlja na teret i naveo da je dana 19.10.2012.
godine došao u porodičnu kuću u nasilju B. – Opština K. i to u pijanom stanju,
te da je tada uputio pogrdne riječi svojoj bivšoj ženi D.D., da se ne sjeća
baš svih dogadjaja toga dana ali da ne spori da je bivšoj supruzi toga dana
prijetio da će zapaliti stan i polomiti inventar u istom. Istakao je da se u
medjuvremenu pomirio sa svojom bivšom suprugom i da je prestao da konzumira
alkohol, te da opet žive zajedno u stanu sa svojom djecom. U završnoj riječi
je istakao da se kaje za počinjeno krivično djelo i obećao da se ubuduće to
više neće ponoviti.
Obzirom na činjenicu da je okrivljeni u potpunosti priznao izvršenje krivičnog
djela za koje se tereti optužnim aktom ODT iz Kolašina, a kako nije bilo
razloga da sud posumnja u istinitost njegovog priznanja, to je shodno čl.
458.st.2. ZKP-a donijeto rešenje da se ne provode dokazi sem onih od kojih
zavisi vrsta i mjera krivične sankcije za krivično djelo u pitanju. Tako je
sud izvršio uvid u izvode iz kaznenih evidencija na ime okrivljenog D.V. izdat
od Uprave policije – Ispostave Kolašin od 21.01.2013. godine, te iz istog
utvrdio da je okrivljeni osudjivan presudom Osnovnog suda u Kolašinu
K.br.36/12 za krivično djelo iz čl. 220.st.1. KZ-a kada mu je izrečena uslovna
osuda. Oštećena D.D. u svom iskazu je u bitnom navela da je dana 19.10.2012.
godine bila u porodičnom stanu u naselju B. – Opština K. zajedno sa svoja dva
sina, da je oko 19,00 časova došao njen bivši suprug D. V. u pijanom stanju
koji je tada počeo da prijeti da će joj zapaliti stan i da će polomiti
pokućstvo u istom, te da je isti tada njoj uputio riječi „kurvo, droljo“ i da
je nakon toga uspjela da istog izbaci iz stana i zaključa vrata, ali da je
njen bivši suprug pokušavao na silu da otvori vrata na način što je u njih
udarao nogama. Navela je da je tada osjetila strah za sebe i svoju djecu. Nije
se pridružila krivičnom gonjenju protiv okrivljenog niti je postavila
imovinsko-pravni zahtjev.
Nakon provedenih dokaza, a cijeneći i navode javne optužbe kao i odbranu
okrivljenog, sud je utvrdio da su činjenice iz izreke presude u svemu dokazane
te da je D. V. izvršio krivično djelo nasilje u porodici ili u porodičnoj
zajednici iz čl. 220.st.1. Krivičnog zakonika, pa ga je sud za to krivičnoo
djelo oglasio krivim i krivično-pravno odgovornim. Ovakav zaključak sud je
temeljio prvenstveno na iskazu oštećene D. D. koja se decidno izjasnila tokom
postupka kako se odigrao sporni dogadjaj tj. da je kritičnog dana njen bivši
suprug – okrivljeni prijetio da će zapaliti stan i polomiti pokućstvo po kući
i da je nakon toga nazvao pogrdnim riječima „kurvo, droljo“, da bi nakon što
ga je izbacila iz stana isti pokušavao silom da otvori vrata udarajući nogama.
Prednji iskaz oštećene potvrdjen je i priznanjem djela od strane okrivljenog,
pa iz navedenog evidentno proizilazi da je okrivljeni kritične prilike prema
članu svoje porodice – bivšoj supruzi primjenio grubo nasilje narušivši joj
duševni integritet i na taj način kritične prilike postupao sa umišljajem jer
je kod njega postojala svijest da djelujući prema oštećenoj na opisani način
istoj ugrožava duševni integritet pa je i pored toga manifestovao svoje
htjenje za izvršenje ovog krivičnog djela.
Odlučujući o krivičnoj sankciji za okrivljenog D. V. sud je cijenio sve
okolnosti koje utiču na odmjeravanje iste a tiču se ličnosti okrivljenog i
krivičnog djela koje mu se stavlja na teret, pa je od olakšavajućih okolnosti
našao da je okrivljeni porodična osoba i otac troje djece i da je priznao
izvršenje krivičnog djela koje mu se stavlja na teret, dok je otežavajuća
okolnost njegova ranija osudjivanost. Obzirom na iznijeto, a shodno čl. 54
Krivičnog zakonika, sud je mišljenja da u konkretnom slučaju stoje uslovi za
izricanje uslovne osude, te da će se zaprijećenom kaznom zatvora u trajanju od
šest mjeseci dovoljno uticati na okrivljenog da ubuduće ne vrši krivična djela
a da je uslovljeni period od dvije godine dovoljno dug u cilju njegove
provjere, i da će se izrečenom uslovnom osudom postići svrha generalne i
specijalne prevencije.
Shdono čl.229 ZKP-a sud je obavezao okrivljenog na plaćanje sudskog paušala u
iznosu od po 20,00 €, koji iznos je srazmjeran dužini trajanja postupka i
imovinskim prilikama okrivljenog, a koje troškove je okrivljeni izazvao
izvršenjem predmetnog krivičnog djela.
Na osnovu izloženog, a shodno čl. 374 ZKP-a, odlučeno je kao u izreci presude.
OSNOVNI SUD U KOLAŠINU,
Dana,18.03.2013. godine
Zapisničar, PREDSJEDNIK SUDA,
Mrdak Ljiljana s.r. Arsen Popović s.r.
PRAVNA POUKA: Protiv ove presude dozvoljena je žalba u roku od 8. dana od dana
prijema pismenog otpravka presude. Žalba se podnosi Višem sudu u Bijelom Polju
a preko ovog suda.