OSNOVNI SUD U ROŽAJAMA
K.br. 69/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br. 244/11 od 04.06. 20‚12.g. podnijeta protiv okrivljenog M. K. iz
Rožaja, zbog krivičnih djela nedozvoljeno držanje oružja i eksplozivnih
materija iz čl. 403. st. 2. Krivičnog zakonika, teška djela protiv opšte
sigurnosti iz čl. 338. st. 3. u vezi čl. 327. st. 4. u vezi st. 1. Krivičnog
zakonika i lažno prijavljivanje iz čl. 388. st. 4. u vezi st. 3. Krivičnog
zakonika , nakon održanog glavnog i javnog pretresa u prisustvu Osnovnog
državnog tužioca Hajrana Kalača, branioca okrivljenog M. K. adv. N. K.
postavljenog po službenoj dužnosti, a u odsustvu okrivljenog i oštećenog R.
H., dana 19.12.2012. donio je i javno objavio
P R E S U D U
Okrivljeni M. K., JMB . od oca . rodjen ..godine u Rožajama gdje i živi u Ul.
"Oslobođenje" br. 68. drž. CG, pismen, osudjivan presudom Osnovnog suda Rožaje
K.br. 283/95 zbog krivičnog djela teška krađa iz čl. 145 st. 2. RCG na kaznu
zatvora u trajanju od 4 mjeseca, presudom Osnovnog suda Rožaje K.br. 179/96 od
24.02.1997.g. zbog kriv. djela iz čl. 145 KZ RCG na kaznu zatvora u trajanju
od 3 mjeseca, presudom Osnovnog suda Rožaje K.br. 72/97 od 05.11.1997.g. zbog
kriv. djela iz čl. 145 st. 2. KZ RCG na kaznu zatvora u trajanju od jedne
godine, presudom Opštinskog suda Bela Crkva K.br. 45/98 od 24.03.2000.g. zbog
krivičnog djela teška krađa iz čl. 166 st. 1. KZ RS na 2 godine zatvora
uslovno za 4 godine, presudom Osnovnog suda Rožaje K.br. 208/04 od
21.10.2004.g. zbog krivičnog djela laka tjelesna povreda iz čl. 152 st. 2. KZ
na kaznu zatvora u trjanju od 45 dana, presudom Osnovnog suda Rožaje K.br.
238/07 od 18.10.2007.g. zbog krivičnog djela nedozvoljena trgovina iz čl. 284
st. 1. KZ na novčanu kaznu u iznosu od 800,00 eura, presudom Osnovnog suda
Rožaje K.br. 182/07 od 03.12.2007.g., zbog krivičnog djela krijumčarenje iz
čl. 265.st. 2. u vezi st. 1. KZ na kaznu zatvora u trajanju od 3 mjeseca i na
novčanu kaznu u iznosu od 200,00 eura, presudom Osnovnog suda Rožaje K.br.
17/11 od 31.01.2011.g. zbog krivičnog djela ugrožavanje sigurnosti iz čl. 168.
st. 1. KZ, na novčanu kaznu u iznosu od 600,00 eura, presudom Osnovnog suda
Rožaje K.br. 246/10 od 25.02.2011.g., zbog krivičnog djela laka tjelesna
povreda čl. 152. st. 3. u vezi st. 1. RCG na kaznu zatvora u trajanju od 30
dana .
I
K R I V J E
Što je:
dana 02. 01. 2011. godine, u Rožajama na javnom mjestu, neovlašćeno nosio
pištolj marke «V.Bernardelli gardone V.T.» cal. 7,65 mm, fabrički broj 95087 i
7 (sedam) komada metaka u okviru, protivno odredbama čl. 11. i 39. Zakona o
oružju (Sl.list CG br. 49/08 i Sl.list CG br. 20/11),
-čime je izvršio krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika.
dana 02. 01. 2011. godine oko 20,00 h, u Rožajama, eksplozijom izazvao
opasnost za život i tijelo R. H., na način što je, svjestan da svojom radnjom
može učiniti djelo, ali je olako držao da do toga neće doći ili da će to moći
spriječiti, u vozilu marke «Volkswagen» tip «Passat» reg. oznaka RO AC-702
kojim je upravljao držao inprovizovanu eksplozivnu napravu, koja se
aktivirala, nakon čega je njegov saputnik R. H. od eksplozije zadobio tešku
tjelesnu povredu u vidu eksplozivne rane u predjelu glave, probojnu ranu očne
jabučice lijevog oka i nagnečnu povredu desne očne jabučice
-čime je izvršio krivično djelo teška djela protiv opšte sigurnosti iz čl. 338. st. 3. u vezi čl. 327. st. 4. u vezi st. 1. Krivičnog zakonika. 
pa mu sud primjenom pomenutih zakonskih propisa i čl. 4,13,15,16,32,36,42 i 48
Krivičnog zakonika utvrđuje:
- za krivično djelo nedozvoljeno držanje oružja i eksplozivnih materija iz
čl. 403. st. 1. Krivičnog zakonika kaznu zatvora u trajanju od 3 (tri)
mejseca.
-za krivično djelo teška djela protiv opšte sigurnosti iz čl. 338. st. 3. u vezi čl. 327. st. 4. u vezi st. 1. Krivičnog zakonika kaznu zatvora u trajanju od 2 (dva) mjeseca. 
pa ga sud primjenom pomenutih zakonskih propisa i čl. 374. Zakonika o
krivičnom postupku
O S U Đ U J E
NA JEDINSTVENU KAZNU ZATVORA u trajanju od 4 (četiri) mjeseca.
Da plati ovome sudu na ime troškova krivičnog postupka 458,50 eura i na ime
paušala iznos od 40,00 eura, u roku od 15 dana po pravosnažnosti ove presude.
Od okrivljenog se oduzima pištolj marke "V.Bernardelli gardone V.T." cal. 7,65
mm, fabrički broj 95087 i 7 (sedam) komada metaka u okviru.
II
OSLOBAĐA SE OD OPTUŽBE
Da je:
dana 03.01.2011. godine, u Beranama, prijavio da je od strane nepoznatog
učinioca na njegovu štetu i na štetu R. H. učinjeno krivično djelo teška djela
protiv opšte sigurnosti iz čl. 338. Krivičnog zakonika i krivično djelo
nedozvoljeno držanje oružja i eksplozivnih materija iz čl. 403. Krivičnog
zakonika, koja se gone po službenoj dužnosti, a znao je da ista nijesu
učinjena, na način što je službenicima Uprave policije-Područne jedinice
Berane, dao obavještenje da je dana 02.01. 2011. godine u Rožajama, dok se
zajedno sa H. R. nalazio u putničkom motornom vozilu marke «Volkswagen» tip
«Passat» reg. oznaka RO AC-702 i dok su se kretali iz pravca autobuske stanice
u pravcu grada, u blizini raskrsnice i hotela Rožaje putničko motorno vozilo
marke «Golf» plave boje sa crvenim prugama, kojim je upravljao K. Z., mu je
prepriječilo put, dok je drugo vozilo koje se kretalo iza njegovog vozila
«Passat» karavan crne boje stalo uporedo sa njegovim vozilom sa lijeve strane
i kroz otvoren prozor nepoznato lice mu je sa mjesta suvozača ubacilo
eksplozivnu napravu koja je eksplodirala, od čega su on i H. R. zadobili teške
tjelesne povrede,
-čime bi izvršio krivično djelo lažno prijavljivanje iz čl. 388. st. 4. u vezi st. 3. Krivičnog zakonika.
jer nije dokazano da je izvršio krivično djelo za koje je optužen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 244/11 od 04.05.2012.g. protiv okrivljenog M. K. iz Rožaja zbog
krivičnih djela nedozvoljeno držanje oružja i eksplozivnih materija iz čl.
403. st. 2. Krivičnog zakonika (KZ), teška djela protiv opšte sigurnosti iz
čl. 338. st. 3. u vezi čl. 327. st. 4. u vezi st. 1. KZ i lažno prijavljivanje
iz čl. 388. st. 4. u vezi st. 3. KZ.
Na glavnom pretresu ODT Hajran Kalač je precizirao činjenični opis djela kao u
dipozitivu ove presude i pravnu kvalifikaciju djela pod st. 1., tako što je
umjesto krivičnog djela nedozvoljeno držanje oružja i eksplozivnih materija iz
čl. 403. st. 2. KZ, stavio krivično djelo nedozvoljeno držanje oružja i
eksplozivnih materija iz čl. 403. st. 1. KZ, dok su u ostalom dijelu pravne
kvalifikacije ostale neizmijenjene. Predložio je da sud okrivljenog oglasi
krivim i da mu utvrdi pojedinačne kazne zatvora i to: za krivično djelo
nedozvoljeno držanje oružja i eksplozivnih materija iz čl. 403. st. 1. KZ
kaznu zatvora u trajanju od tri mjeseca i za krivična djela teška djela protiv
opšte sigurnosti iz čl. 338. st. 3. u vezi čl. 327. st. 4. u vezi st. 1. KZ i
lažno prijavljivanje iz čl. 388. st. 4. u vezi st. 3. KZ kaznu zatvora u
trajanju od po dva mjeseca i da ga osudi na jedinstvenu kaznu zatvora u
trajanju od šest mjeseci.
Na osnovu čl. 324. st. 2. Zakonika o krivičnom postupku (ZKP), okrivljenom M.
K. je suđeno u odsustvu, obzirom da isti nije dostižan državnim organima, jer
se nalazi u inostranstvu bez bliže adrese, te je za njim izdata naredba za
raspisivanje poternice, pa je sud imajući u vidu težinu krivičnih djela koja
su mu optužbom stavljena na teret i društvenu opasnost istih našao da postoje
naročito važni razlozi da mu se sudi u odsustvu.
Branilac okrivljenog adv. N. K., postavljen po službenoj dužnosti u završnoj
riječi je predložio da sud njegovog branjenika oslobodi od optužbe, jer u
postupku nije utvrđeno da je počinio krivična djela koja mu se optužbom
stavljaju na teret.
Po ovoj krivičnopravnoj stvari sud je izveo dokaze: saslušao svedoke A. K.,I.
K., Z. K., O. K., A. H., S. M., E. B.,I. D.,vještaka oftamologa S. M.,
pročitao iskaz svedoka-oštećenog R. Hu., dat na zapisniku Kt.br. 244/11 od
08.02.2012.g., zapisnik o uviđaju Ispostave Rožaje br. 02-81 od 03.01.2012.g.,
akt MUP-a CG Filijala za unutrašnje poslove Rožaje 26 UP I br.205 11063/11/2
od 08.12.2011.g., službenu zabilješku Ispostave Rožaje od 02.01.2011.g.,
izvještaj ljekara jedinice za HMP u Rožajama od 02.01.2011.g. , izvještaj
ljekara specijaliste Opšte bolnice Berane br. 39. od 02.01.2011.g., na ime R.
H., izvještaja ljekara specijaliste Kličnog centra Podgorica od 17.01.2011.g.
na ime R. H., izvršio uvid u fotodokumentaciju br. 2/2011.g. od 02.01.2011.g.,
u pištolj marke V.Bernadelli Gardone VT, kalibar 7,65 mm, mod. 60, fab.br.
95087 i uvida u izvod iz kaznene evidencije na ime okrivljenog, dok nije
neposredno saslušao svedoka- oštećenog R. H. obzirom da isti nije dostupan
sudu, jer se nalazi u Inostranstvu bez bliže adrese, a sud je našao da je
činjenično stanje u dovoljnoj mjeri utvrđeno, već izvedenim dokazima, te bi se
odlaganjem pretresa radi neposrednog saslušanja ovog svedoka, čije iskaz dat
pred ODT-om pročitan na pretresu, samo nepotrebno odugovlačio postupak a
činjenično stanje bi ostalo neizmijenjeno.
Svedok A. K. je izjavio, da 02.01.2011.g. nije bio na kritično mjesto kada je
eksplodirala eksplozivna naprava u vozilu okrivljenog u blizini Pošte Rožaje,
već je bio u kazainu "Admiral" u Rožajama, tako da mu nijesu poznati detalji u
vezi ovog događaja. Sjutradan je iz štampe saznao da je u vozilu okrivljenog
eksplodirala eksplozivna naprava. Takođe, I. i Z. K. su mu kasnije pričali da
ni oni nijesu bili na kritično mjesto, već su putovali iz sela Kalače prema
Rožajama i u to vrijeme su pomagali policiji da ukažu pomoć nekim licima koja
su imala saobraćajnu nezgodu.
Svedok I. K. je izjavio, da živi u selu Kalače, Opština Rožaje. Sa okrivljenim
M. K. od ranije nije u dobrim odnosima. Dana 02.01.2011.g. sa svojim bratom Z.
i još dva rođaka pošao je prema gradu. Na ulazu u grad, u blizini fabrike
Napredak vidjeli su da se dogodila se saobraćajna nezgoda i tu su čekali, sve
dok uviđaj nije završen oko 20,30 h, a pomagali su policiji i da ukloni vozilo
i pusti saobraćaj. Nakon toga su pošli kod svoje tetke gdje su sedeli a zatim
se vratili kući, kada je došla policija i privela ih u stanicu, gdje su
saznali da su navodno oni bacili eksplozivnu napravu u vozilo okrivljenog ,
što nije istina. Čuo je da je okrivljeni sam bacio eksplozivnu napravu i da je
tom prilikom povrijedio svog saputnika R. H.. Istakao je da sa njima nije bio
to veče A. K., već je on bio u kazino "Admiral", što je kasnije saznao.
Svedok Z. K. je izjavio, da živi u selu Kalače, Opština Rožaje. Dana
02.01.2012.g. sa svojim bratom I. i još dva rođaka je pošao prema gradu, da bi
sjedeli kod tetke i na ulaz u grad kod fabrike Napredak primjetili su da je
došlo do saobraćajne nezgode i da policija vrši uviđaj, pa su im pomogli da
uklone vozila sa puta. Tu su se zadržali do oko 20,30 časova, dok nije završen
uviđaj, nakon čega su pošli kod tetke, gdje su sjedeli neko vrijeme i vratili
se u selo Kalače, gdje je došla policija i zamolila ih da pođu sa njima, što
su i učinili. Istakli su da su u policiji saznali da je M. navodno bačena
bomba u vozilu. Naglasio je da ni on ni Ifet nijesu bacili ovu bombu, jer u
kritično vrijeme nijesu bili na kritično mjesto a saznali su da ni A. K. nije
u to vrijeme bio na to mjesto, već u kazinu.
Svedok O. K. je izjavio, da radi u Ispostavi Rožaje kao policajac. Dana
02.01.2011.g. je radio u trećoj smeni i kada je došao u smenu oko 22,00 časa
dobio je naređenje od dežurne službe da pođe u selo Kalače i privede Z. i I.
K. povodom događaja koji se desio to veče, tj. povodom eksplozije koja se
desila u vozilu okrivljenog. Sa svojim kolegama A. H. i S. M. je pošao u selo
Kalače i priveo imenovana lica. A. i S. su mu usput pričali da su vidjeli Z. i
I. kada su vršili uviđaj, a Z. i I.su mu kazali da oni nijesu bacili
eksplozivnu napravu u vozilo okrivljenog, jer nijesu bili na kritično mjesto u
to vrijeme, već su prisustvovali uviđaju saobraćajne nezgode.
Svedok A. H. je izjavio, da radi u Ispostavi Rožaje. Dana 02.01.2011.g. sa
svojim kolegom S. M. vršio je uviđaj povodom saobraćajne nezgode koja se
dogodila u Ul. "29. Novembar" na magistralnom putu. Tokom uviđaja na licu
mjesta je primjetio I. i Z. K. koje poznaje od ranije, koji su im, sa drugim
građanima, pomagali da uklone jedno vozilo sa puta, da bi se uspostavio
saobraćaj. U toku uviđaja iz pravca autobuske stanice došlo je vozilo marke
Pasat zelene boje kojim je upravljao okrivljeni M. K., a u vozilu se nalazilo
još jedno lice na mjestu suvozača. Pošto je jednoj ženi pozlilo zamolio je M.
da je povede do Doma zdravlja što je on prihvatio, okrenuo vozilo i poveo ovu
ženu prema Domu zdravlja radi ukazivanja ljekarske pomoći. U toku uviđaja
saznali su da je u gradu došlo do eksplozije u vozilu M. K., pa su nakon
završetka uviđaja pošli u Hitnu službu, ali ni njega ni suvozača nijesu našli,
jer su već bili prebačeni za Berane, nakon čega su od dežurne službe dobili
zadatak da pronađu i privedu I. i Z. K., pa su pošli u selo Kalače i priveli
ih u Ispostavu Rožaje.
Svedok S. M. je izjavio, da radi u Ispostavi Rožaje kao policajac. Dana
02.01.2011.g. oko 19,30 časova obaviješteni su da se na magistralnom putu u
blizini kuće dr. B. dogodila saobraćajna nezgoda pa je sa svojim kolegom A. H.
pošao na lice mjesta kako bi izvršio uviđaj. Tokom uviđaja na licu mjesta je
primjetio I. i Z. K. koje od ranije poznaje. Vidio je da je iz pravca
autobuske stanice došlo vozilo marke "Pasat" kojim je upravljao M. K., te
pošto je jednoj ženi pozlilo A. ga je zamolio da je prebaci do Doma zdravlja,
što je on prihvatio, okrenuo vozilo i poveo ovu ženu prema Domu zdravlja. U
toku vršenja uviđaja saznali su da je u gradu u vozilu M. eksplodirala
eksplozivna naprava . Nakon završetka uviđaja I. i Z. K. su im sa ostalim
građanima pomagali da uklone jedno vozilo sa puta, nakon čega su pošli u hitnu
službu gdje su saznali da je M. i njegov suvozač prebačeni na dalje liječenje
u Beranama. Od dežurne službe Ispostave Rožaje su dobili naređenje da pođu u
Kalače i privedu I. i Z. što su i učinili. Smatra da I. i Z. nijesu mogli biti
na kritično mjesto u vrijeme kada je eksplodirala naprava u vozilo
okrivljenog, jer su u to vrijeme prisustvovali uviđaju.
Svedok E. B. je izjavio, da radi u Ispostavi Rožaje kao policajac. Dana
02.01.2011.g. po naređenju dežurne službe pošao je sa svojim kolegom R. V. u
Hitnu službu Rožaje, jer im je saopšteno da se dogodila nesreća u kojoj ima
povrijeđenih lica od eksplozivne naprave. U hitnoj službi su zatekli M. K. i
R. H. kojima je ukazivana prva pomoć. M. im je kazao "evo vidite, šta mi
uradiše, baciše mi bombu" a nije navodio lica koja su to uradila. Nakon toga
oni su prebačeni u opštu bolnicu u Beranama, a medicinski tehničar I. D. im je
kazao da je M. odbacio pištolj kada je došao u HMP i da su ga stavili u
stelirizator, pa su ga oni uzeli iz stelirizatora i vidjeli da se radi o
pištolju marke "V.bernadeli", kal. 7,65 mm sa 7 komada metaka u okviru, te su
isti odnijeli u Ispostavu i sačinili službenu zabilješku.
Svedok I. D. je izjavio, da radi u Hitnoj službi u Rožajama. Sjeća se da je
početkom 2011.g. u noćnim časovima u hitnu službu došao M. K. sa povredama u
predjelu ruke i tijela i kazao im da je povrijeđen od eksplozivne naprave koja
mu je ubačena u auto. Poslije saniranja povrede na ruci on je izvadio pištolj
iza pojasa i tražio od njega da ga sakrije. Rekao mu je da ne može da sakrije
pištolj i on je isti zadržao za sebe tj. vratio ga za pojas. U tom momentu u
hitnu službu je došao R. H. koji je takođe bio povrijeđen, te su ga smestili u
drugu prostoriju. Tada mu je M. ponovo tražio da askrije pištolj, a ako to ne
učini da će pobiti sve koje dođu u hitnu službu, misleći pri tom na K. koji su
ga navodno povrijedili, pa je uzeo pištolj od njega i stavio ga na
stelirizator u istoj prostoriji. Nakon toga je došla policija kojoj je kazao
gde se nalazi pištolj i oni su ga uzeli sa stelirizatora i odnijeli sa sobom.
Svedok-oštećeni R. H. je izjavio, da je dana 02.01.2012.g. konzumirao alkohol
u svojoj kući. U predvečerje ga je pozvao M. zv. M. K. i pitao da li hoće da
se vozi sa njim, pa je pristao na to. Vozili su se po gradu vozilom marke
"Pasat", zelene boje kojim je upravljao M.. Pošli su u mjesto zv. Zeleni, gdje
su u prodavnici "Wahels" kupili nekoliko limenki piva, a zatim su se uputili u
pravcu Berana i usput konzumirali pivo. Kada su došli u mjesto zv. Suho Polje
naišli su na saobraćajnu nezgodu, kojom prilikom je policajac H. kazao M. da
je pozlilo majci jednog od učesnika u nezgodi i da joj treba pružiti pomoć, pa
je M. istu odveo do Doma zdravlja Rožaje gdje su ostavili ovu ženu, a zatim su
pošli prema gradu. Kada su bili do kafića "Tina" vlasništvo M. K., odjednom je
došlo do eksplozije u vozilu, u momentu dok je on pisao poruku svom zetu na
telefonu.U ovoj eksploziji zadobio je više povreda u predjelu očiju, nosa,
lica, što je konstatovano u medicinskoj dokumentaciji. Istakao je da se to
veče nijesu sreli sa A. i Z.-Z., a u kritičnom momentu do njihovog vozila niko
nije prilazio, niti im je pravio neku prepreku na putu, te je siguran da im
eksplozivnu napravu niko nije mogao ubaciti u vozilo. M. je kazao "brate
pobiše nas K., ubi nas A., ubi nas Z.", pa je u policiji, po njegovom
nagovoru, potvrdio njegovu izjavu.
Iz nalaza i mišljenja vještaka oftamologa S. M., vidi se da je uvidom u
medicinsku dokumentaciju - izvještaj ljekara za HMP Rožaje od 02.01.2011.g.,
izvještaj ljekara opšte bolnice Berane br. 39. od 02.01.2011.g. i izvještaj
ljekara specijaliste Kliničkog centra Podgorica od 17.01.2011.g., na ime R.
H., našao da je isti zadobio povrede u vidu eksplozivne rane u predjelu glave,
probojne rane očne jabučice lijevog oka i nagnječne povrede desne očne
jabučice. Povreda u vidu probojne rane očne jabučice lijevog oka se
kvalifikuje kao teška telesna povreda a ostale dvije povrede se pojedinačno
ili skupno kvalifikuju kao laka tjelesna povreda. Sve tri povrede se zbirno
kvalifikuju kao teška telesna povreda, koja je mogla nastati dejstvom
eksplozivne naprave, kojom prilikom je oštećenog povrijedila i toplotna i
mehanička sila, tj. i toplota od eksplozivne naprave i djelovi te naprave.
Povrede ne bi trebalo da ostave trajne posledice po životnu sposobnost
povrijeđenog.
Iz zapisnika o uviđaju Ispostave Rožaje br. 02-81 od 03.01.2012.g., vidi se da
su dana 02.01.2011.g. oko 20,10 h radnici Hitne službe Rožaje obavijestili
Ispostavu Rožaje, da su M. K. i R. H. primljeni u Hitnu službu sa povredama
zadobijenim od eksplozivne naprave, pa je uviđajna ekipa dana 03.01.2011.g.
oko 10,00 časova izašla na lice mjesta tj. u Ul. "13.Juli", preko puta kafića
"Tina" vlasništvo M. K. gdje su zatečeni djelovi stakla rasuti na asvaltu.
Vozilo kao i lice mjesta je obezbijeđeno od strane službenika Ispostave
Rožaje. Vozilo marke "Volswagen-Pasat" zelene boje, reg. oznake RO AC 702,
vlasništvo Mensura Kurtagića je zatečeno ispred ulaznih vrata Doma zdravlja.
Na istom su primjećena oštećenja u vidu polomljenih stakala sa desne strane,
prednje vetrobransko staklo oštećeno iznad upravljača u vidu naprsnuća. Na
sjedištu suvozača je nađena bijela plastična kutija od silikona, deformisana i
dva plastična poklopca, u unutrašnjosti silikonske kutije vidljivi su tragovi
praškaste materije sive boje kao i na tapaciru od krova između prednjih
sjedišta, a ručici od menjača su vidljivi tragovi krvi kao i na vratima
suvozača kao i drugim djelovima u unutrašnjosti vozila.
Iz akta MUP-a CG Filijala za unutrašnje poslove Rožaje 26 UP I br.205
11063/11/2 od 08.12.2011.g., vidi se da okrivljeni M. K. nema odobrenje, niti
oružani list za pištolj marke "V.Bernardelli gardone" V.T. cal. 7,65 mm,
fabrički br. 95087.
Iz izvještaj ljekara jedinice za HMP u Rožajama od 02.01.2011.g. , izvještaja
ljekara specijaliste Opšte bolnice Berane br. 39. od 02.01.2011.g., izvještaja
ljekara specijaliste Kličnog centra Podgorica od 17.01.2011.g. na ime R. H.,
vidi se da se isti javio u Hitnu službu u Rožajama dana 02.01.2011.g. oko
20,00 časova, zbog zadobijenih povreda očiju, nakon čega je doveden JZU Opštu
bolnicu Berane u 20,53 časova, a zatim je liječen i u kliničkom centru
Podgorica. U navedenim izvještajima su konstatovane povrede koje je zadobio
oštećeni.
Iz službene zabilješke Ispostave Rožaje od 02.01.2011.g., vidi se da je da je
navedenog dana u Hitnoj službi u Rožajama po obavještenju medicinskog radnika
I. D. pronađen pištolj marke V.Bernadelli Gardone VT, kalibar 7,65 mm, mod.
60, fab.br. 95087, sa 7 metaka u okviru koji se nalazio u stelirizatoru koji
je predat Ispostavi Rožaje, a uvidom u navedeni pištolj se vidi da je izvršen
uvid upravo u taj pištolj sa navedenim podacima.
Iz fotodokumentacije br. 2/2011.g. od 02.01.2011.g.,vidi se da je
fotografisano lice mjesta i vozilo u kojem je došlo do aktiviranja eksplozivne
naprave, sa oštećenjima na vozilu i drugim tragovima nađenim u vozilu.
Iz izvoda iz kaznene evidencije na ime okrivljenog, vidi se da je isti
osudjivan presudom Osnovnog suda Rožaje K.br. 283/95 zbog krivičnog djela
teška krađa iz čl. 145 st. 2. RCG na kaznu zatvora u trajanju od 4 mjeseca,
presudom Osnovnog suda Rožaje K.br. 179/96 od 24.02.1997.g. zbog kriv. djela
iz čl. 145 KZ RCG na kaznu zatvora u trajanju od 3 mjeseca, presudom Osnovnog
suda Rožaje K.br. 72/97 od 05.11.1997.g. zbog kriv. djela iz čl. 145 st. 2. KZ
RCG na kaznu zatvora u trajanju od jedne godine, presudom Opštinskog suda Bela
Crkva K.br. 45/98 od 24.03.2000.g. zbog krivičnog djela teška krađa iz čl. 166
st. 1. KZ RS na 2 godine zatvora uslovno za 4 godine, presudom Osnovnog suda
Rožaje K.br. 208/04 od 21.10.2004.g. zbog krivičnog djela laka tjelesna
povreda iz čl. 152 st. 2. KZ na kaznu zatvora u trjanju od 45 dana, presudom
Osnovnog suda Rožaje K.br. 238/07 od 18.10.2007.g. zbog krivičnog djela
nedozvoljena trgovina iz čl. 284 st. 1. KZ na novčanu kaznu u iznosu od 800,00
eura, presudom Osnovnog suda Rožaje K.br. 182/07 od 03.12.2007.g., zbog
krivičnog djela krijumčarenje iz čl. 265.st. 2. u vezi st. 1. KZ na kaznu
zatvora u trajanju od 3 mjeseca i na novčanu kaznu u iznosu od 200,00 eura,
presudom Osnovnog suda Rožaje K.br. 17/11 od 31.01.2011.g. zbog krivičnog
djela ugrožavanje sigurnosti iz čl. 168. st. 1. KZ, na novčanu kaznu u iznosu
od 600,00 eura, presudom Osnovnog suda Rožaje K.br. 246/10 od 25.02.2011.g.,
zbog krivičnog djela laka tjelesna povreda čl. 152. st. 3. u vezi st. 1. RCG
na kaznu zatvora u trajanju od 30 dana .
Cijeneći sve izvedene dokaze, kako pojedinačno tako i u međusobnoj vezi, u
smislu čl. 370. st. 3. ZKP, sud je nesumljivo utvrdio da je okrivljeni izvršio
krivična djela nedozvoljeno držanje oružja i eksplozivnih materija iz čl. 403.
st. 1. KZ i teška djela protiv opšte sigurnosti iz čl. 338. st. 3. u vezi čl.
327. st. 4. u vezi st. 1. KZ i da je zato kriv i krivičnopravno odgovoran, a
nije dokazano da je izvršio krivično djelo lažno prijvaljivanje iz čl. 388.
st. 4. u vezi st. 3. KZ, na način kako je to navedeno u činjeničnom opisu
djela iz optužbe.
Na osnovu iskaza svedoka I. D., E. B., navoda iz MUP-a CG Filijala za
unutrašnje poslove Rožaje od 08.12.2011.g. i službene zabilješke Ispostave
Rožaje od 02.01.2011.g., utvrđeno je da je okrivljeni M. K. dana 02.01.2011.g.
na javnom mjestu u Rožajama neovlašćeno nosio pištolj marke V.Bernadelli
Gardone VT, kalibar 7,65 mm, mod. 60, fab.br. 95087, sa 7 metaka u okviru, što
je suprotno odredbama čl. 11. Zakona o oružju, kojim je propisano da je
zabranjeno nošenje oružja na javnom mjestu i čl. 39. istog zakona kojim je
propisano da je zabranjeno nošenje oružja van stambenog i poslovnog prostora.
Naime, iz iskaza svedoka I. D., utvrđeno je da je okrivljeni M.K. kritičnog
dana došao u hitnu službu radi ukazivanja ljekarske pomoći i da je pištolj,
koji je imao kod sebe predao njemu, te ga je on ostavio na stelirizator, nakon
čega je došla policija kojoj je kazao gde se nalazi pištolj i oni su ga uzeli
sa stabilizatora i odnijeli sa sobom. Iskaz ovog svedoka, sud je prihvatio kao
jasan, objektivan i uvjerljiv, a dovodeći isti u vezu sa iskazom svedoka E. B.
koji je sud prihvatio kao objektivan i uvjerljiv, navodima iz službene
zabilješke Ispostave Rožaje od 02.01.2011.g. i akta MUP-a od 08.12.2011.g.,
koje je sud prihvatio kao jasne i određene, iz kojih se utvrđuje da je
okrivljeni kritičnog dana neovlašćeno nosio pištolj marke V.Bernadelli Gardone
VT, kalibar 7,65 mm, mod. 60, fab.br. 95087, sa 7 metaka u okviru za koji nije
imao odobrenje, niti oružani list, koji je okrivljeni odbacio kada je došao u
Hitnu službu, te je ostavljen na stabilizator odakle ga je uzeo policajac E.
B., zaista nema sumnje u drugačije činjenično stanje.
Na osnovu iskaza svedoka - oštećenog R. H., nalaza i mišljenja vještaka
medicinske struke S. M., izvještaja ljekara jedinice za HMP u Rožajama od
02.01.2011.g. izvještaja ljekara specijaliste Opšte bolnice Berane br. 39. od
02.01.2011.g., izvještaja ljekara specijaliste Kličnog centra Podgorica od
17.01.2011.g. na ime R. H.,zapisnika o uviđaju i fotodokumentacije, a
djelimično i na osnovu iskaza svedoka A., I. i Z. K., O. K., A. H. i S. M.,
sud je utvrdio da je okrivljeni M. K.dana 02.01.2011.g. oko 20,00 časova u
Rožajama, eksplozijom izazvao opasnost za život i tijelo R. H., tako što je u
svom vozilu marke "Pasat" reg. br. RO AC 702 kojim je upravljao, držao
inprovizovanu eksplozivnu napravu koja se aktivirala i povrijedila njegovog
saputnika R. H., i nanijela mu tešku tjelesnu povredu u vidu eskplozivne rane
u predjelu glave, probojnu ranu očne jabučice lijevog oka i nagnečnu povredu
desne očne jabučice.
Naime, iz iskaza svedoka - oštećenog R. H., utvrđeno je da se kritičnog dana
nalazio u vozilu marke "Pasat", zelene boje kojim je upravljao okrivljeni M.
K. i da su konzumirali alkohol - piva. Kada su došli u mjesto zv. Suho polje
naišli su na saobraćajnu nezgodu, kojom prilikom je policajac zamolio
okrivljenog da preveze jednu ženu, kojoj je pozlilo, do Doma zdravlja što je
on prihvatio i nakon što su prevezli ovu ženu pošli su prema gradu i kada su
došli do kafića "Tina" došlo je do eksploziva u vozilu. Iz iskaza ovog svedoka
takođe je utvrđeno da u kritičnom momentu niko nije prilazio do vozila , niti
im je pravio prepreku na putu, tako da je siguran da im eskplozivnu napravu
niko nije mogao ubaciti u vozilu. U ovoj eksploziji oštećeni je zadobio više
povreda u predjelu očiju, nosa i lica. Iskaz ovog svedoka, sud je prihvatio
kao jasan, objektivan i uvjerljiv, a dovodeći isti u vezu sa iskazima svedoka
A., I. i Z. K., O. K., A. H. i S. M.koje je sud prihvatio kao objektivne i
uvjerljive, iz kojih se utvrđuje da A., I. i Z. K. nijesu bili na kritično
mjesto u kritično vrijeme, već se A. nalazio u kazinu "Admiral", a I. i Z. na
magistralnom putu u blizini fabrike "Napredak" gdje se dogodila saobraćajna
nezgoda kao i u vezu sa nalazom i mišljenjem vještaka medicinske struke S.M.
koje je sud prihvatio kao objektivan i stručan, iz kojeg se utvrđuje da je
oštećeni R. H. u kritičnom momentu zadobio tešku telesnu povredu u vidu
eskplozivne rane u predjelu glave, probojnu ranu očne jabučice lijevog oka i
nagnečnu povredu desne očne jabučice koja je mogla nastati dejstvom
eksplozivne naprave, te u vezu sa navodima iz zapisnika o uviđaju i
medicinskom dokumentacijom koje je sud prihvatio kao jasne i određene, zaista
se nedvosmisleno utvrđuje da je okrivljeni u kritičnom momentu držao
inprovizovanu eksplozivnu napravu u vozilu koja se aktivirala i povrijedila
njegovog saputnika R. H. nanoseći mu navedene povrede. To što je oštećeni
R.naveo da mu je okrivljeni u kritičnom momentu rekao da ih pobiše K. i da ih
ubi A. i Z. nema uticaja na drugačiji zaključak, obzirom da je i sam oštećeni
naveo da se kritično veče nijesu sreli sa njima, te da im niko nije prilazio
do vozila, niti im je pravio neku prepreku na putu, a u policiji je potvrdio
ono što mu je kazao okrivljeni, iz čega se zaključuje da niko spolja nije
ubacio eksplozivnu napravu u vozilu, već da se eksplozivna naprava aktivirala
dok ju je držao okrivljeni u vozilu.
Iz izvoda iz kaznene evidencije na ime okrivljenog, utvrđeno je da je
okrivljeni osudjivan presudom Osnovnog suda Rožaje K.br. 283/95 zbog krivičnog
djela teška krađa iz čl. 145 st. 2. RCG na kaznu zatvora u trajanju od 4
mjeseca, presudom Osnovnog suda Rožaje K.br. 179/96 od 24.02.1997.g. zbog
kriv. djela iz čl. 145 KZ RCG na kaznu zatvora u trajanju od 3 mjeseca,
presudom Osnovnog suda Rožaje K.br. 72/97 od 05.11.1997.g. zbog kriv. djela iz
čl. 145 st. 2. KZ RCG na kaznu zatvora u trajanju od jedne godine, presudom
Opštinskog suda Bela Crkva K.br. 45/98 od 24.03.2000.g. zbog krivičnog djela
teška krađa iz čl. 166 st. 1. KZ RS na 2 godine zatvora uslovno za 4 godine,
presudom Osnovnog suda Rožaje K.br. 208/04 od 21.10.2004.g. zbog krivičnog
djela laka tjelesna povreda iz čl. 152 st. 2. KZ na kaznu zatvora u trjanju od
45 dana, presudom Osnovnog suda Rožaje K.br. 238/07 od 18.10.2007.g. zbog
krivičnog djela nedozvoljena trgovina iz čl. 284 st. 1. KZ na novčanu kaznu u
iznosu od 800,00 eura, presudom Osnovnog suda Rožaje K.br. 182/07 od
03.12.2007.g., zbog krivičnog djela krijumčarenje iz čl. 265.st. 2. u vezi st.
1. KZ na kaznu zatvora u trajanju od 3 mjeseca i na novčanu kaznu u iznosu od
200,00 eura, presudom Osnovnog suda Rožaje K.br. 17/11 od 31.01.2011.g. zbog
krivičnog djela ugrožavanje sigurnosti iz čl. 168. st. 1. KZ, na novčanu kaznu
u iznosu od 600,00 eura, presudom Osnovnog suda Rožaje K.br. 246/10 od
25.02.2011.g., zbog krivičnog djela laka tjelesna povreda čl. 152. st. 3. u
vezi st. 1. RCG na kaznu zatvora u trajanju od 30 dana. Ovaj dokaz sud je
prihvatio kao jasan i određen jer je izdat od strane nadležnog organa, tako da
nema sumnje u drugačije činjenično stanje.
Dakle, u postupku je utvrđeno da je okrivljeni dana 02. 01. 2011. godine, u
Rožajama na javnom mjestu, neovlašćeno nosio pištolj marke «V.Bernardelli
gardone V.T.» cal. 7,65 mm, fabrički broj 95087 i 7 (sedam) komada metaka u
okviru, protivno odredbama čl. 11. i 39. Zakona o oružju (Sl.list CG br. 49/08
i Sl.list CG br. 20/11), i da je istog dana oko 20,00 h, u Rožajama,
eksplozijom izazvao opasnost za život i tijelo R. H., na način što je,
svjestan da svojom radnjom može učiniti djelo, ali je olako držao da do toga
neće doći ili da će to moći spriječiti, u vozilu marke «Volkswagen» tip
«Passat» reg. oznaka RO AC-702 kojim je upravljao držao inprovizovanu
eksplozivnu napravu, koja se aktivirala, nakon čega je njegov saputnik R. H.
od eksplozije zadobio tešku tjelesnu povredu u vidu eksplozivne rane u
predjelu glave, probojnu ranu očne jabučice lijevog oka i nagnečnu povredu
desne očne jabučice.
U konkretnom slučaju okrivljeni je bio svjestan svojih djela tj. svjestan da
na opisani način neovlašćeno drži na javnom mjestu navedeni pištolj i to je
htio pa je postupao sa umišljajem i svjestan da na opisani način svojom
radnjom može učini djelo držanjem eksplozivne naprave koja se može aktivirati
u vozilu, ali se olako držao da do toga neće doći i da će to moći spriječiti,
pa je usled takvog postupanja došlo do eksplozije u kojoj je oštećeni zadobio
tešku tjelesnu povredu, pa je u ovom slučaju postupao iz nehata.
Sa navedenih razloga, sud nije prihvatio tezu odbrane branioca okrivljenog da
u postupku nije utvrđeno da je njegov branjenik počinio krivična djela
nedozvoljeno držanje oružja i eksplozivnih materija iz čl. 403. st. 1. KZ i
teška djela protiv opšte sigurnosti iz čl. 338. st. 3. u vezi čl. 327. st. 4.
u vezi st. 1. KZ.
Iz ovakvog iznijetog i utvrđenog činjeničnog stanja nesumljivo proizilazi da
su u radnjama okrivljenog sadržani svi bitni elementi krivičnih djela
nedozvoljeno držanje oružja i eksplozivnih materija iz čl. 403. st. 1. KZ i
teška djela protiv opšte sigurnosti iz čl. 338. st. 3. u vezi čl. 327. st. 4.
u vezi st. 1. KZ, za koja djela je sud istog oglasio krivim i utvrdio mu za
krivično djelo iz čl. 403. st. 1. KZ kaznu zatvora u trajanju od 3 mjeseca, a
za krivično djelo iz čl . 338. st. 3. u vezi čl. 327. st. 4. u vezi st. 1. KZ,
kaznu zatvora u trajanju od 2 mjeseca i osudio ga na jedinstvenu kaznu zatvora
u trajanju od 4 mjeseca.
Prilikom odlučivanja vrste i visine kazne, sud je imao u vidu stepen krivice
okrivljenog, stepen nastupjele posledice, okolnosti pod kojima su djela
izvršena, držanje okrivljenog nakon izvršenog djela, njegovu raniju više puta
osuđivanost koju okolnost je cijenio kao otežavajuću, pa je sud u nedostatku
olakšavajućih okolnosti našao da je imalo mjesta izricanju ovakve vrste i
visine kazne, ubijeđen da će izrečena jedinstvena kazna zatvora u naznačenom
trajanju u dovoljnoj mjeri uticati na okrivljenog da ubuduće ne vrši bilo
kakva krivična djela i da će vaspitno djelovati na druge da ne čine ista ili
slična krivična djela.
Na osnovu čl. 229. u vezi čl. 226. st. 2. tač. 1. i 7. i st. 4. ZKP, sud je
obavezao okrivljenog da plati ovome sudu na ime troškova krivičnog postupka
iznos od 458,50 eura, koji troškovi se odnose na ime troškova za vještačenje i
za branioca postavljenog po službenoj dužnosti.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati ovome sudu na ime paušala iznos od 40,00 eura.
Na osnovu čl. 75. KZ od okrivljenog se oduzima pištolj marke "V.Bernardelli
gardone V.T." cal. 7,65 mm, fabrički broj 95087 i 7 (sedam) komada metaka u
okviru.
Sa izloženog odlučeno je kao u dispozitivu ove presude pod I.
Iz izvedenih dokaza u postupku proizilazi da nije dokazano da je okrivljeni
izvršio krivično djelo lažno prijavljivanje iz čl. 388. st. 4. u vezi st. 3.
KZ, na način kako je to navedeno u činjeničnom opisu djela iz optužbe.
Naime, teza optužbe da je okrivljeni u Beranama prijavio da je od strane
nepoznatog počinioca na njegovu štetu i štetu R. H. učinio krivično djelo
teška djela protiv opšte sigurnosti iz čl. 388 KZ i krivično djelo
nedozvoljeno držanje oružja i eksplozivnih materija iz čl. 403. KZ, na način
što je dao obavještenje službenicima PJ Berane da je dana 02.01.2011.g. u
Rožajama, dok se kretao vozilom sa Ramizom Husićem od autobuske stanice u
pravcu grada u blizini raskrsnice , vozilo marke "Golf" kojim je upravljao Z.
K. mu je prepriječio put, a drugo vozilo koje se kretalo iza njegovog vozila-
Pasat karavan je stalo uporedo sa njegovim vozilom sa lijeve strane i kroz
zatvoren prozor nepoznato lice mu je sa mjesta suvozača mu je ubacilo
eksplozivnu napravu u njegovo vozilo koja je eksplodirala, usled čega su on i
R. zadobili teške tjelesne povrede, nije potkrijepljena nijednim izvedenim
dokazom u postupku, pa dakle ni pisanom prijavom, niti zapisnikom nadležnog
organa o usmeno podnijetoj odnosno primljenoj prijavi, niti službenom
zabilješkom o prijavi koja je saoštena telefonom ili drugim sredstvom
elektronske komunikacije, kako je to propisano članom 256. ZKP, niti je
potkrijepljeno obavještenjem koje građanin daje po pozivu nadležnog organa,
koje se u krivičnopravnom smislu ne smatra krivičnom prijavom, niti je
potkrijepljeno nekim od ezvedenih dokaza u postupku iz čega se da zaključiti
da nema dokaza da je okrivljeni podnio prijavu nadležnom organu na način kako
je to navedeno u činjeničnom opisu djela javne optužbe.
Pošto nije dokazano da je okrivljeni prijavio NN učinioca na način kako je to
navedeno u činjeničnom opisu iz optužbe, to nije dokazano ni da je okrivljeni
izvršio krivično djelo lažno prijavljivanje iz čl. 388. st. 4. u vezi st. 3.
KZ.
Sa izloženog odlučeno je kao u dispozitivu ove presude pod II.
OSNOVNI SUD U ROŽAJAMA, dana 19.12. 2012.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.