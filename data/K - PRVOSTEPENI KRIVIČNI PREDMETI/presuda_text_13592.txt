
K. 66/12-11 
U IME CRNE GORE 
           OSNOVNI SUD U KOLAŠINU, kao prvostepeni krivični, po sudiji
Mirjani Čepić, uz učešće zapisničara Mrdak Ljiljane, protiv okrivljenih J.R.
iz K. zbog krivičnog djela iz čl. 413 st. 1 tač. 2 u vezi čl. 412 st. 1
Krivičnog zakonika u vezi čl. 49 Krivičnog zakonika i M. S. iz B., zbog
krivičnog djela iz čl. 272 st. 1 u sticaju sa krivičnim djelom iz čl. 412 st.
1 Krivičnog zakonika, postupajući po optužnom aktu ODT Kolašin Kt.br. 106/11
od 27.06.2012.godine, nakon održanog glavnog i javnog pretresa u prisustvu
zastupnika optužnog akta zamjenika Šćepanović Maje, okrivljene J.R.i njenog
branioca adv. B. G. iz K., i odsustvu uredno pozvanog okrivljenog M. S., te
prisustvu oštećenog J. V., donio je i javno objavio dana 23.10.2012.godine  
P R E S U D U 
           OKRIVLJENA : 
           1. J. R. JMBG .., od oca R. i majke S., rodjene M., rodjena
....godine u Š., sa prebivalištem u K., ul. ..., Crnogorka, državljanka Crne
Gore, govori crnogorskim jezikom, neudata, penzioner, završila tehnološki
fakultet, lošeg imovnog stanja, do sada neosudjivana.  
           2. M. S.., JMBG ...., od oca M. i majke D., rodjene N., rodjen
....godine u B., sa prebivalištem u B., selo D. R., Crnogorac, državljanin
Crne Gore, neoženjen, nezaposlen, završio gimnaziju, lošeg imovnog stanja, do
sada neosudjivan.  
K R I V I     S U 
Zato što su :
1. a) U martu mjesecu 2009.godine, u K. okrivljena J. R.
obmanula oštećenu G. B., o sadržaju isprava koje potpisuje, potvrde o visini
primanja i administrativne zabrane   za žirante, govoreći joj da će na svoje
ime da podigne kredit u iznosu od ...00 €, našta je oštećena pristala da joj
bude žirant, i tako je navela da stavi svoj potpis na isprave – potvrdu o
visini primanja i administrativnu zabranu za žirante M.. “A..” smatrajući da
potpisuje obrasce na osnovu kojih bi okrivljena podigla kredit u naznačenom
iznosu, nakon čega je takve isprave predala M. A.u B. u kojim je kao nosioca
kredita napisla O. S. na osnovu kojih je dobila kredit u iznosu od ...00 €.  
      **  b)** U maju mjesecu 2009.godine  okrivljena J. R. **ob** manula oštećenog J. V. o sadržaju isprava koje potpisuje, potvrde o visini primanja i administrativne zabrane za žirante, govoreći mu da će na svoje ime da podigne kredit u iznosu od ...,00 €, našta je oštećeni pristao da joj bude žirant i tako ga navela da stavi svoj potpis na isprave-potvrdu o visini primanja i administrativnu zabranu za žirante M. A. smatrajući da potpisuje obrasce na osnovu kojih bi okrivljena podigla kredit u naznačenom iznosu nakon čega je takve isprave predala M. A. u B. u kojima je kao nosioca kredita napisala O. S., na osnovu kojih je dobila kredit u iznosu od ...00 €.

      \- čime je izvršila produženo krivično djelo posebni slučajevi falsifikovanja isprave iz čl. 413 st. 1 tač. 2 u vezi čl. 412 st. 1 Krivičnog zakonika u vezi čl. 49 Krivičnog zakonika.

2.        U maju mjesecu 2009.godine u B. okrivljeni M. S. kao odgovorno
lice – kreditni službenik u M. A. F. B. zloupotrebom svog položaja i
prekoračenjem granica svog ovlašćenja pribavio protivpravnu imovinsku korist
J. R., na način što je bez znanja nosioca kredita O. S. i žiranata J. V. i G.
B. omogućio J. R. da dobije kredit na ime O. S. po ugovoru  br. LD ... u
iznosu od ...,00 €, po osnovu lažnih isprava opisanih tačkom a na kojem
ugovoru je kao zajmoprimca potpisao O. S., a nakon toga po odobravanju kredita
na nalogu za isplatu u rubrici potpis primaoca potpisao ime i prezime S. O., a
zatim podigao novac u iznosu od ...  €, tako što je od odobrenog kredita
odbijen preostali iznos predhodno odobrenog kredita i podignut novac predao J.
R..  

čime je izvršio krivično djelo zloupotreba službenog položaja u privrednom poslovanju iz čl. 272 st. 1 Krivičnog zakonika u sticaju sa krivičnim djelom falsifikovanje isprave iz čl. 412 st. 1 Krivičnog zakonika.  Pa sud okrivljenoj **J. R.** primjenom citirane zakonske odredbe i   čl. 2, 4 st. 2, 32, 52, 53 i 54 Krivičnog zakonika I čl. 374 I 229 ZKP-a i z r i č e



USLOVNU OSUDU 
 Kojom okrivljenoj utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti ukoliko okrivljena u roku od 1 (jedne) godine ne počini novo krivično djelo.

      Sud okrivljenom **M. S.** primjenom citirane zakonske odredbe I čl.   2,4 st. 2, 32, 36,42 ,48 st.2 tač.2  Krivičnog zakonika i čl. 229 i  374 ZKP-a

UTVRDJUJE 
      \- Za krivično djelo zloupotreba položaja u privrednom poslovanju iz čl. 272 st. 1 Krivičnog zakonika  kaznu zatvora u trajanju od 4 (četiri) mjeseca.  
      \- Za krivično djelo falsifikovanje isprave iz čl. 412 st. 1 Krivičnog zakonika  kaznu zatvora u trajanju od 6 (šest) mjeseci.

      Pa mu za navedena krivična djela na  osnovu čl. 48 st. 2 tač. 2, 52, 53 i 54 Krivičnog zakonika I čl. 374 ZKP-a  i z r i č e

USLOVNU OSUDU 
 Kojom okrivljenom utvrdjuje jedinstvenu kaznu zatvora u trajanju od 7 (sedam) mjeseci i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.


      **OBAVEZUJU SE** okrivljeni da na ime sudskog paušala uplate iznos od po 50,00 € prednje u roku od 15 dana od dana pravosnažnosti presude pod prijetnjom prinudnog sudskog izvršenja na žiro račun br. 832-196-94 koji se vodi na ime Osnovnog suda Kolašin.

      **OBAVEZUJU SE** okrivljeni da solidarno na ime imovinsko-pravnog zahtjeva oštećenom J. V. isplate iznos od ...   €, prednje u roku od 15 dana od dana pravosnažnosti presude pod prijetnjom prinudnog sudskog izvršenja, dok se za preostali dio imovinsko-pravnog zahtjeva oštećeni upućuje na parnicu.

O b r a z l o ž e nj e 
      ODT iz Kolašina svojim optužnim aktom Kt.br. 106/11 od 27.06.2012.godine stavio je na teret J. R. da je počinila produženo krivično djelo posebni slučajevi falsifikovanja isprave iz čl. 413 st. 1 tač. 2 u vezi čl. 412 st. 1 Krivičnog zakonika u vezi čl. 49 Krivičnog zakonika, a okrivljenom M. S. da je počinio krivično djelo zloupotreba  položaja u privrednom poslovanju iz čl. 272 st. 1 Krivičnog zakonika u sticaju sa krivičnim djelom falsifikovanje isprave iz čl. 412 st. 1 Krivičnog zakonika, na način, mjesto i vrijeme činjenično i pravno opisano izrekom presude. Pri podnijetom optužnom aktu zamjenik ODT Šćepanović Maja ostala je do okončanja glavnog pretresa predlažući u završnoj riječi da sud okrivljene oglasi krivim i osudi po zakonu.  
      Okrivljena J. R. prisustvovala je glavnom pretresu i u svojoj odbrani u bitnom navela da priznaje izvršenje krivičnog djela i prihvata krivicu za isto, kao i da ostaje pri odbrani datoj pred ODT Kolašin od 26.12.2011.godine. Navela je da je u periodu kada je podigla kredit od ... € držala butik u ul. . .. Butik je držala još jedan duži period nakon ovoga, medjutim zbog bolesti brata nije odlazila u butik tako da i sad posjeduje izvjesnu robu. Od ... € otplatila je ... € kao dokaz sudu je prezentirala 3 priznanice od 20.05.2010.godine, 19.06.2010.godine i 02.08.2010.godine. Sa podizanjem kredita njena namjera nije bila da nekog prevari niti da izbjegne obaveze po istom, a pogotovu ne žirante jer su joj ljudi izašli u susret I učinili joj uslugu. Spremna je da izmiri svoju obavezu prema J. V. obzirom da joj je poznata činjenica da se istom odbija od plate ovaj iznos kredita, obzirom da posjeduje nepokretnosti spremna je da potpiše istom imovinu na ime duga za kredit. U ostalom dijelu u svojoj odbrani pred ODT Kolašin u bitnom je navela da je negdje u maju mjesecu 2009.godine trebala da podigne kredit kod A. fondacije u B., da joj je novac bio potreban za liječenje počivšeg brata, kao i za troškove sahrane brata po ocu koji je poginuo ....2009.godine. Predhodno je u istoj banci uzela dva kredita i to prvi od ... € koji je u cjelosti izmirila i drugi u iznosu od ... € koje je takodje podigla na ime O.S.. O. poznaje sedam do osam godina i on je uvijek podnosio zahtjev za kredit a nakon toga njoj predavao novac. M. S. radnika A. banke vidjela je jednom i to u K. kada mu je predala ratu za kredit. Što se tiče kredita na kojem su žiranti J. V. i G. B. okrivljena navodi da je pozvala M. S. i isti joj je rekao da će joj odobriti kredit u iznosu od ...  do ... €ura , s tim što bi tim kreditom zatvorila predhodna dva kredita i to na ime O. S. na iznos oko ... € i na ime O. B. supruge S. koji je takodje iznosio ... €. Sjeća se da je više rata kredita otplatila na ime O. B. nego na ime O. S.. M. joj je rekao da će i novi kredit biti na ime O. S.. Sa njim je dogovorila da mu kreditnu dokumentaciju pošalje autobusom što je i  uradila. Zahtjev za kredit nije ona popunjavala, ali joj nije poznato ni ko je tačno to radio. Tokom maja mjeseca pozvala je M. S. i pitala ga da li joj je kredit odobren i  da li da pozove O.S., on joj je rekao da nema potrebe da zove S., da je kredit odobren u iznosu od ... € te da je isti usmjeren na zatvaranje predhodnih kredita koje je okrivljena podizala na tudja imena. M. joj je rekao da je od ovog kredita nakon zatvaranja predhodnih ostalo ... €, i da je bolje da joj taj novac ne daje već da isti ostane kod A. banke na ime rata koje plaća za odobreni kredit u narednom periodu obzirom da joj je rata iznosila ... €. O. S. je bio saglasan da na njegovo ime uzme kredit i u vrijeme kada je kredit odobren isti nije bio u C. G. već u N., što joj je lično rekao kao i to da on nije potpisao ugovor o kreditu niti obračunski list A. od 15.05.2009.godine kojem je konstatovano zatvaranje predhodnog kredita i koliko je ostalo za ukupnu isplatu. Kada je pitala J.V.da joj bude žirant u Osnovnoj školi M. M. isti je prihvatio, a rekla mu je da joj je kredit potreban radi liječenja brata. Okrivljena navodi da je oštećenom V. rekla da će kredit iznositi od ... do ... €ura. J. je popunio rješenje o administrativnoj zabrani i  potvrdu o visini primanja svojim ličnim podacima i potpisao da joj je predao obrasce a ime nosioca u potvrdi je napisala okrivljena lično kao i iznos. Ove obrasce joj je potpisala šef računovodstva poč. P. T., kao i direktor škole negdje u popodnevnim časovima u K.. U odnosu na G. B.  navodi da je istu pitala da joj bude žirant, da je ona pristala, da je pošla okrivljena u školu gdje je u njenom prisustvu izvršena ovjera dokumentacije i ona je lično potpisala potvrdu o visini primanja. I njoj je rekla da će kredit biti izmedju  ... i .... €. Na njenim obrascima ispisala je ime korisnika kredita O. S. i iznos, ali se takodje ne sjeća da li je ovo popunila prije ili nakon ovjere obrazaca. Misli da je i jednom i drugom žirantu rekla da će kredit podići u B., ali ne na svoje ime već na drugo lice. Od ovog kredita odobrenog na ime O. S. nije joj isplaćen ni jedan euro niti je novac preuzeo O., niti je pak na osnovu ovog kredita bila u poslovnici A. u B.. Istakla je da je joj je J. V. prije ovog kredita žirirao kod O. banke, ali se  ne sjeća koji je iznos u pitanju, i taj kredit je uredno vratila. Takodje i G. B. joj je žirirala kod iste banke na iznos od ... €. I taj kredit još nije vratila, od ovog kredita ostala je dužna više od ... €. Bez obzira na sve kredit je prihvatila kao svoju obavezu, bez obzira što nikada nije bila u A.  banci u B., dok su novac od predhodnih kredita podizali S. i B. i ona ih je čašćavala do petsto eura zavisno od visine kredita ili koliko bi oni sami tražili. Sve ove kredite završavao joj je M. S., ali se sa njim samo čula putem telefona. Konkretni kredit prihvata na sebe.  
      U završnoj riječi branilac okrivljene je istakao da je težak ekonomski i porodični momenat kod okrivljene izazvao pokretanje krivičnog postupka. Da bi nekako prebrodila tešku finansijsku situaciju okrivljena se obratila oštećenima d joj pomognu, na način što će joj u konkretnom slučaju žirirati što su oni i uradili. Okrivljena nije imala nikakvu namjeru ni cilj da prevari oštećene koji su joj žirirali za navedeni iznos kredita, što potvrdjuje i činjnica da je nakon dobijenog kredita pokušala i počela da vraća odredjene rate tog kredita, sve dok je ekonomski mogla to da izdrži. I pored datog priznanja krivičnog djeal u konkretnom slučaju riječ je više o moralnom činu nego o priznanju krivice u zakonskom smislu. Smatra da u konkretnom slučaju nije postojao umišljaj da će svojim radnjama izvršiti naveeno krivično djelo i dovesti u nezavidan položaj oštećnog. Nije okrivljena prevarila oštećene kada je tražila da joj žiriraju za taj kredit, ona je isti podigla, istina ne na svoje ime, što ne mijenja suštinu, jer na kraju ona je ta koja će morati vraćati navedene kredite što ni u jednom trenutku nije sporila. Na jednom od pretresa sudu su i prezentirani dokazi da okrivljena posjeduje nekretnine i da je spremna da zalaganjem istih oštećenima nadoknadi sve što su oni imali kao troškove po navedenom kreditu. Imajući prednje u vidu kao i činjenicu da okrivljena do sada nije osudjivana tražio je da sud prilikom izricanja eventualne kazne za ovo krivčno djelo na strani okrivljene cijeni sve olakšavajuće okolnosti.  
      Okrivljena u završnoj riječi je istakla da je kriva što duguje iznos za kredit za koji su joj ljudi pošteno žirirali, navela je da je prilikom odbijanja prve rate J. V. istog pozvala i on je došao kod nje kući, tada joj je bio živ brat i okrivljena je od njegove penzije bila u mogućnosti da mu vraće rate, što je ovaj odbio. Nekoliko puta je zvao telefonom i govorio da će im uzeti očinstvo. I sada je izrazila spremnost da J. V. vrati dugovani iznos, na  način što će mu prepisati dio imanja i nadoknaditi koliiko isti bude tražio.  
      Okrivljeni M. S. nije prisustvovao glavnom pretresu a uredno je pozvan, pa je sud shodno čl. 457 ZKP-a donio rješenje da se okrivljenom M. sudi u odsustvu, obzirom da je riječ o skraćenom postupku, da je okrivljeni saslušan u predhodnom postupku, te da njegovo prisustvo nije neophodno. Na glavnom pretresu sud je pročitao odbranu okrivljenog datu na zapisnik pred ODT Kt.br. 106/11 od 18.06.2012.godine gdje je okrivljeni u bitnom istakao da je u inkriminisanom periodu bio zaposlen u A. banci kao kreditni službenik, te mu je poznata činjenica da je odobren kredit O. S. i to prije 2009.godine i prije zaključenja predmetnog ugovora o kreditu. Poznato mu je da je pravi nosilac ovog kredita bila izvjesna R. iz K. koju okrivljeni lično tada nije poznavao. Ne sjeća se ko je učestvovao u odobravanju ovog kredita ali je kredit odobren po zahtjevu kreditnog povjerenika iz R. H.M.. Negdje u maju mjesecu 2009.godine M. je tražio od A. banke da se odobri novi kredit na ime O. S. gdje će stvarni vlasnik biti opet R. iz K.. Kao razlog za uzimanje ovog kredita bila je teška materijalna situacija ove žene, jer su joj trebale pare za liječenje bolesnog brata. Predhodni kredit je uredno otplaćivan pa je okrivljeni rekao M. da nadje tri žiranta i da za njih donese potrebnu dokumentaciju kako bi R. zahtjev bio iznijet na kreditni odbor. Ista je kreditnu dokumentaciju poslala po naznačenom povjereniku, te je okrivljeni ovo iznio pred kreditni odbor koji je obzirom da je M.garantovao i odobrio kredit a u odobravanju kredita učestvovao je prevashodno i direktor Č. B.. Politika A. F. u to vrijeme bila je da plasira što više kredita pa se često dešavalo da kreditni službenici plasiraju što više kredita i da vrše isplate istih, dešavalo se da potpišu kreditne korisnike na kreditnoj dokumentaciji kako bi se ubrzao postupak, sve ovo radjeno je po nalogu rukovodstva A. pa je i okrivljeni radio na isti način. Obzirom da su J. R. svi žirani bili zaposleni u javni ustanovama i državnim organima okrivljeni je smatrao da je njena kreditna dokumentacija uredna, te je rekao R. da će joj kredit biti odobren. Takodje je naznačio da njegova obaveza nije bila da vrši provjeru kreditne dokumentacije za žirante, a takodje je istoj rečeno da će od dobijenog kredita biti zatvoren kredit O. S. koji još nije bio isplaćen. Direktor A. u B.je nakon odobravanja kredita sačinio akt o zatvaranju predhodnog kredita koji je okrivljeni potpisao, tako da je po novom kreditu nakon zatvaranja predhodnog za isplatu ostalo ... €. Naveo je da je u mjesto O. S. potpisao kreditnu dokumentaciju odnosno ugovor i akt o zatvaranju predhodnog kredita i u ime njega popunio takodje zahtjev za odobravanje kredita, a što je bilo uobičajeno da su u ime i uz saglasnost stranaka popunjavali obrasce zahtjeva za kredit. Nakon što je direktor potpisao nalog za isplatu okrivljeni je u CKB podigao preostali iznos i potpisao primaoca O. S.. Većinom je radjeno na ovaj način, a posebno je okrivljeni radio na taj način jer je vodio teren R. kako se stranke nebi izlagale dodatnom trošku i vremenu potrebnom za dolazak u B., koji bi inače bio u više navrata. Okrivljenom je bilo naloženo od strane rukovodstva banke da uzme sve naloge za isplatu kredita i da novac podigne u C. u B. jer je njihova filijala radila  do 19,00 h., naveče te da preuzeti novac ponese u R. i isplati klijentima. U konkretnom slučaju novac koji je okrivljeni podigao u iznosu od ... € lično njoj predao je u K. ispred hotela L., jer je išao na službeni put u P., a obzirom da je bila u teškoj materijalnoj situaciji nije želio da je izlaže dodatnim troškovima.  Što se tiče potvrde o visni primanja i rješenja o administrativnim zabranama na ime J. V., M. S. i G. B. okrivljeni nije u njima ništa upisivao niti dopisivao već su iste donijete od strane J. R. kako je to naprijed napisano, uredno potpisane i ovjerene. O. S. lično poznaje, isti je saradjivao sa J. omogućavajući joj da dobije kredite bilo na njeno ime bilo na ime članova njegove porodice. Naveo da svojim postupcima nije nanio štetu A., a izrazio je žaljenje u koliko je šteta nastala kod žiranata.

       U dokaznom postupku sud je saslušao svjedoka oštećenog J.V., G. B., O. S., izvršio uvid u ugovor o zajmu LD br. ...., zahtjev za kredit O. S., potvrdi o visni primanja br..... od ....2009.godine na ime J. V., rješenje o administrativnoj zabrani na ime J. V.br. ... od ...2009.godine, potvrdi o visini primanja na ime G. B.br. ... od ....2009.godine, izvršio uvid u rješenje o administrativnoj zabrani na ime G. B. br. ... od ...2009.godine, izvšrio uvid u akt A. banke o zatvaranju predhodnog kredita od ...2009.godine, nalog za isplatu C. F. B. od ...2009.godine, izvršio uvid u potvrdu JU OŠ “M.S.” iz M. M. br... od ....2011.godine, izvršio uvid u izvod iz KE na ime okrivljene J. R. izdat od strane U. policije I. Š. br. ... od ...2012.godine, izvršio uvid u izvod iz KE na ime okrivljenog M. S. izdat od strane UP PJ br. ... od ..2012.godine.

      Iz iskaza oštećenog J. V. utvrdjuje se da je isti ostao pri iskazu datom na zapisnik pred ODT Kolašin od 21.12.2011.godine gdje je u bitnom naveo da ga je dana 08.05.2009.godine putem mobilnog telefona pozvala J. R., i pitala da li bi joj ponovo bio žirant zakredit u iznosu od ... €. Dva puta do tog trenutka oštećeni je žirirao okrivljenoj na iznose po ... € i po osnovu tih kredita nije imao nikakvih problema sa J. R.. Kada ga je pozvala J. mu je  rekla da joj je brat bolesan, te da joj je novac potreban za liječenje. Iz tog razloga a imajući u vidu i dobre dotadašnje medjuporodične odnose prihvatio je da joj bude žirant nesumnjajući u njenu iskrenost. R. mu je donijela obrasce za kredit i to administrativnu zabranu i potvrdu o visini primanja u kojima je oštećeni popunio lične podatke, tu je bila prisutna i okrivljena, oštećeni je pitao gdje podiže kredit našta mu je ona odgovorila da će kredit podići u K., a da su obrasci bjelopoljske banke A. koja ima F.u K.. Obzirom da je bio vikend odnosno petak direktor nije bio u školi tako da oštećenom nije poznato kada je isti izvršio ovjeru obrazaca, takodje je okrivljenoj dao ličnu kartu čiju kopiju je zajedno sa obrascima  ponijela sa sobom što se tiče mjenice rekla je da istu nema te da će naknadno biti pozvan u Kolašin radi njenog potpisivanja. Nakon par dana J. ga je pozvala i rekla da je odustala od kredita. U potvrdi o visini primanja koju je potpisao ispunjavajući svoje lične podatke nije bio potpisan korisnik kredita niti iznos kredita. Tom prilikom nije sumnjao da će ga okrivljena na bilo koji način prevariti. U julu 2010.godine pozvao ga je kreditni službenik A.banke, i rekao mu da je žirirao izvjesnoj R. Ž. na iznos od ... €, oštećeni je pitao da li je možda riječ o R. J., medjutim isti je rekao da se ona zove R. Ž. i naveo neke ljude iz K. kao žirante koji su nepoznati oštećenom. Istog dana oštećeni je pošao kod J. jer je predpostavio da je ona u pitanju i ista je rekla da je u pitanju kredit od ... €. Na njegovo insistiranje ista je priznala da je podigla iznos od ...€ a dana ...2010.godine direktor škole mu je uručio administrativnu zabranu na iznos od ... € na ime nosioca kredita O.S.. U dopis banke dostavljeni su administrativna zabrana i potvrda o visini primanja u kojima je upisano da je korisnik kredita O. S. i da je iznos ... €. Naveo je da na obrascima nije upisao niti ime korisnika kredita niti iznos. Nakon toga pozvao je ponovo okrivljenu saopštio joj činjenice i pitao je ko je S. našta je ona odgovorila da to njega ne treba da interesuje, da je to njen kredit i da će ga ona vraćati. Tada je J. R. rekao da će popdnijeti prijavu policiji i to protiv O., našta mu je ona odgovorila da O. nema veze sa tim, te da nju prijavi policiji. Kada je u septembru 2010.godine pošao A.banku nijesu mu dozvolili da izvršio uvid u kreditnu dokumentaciju, i rekli su da ih neinteresuje ko je korisnik kredita, već da je on kao žirant u obavezi da vraća kredit. U septembru mjesecu 2010.godine škola je počela da mu odbija od plate iznos od ... € mjesečno. Nikada a po osnovu ovog kredita nije potpisao niti mjenično ovlašćenje niti mjenicu pa smatra da nije bilo osnova za odbijanje I potupanje po administrativnoj zabrani. Do sada mu je od plate odbijen iznos od ... €, u medjuvremenu je podnio krivičnu prijavu i tražio privremenu mjeru kod O. suda u K. tako da je prestalo postupanje po administrativnoj zabrani. U završnoj riječi istakao je da se pridružuje krivičnom gonjenju protiv okrivljenih, istakao je imovinsko-pravni zahtjev te da je njegovo mišljenje da je optužba trebala biti proširena na obadvije banke kao i na školu u M. M..  
      Oštećena G. B. na glavnom pretresu od 10.09.2012.godine istakla je da ista nije potpisala mjenično ovlašćenje, takodje od 2008.ogdine ista ne moženikome da žirira obzirom da je u toku 2008.godine iznos po kojem je zadužena kao žirant u C. banci iznosio preko ... € i to bez ijednog njenog kredita. Takodje je u saznanju da je kod A. banke podignut kredit na iznos od ... € za koji je oštećena žirirala i takodje radnik srednje škole V.j.. Za veće iznose oštećena nije žirirala ni posle 2008.godine. neposjeduje administrativnu zabranu po predhodnom kreditu za koji je žirirala na iznos od ... € niti joj se po bilo kojem osnovu odbijalo. Pridružuje se krivičnom gonjenju protiv okrviljene. Dok imovinsko pravni zahtjev nije istakla. Navela je da je ranije žirirala okrivljenoj, bila joj je takodje poznata činjenica da je ova u izvjesnim problemima, pa bi i u situaciji da joj se obratila za kredit od ...€ prisstala da joj žirira.

      Oštećeni O. S. u svom iskazu datom na zapisnik sa glavnog pretresa od 23.10.2012.godine istakao je da ostaje pri iskazu datom na zapisnik pred ODT Kolašin od 23.01.2012.godine gdje je istakao da mu vezano za predmetni kredit ništa nije poznato, da nije podnio zahtjev za odobrenje kredita, niti je po tom osnovu prikupljao potrebnu dokumentaciju. Potpis na kreditu nije njegov i nije mu poznato ko ga je potpisao. Takodje na aktu A. banke kojim je konstatovano zatvaranje predhodnog kredita od 15.05.2009.godine nije njegov potpis na mjestu potpis klijenta. Zahtjev za kredit nije on popunio niti potpisao, takodje mu nije poznata činjenica kada je kredit odobren, po ovom kreditu nije potpisao mjenicu niti je popunio bilo kakav formular. Takodje novac po ovom kreditu nije preuzeo on. U vrijeme kada jekredit odobren isti je završavao vizu za N., tako da je u N.pošao 14.05.2009.godine a iz N. se vratio 14.06.2009.godine. nakon izvjesnog vremena došli su radnici iz A. iz B. i tražili povraćaj kredita. Dodao je da je nakon dobijanja opomene otišao do A. banke i vidio da je riječ o kreditu od ...€ pa je to saopštio J. R. i ona mu je rekla da taj kredit nije podigla. Poznato mu je da je predhodni kredit na kojem je bio nosilac bio ... € da je isti zatvoren, ko je isplatio kredit njemu nije poznato, a takodje ni da li je isti zatvoren ovim kreditom od ... €. Nije se pridružio krivičnom gonjenju niti je postavio imovinsko-pravni zahtjev.

      Iz ugovora o zajmu LD br. .... zaključen izmedju A.F. i O.S. utvrdjuje se da je isti zaključen na iznos od ... €, da se kao žiranti po ovom kreditu javljaju V. J., S. M. i B. G..

      Iz zahtjeva za kredit utvrdjuje se da je zahtjev podnio O.S. iz R., da je se zahtjev odnosio na kredit u iznosu od .... €.

      Iz potvrde o visini primanja za žiranta J. V. utvrdjuje se da isti prima neto platu u iznosu od ... €, da je kao korisnik kredita upsian O.S. na iznos od .... €, da je potvrda o visini primanja popunjena ćirilicom a da je ime nosioca kredita ispisano latinicom.

      Iz rješenja o administrativnoj zabrani na ime J. V. br. ... od 08.05.2009.godine utvrdjuje se da je J. V. žirant, s tim što u administrativnoj zabrani nije unijet podatak ko je nosilac kredita niti na koji iznos.  
      Iz potvrdi o visini primanja na ime G. B. od 20.03.2009.godine br. ... utvrdjuje se da se ista izdaje na ime žiriranja po kreditu O. S. na iznos od ... €, takodje je potvrda o visini primanja ispunjena pisanim ćiriličnim slovima, nosilac kredita i iznos latinicom.  
      Iz rješenja o  administrativnoj zabranina ime G. B. br. ... od 20.03.2009.godine utvrdjeno je da je ista žirant s tim što nije naznačeno ko je nosilac kredita niti na koji iznos žirira.

      Iz akta A. banke o zatvaranju predhodnog  kredita od 15.05.2009.godine utvrdjuje se da je odobren iznos kredita od ... €, da je predhodni kredit isplaćen, odnosno zatovren, te da je ukupno za isplatu od odbrenog kredita ostalo ... €.

      Iz potvrde OŠ “M. S.” iz m. M. utvrdjuje se da je J. V. po osnovu odbijanja raate za kredit od zarada ukupno odbijeno ... €.

      Iz naloga za isplatu CKB Filijala Berane utvrdjuje se da je Omerović Sejfiji isplaćen iznos od 5.032,67 € dana 15.05.2009.godine.

      Iz izvoda iz KE izdatog na ime okrivljenog M. S. br. . od 10.07.2012.godine utvrduje se da isti do sada nijeosudjivan.  
      Iz izvoda iz KE izdatog na ime okrivljene J. R. od strane U.policije I.Š.br. 243/12-502/2 od 16.07.2012.godine utvrdjuje se da ista do sada nije osudjivana.

        Cijeneći sve izvedene dokaze kako pojedinačno tako i u njihovom medjusobnom odnosu na nesumnjiv način je utvrdjeno da je J.R.počinila krivično djelo posebni slučajevi falsifikovanje isprave iz čl. 413 st. 1 tač. 2 u vezi čl. 412 st. 1 Krivičnog zakonika u vezi čl. 49 Krivičnog zakonika. Naime nesporno je da je okrivljena u martu mjesecu 2009.godine, u Kolašinu obmanula oštećenu G. B., o sadržaju isprava koje potpisuje, potvrde o visini primanja i administrativne zabrane  za žirante, govoreći joj da će na svoje ime da podigne kredit u iznosu od ... €, našta je oštećena pristala da joj bude žirant, i tako je navela da stavi svoj potpis na isprave – potvrdu o visini primanja i administrativnu zabranu za žirante M.“A.” smatrajući da potpisuje obrasce na osnovu kojih biokrivlejna podigla kredit u naznačenom iznosu, nakon čega je takve isprave predala M. A. u B. u kojim je kao nosioca kredita napisla O. S. na osnovu kojih je dobila kredit u iznosu od ...€, takodje u  maju mjesecu 2009.godine  okrivljena J.R. **ob** manula oštećenog J. V. o sadržaju isprava koje potpisuje, potvrde o visini primanja i administrativne zabrane za žirante, govoreći mu da će na svoje ime da podigne kredit u iznosu od ... €, našta je oštećeni pristao da joj bude žirant i tako ga navela da stavi svoj potpis na isprave-potvrdu o visini primanja i administrativnu zabranu za žirante M. A. smatrajući da potpisuje obrasce na osnovu kojih bi okrivljena podigla kredit u naznačenom iznosu nakon čega je takve isprave predala M. A. u B. u kojima je kao nosioca kredita napisala O. S., na osnovu kojih je dobila kredit u iznosu od ... €. Ovakav zaključak suda proizilazi kako iz iskaza oštećenog J.V. tako i iz iskaza oštećene G. B. koji su se decidno izjasnili da ih je J. R. pitala da budu žiranti po kreditu u iznosu od ... €, a takodje G. B. navodi da  ona nije potpisala nijedan obrazac koji glasi na iznos kredita od ... €, jer od 2008.godine onemogućena je da bude žirant obzirom da po kreditnim zaduženjima kao žirant njen dug kod C. banke iznosi ... €, takodje oštećeni J. je obmanut u pogledu visine kredita, jer je sa J. R. ugovorio da žirira na iznos od ... €m, obzirom da joj je i  po predhodnim kreditima bio žirant na tolikim iznosima, takodje oštećeni su obmanuti i u pogledu činjenice ko je  nosilac kredita, obzirom da u administrativnim zabranama koje su ovjerene ne stoji ime korisnika kredita kao ni iznos na koji se krdit odobrava, takodje u potvrdama o visini primanja kod oštećenih J. i G. ime korisnika kredita i visina istog ispisana je latiničnim pismom od strane nekog drugog lica, pa se da zaključiti da su ovi podaci naknadno unijeti nakon predaje kreditne dokumentacije banci. Kroz iskaz oštećenog O. S. takodje je utvrdjeno da je nosilac kredita on, ali da za navedeni kredit nije znao obzirom da je mjesec dana boravio u N., te da je za kredit saznao od trenutka kada su radnici A. banke došli kod njega. Očigledno je da je okrivljena J. R. u konkretnom slučaju postupala umišljajno, obmanjujući žirante G. B. i J. V. kako o sadržaju koje potpisuju tako i o visini kredita koji će tražiti te konačno i o nosiocu kredita. Pokušaj odbrane okrivljene da je težak materijalni položaj iste, te porodični momenat uslovio da okrivljena ne vrati kredit te da kod iste nije postojala namjera da prevari oštećene sud je odbacio kao sračunatu na izbjegavanje krivično pravne odgovornosti, ovo sa razloga što je  očigledno je da je okrivljena znala i morala znati da podiže iznos od ... €, da je njena tvrdnja da novac nije podigla odnosno da nije uzela nijedan euro od ovog kredita netačna i opovrgnuta kroz iskaz okrivljenog M. koji se izjasnio da je lično okrivljenoj ispred hotela L. predao novac u iznosu od ... €  dok se nesumnjivo iz  potvrde A. fondacije utvrdjuje da je predmetnim kreditom najprije zatvoren prvobitni kredit u iznosu od ... € a da je preostao iznos od ... €, te je takva odbrana okrivljene neutemeljena na provedenim dokazima i utvrdjenim činjenicama, nijedan od saslušanih svjedoka odnosno ošećenih nije potvrdio navode njene odbrane da je prije nego što su potpisali kreditnu dokumentaciju i istu ovjerili, okrivljena njih upoznala koliki je iznos kredita na  koji žiriraju, o čemu konačno nije bio upoznat ni O. S. kao nosilac kredita.

      Cijeneći izvedene dokaze kako pojedinačno tako i u njihovom medjusobnom odnosu vezano za utvrdjivanje krivično pravne odgovornosti kod okrivljenog M. S. nesumnjivo je utvrdjeno da je okrivljeni počinio krivično djelo zloupotreba položaja u privrednom poslovanju iz čl. 272  st. 1 Krivičnog zakonika u sticaju sa krivičnim djelom falsifikovanje isprave iz čl. 412 st. 1 Krivičnog zakonika. Naime nesporno je, da je okrivljeni u maju mjesecu 2009.godine u B., kao odgovorno lice – kreditni službenik u M... A. F. B. zloupotrebom svog položaja i prekoračenjem granica svog ovlašćenja pribavio protivpravnu imovinsku korist J. R., na način što je bez znanja nosioca kredita O. S. i žiranata J. V. i G. B. omogućio J. R. da dobije kredit na ime O. S. po ugovoru  br. LD ... u iznosu od ... €, po osnovu lažnih isprava opisanih tačkom a na kojem ugovoru je kao zajmoprimca potpisao O. S., a nakon toga po odobravanju kredita na nalogu za isplatu u rubrici potpis primaoca potpisao ime i prezime S. O., a zatim podigao novac u iznosu od ... €, tako što je od odobrenog kredita odbijen preostali iznos predhodno odobrenog kredita i podignut novac predao J. R.. Ovakav zaključak suda proizilazi kao iz iskaza samog okrivljenog koji je istakao da je on lično popunio zahtjev za odobravanje kredita, da je on sačinio akt o zatvaranju predhodnog duga, koji je on potpisao, da je u ime oštećenog O. S. potpisao ugovor o zajmu, te je konačno u ekspozituri C...  u B.podigao iznos za isplatu kredita a preuzeti novac tačnije njegovu razliku u iznosu od ... € predao J. R.. Ova odbrana okrivljenog M. potvrdjena je i kroz iskaz O. S. koji se decidno izjasnio da nije znao za navedeni kredit, te da ništa od kreditne dokumentacije on lično nije potpisao niti je pak podigao novac na naznačeni iznos, a takodje da je u periodu od 14.05.2009.god., do 14.06.2009.godine boravio u N..  Odbrana okrivljenog u kojoj navodi da je ovakvo samoinicijativno i protiv zakonito postupanje bila praksa u poslovanju A. banke, sud je odbacio kao sračunatu na umanjenje krivično pravne odgovornosti, jer bez obzira kakav je navodni stav rukovodstva banke, niko od zaposlenih ne može biti primoran da počini nešto što je protiv zakonito i protivno važećim normama, odnosno  ni sam okrivljeni M. nije se ni u jednom segmentu svoje odbrane izjasnio da je na bilo koji način od strane rukovodstva A. fondacije bio primoran na takvo postupanje. U radnjama okrivljenog M. dakle jasan je umišljaj da preduzimanjem odredjenih radnji dakle zloupotrebom svog položaja i prekoračenjem granica svojih ovlašćenja pribavi odnosno je pribavio okrivljenoj J. R. protiv-pravnu imovinsku korist, jer nijednim dokazom nije opovrgnut od strane okrivljenog ovakav zaključak, niti je pak okrivljeni sudu prezentirao dokaz da je bilo od rukovodstva A. banke bilo od nosioca kredita ovlašćen da popunjava i potpisuje kreditnu dokumentaciju u ime klijenta.

      Opredjeljujući se za krivičnu sankciju kod okrivljene J. R. sud je cijenio sve okolnosti od značaja za individualizaciju iste a tiču se ličnosti okrivljene i djela stavljenog joj na teret pa je od olakšavajućih okolnosti na strani okrivljene našao da ista do sada nije osudjivana, dok otežavajućih okolnosti nije bilo, pri činjenici da je za ovo krivično djelo predvidjena kazna zatvora do tri godine sud je mišljenja da će se i izricanjem uslovne osude, a obzirom na raniju neosudjivanost okrivljene dovoljno uticati na istu da ubuduće ne vrši ovakva i slična krivična djela, te da će se istom postići svrha kažnjavanja predvidjena čl. 32 Krivičnog zakonika.

      Opredjeljujući se za krivičnu sankciju kod okrivljenog M.S.sud je cijenio sve okolnosti od značaja za indvidualizaciju iste, a tiču se ličnosti okrviljenog i djela stavljenog mu na teret, pa je od olakšavajućih okolnosti na strani okrivljenog našao da isti do sada nije osudjivan, dok otežavajućih okolnosti nije bilo. Pri činjenici da je za krivično djelo zloupotreba položaja u privrednom poslovanju iz čl. 272 st. 1 Krivičnog zakonika predvidjena kazna zatvora od tri mjeseca do pet godina sud je okrivljenog za ovo krivično djelo osudio na kaznu zatvora u trajanju od četiri mjeseca, za krivično djelo falsifikovanje isprave iz čl. 412 st. 1 Krivičnog zakonika predvidjena je kazna zatvora do tri godine, te je sud okrivljenog za ovo krivično djelo osudio na kaznu zatvora u trajanju od šest mjeseci. Primjenjujući odredbe o sticaju krivičnih djela regulisane čl. 48 st. 2 tač. 2 u vezi st. 1 Krivičnog zakonika sud je okrivljenom izrekao uslovnu osudu i utvrdio jedinstvenu kaznu zatvora u trajanju od sedam mjeseci te istu uslovio na period od jedne godine.  
      Kako su okrivljeni oglašeni krivim to ih je sud obavezao na plaćanje sudskog paušala u iznosu od po 50,00 € koji je srazmjeran dužini postupka i imovinskim prilikama okrivljenih prednje shodno čl. 229 u vezi čl. 226 ZKP-a.  
      Sud je okrivljene obavezao na plaćanje imovinsko-pravnog zahtjeva J. V.u iznosu od 1.358,89 € koje oštećeni na ime rata za kredit br. LD ... isplatio kao žirant. Sud je dosudio ovaj iznos na osnovu prezentirane potvrde OŠ “M. S.” iz M. M. iz koje se vidi da je služba računovodstva ove škole oštećenom J. odbila ovaj iznos na ime naprijed navedenog kredita, za preostali dio imovinsko pravnog zahtjeva koliko isti bude iznosio oštećeni se upućuje na parnicu. Prednje shodno čl. 239 st. 2 u vezi st. 1 ZKP-a.  
      Sa svega naprijed iznijetog odlučeno je kao u izreci presude shodno čl. 374 ZKP-a.

OSNOVNI SUD U KOLAŠINU
Dana, 23.10.2012.godine  
Zapisničar,
S u d I j a ,
Ljiljana Mrdak s.r.
Mirjana Čepić s.r.  
PRAVNA POUKA : 
Protiv ove presude dozvoljena je žalba u roku od 8 dana od dana prijema
iste, Višem sudu u Bijelom Polju, a preko ovog suda.   