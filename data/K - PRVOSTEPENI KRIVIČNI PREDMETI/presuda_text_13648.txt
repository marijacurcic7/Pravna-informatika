
K.br.10/12-11 
U IME CRNE GORE 
      Osnovni sud u Kolašinu kao prvostepeni krivični po sudiji Mirjani Čepić kao sudiji pojedincu uz učešće zapisničara Vrhovac Nade u krivičnom predmetu protiv okrivljenog D. R. iz K.a, zbog krivičnog djela teška tjelesna povreda iz čl.151 st.1. Krivičnog zakonika CG, a postupajući po optužnom predlogu ODT iz K. Kt.br.105/11 od 29.12.2011. godine nakon održanog glavnog i javnog pretresa  u prisustvu zastupnika optužnog akta   ODT – K.   Grujić Vojislava i optuženog D. R. i njegovog branioca adv. J. Ž.,  donio je i javno objavio dana 20.04.2012.god.,-

P R E S U D U 
      **Optuženi:**

           D. R., jmbg..od oca N. i majke L. rodj.N., rodjen . l982
godine u K.gdje je i nastanjen –B.Crnogorac, državljanin CG, oženjen,otac
dvoje djece, pismen, završio srednju školu, govori srpskim jezikom,
nezaposlen, lošeg imovnog stanja, osudjivan.  
K r i v   j e: 
      **Zato što je:**

      Dana 28.11.2011 godine u mjestu B., O. K.n teško tjelesno povrijedio oštećenog D. I.na način što ga je nakon kraće prepirke udario metalnim dijelom lopate u predjelu glave, a od kog udarca je oštećeni pao na zamljenu podlogu, kojom prilikom je zadobio tešku tjelesnu povredu u vidu nagnječine i rane razderotine kože tjemenog dijela glave sa lijeve strane sa potresom mozga i oguljotine kože koljena lijeve noge


čime je izvršio krivično djelo   teška tjelesna povreda iz čl.151 st.1 Krivičnog zakonika.

Pa ga sud za navedeno krivično djelo primjenom čl.2,4.st.2, 32,36,42,46 st1
tač.5  Krivičnog zakonika i čl.229 i 374 ZKP-a  
OSUĐUJE 
      \- **Na kaznu zatvora u trajanju od 2 (dva) mjeseca** , koja će se izvršiti po pravosnažnosti presude.

      **_Obavezuje se_** okrivljeni na plaćanje troškova krivičnog postupka u iznosu od 160,00 eura, te na plaćanje sudskog paušala u iznosu od 30,00 € koje će uplatiti na žiro-račun O.suda K. br.832-196-94, prednje u roku od 15 dana od dana pravosnažnosti ove presude pod prijetnjom prinudnog izvršenja.

      Oštećeni D.I. radi ostvarivanja imovinskopravnog zahtjeva upućuje se na parnicu

O b r a z l o ž e nj e 
      ODT iz Kolašina je svojim optužnim predlogom Kt.br.105/11 od  29.12.2011. godine stavio na teret okrivljenom D. R.  iz K..,  da je počinio krivično djelo djelo   teška tjelesna povreda iz čl.151 st.1 Krivičnog zakonika, na način mjesto i vrijeme činjenično i pravno opisano izrekom ove presude. Pri podnijetom optužnom predlogu    ODT – K. Grujić Vojislav ostao je do okončanja glavnog pretresa. U završnoj  riječi ODT precizirao  je optužni predlog kao što glasi u izreci presude, te istakao da smatra da je dokazima izvedenim  na glavnom pretresu u potpunosti potvrđeno i dokazano činjenično stanje navedeno u optužnom predlogu, a time i da je okrivljeni izvršio krivično djelo teška tjelesna povreda iz čl. 151 st.1 Krivičnog Zakonika. U tom pravcu ukazao je sudu na dokaze koji upućuju na takav zaklljučak , a prevashodno na iskaz svjedoka oštećenog D. I. koji je potvrđen iskazom svjedoka D.T.a, te posebno kako je naveo objektivnim dokazima u vidu medicinske dokumentacije koja glasi na njegovo ime, kao i nalazom i mišljenjem vještaka medicinske struke iz kojeg se nesumnjivo utvrđuje vrsta, težina i način nastanka tjelesnih povreda kod oštećenog. Na kraju je  predložio da sud okrivljenog oglasi krivim i kazni u granicama predviđenim zakonom.  
      Okrivljeni D.R.u svojoj odbrani datoj na glavnom pretresu dana 29.03.2012 godine u prisustvu svog branioca adv. Ž. J. izjavio je da ne priznaje izvršenje krivičnog djela stavljenog mu na teret , niti da prihvata krivicu za isto. Dalje je naveo da je konkretnom prilikom  bio angažovan od strane B. R. koji je vlasnik kamenoloma u mjestu B.i da očisti to mjesto odnosno da ukloni staru drobilicu koja je od željezne i betonske konstrukcije. Naveo je da  dok je on to radio na to mjesto je došao njegov izvanji stric T. D. sa sinom I. ovdje oštećenim i počeo da ga psuje nazivajući ga lopovom, psujući mu majku  i slično, govoreći da im on krade željezo, na šta im je on rekao da sa njim nemaju ništa, da je on tu samo fizički radnik, a da za sve što imaju mogu da se obrate B.R. i policiji. Nakon toga, prema kazivanju okrivljenog, T. je pozvao policiju i rekao da im on krade  željezo. Naveo je da ne spori da je došlo do fizičkog kontakta između njega i Ivice, ali tvrdi da D. nije udario bilo kakvim sredstvom pa ni metalnom lopatom u predjelu glave , već da je isti pao, a da je on krenuo da bježi, a da Ivičin otac T.uspio da ga udari kamenom u kuk tj. u sjedalni predio, a da jeon ipak uspio da im pobjegne jer je vidio da su obojica krenuli na njega. Što se tiče vremena koliko je I.D. bio na zemlji, okrivljeni je naveo, da se on odmakao nekih 15 metara kad ga je sustigao kamen koji ga je pogodio, a od kojeg udarca je on pao, a kada je ustao vidio je da su obojica krenuli ka njemu, dakle da se I. nalazio na nogama. Naveo je da je on bježao da se spasi tako da nije obraćao pažnju da li je konkretnom prilikom I. imao nekih vidljivih povreda po glavi. Dalje je u svom iskazu naveo da se nakon toga javio službi Hitne medicinske pomoći gdje  mu je konstatovano crvenilo u predjelu kuka, te da na vratu ima malu ogrebotinu kao I crvenilo, kao I da je imao ograničen pokret vrata a da je ta povreda posledica udarca I. D. u predjelu vrata zadata pesnicom. Što se tiče kamena kojim je pogodjen od strane  oštećenog izjasnio se da je bio osrednji kamen veličine veće jabuke, pojasnio je da je došao u stanicu policije da prijavi slučaj i da je u pratnji policije otišao u HMP gdje je zatekao D. T. i D. I., da se tad osjećao  uvredjenim nakon svih pogrdnih riječi koje su mu uputili D. zbog rodbinskih odnosa u kojima se nalazi, te da se on zbog toga uzdržavao da bio šta preduzme, a kamo li da oštećenog udari lopatom.  U trenutku nailaska D. T. naveo je da se nalazio na drobilici jer je otkopavao staro gvoždje, te da se nalazio u hitnoj medicinskoj službi kad je policija obavljala uvidjaj te da se njegov otac nalazio sa policijom I pokazao im mjesto gdje se desio konkretni dogadjaj. U završnoj riječi je naveo da prihvata odbranu svog branioca.  
      Branilac okrivljenog u završnoj riječi izjavio je  da je nesporno utvrdjeno da je okrivljeni kritičnog dana 28.11.2011. godine u mjestu Bakovići na parceli M.P. i B. R.po njihovom zahtjevu odradjivao posao za naknadu, te da samom činjenicom što je okrivljeni radio ra pomenutom imanju apsolutno nije mogao da isprovocira bilo koga pa ni oštećenog a ni saslušanog svjedoka, da bi isti reagovali na način kako su se izjasnili u svom iskazu. Naveo je  da prije svega, a što proističe iz utvrdjenih dokaza, ni oštećeni a ni svjedok T. D.nijesu imali apsolutno nikakvog povoda niti razloga da se upute na tudje imanje i odreaguju na način kako su odreagovali, da dokaz koji je okrivljeni dostavio ovom sudu, a koji se odnosi na ugovor iz 1970 i neke iz kog nesporno proističe da je otac oštećenog kupio odredjene pokretne stvari od tadašnjeg vlasnika ne daju mu za pravo da posle više od 30 godina odreaguje na način kako je odreagovao. Oštećeni i  svjedok T. D. ne spore da su oni otišli kod “drobilice” da su tamo zatekli okrivljenog D.R., a da ih je isti upozorio da on tu radi po nalogu vlasnika imanja, da ih je čak i zamolio da ako imaju šta sporno pozovu policiju, pri tom ističući da tu činjenicu oštećeni apsolutno ne spori. Dalje je naveo da se u jednoj takvoj situaciji postavlja  logično pitanje ako je okrivljeni odreagovao na način kako je odreagovao zašto bi nakon toga upotrijebio bilo kakvu fizičku silu ili prinudu, da sud i zastupnik optužbe treba da se zapitaju šta su se oštećeni i svjedok T. nakon pozivanja policije više zadržali na predmetnom imanju, jer njihov iskaz da je okrivljeni nakon toga ničim izazvan istim nanio povrede na način kako to oni opisuju je apsolutno nelogičan i prema njegovom mišjenju neutemeljen na provedenim dokazima. Da sprovedeni dokazi ukazuju da se situacija odigrala na drugi način tj. na to da je nesporno došlo do fizičkog kontakta udaranja ili guranja od strane oštećenog i svjedoka T. sa jedne strane i D. R. sa druge strane, našto ukazuju medicinski nalaz na ime D. R. gdje su konstatovane povrede  u predjelu vrata nagnječine kože i ograničene pokretljivosti vrata njegove lijeve strane kao i oguljotine i otok kože u predjelu lijevog sjedalnog predjela, a da su povrede zadobijene nesporno u tom dogadjaju, a sve ovo pri činjenici da je okrivljeni prijavio slučaj policiji što nesporno proističe iz spisa predmeta, ali ga je nakon toga policija uputila kod nadležnog ljekara radi konstatovanja povreda. Naveo je da taj nalaz u cjelosti demantuje iskaze oštećenog i svjedoka, a pri činjenicida se njihovi iskazi razlikuju u bitnim detaljima i da su isti kontradiktorni posebno u dijelu u kom opisuju kako je nastao predmetni dogadjaj. Odbrana je mišljenja da okrivljeni D. R. ni na koji način nije isprovocirao niti izazvao oštećene da bi došlo do situacije činjenično opisane u optužnici.  Činjenica da nakon u pozorenja od strane okrivljenog ni oštećeni ni svjedok nakon pozivanja policije se nijesu udaljili govori dovoljno da se predmetni dogadjaj odigrao kako ga je predstavio okrivljeni D. R., a čiji iskaz u cjelosti saglasan sa provedenim dokazima i medicinskom dokumentacijom. Istakao je da je svjedok D. T. dao iskaz koji je u suprotnosti sa medicinskom dokumentacijom koja se odnosi na ovog svjedoka a to iz razloga što je jasno da bi povrede kako ih je opisao T. D.bile konstatovane u nalazu. Naveo je da što se tiče konstatacije u K.centru koju je potpisao neurohirurg dr. N. L.po njemu dežurni kolašinski ljekar, u ovom i drugim predmetima, da se kod oštećenog radilo o potresu mozga smatra da je ta dijagnoza data isključivo na osnovu iskaza oštećenog a ne da je to utvrdjeno na bilo koji  prihvaćen medicinski način, a ne spori da  i na osnovu takvog iskaza može da se postavi dijagnoza medjutim da nije dokazano da je oštećeni gubio svijest a da o upornosti onih koji su pisali nalaz najbolje govori i to da kada su vršena predmetna snimanja glave nalazi su bili potpuno uredni. Da sa ovih razloga odbrana smatra da okrivljeni nije počinio krivično djelo, da iako je došlo do medjusobnog guranja i udaranja što okrivljeni ne spori onda je očigledno da se okrivljeni branio i da se u tom dijelu po mišljenju odbrane  okrivljeni branio odnosno morao braniti i da su u tom dijelu po mišljenju odbrane ispunjeni svi zakonski uslovi da se radi o nužnoj odbrani, a da u tom slučaju traži da ga su oslobodi od optužbe i naknadi mu troškove krivičnog postupka, a ukoliko bi sud bio drugog mišljenja smatra da u konkretnom slučaju kod okrivljenog se može raditi o krivičnom djelu teška tjelesna povreda tačka 5 obzirom da je isti bez svoje krivice doveden u jaku razdraženost i to napadom, te da je nesporno da je upravo okrivljeni taj koji je u konkretnom dogadjaju bježao i tražio pomoć u policiju.  
      U dokaznom postupku sud je saslušao svjedoka – oštećenog D..I.saslušao svjedoka D. T.pročitao službenu zabilješku Uprave policije – Ispostava Kolašin br. 19/2-051-10/124-3 od 29.11.2011. godine; pročitao službenu zabilješku U. p. – i. K. br.22/3-240-486 od 11.04.2012. godine; pročitao službenu zabilješku U. p. br.22/2-051-10/283 od 03.04.2012 godine; izvršio uvid u fotoelaborat sačinjen od strane U. P. – I.K. br.19/3-182/11 od 28.11.2011 godine; pročitao izvještaj ljekara iz Hitne medicinske pomoći u K. izdat na ime D. I. od 28.11.2009. godine; pročitao izvještaj ljekara specijaliste KC CG br.5611 od 06.12.2011. godine, uput za radiološki pregled i izvještaj ljekara specijaliste radiologa od 6.12.2011. godine; izvršio uvid u otpusnu listu sa epikrizom br.58882/775 KC CG; pročitao nalaz i mišljenje vještaka medicinske struke dr. B. B., te neposredno saslušao vještaka dr. B. B.izvršio uvid u izvod iz KE izdatog na ime D. R.od strane U.p. – I. K. br.245/12-117/2 od 26.01.2012. godine; izvršio uvid u list nepokretnosti u LN.br.126 KO B.; izvršio uvid u kopiju ugovora o kupoprodaji br. 2922/2 od 25.07.1977. godine i pročitao punomoćje od 25.09.2011. godine.  
      Svjedok oštećeni  D.I. u svom iskazu datom dana 29.03.2012. godine pred ovim sudom naveo je da je  pomenutog dana oko 12,00 časova bio ispred kuće sa T.D. kada je došao njihov rodjak D. D. i saopštio im da neko od cigana u kamenolomu odnosno staroj drobilici uklanja zaostali otpad. Pošto je njegov otac T., a obzirom da je tu nekad radio i otkupio tu staru drobilicu odnosno zaostale objekte Preduzeća “T.” o čemu posjeduje dokaze, on se uputio na lice mjesta da ukloni te cigane koji su tu radili ,a opreza radi on je pošao sa Tomislavom koji je već odmakao nekih 50 metara. Naveo je da kada su došli do kamenoloma njegov otac se zaustavio nekih 10 metara od mjesta gdje se nalazio Radule tačnije na putu koji vodi ka kamenolomu a da je tada R. povikao “mičite mi se sa posjeda, ako imate šta prijavite policiji”, a da nije tačno da je D. pominjao B. R. kao vlasnika ovog kamenoloma, kao i da  je on R. rekao da se neće svadjati oko toga a obzirom da vrijednost te drobilice nije veća od 1.000 €. Tada je R. prema kazivanju svjedoka krenuo u njihovom pravcu a držeći lopatu u ruci, sa kojom je izvodio radove, navodeći da je on tom prilikom okrenut ka svom ocu koji ga je obavještavao da je pozvao policiju koja mu je rekla da mora lično doći u stanicu da podnese pismenu prijavu, u tom trenutku R. koji se  oštećenom nalazio sa lijeve strane a kome je bio ledjima okrenut, udara pesnicom njegovog oca u predjelu vilice, od kojeg udarca njemu polazi krv na usta i djelimično ispada proteza. Dalje je u svom iskazu naveo da kada se on okrenuo ka D. R. isti ga je udario lopatom u glavu u lijevi dio glave od kojeg udarca on pada i gubi svijest,nakon čega ga njegov otac podiže i pomaže mu da ode do kuće Z. D. koji ih je povezao do bolnice. Istakao je da je u medjuvremenu imao nagon za povraćanje, te da je u D. zdravlja gubio svijest. Odgovorno tvrdi, a naveo je i da se može zakleti da okrivljenom nije uputio ni jedan jedini udarac. Istakao je da nije prilazio okrivljenom , dakle da nije ulazio u drobilicu već da se nalazi na udaljenosti od 10 metara tako da je okrivljeni mogao slobodno da izadje iz drobilice, da ga je D. udario metalnim dijelom lopate po glavi, da se njegova kuća nalazi na udaljenosti od nekih 300 metara od mjesta gdje se nalazi kamenolom odnosno drobilica, te da se ista može vidjeti .Njegov otac otkupio je ovu drobilicu 1978 ili 1979 godine o čemu svakako posjeduje dokaz, a da mu nije poznato ko je vlasnik parcele na kojoj se nalazi drobilica. Nakon što je R. rekao da pozove policiju njegov otac je to I učinio a da se nijesu udaljili sa lica mjesta jer nijesu pretpostavili da će doći do konflikta.U završnoj riječi je istakao da se pridružuje krivičnom gonjenju protiv okrivljenog i da prema istom ističe imovinsko-pravni zahtjev.  
      Svjedok D. T. u svom iskazu naveo je da ostaje pri navodima datim na zapisnik dana 28.11.2011. godine u kom navodi da je bio zajedno sa svojim sinom Ivicom kada ih je pozvao D. D.i saopštio im da neki cigani vade željezo na mjestu gdje se nalazi objekat “T.”, a koje je on svojevremeno 1977 godine otkupio o čemu posjeduje ugovor o kupoprodaji, da je  krenuo na lice mjesta, a za njim je pošao i njegov sin Ivica. Kada su došli na to mjesto u tzv. drobilici u bunkeru nalazio se D. R.,dok  su se oni nalazili na putu udaljeni od drobilice nekih 3-4 metra , on  je tom prilikom pitao R. šta to radi, našto mu je on odgovorio “mičite se sa mog posjeda, ako vam nešto nije jasno zovite policiju”, da je on u tom trenutku krenuo da pozove policiju, a dok je obavljao telefonski razgovor, u kojem mu je rečeno da mora lično doći i podnijeti prijavu, D. R. je prišao i preko ramena njegovog sina Ivice  ga udario pesnicom u predjelu usta od kojeg udarca mu se slomila proteza koju je imao u ustima na četiri dijela od kojih jedan dio njemu upao u grkljan i dok je bio savijen pokušavajući  da izbaci ovaj dio proteze koji je bio zapao u grlo, D.R. lopatom udara njegovog sina Ivicu o glavi, od kojeg udarca ovaj pada na zemlju. Dalje je naveo da nakon ovoga D. R. bježi sa lica mjesta, a on se savija  da podigne Ivicu koji je bio u nesvjesnom stanju i obliven krvlju obzirom da je udarac zadobio u predjelu glave. Kada ga je podigao otišli su do najbliže kuće koja je udaljena nekih 200-300 metara od kamenoloma i tu je pozvao taksistu D. Z. koji je prevezao Ivicu do hitne pomoći a on je ostao da čeka policiju. Naveo je da obzirom da ni nakon drugog njegovog poziva policija nije došla na lice mjesta da ih je čekao 20 minuta, da je nakon toga pošao u hitnu pomoć obzirom da su mu nepca bila rasječena odnosno usna sa unutrašnje strane i da je zajedno sa I. dobio uput za P. gdje su na odeljenju zadržali I., a njega pustili na kućno liječenje. Istakao je da mu je poznata činjenica da je ovo zemljište bilo kupljeno , ali da su objekti u njegovom vlasništvo i da su vlasnici mogli od njega da traže da objekte ukloni, te je sudu priloži kupoprodajni ugovor zaključen izmedju njega I “T.  
      Iz službene zabilješke U.p.– I.K. br.19/2-051-10/124-3 od 29.11.2011.godine utvrđuje se da je ista sačinjena 28.11.2011.godine a povodom dešavanja vezanih za tuču D. R. sa D. T. i D. I., da su službenici toga dana poveli službenim vozilom D. . koji je došao u I.u žaleći se na povrede iz predmetne tuče, u Hitnu pomoć. Da su nakon dolaska u HMP Kolašin tamo zatekli i lica D. T. i D.I. kojima se od strane dežurnog ljekara ukazivala pomoć, a da su isti nakon toga upućeni u KC P. radi dalje hospitalizacije, a da su D. R.nakon ukazane ljekarske pomoći vratili u I. K. radi dalje obrade.  
      Iz službene zabilješke U. p. – I. K. br.22/3-240-486 sačinjene dana 11.04.2012.godine utvrđuje se da je ista sastavljena po prijavi D. I. iz K., da je dana 28.11.2011.godine I. K. obaviještene od strane HMP u K. da su u istu pristupila lica D. I. i D.T. radi ukazivanja ljekarske pomoći a da isti imaju povrede zadobijene u tuči, te da je u istom trenutku u prostorije I. K. došlo lice D. R. i isti je podnio prijavu protiv D. I. i D.T. te da je tom prilikom naveo da je napadnut od strane naprijed imenovanih. Da su nakon toga službenici U. p. – I. K., postupajući po predmetnoj prijavi, izašli na lice mjesta u mjesu B.kojom prilikom su i fotografisali lice mjesta, te da su sa lica mjesta izuzeli i jednu lopatu na kojoj su pronađeni tragovi nalik na krv , da su tom prilikom sačinili foto-elaborat a tragove nalik krvi pronađene na lopati proslijedili na vještačenje u F. c. u D., te da na licu mjesta nisu zatečeni akteri tuče.  
      Iz službene zabilješke U.p.– I. K. br. 22/2- 051-10/283 sačinjene dana 03.04.2012 godine utvrđuje se da je ista sačinjena  po prijavi D. R. i D. T., da su dana 28.11.2011 godine podnosioci prijave obavijestili I. da je došlo fizičkog sukoba između njih, te da su dana 29.11.2011 godine u I K . pristigli ljekarski izvještaji o povredama D. T. i D.I.gdje je navedeno da se radi o lakšim tjelesnim povredama i da je nakon toga od strane službenika I. K. podnijeta krivična prijava za krivično djelo laka tjelesna povreda iz čl. 152 KZ CG.  
      Iz Fotoelaborata sačinjenog od strane U. p.– I. K. utvrđuje se bliži izgled lica mjesta na kojem se desio predmetni događaj tj. mjesta gdje je D. R. vršio čišćenje, kao i izgled izuzete lopate sa tragovima nalik na krv.  
      Iz izvještaja ljekara jedinice za Hitnu medicinsku pomoć – K. izdatog dana 28.11.2011 godine na ime D. I., utvrđuje se da je toga dana u prostorije HMP primljen D.I.da je isti zadobio povrede od  njemu poznatog lica, a da  je ljekar dao dijagnozu na latinskom jeziku , da je isti naveo da je zadobio udarac u predjelu glave lopatom, te da je imao gubitak svijesti, mučninu i glavobolju, da je prilikom pregleda ljekar konstatovao da na koži poglavine u tjemenom dijelu sa lijeve strane postoji rana razderotina kože dužine 5cm, da je data odgovarajuća terapija, a da je povrijeđeni nakon toga sanitetskim vozilom odveden na dalji pregled kod ljekara neurohirurga u Urgentnom centru CG.  
      Na osnovu uvida u otpusnu listu sa epikrizom  br.25882/775, koja je izdata na ime D. I.utvrđuje se da su povrede dijagnostikovane lat. kao "commotio cerebri i VLC reg. paritalis",  da je povrijeđeni primljen na bolničko liječenje nakon pregleda od strane ljekara U. centra KC CG, te da postoji rana razderotina kože poglavine u tjemenom dijelu glave sa lijeve starane koja je hirurški zbrinuta ušivanjem, da je urađen radiološki pregled (CT glave) a da je tok liječenja protekao uredno, te da je nakon toga povrijeđeni otpušten na kućno liječenje uz zakazanu kontrolu.  
      Iz izvještaja ljekara specijaliste Kliničkog centra br.5611, uputa za radiološki pregled i izvještaja ljekara specijaliste radiologa od 6.12.2011 godine izdatog na ime D. I., utvrđuje se da je stanje na povrijeđenom dijelu glave uredno, te da su hirurški konci kojima je rana razderotina bila zbrinuta, skinuti, a da je zbog postojanja glavobolje urađen radiološki pregled čiji je zaključak da ne pokazuje patološke promjene u endokranijumu.  
      Iz nalaza i mišljenja vještaka medicinske struke dr. B.B. od 27.12.2011 godine utvrđuje se da je D. I. u predmetnom događaju zadobio povrede glave u vidu nagnječine i rane razderotine kože tjemenog dijela glave sa lijeve strane, koja je nastala djelovanjem zamahnute tupo- tvrde sile, neravne površine slabijeg ili srednjeg inteziteta djelovanja, koja je djelovala na glavu u jednom navratu, odozgo i više sa lijeve strane, a da se sila kretanja prenijela i na dublje strukture glave dovodeći do nastanka potresa mozga, gubitka svijesti, pada na podlogu i nesjećanja povrijeđenog za dio događaja povređivanja, da je ova povreda mogla nastati djelovanjem bilo koje mehaničke sile pa i djelovanjem metalnog dijela lopate. Povrijeđeni je tom prilikom zadobio i povredu koljena lijeve noge u vidu oguljotine, koja je nastala prilikom pada. Utvrđuje da su ove povrede nastale kratko vrijeme jedna za drugom,te da navedene povrede u svom zbiru predstavljaju običnu tešku tjelesnu povredu. Dalje se iz nalaza i mišljenja vještaka medicinske struke utvrđuje da je D.T. u predmetnom događaju zadobio povredu ličnog dijela glave a u vidu razdora  sluzokože gornje usne  spoljašnjeg usnog otvora sa desne strane, da je ista nastala djelovanjem zamahnute tupo- tvrde sile, ravne površine slabog inteziteta djelovanja, da je povreda mogla nastati djelovanjem zamahnute otvorene šake (šamarom), djelovanjem zamahnute zatvorene šake a mogla je nastati i prilikom guranja povrijeđenog,te da se radi o lakoj tjelesnoj povredi. Na kraju se iz nalaza i mišljenja vještaka medicinske stuke utvrđuje da je D.R.e kritičnom prilikom zadobio povrede lijeve strane vrata u vidu nagnječine kože , da je ista nastala djelovalnjem zamahnute tupo- tvrde sile ravne površine, slabog inteziteta djelovanja na vrat povrijeđenog, u jednom navratu, da je povreda mogla nastati djelovanjem otvorene ili zatvorene šake ali i prilikom guranja i hvatanja povrijeđenog za taj dio vrata, kao i da je tom prilikom nastala povreda u vidu oguljotine i otoka kože lijevog sjedalnog predjela koja je nastala prilikom pada i povlačenjem ovog dijela tijela po tvrdoj i ravnoj podlozi, da su npovrede nastale jedna za drugom u kratkom vremenskom intervalu i da pojedinačno i svom zbiru predstavljaju laku tjelesnu povredu.  
       U svom neposrednom izjšnjenju vještak medicinske struke dr. B. B. je izjavio da ostaje pri datom nalazu i mišljenju i dodao da je mišljenja da je prilikom djelovanja metalnog dijela lopate došlo do djelovanja onog dijela lopate koji je tvrde i neravne površine i koji je je doveo do nastajanja rane razderotine kože poglavine kod povrijeđenog D. I.,zaključuje da je prilikom djelovanja lopate na glavu povrijeđenog lopata djelovala svojim pljosnatim dijelom ili dijelom koji je predviđen za drveni dio držala tj."uši" lopate. Naveo je da ovakva povreda nije mogla nastati prilikom pada ili udara povrijeđenog o kakvu tvrdu ili neravnu podlogu, a ovo zbog toga što lokacija same povrede ne ukazuje na takvu mogućnost tim prije ukoliko se uzme u obzir i ostali navodi sudskog predmeta. Ova povreda dovela je do potresa mozga koji je dijagnostifikovan u KC CG od strane više ljekara odjeljenja neurohirurgije te da su osim pregleda uradjeni i radiološki pregledi koji su bili uredni,mada radiolški pregled ne mora da ukaže na postojanje potresa mozga jer je tu riječ o funkcionalnom poremećaju moždanog tkiva i da nema promjena u građi moždanog tkiva ,ova dijagnoza postavljena je na osnovu kliničkog pregleda povrijedjenog i konstatacije da je kog njega postojao funkcionalni poremećaj rada mozga. Što se tiče povrede u vidu oguljotine  i otoka lijevog sjedalnog predjela tijela, kod D. R.vještak je dodao, da osim već navedene mogućnosti nastanka iste ne može se sasvim isključiti i mogućnost nastanka ovakve povrede i djelovanjem kakve zamahnute tupo-tvrde sile ravne površine tangencionalnog pravca djelovanja na lijevi sjedalni predio povrijeđenog i nastajanja naprijed opisane povrede, da to može biti bilo koja mehanička sila pa i moguća zamahnuta kamenica i slično.  
      Iz ugovora o kupoprodaji br.2922/2 od 25.07.1977. godine utvrdjuje se  da je isti sačinjen izmedju D. T. iz B. I GP “T.” a da je predmet istog kupoprodaja imovine stečajnog dužnika koja obuhvata i predmetnu drobilicu.  
      Iz lista nepokretnosti br. 126 KO B. utvrdjuje se  da su na istom kao vlasnici na zemljištu površine 28487 m2 na po ½ upisani R.B.I P.M..  
      Iz punomoćja od 25.09.2011.,koje je neovjereno od strane nadležnog organa, utvrdjuje se  da je istim D. R. opunomoćen da može očistiti plac i ukloniti metalni otpad sa stare drobilice na kat.parceli br.118 LN.br.126 KO B. koja je vlasništvo M.P. i B. R.

      Iz izvoda iz kaznene evidencije izdatog na ime D. R. utvrdjuje se da je isti osudjivan i to presudom O. suda u K. K.br.75/2005 od 25.04.2005. godine za krivično djelo iz čl.450.st.1. KZ RCG kojom prilikom mu je izrečena kazna 3 mjeseca zatvora uslovno za jednu godinu.  
      Cijeneći sve provedene dokaze kako pojedinačno tako i u njihovom medjusobnom odnosu na nesumnjiv način se utvrdjuje da su se u radnjama okrivljenog stekla sva obilježja bića krivičnog djela teška tjelesna povreda iz čl. 151.st.1. Krivičnog zakonika. Naime, nesporno je da je D. R. dana 28.11.2011 godine u mjestu B.O. K. teško tjelesno povrijedio oštećenog D.I.na način što ga je nakon kraće prepirke udario metalnim dijelom lopate u predjelu glave, a od kog udarca je oštećeni pao na zamljenu podlogu, kojom prilikom je zadobio tešku tjelesnu povredu u vidu nagnječine i rane razderotine kože tjemenog dijela glave sa lijeve strane sa potresom mozga i oguljotine kože koljena lijeve noge. Ovakav zaključak sud prvenstveno temelji na iskazu oštećenog koji je opisao kritični dogadjaj te način nastajanja povreda, naime naveo je  da je okrivljeni krenuo u njihovom pravcu držeći lopatu u ruci sa kojom je izvodio radove kojom prilikom prvo udara D. T. pesnicom nakon toga D.I. udara lopatom u glavu i to u lijevi dio glave od kojeg udarca isti pada i gubi svijest. Iskaz oštećenog potvrdjuje se I kroz iskaz svjedoka D. T. koji na identičan način opisuje predmetni dogadjaj kao I oštećeni, te se decidno izjašnjava na okolnost povredjivanja oštećenog.Ovakav zaključak suda zasnovan je I na medicinskoj dokumentaciji kao I nalazu I mišljenju vještaka medicinske struke kojim dokazima su potvrdjeni iskazi saslušanih svjedoka naime,vještak medicinske struke ističe da je povreda kod D. I. mogla nastati  od udarca lopate i to djelovanjem njenim pljosnatim dijelom ili dijelom koji je predvidjen za drveni dio držala tj. ”uši lopate”, dok je odbacio mogućnost da je takva povreda mogla nastati prilikom pada ili udara povrijedjenog o tvrdu I ravnu podlogu. U prilog ovakvog zaključivanja a vezano za način nastanka povrede kod oštećenog ide I službena zabilješka odnosno fotoelaborat policije o pronalaženju metalne lopate na licu mjesta I  evidentiranja na njoj vidljivih tragova nalik na krv koji su izuzeti sa iste I poslati na vještačenje u forenzički centar. Sud je posebno cijenio  odbranu okrivljenog u kojoj je on naveo da je postupao u nužnoj odbrani,braneći se od napada oštećenog I njegovog oca,te pokušaj odbrane da dijagnostikovani potres mozga kod oštećenog prestavi kao proizvoljan sud ljekara pojedinca tzv,,kolašinskog,,doktora lakićevića  odbacio je  kao sračunatu na izbjegavanje krivično pravne odgovornosti tim prije što je vještak u svom neposrednom izjašnjenju nedvosmisleno naveo da je otpusnu listu sa epikrizom potpisao konzilijum više ljekara naurohirurga KC CG,te da uredjan CT snimak ne mora nužno pokazati potres mozga jer u knkretnom slučaju ova povreda predstavlja funkcionalan poremećaj rada mozga .,te da su povrede vrata koje je zadobio okrivljeni nastale prilikom hvatanja,čupanja ilpak guranja a povreda sjedalnog dijela mogla nastati prilikom pada o kakvu tvrdu podlogu,mada nije isključena ni mogućnost udara kamenicom dakle dejstvom zamahnute sile.Konačno se zaključuje da je okrivljeni u konkretnom slučaju postupao umišljajno jer postojala očigledna namjera da oštećenom nanese povredu lopatom .          
   Opredjeljujući se za krivičnu sankciju za okrivljenog, sud je cijenio sve okolnosti od značaja za inidividualizaviju iste,a tiču se ličnosti okrivljenog djela stavljenog mu na teret, pa je od olakšavajućih okolnosti našao činjenicu da se radi o mladom, porodičnom čovjeku, ocu dvoje djece ,dok činjenicu da je isti osudjivan sud nije uzeo kao otežavajuću iz razloga što je riječ o krivičnom djelu koje spada u grupu krivičnih djela protiv vojske CG. Kako je za konkretno krivično djelo predvidjena kazna zatvora od 6 mjeseci do pet godina sud je okrivljenog osudio na kaznu zatvora u trajanju od dva mjeseca koju je  primjenom odredabi o ublažavanju krivičnih sankcija iz čl.46st1 tač 5 Krivičnog zakonika, pa je mišljenja da će se primjenom ovakve kazne dovoljno uticati na okrivljenog da ubuduće ne vrši krivična djela te će se istom postići svrha specijalne I generalne prevencije predvidjenih čl. 32 Krivičnog zakonika.

Shodno čl.229 a u vezi čl. 226 ZKP-a sud je okrivljenog obavezao na plaćanje
troškova krivičnog postupka u iznosu od 160,00 €, a koji troškovi se odnose na
dati nalaz I mišljenje vještaka medicinske struke dr. B. B.I to  za nalaz I
mišljenje dat na glavnom pretresu u iznosu od 100,00 € I osnovni nalaz I
mišljenje u iznosu od 60,00 €, te ga je sud obavezao na plaćanje sudsnog
paušala u iznosu od 30,00 € koji iznos je srazmjeran dužini trajanja postupka
I imovinskim prilikama okrivljenog.
Kako je okrivljeni oglašen krivim a oštećeni je istakao imovinskopravni
zahtjev čiju visinu nije opredijelio sud nije imao dovoljno osnova kako za
djelimično tako ni za potpuno presudjenje pa je oštećenog D.I. uputio na
parnicu shodno čl.239 ZKP-a
          Na osnovu naprijed navedenog a primjenom citiranih zakonskih odredbi odlučeno je kao u izreci presude shodno čl.374 ZKP-a.  
OSNOVNI SUD U KOLAŠINU,
Dana, 20.04.2012. godine 
Zapisničar,                                                           S U D
I J A,
Vrhovac Nada s.r.                                                Mirjana
Čepić s.r. 