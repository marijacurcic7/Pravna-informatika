
K.br. 94/10 
                                   **U IME CRNE GORE**

           OSNOVNI SUD U KOLAŠINU, kao prvostepeni krivični, po sudiji
Mirjane Čepić    uz učešće zapisničara Vrhovac Nada   u krivičnom predmetu
protiv okrivljenog B. M. iz Kolašina, zbog krivičnog djela  produženo krivično
djelo falsifikovanje isprave iz čl. 412 st. 1 Krivičnog Zakona, okrivljenog B.
R. I T.  Lj.  zbog krivičnog djela zloupotreba položaja u privrednom
poslovanju iz čl. 272 st. 1 , okrivljenih D.  A. zbog krivičnog djela
zloupotreba položaja u privrednom poslovanju iz čl. 272 st. 1KZ I krivičnog
djela neprijavljivanje krivičnog djela I učinioca iz čl. 386 st. 2 u vezi st.
1 Krivičnog Zakonika,   I okrivljenog R.. D. zbog krivičnog djela zloupotreba
položaja u privrednom poslovanju iz čl. 272 st. 1KZ I krivičnog djela
neprijavljivanje krivičnog djela I učinioca iz čl. 386 st. 2 u vezi st. 1
Krivičnog Zakonika, postupajući po optužnom aktu ODT iz Kolašina Kt.br. 33/10
od 6.07.2010.godine, nakon održanog glavnog javnog pretresa u prisustvu
zastupnika optužnog akta ODT – Kolašin Vojislava Grujića, okrivljenih, te
branioca okrivljenog D . A.leksandra adv. V.  S. -B.  I branioca okrivljenog
R.  D. adv. N .V.  donio je I javno objavio dana 20.06.2012. godine –  
                                   **P R E S U D U**


                **OKRIVLJENI:**



B.. M. , jmbg ., od oca D.. I majke Lj.. rodjene J., rodjen     u K.  gdje je I nastanjen – L.  Crnogorac, državljanin Crne Gore, vozač, oženjen, otac četvoro djece, završio osnovnu školu, vojsku služio,  dobrog imovnog stanja, do sada osudjivan,


B. R.   jmbg   od oca Lj . I majke I. rodjene C. , rodjen   godine u P.  nastanjen u K. , Ul. M .B.  br. 25, Crnogorac, državljanin Crne Gore, penzioner, oženjen, otac dvoje djece, završio srednju elektro školu, vojsku služio, srednjeg imovnog stanja, do sada neosudjivan,


T. LJ , jmbg   od oca Č.  I majke D . rodjene K.  rodjen   u K.  gdje je I nastanjen Ul. M. Crnogorac, državljanin Crne Gore, po zanimanju radnik, otac jednog djeteta, završio srednju trgovinsku školu, vojsku služio, srednjeg imovnog stanja, do sada neosudjivan,
                              **K r i v i   s u**



           Zato što su: 
      Dana 04.08.2008.godine u K. okrivljeni B. M. napravio lažne isprave, u namjeri da ih upotrijebi kao prave I to dva bjanko ovjerena naloga za točenje goriva J. K. Preduzeća  ,,K,, iz K,  I to: serijskog br. 003033 u koji je unio neistinite podatke da je izdat od J.K.P – K. za vozilo ,,U. na ime B. V., na iznos od 300,00 €ura I potpisao B. V. I serijskog broja 003024, u koji je unio neistinite podatke da je izdat od J.K.P – K za vozilo reg. br. 129-665 na ime V. Z potpisao V.Z. pa je iste nalogre predao T. Lj koji je kao odgovorno lice – poslovodja B.  stanice AD J. u K  navedene naloge predao okrivljenom B. R naredio mu da iste proknjiži I preda mu novac na koji glase, a okrivljeni B. R. kao odgovorno lice, točilac goriva na B. stanici, iste proknjižio, a da tom prilikom nije točio gorivo u vozila u vrijednosti novca iz naloga, već je novac u iznosu od 500,00 €ura, predao okrivljenom T. Lj., a ovaj B. M. na koji način su zloupotrebom svog poloćaja u pogledu raspolaganja tudjom imovinom pribavili protiv pravnu imovinsku korist B. M., u naznačenom iznosu a J.K.P ,,K,, nanijeli imovinsku štetu


čime su izvršili I to: okrivljeni B. M. produženo krivično djelo falsifikovanje isprave iz čl. 412 st. 1 u vezi čl. 49 Krivičnog Zakonika, okrivljeni T. Lj. krivično djelo zloupotreba položaja u privrednom poslovanju iz čl. 272 st. 1 Krivičnog Zakonika I okrivljeni B.  R . krivično djelo zloupotreba položaja u privrednom poslovanju iz čl. 272 st. 1 Krivičnog Zakonika.  Pa sud primjenom citirane zakonske odredbe I čl. 2, 4 st. 2, 32, 42, 53 I 54 Krivičnog Zakonika I čl. 229 I 374 ZKP-a,  **I z r I č e -**

                                                  **I**

                              **USLOVNU OSUDU**



           Kojom okrivljenom B. M. UTVRDJUJE kaznu zatvora u trajanju od 4
/četiri/ mjeseca i istovremeno odredjuje da se ista neće izvršiti ukoliko
okrivljeni u roku od 1 /jedne/ godine ne počini novo krivično djelo. 
           Sud primjenom citirane zakonske odredbe i čl. 2, 4 st. 2, 32, 42,
53 I 54 Krivičnog Zakonika I čl. 229 I 374 ZKP-a,  I z r i č e – 
                                  **USLOVNU OSUDU**

           Kojom okrivljenima B. R. i T. LJ. UTVRDJUJE kazne zatvora u
trajanju od po 3 /tri/ mjeseca i istovremeno odredjuje da se iste neće
izvršiti ukoliko okrivljeni u roku od 1 /jedne/ godine ne počine novo krivično
djelo. 
                                            **II**

      **OBAVEZUJU SE** **okrivljeni  da na ime troškova krivičnog postupka solidarno uplate iznos od 687,50 €ura, te da na ime sudskog paušala uplate iznos od po 30,00 €ura, prednje u roku od 15 dana od dana pravosnažnosti presude, pod prijetnjom prinudnog sudskog izvršenja, na žiro račun br. 832-196-94 koji se vodi na ime Osnovnog suda – K.**


                                            **III**


      **PROTIV OKRIVLJENIH:**



D. A , jmbg, od oca D. I majke R. rodjene V. rodjen godine u K. gdje je I nastanjen Ul. 29 D. br. 3, Crnogorac, državljanin Crne Gore, po zanimanju dipl. Mašinski inžinjer, oženjen, otac dvoje djece, završio Mašinski fakultet, srednjeg imovnog stanja, do sada neosudjivan,


R. D , jmbg od oca B.  majke S., rodjene Š. rodjen godine u Kolašinu, gdje je  I nastanjen Ul. M. br. 50 A, Crnogorac, državljanin Crne Gore, po zanimanju radnik, oženjen, otac dvoje djece, pismen, završio srednju gradjevinsku školu, vojsku služio, srednjeg imovnog stanja, do sada neosudjivan.


                              Na osnovu čl. 372 st. 1 tačka 1 ZKP-a 
                                   **OPTUŽBA SE ODBIJA**

           Da su tokom septembra 2008.godine u K okrivljeni D .A.  kao
odgovorno lice direktor J.K.P – K , a okrivljeni R. D.  kao odgovorno lice –
nadzorni organ koji duži naloge za točenje goriva u J.K.P – K , nevršenjem
svoje  dužnosti drugom pribavili korist na način što su prilikom knjiženja
utroška goriva na mjesečnom nivou došli do saznanja da su iz oštećenog
preduzeća otudjena dva bjanko naloga za točenje goriva serijskih brojeva
003033 I 003024 koje naloge je oduzeo B.  M ., te da su predmetni nalozi
proknjiženi na B.  p. ,,J ,, u K ., svjesno propustili da prijave krivično
djelo za koje su saznali u vršenju svoje dužnosti, te omogućili okrivljenom B.
R.  da oštećenom J.K.P ,,K ,, nadoknadi nastalu štetu u iznosu od 500,00 €ura
na koji način su okrivljenima B. M , B.  R.  I T.  Lj.  pribavili korist, 
           - čime  bi počinili krivično djelo zloupotreba položaja u
privrednom poslovanju iz čl. 272 st. 1 Krivičnog Zakonika I krivično djelo
neprijavljivanje krivičnog djela I učinioca iz čl. 386 st. 2 u vezi st. 1
Krivičnog Zakonika. 
                                            **IV**

           Troškovi krivičnog postupka u odnosu na okrivljene D . A.l    R.
D . shodno čl. 230 st. 1 u vezi čl. 226 ZKP-a padaju na teret budžetskih
sredstava. 
                                   **O b r a z l o ž e nj e**


      ODT iz K svojim optužnim atkom Kt.br. 33/10 od 6.07.2010.godine stavio je na teret okrivljenima B. M.  da je počinio krivično djelo zloupotreba službenog položaja iz čl. 416 st. 4 u vezi st. 1 Krivičnog Zakonika I krivično djelo falsifikovanje isprave iz čl. 412 st. 1 Krivičnog Zakonika, okrivljenom  Tripković Ljubomiru krivično djelo zloupotreba službenog položaja iz čl. 416 st. 4 u vezi st. 1 Krivičnog Zakonika, okrivljenom B. R.  krivično djelo zloupotreba službenog položaja iz čl. 416 st. 4 u vezi st. 1 Krivičnog Zakonika, okrivljenom D.  A.  I R.  D. krivično djelo zloupotreba službenog položaja iz čl. 416 st. 4 u vezi st. 1 Krivičnog Zakonika I krivično djelo neprijavljivanje krivičnog djela I učinioca iz čl. 386 st. 2 u vezi st. 1 Krivičnog Zakonika. Na glavnom pretresu održanom  dana 21.03.2011. godine ODT – K.  Vojislav Grujić precizirao je optužnicu u pogledu pravne kvalifikacije djela, I okrivljenima umjesto krivičnog djela zloupotreba službenog položaja iz čl. 416 st. 4 u vezi st. 1 Krivičnog Zakonika, stavio na teret krivično djelo zloupotreba položaja u privrednom poslovanju iz čl. 272 st. 1 Krivičnog Zakonika. Na pretresu održanom dana 20.06.2012. godine ODT je precizirao pravnu kvalifikaciju I činjenični opis krivičnog djela na način kako je opisano izrekom presude stavljajući na teret okrivljenom B.  M.  da je počinio krivično djelo u produženom trajanju falsifikovanje isprave iz čl. 412 st. 1 u vezi čl. 49 Krivičnog Zakonika, okrivljenom T.  Lj.  krivično djelo zloupotreba položaja u privrednom poslovanju iz čl. 272 st. 1 Krivičnog Zakonika, okrivljenom B. R. krivično djelo zloupotreba položaja u privrednom poslovanju iz čl. 272 st. 1 Krivičnog Zakonika, dok je u odnosu na D.  A. I R.  D.  zbog krivičnih djela zloupotreba položaja u privrednom poslovanju iz čl. 272 st. 1 Krivičnog Zakonika I krivičnog djela neprijavljivanje krivičnog djela I počinioca iz čl. 386 st. 2 u vezi st. 1 Krivičnog Zakonika odustao od optužnog akta. U završnoj riječi ostao je pri preciziranom optužnom aktu u dijelu protiv okrivljenih B.  M.  B.  R  I T.  Lj. , kao I pri odustanku od daljeg krivičnog gonjenja protiv okrivljenog D. A.  I R.  D. . Istakao je da je u pogledu  okrivljenog B.  M.  I krivičnog djela koje mu se stavlja na teret optužni akt u potpunosti dokazan kako u pogledu opisa djela tako I u pogledu pravne kvalifikacije, jer iz nalaza I mišljenja vještaka grafološke struke nedvosmisleno proizilazi da je sporni tekst I potpise na nalozima 003033 I 003024 napisao B.  M.  tako da je nesporno da je isti napravio lažnu ispravu, a sve u namjeri da je upotrijebi kao pravu. Dalje je istakao da je tokom postupka dokazano da su B.  R.  I T.  Lj.  počinili krivična djela koja im se stavljaju na teret, jer je B.  R.  po osnovu dva naloga sačinio račune, potpisao ih a pri tom gorivo nije sipano ni u jedno vozilo, a tom prilikom novac u iznosu od 500,00 €ura, predao okrivljenom T.  koji mu je naloge I donio. Ovu činjenicu kroz svoju odbranu potvrdjuje B.   R.  kao I svjedok R. I. koji je kritičnog dana bio u smjeni sa B. .  Nesporno je da je ,,Jugopetrol,, po osnovu ovih naloga izvršio naplatu iznosa od 500,00 €ura od J.K.P. ,,K , te da pri tom za ,,J. ,, - K . nije nastupila šteta. Nesporna je I činjenica da su sporni iznos od 500,00 Eura uplaćen od strane okrivljenog B.  I R. I .Preduzeću J.K.P I to prije pokretanja bilo kakvog postupka, medjutim nesporna je I činjenica da je novac uzet iz kase B  . s. ,,J ,, u K.  I predat T.  Lj , te konačno dat B.  M . obzirom da je isti sačinio dvije lažne isprave u vidu naloga za točenje goriva u vozila koja su u njima označena, te je očigledno da su okrivljeni B.  R.  I T.  Lj  zloupotrebom svog položaja u pogledu raspolaganja tudjom imovinom pribavili protiv pravnu imovinsku korist okrivljenom B.  M , pa je predložio da sud okrivljene oglasi krivim I osudi po Zakonu. U odnosu na okrivljene D.  A . I R.  D. tokom pretresa nije dokazano da su izvršili krivična djela koja su im stavljena na teret, ovo nedvosmisleno zbog činjenice da okrivljeni nijesu znali ko je oduzeo dva sporna naloga, I ko je iste falsifikovao, jer je ta činjenica utvrdjena upravo tokom ovog postupka I zavisi konačno od presude suda. Nesporno je da su okrivljeni znali da je ,,J ,, K.  neosnovano od njih naplatio 500,00 €ura, te da količina goriva za taj iznos nije sipana u njihovo vozilo, ali je nesporno da je u tom dijelu K  preduzeću nadoknadjena šteta I pitanje postojanja krivičnog djela je u tom pravcu predmet utvrdjivanja u ovom krivičnom postupku, te samim tim tokom postupka nije dokazano da su okrivljeni D. I R. zloupotrebom položaja bilo kome pribavili imovinsku korist ili nanijeli štetu, niti da su svjesno propustili da prijave krivično djelo I učinioca za koje se po Zakonu može izreći kazna zatvora preko pet godina.

      Okrivljeni **B.  M ** u svojoj odbrani negirao je izvršenje krivičnog djela I u cjelosti ostao pri odbrani datoj u  toku dosadašnjeg postupka sa glavnog pretresa od 8.06.2011. godine I u istražnom postupku, gdje je u bitnom naveo da je 4.08.2008.godine provaljena kasa Preduzeća J.K.P ,, K ,, da su iz iste odnijete pare, te da tog dana niko nije mogao ući u prostorije preduzeća, pa ni on, te samim tim nije mogao počiniti krivično djelo koje mu se stavlja na teret. Izjavio je da sporne naloge on nije potpisao. Istakao je da  nikada ništa nije ukrao, da nije kriminalac I da mu ništa vezano za sporne naloge nije poznato. Takodje je istakao da naloge nije donosio na pumpu, nije ih predavao ni potpisivao, nije uzeo novac po osnovu istih, niti pak sipao gorivo u svoj kamion. Naloge za potrebe sipanja goriva u službena vozila vozačima je u J.K.p izdavao neko sa blagajne I to M  S. ili B.  S , a naloge je dobijao I od direktora D.  A  I od R. D . Nekada se dešavalo da oni odnesu I predaju naloge na pumpu, te obavijeste radnika pumpe, ko će od radnika doći da natoči gorivo. Nikada se nije desilo da je on kao vozač došao bez naloga na Jugopetrolovu pumpu.  Praksa u Preduzeću je bila da se nalozi za gorivo izdaju na iznos od 145,00 €ura, utorkom I petkom, osim u nekim  vanrednim situacijama kada su dobijali vanredne naloge na iznose od 50,00 €ura.  UJ završnoj riječi ostao je pri odbrani datoj u toku postupka tražeći od suda da ga oslobodi od optužbe jer tokom postupka niko od saslušanih svjedoka nije potvrdio navode optužnog akta.

      Okrivljeni **B.  R. ** ostao je pri odbrani datoj u toku dosadašnjeg postupka, odnosno pri odbrani datoj na glavnom pretresu od 8.06.2011. godine I pri odbrani datoj u istražnom postupku gdje je u bitnom istakao da račune koji su štampani na pumpi kompjuterski, nikada nijesu potpisivali vozači K ., odnosno isti su to rijetko činili, već da su tako ištampane račune potpisivali radnici pumpe, a vozači bi pri tom samo natočili gorivo I otišli, dok bi računi ostali na pumpi. Račune je kasnije nosio šefu komunalnom I ostale firme koje su preko računa točile gorivo što je kako navodi okrivljeni B . bila ustaljena praksa. Naznačio je da je po prijemu naloga uvijek točio gorivo I da nije vršio isplatu u novcu, iznosa naznačenog na nalogu, jer nije imao ovlašćenje za to. Konkretnom prilikom šef T. mu je dao dva naloga I rekao: ,, daj mi 500,00 €ura,, on je ta dva naloga otkucao I dao mu traženi iznos. Takodje je istakao da kada ga je D . R.  pitao može li se sjetiti kome je točio gorivo po dva naloga odgovorio da se ne može sjetiti da je neko od šofera dolazio da sipa gorivo u njegovoj smjeni. Takodje mu nije rekao da mu je prethodno naloge dao T.  Lj . Takodje je naveo da je u smjeni sa njim bio R. I , da je isti sa njim otišao u K . kada ga je D . A.  pitao ko mu je dao naloge, a da mu  on  nije rekao da  mu je naloge dao T . Naznačio je da je I. R . bio prisutan kada mu je T.  dao naloge. Dodao je da mu je šef T . priprijetio da će slučaj prijaviti Upravi u K . da je oštetio firmu za 500,00 €ura, ukoliko ne ode u K . I obešteti preduzeće. Obzirom na činjenicu da je bio pred penzijom nije želio da se protiv njega vodi postupak, pa je morao da ćuti I obeštetio K. u iznosu od 500,00 €ura. U završnoj riječi istakao je da je radio po nalogu šefa, što je bila I ranija praksa te smatra da nije kriv za djelo koje mu se stavlja na teret pa je tražio oslobadjajuću presudu.

      Okrivljeni **  T. Lj **u svojoj odbrani istakao je da ostaje pri navodima datim na zapisnik sa glavnog pretresa od 8.06.2011. godine,  gdje je u bitnom istakao da se ne osjeća krivim, da je za sporne naloge saznao kada ga je centrala iz K  kontaktirala, a po reklamaciji J.K.P – K , u vezi dva sporna naloga.  Naznačio je da je do petog u mjesecu njegova firma trebala da ispostavi listing K . kao kupcu goriva, sa tih razloga je I saznao za dva sporna naloga.  Naznačio je da nikakav kontakt sa nalozima nije imao možda jedino  da ih spakuje I sa ostalim nalozima koji su realizovani u prethodnom periodu dostavi K .. Njegov prvi kontakt sa nalozima bio je kada su vraćeni iz Kotora a povodom reklamacije. K . je preskočilo njega kao odgovorno lice pumpe, jer su prvo njemu trebali da se obrate u vezi spornih naloga već su se direktno obratili računovodstvu ,,J ,,. Za sporne naloge saznao je tokom septembra mjeseca kada je J.K.P tražio da im se umanji ukupni iznos računa za iznos od 500,00 €ura. Tim povodom je obavio razgovor sa B . koji je bio u smjeni I vidio da su sporni nalozi potpisani od strane njegove I to u svojstvu prodavca I kupca. Obzirom da su toga dana u smjeni bili B . I R. vjerovatno im je predložio da se iznos od 500,00 €ura mora platiti K . da bi se isto obeštetilo. Iz priče mu je poznato da su R . I B . vratili K . preduzeću 500,00 €ura. B . je 31. maja 2009.godine raskinuo radni odnos sa ,,J I nakon toga zvao telefonom okrivljenog T . govoreći mu da treba da mu da ,,one pare,,. Obzirom da mu je sestra bila u teškom zdravstvenom stanju nije htio da se upušta u detaljiniji razgovor pa je B . odgovorio da će se dogovoriti. Nakon par dana poslije ovoga B .je došao kod njega na pumpu I rekao mu da je sporne naloge donio T .na pumpu I dao ih njemu da ih zamijeni za novac. Naveo je da prije spornog datuma 04.08.2008.godine izmedju njega I B . nije postojao nikakav dužničko povjerilački odnos, niti nakon ovog datuma.  Za vrijeme B . rada na pumpi njihovi medjusobni odnosi bili su korektni I normačni.Mišljenja je da je B . njega označio kao donosioca spornih naloga da bi umanjio svoju odgovornost,jer je navodno postupao po nalozima šefa.negirao je da je naloge uzeo od B . ,niti mu je bilo šta u vezi sa tim poznato.naveo je da je D .   Dolazio kod njega I gotovo do granica agresivnosti tražio da se otkriju počinioci.nakon preciziranja optućnog akta na pretresu dana 20.06.2012.okrivljeni T . je naveo da u cjelosti odbacuje navode optužnog akta jer nije počinio djelo koje mu se stavlja na teret, jer ni tokom postupka nije prikupljen nijedan dokaz koji bi potvrdio navode optužbe, osim svjedočenja odnosno iskaza okrivljenog B.  R.  Činjenica je da je B . kao točilac goriva na pumpi primio sporne naloge, potpisao prijem I izdao novac, medjutim pravila pumpe su da nosilac naloga mora biti identifikovan da se donosilac mora potpisati na nalog, da se mora obilježiti registarski broj vozila. Optužnica je zaokružena time što je on optužen kao ,,karika koja nedostaje,, u vezi izmedju lica koje  je falsifikovalo naloge I lica koje je postupilo po istim, te samim tim I on ubačen u optužnicu. Na njegovoj strani je I olakšavajućaa okolnost da se Preduzeće ,,J ,, - K . nije pridružilo krivičnom gonjenju, te da u konkretnom slučaju nije pretrpjelo štetu, što se izjasnio  I vještak finansijske struke, te da ni J.K.P – K  nije pretrpjelo materijalnu štetu. U završnoj riječi  istakao je da ostaje pri odbrani datoj u toku postupka, jer nije počinio djelo koje mu se stavlja na teret, da je B . kao svjedoke u toku postupka naveo dva bivša radnika Benzinske stanice, te da se nijedan od njih nije izjasnio da je on kao šef prisiljavao bilo koga da vrši nezakonite I nedozvoljene radnje. Takodje je naveo da ukoliko je I izdao takav nalog isti je morao biti u pismenoj formi na osnovu čega bi B . morao imati opravdanje za takav svoj postupak. Tražio je da ga sud oslobodi od optužbe.

      **Branilac okrivljenog D  A .** u završnoj riječi je izjavila da je saglasna sa završnom riječi ODT-a, tražila je troškove postupka koje će podnijeti u skladu sa čl. 227 ZKP-a.

      **Okrivljeni D .A**  .prihvatio je završnu riječ ODT-a I branioca.

      **Branilac okrivljenog R . D.**  u završnoj riječi je istakla saglasnost sa završnom riječi ODT-a . Troškove je tražila po troškovniku koji će priloćžiti. Okrivljeni R.  D. u završnoj riječi istakao je da je saglasan sa završnom riječi ODT-a I svog branioca.

      U dokaznom postupku sud je pročitao izvještaj o vještačenju br. 1109/10 sačinjen od C .za f.  vještačenja, izvršio uvid u Odluku JP za komunalne djelatnosti – K . na ime D.  A , izvršio uvid u rješenje Preduzeća za s .k . d.  – K . na ime R.  D.  br. 395 od 30.07.1993.godine, izvršio uvid u izvod br. 200 CKB-a na dan 1.10.2008.godine, izvršio uvid u naloge za izdavanje goriva br. 003033 I 003024, izvršio uvid u izvode iz KE izdate na ime okrivljenog B.  M., B . R. , T.  Lj. , D. A.  I R.  D.  saslušao svjedoka M.  G. , saslušao svjedoka B.  I. , R. T. , M  S. , pročitao akt Preduzeća ,,J  ,, - K.  od 7.05.2012. godine, pročitao nalaz I mišljenje vještaka grafologa Slobodana Sekulića od 29.05.2012.godine, pročitao nalaz I mišljenje vještaka finansijske struke B.I.  od 4.06.2012. godine, te saslušao ovlašćenog predstavnika J.P K . P. P. , pročitao iskaze svjedoka B. V.  V.  Z.  K a R. , R.  I.

      Iz odluke J.P za komunalne djelatnosti na ime D.  A. utvrdjuje se da je isti imenovan za direktora J.P K.  djelatnost – K.  na period od četiri godine, da je odluka donijeta 8.06.2009.godine.

      Iz rješenja Preduzeća za stambeno komunalnu djelatnost br. 395 od 3.07.1993.godine utvrdjeno je da je  R . D.  rasporedjen na poslove I radno mjesto nadzornog organa I vodjenja mehanizacije.

      Iz izvještaja Centra za forenzička vještačenja br. 1109/10 utvrdjuje se da je rubrike dostavljenih naloga za izdavanje goriva na iznos od 300,00 €ura koji glase na ime B. V. I na iznos od 200,00 €ura koji glase na ime V.  Z. najvjerovatnije svojeručno ispisao B.  M.

      Iz izvoda br. 200 CKB-a za dan 1.10.2008.godine utvrdjuje se da su B.  R.  I R.  I. J.  P.  za komunalnu djelatnost K  1.10.2008.godine uplatili iznos od 500,00 €ura.

      Iz naloga za sipanje goriva br. 003033 I 003024 utvrdjuje se da su isti izdati 4.08.2008.godine na ime B. V . I V. Z . od strane J.K.P – K  I to za vozilo marke ,,U ,, I  vozilo registarskih oznaka 129665.

      Iz iskaza svjedoka **M  .G ** utvrdjuje se da je isti ostao pri navodima datim na zapisnik pred istražnim sudijom od 18.06.2010.godine, gdje je u bitnom istakao da je zaposlen u J.K.P ,, K ,, kao I da je bio kod ovog Preduzeća u radnom odnosu 2008 godine na radno mjesto referenta za čistoću , a ujedno je I neposredni šef V.  Z.  koji pripada njegovoj radnoj jedinici, a koji inače obavlja posao vozača specijalnog vozila za odvoz smeća.  Vezano za predmet postupka čuo je jedino iz priče koju je čuo u Preduzeću u toku radnog vremena. On lično nije imao ovlašćenje da ovlasti bilo koga ili izda nalog za točenje goriva već je za to bio ovlašćen direktor Preduzeća ili neko od njegovih pomoćnika, konketno D.  R.  Naglasio je da su nalozi za točenje goriva vezano za mašine kojima on rukovodi bili u znatno manjim iznosima, maksimalno su iznosili 150,00 €ura dok je uobičajeno bilo da glase na manje novčane iznose.

      Iz iskaza svjedoka **B . V.**  datog na zapisnik pred istražnim sudijom od 18.06.2010.godine, utvrdjuje se  da je tokom 2008 godine bio zaposlen u J.K.P – K  gdje radi I danas I duži utovarnu mašinu RD 180. U toku predkrivičnog postupka u policiji mu je pokazan sporni nalog na iznos od 300,00 €ura, koji je realizovan na pumpi K . I navodno potpisan sa njegove strane.  Naznačio je da nalog nije realizovao, niti potpisao, a u nalogu stoji da se isti koristi za mašinu ,,U ,, koju svjedok nikada nije dužio niti takva mašina postoji u preduzeću. Ko je realizovao nalog na iznos od 300,00 €ura I u kojem vremenskom periodu svjedoku nije poznato.  Mašinu RD 180 duži šest godina, da je praksa da se sipa u nju od 100 – 200,00 €ura goriva u zavisnosti od obima posla, a da je u ovu radnu mašinu svega jedan put sipano gorivo u iznosu od 600,00 €ura.

      Iz iskaza svjedoka **V . Z .** od 29.09.2011.godine utvrdjeno je da   isti ostaje pri iskazu datom pred istražnim sudijom od 18.06.2010  godine, gdje je u bitnom istakao da mu nije poznato ništa vezano za realizaciju spornih naloga, a iz firme je čuo da su nalozi realizovani na Jugopetrolovoj pumpi, te da je jedan od naloga potpisan navodno sa njegove strane, vezano za ovo obavio je razgovor sa svojim direktorom, a kasnije mu je u policiji I pokazan nalog, gdje je vidio da isti glasi na iznos od 200,00 €ura. Odgovorno tvrdi da nije potpisao nalog, da se uvijek potpisuje latinicom, a da je nalog potpisan ćirilicom, takodje novčani iznos je znatno veći u odnosu na naloge koji uvijek glase na manje iznose.  U periodu 2008.godine naloge za gorivo potpisivao mu je D . R. kao neposredni rukovodilac zadužen izmedju ostalog I za davanje goriva za gorivo za njihovu firmu.

      Iz iskaza svjedokinje **K . R.** od 29.09.2011. godine utvrdjuje se da je ista ostala pri iskazu datom pred istražnim sudijom od 18.06.2010.godine gdje je u bitnom navela da je  bila rasporedjena na radno mjesto računovodje 2008.godine, da je iz priče saznala da su se pojavila dva sporna računa na iznos od 200,00 I 300,00 €ura, da je ta dva naloga dužio D . R , te da je nakon intervencije direktora došlo do povraćaja tih sredstava u iznosu od 500,00 €ura. Sporni računi – nalozi bili su ovjereni I predstavljaju interna zaduženja koje izdaje direktor ili neko od rukovodioca, ona kao računovodja knjiži materijalna zaduženja tj. račune dobavljača u ovom slučaju Preduzeća ,,Jugopetrol,, a nakon ovjere računa od strane lica koja su zadužena za plaćanje naloga I utroška goriva, čega u konkretnom slučaju nije bilo.

      Iz iskaza svjedoka **B . I.**  datog na pretresu 9.05.2012.godine utvrdjuje se da se gorivo na pumpi izdavalo pravnim licima na način što se donosio peti primjerak uplatnice ili kredita, ako je dat nalog, gorivo se izdavalo, a račun koji je tom prilikom štampan potpisivan je  od strane lica koje je točilo gorivo, odnosno potpisivao je on ili kolega sa kojim je bio u smjeni, praksa je bila da jedan sipa gorivo a drugi potpisuje račun. Naveo je da nikada od strane svog neposrednog rukovodioca T .Lj.  nije bio prisiljen da štampa račune, niti da isti potpiše mimo zakonskih propisa. Poznata mu je činjenica da je prilikom donošenja naloga morala biti izvršena identifikacija donosioca I vozila, medjutim dešavali su se propusti u smislu da ako je vozač  preduzeća radniku lično poznat nijesu vršili identifikaciju već su točili gorivo, dešavalo se takodje da se vozačima da gorivo I bez naloga, pa da ga naknadno donese a takodje se dešavalo da se račun izda a da ga vozač ne potpiše. Naloge je naknadno donosio neko iz K . U principu za ove radnje konsultovali su šefa jer je bilo potrebno njegovo odobrenje.

      Iz iskaza svjedoka **R . T.**  datog na zapisnik sa glavnog pretresa od 9.05.2012. godine utvrdjeno je da je osnovni način funkcionisanja I komunikacije izmedju vozača, u konkretnom slučaju K . sa B .pumpom na kojoj je on radio bio da su vozači morali donijeti nalog na osnovu kojeg je točeno gorivo. Na nalogu se morao potpisati vozač, a račun su potpisivali radnici koji su izdavali gorivo. U nekim situacijama dešavalo se da se gorivo natoči bez naloga pa se nalog naknadno donosio. U toj situaciji su točioci goriva na njihov paragon blok upisivali podatke o vozilu, ime vozača I vozač bi se na tom bloku potpisao. U situacijama gdje nijesu bili sigurni konsultovali su se sa šefom odnosno poslovodjom, jer je on to morao odobriti, a u situacijama gdje su bili sigurni da će to biti završeno nijesu se konsultovali sa šefon. Naveo je da ga T.  Lj . nikada nije prisiljavao da uradi nešto što je nezakonito, a vezano za  posao koji je obavljao na pumpi. Dešavalo se da poslovodja T  donese nalog I da nalog stoji kod njega dok vozač Preduzeća ne dodje da potpiše nalog, a ako je već natočeno u medjuvremenu gorivo nalog je morao biti potpisan od strane vozača.

      Iz iskaza svjedokinje **M . S.**  utvrdjuje se da je ista u vrijeme izvršenja krivičnog djela u toku 2008 godine u K . P.   obavljala poslove obračunskog radnika I računovodje odnosno blagajnika tako da je sravnjivala račune na kraju mjeseca, sa nalozima za točenje goriva I ispisivala iste po nalogu direktora. U to vrijeme generalni direktor bio je D . A.  a tehnički direktor R  D .Jedan blok sa nalozima nalazio se kod jednog direktora, drugi kod drugog, a treći kod nje. Nijedan nalog nije mogao biti popunjen I izdat bez odobrenja direktora. Po odobrenju direktora svjedokinja je popunjavala naloge I u iste unosila podatke o vozilu, u nalog se moralo potpisati I lice koje prima taj nalog odnosno na koga se nalog odnosi. Blok sa nalozima koje je dužila bio je zaključan u kasi.  U avgustu 2008.godine desilo se da je u Preduzeću obijena kasa. Prilikom sravnjivanja računa za gorivo koje je obično vršila na kraju mjeseca, kada stignu svi računi Preduzeća ,,J,, utvrdila je neslaganje po dva računa, za koje nijesu bili izdati računi za točenje goriva. Obratila se Preduzeću ,,J,, da joj dostave naloge I dobila je kopije ovih naloga čime se njena aktivnost za konkretni slučaj završila. Nakon njenog obraćanja oba direktora su vršila provjeru da li su ovi nalozi izdati I utvrdili da nijesu izdali naloge, I kada su iz ,,J,, - K dostavljeni sporni nalozi utvrdjeno je da su iz bloka D. R. izvučena dva sporna naloga. Nije joj poznato koje je sve radnje D.  R.  preduzimao vezano za utvrdjivanje činjenice ko je sporne naloge otudjio, poznato joj je da kada su stigli nalozi iz K . bilo je riječi o angažovanju grafologa kako bi se utvrdilo ko je sporne naloge potpisao. Okrivljeni B . M . na nju nikada nije vršio bilo kakav pritisak a vezano za njeno svjedočenje u konkretnom predmetu. Za vrijeme dok je saradjivala sa B.  M . koji je u K . Preduzeću obavljao poslove vozača nije imala nikakvih problema vezano za njihovu poslovnu saradnju.  Poznato joj je da je B .  M.  obavljao poslove vozača ,,smećare,,. Navela je da su blokovi prije ispunjavanja bili ispečatirani, a svakako bi poznala potpise R . D.  I D.   A-

      Iz akta Preduzeća ,,J ,, AD – K . od 7.05.2012. godine utvrdjeno je da je Preduzeću poznata činjenica da je sporni dogadjaj nastao povodom izdavanja goriva sa B e stanice – K , J.K.P – K . Takodje iz je poznato da je za navedeni dogadjaj pominjana su dva radnika B.   stanice B . R .r I T.  Lj .B  R  . više nije u radnom odnosu I isti je sa ,,J ,, sporazumno raskinuo radni odnos, dok je T . Lj. zaposlen na radnom mjestu poslovodja B .stanice – K . Nakon saznanja za sporni dogadjaj izvršni direktor je naložio Službi interne kontrole ovog društva da izvrši kompletnu provjeru finansijske dokumentacije kao I cjelokupna plaćanja od strane J.K. P – K   Nakon izvršene provjere utvrdjena je potpuna usaglašenost plaćanja od strane J.K.P – Kolašin za izdatu robu odnosno gorivo. Na strani ovog Društva na strani izvršene provjere nije postojao nikakav manjak  to nije bilo potrebe za preduzimanjem bilo kakvih radnji u smislu eventualnog utvrdjivanja odgovornosti radnika sa Benzinske stanice.  ,,J ,, - K  nije postavio imovinsko-pravni zahtjev niti se pridružio krivičnom gonjenju.

      Iz iskaza ovlašćenog predstavnika J.P K . P.  P.  utvrdjeno je da je ista izvršila uvid u dokumentaciju računovodstva K . Preduzeća I od strane ovlašćenih lica obaviještena je da je šteta koju bi Preduzeće ,,K  ,, pretrpjelo realizacijom ovih naloga nadoknadjena u iznosu od 500,00 €ura, koji novac je uplatio B  R. , tako da u konkretnom slučaju nijedno od ova dva Preduzeća koji su pravni sledbenici Preduzeća J.P. K . nije pretrpjelo štetu. Nije se pridružila krivičnom gonjenju protiv okrivljenih, niti je postavila imovinsko pravni zahtjev.

      Iz iskaza svjedoka **R .I.** datog na zapisnik sa glavnog pretresa od 29.09.2011.godine utvrdjeno je da isti ostaje pri izjavi datoj na zapisnik pred istražnim sudijom 18.06.2010.godine  gdje je u bitnom istakao: da se sporni dogadjaj odigrao u avgustu mjesecu 2008. godine, da je u večernjim časovima na pumpu došao šef T. I njegovom kolegi B.  R.  predao dva naloga za gorivo I rekao da ih otkuca na kasi. U trenutku kada je Lj .T.  predavao naloge B . R.  svjedok je bio prisutan, a kada je B.  otišao da kuca naloge na kasu svjedok je otišao nešto da radi. Kasnije mu je kolega B. ispričao da je ta dva naloga za gorivo koja su glasila na J.K.P ,,K otkucao na kasi I novac od 500,00m €ura predao šefu Lj . T.  na ruke.  Obzirom da je njihova firma imala stalnu saradnju sa J.K.P ,,K ,, dešavalo se povremeno da se na takav način radi, ali sva ta potraživanja koja su imali prema njima su redovno izmiriana, pa se sa tog razloga nakon što ga je R . upoiznao sa ovom činjenicom nije uključivao u ovaj slučaj. Mjesec dana nakon ovoga Lj.  T . je obavio vrlo kratak razgovor sa njim I B.  I rekao da su neka dva nalog sporna I da je najbolje da se sporni iznos od 500,00 €ura plati J.K.P. ,,K ,, te im predložio da odu kod S . D . na razgovor. Svjedok navodi da je čuo da je u to vrijeme njihov šef T.  Lj.  imao neke razgovore sa R. , ali sadržina tih razgovora nije mu poznaata. Ubrzo nakon ovoga svjedok je zajedno sa B . pošao u K.  kod direktora D. I rekao da će oni obeštetiti njihovo preduzeće u iznosu od 500,00 €ura, obzirom da su dva sporna naloga realizovana u trenutku kada su njih dvojica bili u smjeni.  Iz kolegijalnosti prema R. B ., kao I zbog dugogodišnjeg prijateljstva zajedno sa njim uplatio je iznos od 250,00 €ura, sve je to napravljeno sa razloga što su vlasnici ,,J  ,, grci pa je moglo doći do komplikacija za B .. Svjedoku nije poznato na koji način su bili ispunjeni ti sporni nalozi I sa čije strane su isti bili potpisani, tako da svjedok nije mogao posumnjati u naloge , a takodje ne ni B . R ., jer im se to do sada nije dešavalo.

      Iz nalaza I mišljenja vještaka grafologa S . S . utvrdjeno je da je predmet vještačenja bio utvrdjivanje autentičnosti spornog rukopisa – teksta I potpisa na nalozima za točenje goriva br. 003033 I 003024, te je vještak konačno dao mišljenje da je  sporni tekst  I potpise na nalozima  ispisao B . M .

      Iz nalaza I mišljenja vještaka finansijske struke I . B . je utvrdjeno da su dva naloga naprijed navedenih serijskih brojeva koji su izdati u J.K.P ,,K realizovani na benzinskoj pumpi u K . suprotno čl. 5 Ugovora o snadbijevanju goriva na odloženo plaćanje koji je zaključen dana 22.02.2007.godine izmedju prodavca AD ,,J ,, K . I kupca J.K.P ,,K ,, kao I Uputstva za prodaju goriva, kojim je od strane Sektora maloprodaje  AD ,,J ,, bila propisana procedura u vezi prodaje goriva na odloženo plaćanje J.K.P ,,Kolašin,,. Na osnovu navedenih naloga od strane AD ,,J l,, - K . Preduzeću J.K.P ,,K ,, izdati su računi za plaćanje I to račun br. 41785560 na iznos od 300,00 Eura, na ime isporuke 238,95  litara dizel goriva D2 za vozilo ,,U ,, te su računi shodno čl. 7 pomenutog Ugovora podnešeni K . Preduzeću na naplatu 15.09.2008.godine. Po izvršenom plaćanju u korist ,,J ,, po navedenim računima zaposleni na B . pumpi u K . B.  R . I R. I. 1.10.2008.godine preko CKB banke na ž.r. J.K.P ,, K ,, na ime obeštećenja uplatili su novčani iznos od 500,00 €ura, čime su obeštetili J.K.P ,,K ,, te proizilazi da gorivo po spornim nalozima nije ni točeno u vozila J.K.P ,,K ,,. Dalje zaključuje da je sporni iznos po računima Preduzeću  ,,J           ,, plaćen od strane J.K.P ,,K ,, a da je od strane točioca goriva sa B pumpe ,,K ,, uplatom 500,00 €ura u korist J.K.P ,,K ,, ovo Preduzeće obeštećeno, to za navedena Preduzeća nije nastala materijalna šteta.

      Iz izvoda iz KE za okrivljene B . R. , T . Lj , D.  A  I R.   D . od 12.05.2010.godine izdat od strane UP – I . K   br. 245/10-591/2 utvrdjeno je da okrivljeni do sada nijesu osudjivani.

      Iz izvoda iz KE izdatog na ime B. M .  pod istim brojem I datumom utvrdjuje se da je isti osudjivan presudom O . suda – T . K.br. 7/85 od 24.12.1985.godine za krivično djelo iz čl. 185 st. 3 u vezi st. 1 KZ RCG izrečena kazna 2 mjeseca zatvora uslovno na jednu godinu.

      Cijeneći sve izvedene dokaze kako pojedinačno tako I u njihovom medjusobnom odnosu na nesumnjiv način se utvrdjuje da su se u radnjama okrivljenog B . M . stekli svi elementi bića produženog krivičnog djela falsifikovanje isprave iz čl. 412 st. 1 u vezi čl. 49 Krivičnog Zakonika. Naime nesporno je tokom postupka utvrdjeno da je okrivljeni dana 04.08.2008.godine u K ,  napravio lažne isprave, u namjeri da ih upotrijebi kao prave I to dva bjanko ovjerena naloga za točenje goriva Javnog K - Preduzeća  ,,K ,, iz Kolašina,   serijskog br. 003033 u koji je unio neistinite podatke da je izdat od J.K.P – K , za vozilo ,,U ,,   na ime B  . V ., na iznos od 300,00 €ura I potpisao B. V.   I serijskog broja 003024, u koji je unio neistinite podatke da je izdat od J.K.P – K.  za vozilo reg. br. 129-665 na ime V. Z.  I potpisao V.  Z. , pa je iste nalog predao T . Lj.  koji je kao odgovorno lice – poslovodja B  stanice AD J .u K .u navedene naloge predao okrivljenom B . R. , I naredio mu da iste proknjiži I preda mu novac na koji glase. Ovakav zaključak suda nedvosmisleno proizilazi iz  nalaza vještaka grafološke struke koji se decidno izjasnio da je sporne naloge popunio I potpisao B . M. . Nesporno je da je isti ova dva naloga otudjio iz bloka koji je dužio R.  D.  što se utvrdilo prilikom sravnjavanja računa, a koja činjenica je potvrdjena kroz iskaze svjedoka M . S . I K . R . Takodje lica na čije ime su glasili nalozi svjedoci B. V . I V. Z .su se izjasnili da oni nijesu potpisali sporne naloge, da su nalozi glasili na znatno veći iznos od iznosa za koji se uobičajeno na pumpi točilo gorivo a B . V.  je dodao da u Preduzeću ne postoji vozilo ,,U ,, već da on upravlja utovarnom mašinom koju duži već 6 godina , te da ovu vrstu vozila Preduzeće nije nikada  ni posjedovalo.  Cijeneći posebno odbranu okrivljenog B.  koji negira u cjelosti izvršenje krivičnog djela, I  nakon obavljenog grafološkog vještačenja da je naloge ispunio I potpisao on, sud je odbacio kao sračunate na izbjegavanje krivično pravne odgovornosti, jer je tokom postupka  nesumnjivo dokazano da je okrivljeni postupajući sa direktnim umišljajem otudjio I popunio dva bjanko naloga, u iste unio neistinite podatke, u namjeri da ih upotrijebi kao prave.

      Cijeneći izvedene dokaze kako pojedinačno tako I u njihovom medjusobnom odnosu a vezano za utvrdjivanje krivično pravne odgovornosti kod T . Lj.  I B. R.  nesumnjivo je utvrdjeno da su okrivljeni svojim radnjama ostvarili elemente bića krivičnog djela zloupotreba položaja u privrednom poslovanju iz čl. 272 st. 1 Krivičnog Zakonika. Naime, tokom postupka nesporno je utvrdjena činjenica da je naloge za točenje goriva izdate od J.K.P ,,K ,, serijskog br. 003033 I 003024 B .M predao T. Lj .koji je kao odgovorno lice – poslovodja B .stanice AD J . u K. navedene naloge predao okrivljenom B . R .I naredio mu da iste proknjiži I preda mu novac na koji glase, a okrivljeni B . R . kao odgovorno lice, točilac goriva na B .  , iste proknjižio, a da tom prilikom nije točio gorivo u vozila u vrijednosti novca iz naloga, već je novac u iznosu od 500,00 €ura, predao okrivljenom T . Lj. , a ovaj B.  M . na koji način su zloupotrebom svog položaja u pogledu raspolaganja tudjom imovinom pribavili protivpravnu imovinsku korist B.  M.  u naznačenom iznosu a J.K.P ,,K ,, nanijeli imovinsku štetu. Ovakav zaključak suda temelji se na nalazu vještaka finansijske struke koji se izjasnio da su sporni nalozi realizovani na B . pumpi suprotno čl. 5 Ugovora o snadbijevanju goriva na odloženo plaćanje koji je zaključen izmedju ova dva Preduzeća, da nalozi nijesu popunjeni shodno Ugovoru I uputstvu za prodaju goriva br. 4086 kojim je od strane Sektora maloprodaje AD ,,J ,, propisana procedura izdavanja goriva na odloženo plaćanje J.K.P ,,K ,,. Po osnovu ovih naloga utvrdjeno je da su izdati računi br. 41785559 I 41785560 koji su podnijesti od strane Preduzeća ,,J ,, K . na naplatu 15.09.2008.godine. Nesporno je da je T . Lj .predao ove naloge B . R.  što se takodje utvrdjuje I iz iskaza R . I.  koji je lično bio prisutan kada je T.  donio sporne naloge. B. R.  ovu činjenicu potvrdjuje i kroz svoju odbranu ističući da mu je predmetne naloge  predao šef T.  Lj. , te da su on I R. obeštetili J.K.P ,,K ,, uplatom iznosa od 500,00 €ura, što se utvrdjuje iz izvoda CKB br. 200 od 01.10.2008.godine I saslušani  bivši radnici pumpe ,,J ,, K  B . I.  I R. T.  potvrdili su da se dešavalo da se na ovaj način posluje, te da je u praksi bilo odstupanja od uobičajene procedure sa firmama sa kojima su imali stalnu saradnju, ali uz konsultaciju I odobrenje šefa odnosno poslovodje. Posebno cijeneći odbranu okrivljenog B. koji ne spori činjenicu da je ove naloge primio, za iste je otkucao račune I potpisao I novac predao šefu, a da po istim nalozima nije izdato gorivo za vozila JKP, te da je  obeštetio J.K.P ,, K ,, za iznos od 500,00 €ura sud je prihvatio kao saglasnu ostalim provedenim dokazima, dio odbrane okrivljenog B  . da je  morao postupiti po nalogu šefa sud nije prihvatio sa razloga što okrivljeni nije bio u obavezi niti smio postupiti suprotno utvrdjenoj praksi I proceduri za izdavanje goriva, te je mogao odbiti da postupi suprotno zakonskim normama, pa je ovaj dio odbrane odbačen kao sračunat na umanjenje krivično pravne odgovornosti. Očigledno je da je okrivljeni B . kao odgovorno lice točilac goriva  postupajući sa direktnim umišljajem prekoračio granice svog ovlašćenja, te po osnovu dva naloga izdao novac iz kase Preduzeća ,,J ,, u iznosu od 500,00 €ura I predao ga T. Lj .u čime je pribavio drugome protivpravnu imovinsku korist.

      Posebno cijeneći odbranu okrivljenog T . Lj. koji ističe da mu nije poznato ko je donio naloge, da on u cjelosti negira izvršenje krivičnog djela ističući da niti je dao naloge, niti mu je predmetne naloge predao B. M.  niti je uzeo novac od B . R.  sud je odbacio kao sračunatu na umanjenje krivično pravne odgovornosti jer je očigledno da je isti kao odgovorno lice u privrednom društvu – poslovodja zloupotrijebio svoj položaj I raspolagao tudjom imovinom, odnosno prekoračio granice svog ovlašćenja dajući usmeni nalog točiocu goriva B.  R. , da  po dva naloga izdata od J.K.P. ,, K .,, njemu preda novac u iznosu od 500,00 €ura, čime je očigledno da je okrivljeni u konkretnom slučaju postupao sa direktnim umišljajem.

   Opredjeljujući se za krivičnu sankciju kod  okrivljenog B. M .sud je cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je na strani okrivljenog od olakšavajućih okolnosti našao da je riječ o porodičnom čovjeku, ocu četvoro djece, činjenicu da je do sada osudjivan sud nije cijenio kao otežavajući sa razloga što je od pravosnažne presude za ranije krivično djelo protekao relativno dug period od 27 godina.  Pri činjenici da je za ovo krivično djelo predvidjena kazna zatvora do tri godine sud je okrivljenom izrekao uslovnu osudu kojom mu je utvrdio kaznu zatvora u trajanju od četiri mjeseca I istu uslovio na period od jedne godine, koji je po mišljenju suda dovoljno dug u cilju provjere počinioca, te je mišljenja da će se ovakvom krivičnom sankcijom postići svrha kažnjavanja predvidjena čl. 32 Krivičnog Zakonika.

      Opredjeljujući se za krivičnu sankciju kod B  .R.  sud je cijenio sve okolnosti od značaja za individualizaciju iste a tiču se ličnosti okrivljenog I djela stavljenog mu na teret pa je od olakšavajućih okolnosti našao da je riječ o čovjeku starije životne dobi preko 60 godina, porodičnom, ocu dvoje djece, da je isti nadoknadio pričinjenu štetu, te da je do sada neosudjivan, dok otežavajućih okolnosti nije bilo. Kako je za ovo krivično djelo predvidjena kazna zatvora od tri mjeseca do pet godina sud je mišljenja da će se prijetnjom kaznom dovoljno uticati na okrivljenog da ubuduće ne vrši krivična djela, da je ovakva krivična sankcija primjerena težini djela I nastaloj posledici, te da će se istom postpići svrha kako specijalne tako I generalne prevencije.

      Opredjeljujući se za krivičnu sankciju kod T .Lj.sud je cijenio sve okolnsoti od značaja za individualizaciju iste, a tiču se ličnosti okrivljenog I djelastavljenog mu na teret, od olakšavajućih okolnosti na strani okrivljenog sud je našao da je riječ o porodičnom čovjeku, ocu jednog djeteta, do sada neosudjivanom, dok otežavajućih okolnosti nije bilo. Pri činjenici da je za ovo krivično djelo predvidjena kazna zatvora od tri mjeseca do pet godina a imajući u vidu naprijed navedene olakšavajuće okolnosti sud je okrivljenom izrekao uslovnu osudu , utvrdio kaznu zatvora u trajanju od tri mjeseca I istu uslovio na period od jedne godine. Nadalje, mišljenja je da će se ovakvom vrstom krivične sankcije postići svrha kažnjavanja predvidjena čl. 32 Krivičnog Zakonika.

      Odlučujući o troškovima krivičnog postupka sud je shodno čl. 229 u vezi čl. 226 ZKP-a obavezao okrivljene da solidarno uplate iznos od 687,50  €ura koji se odnose na naknadu za dati nalaz I mišljenje vještaku grafološke struke S.  S.  iznos od 302,50 €ura, vještaku finansijske struke B . I . za dati nalaz I mišljenje iznos od 385,00 €ura, te da na ime sudskog paušala uplate iznos od po 30,00 €ura koji je srazmjeran dužini trajanja postupka I imovinskim prilikama okrivljenih.

      Obzirom na činjenicu da je ODT odustao od krivičnog gonjenja I optužbe protiv okrivljenih D.   A.  I R.  D.  sud je donio presudu kojom se optužba odbija shodno čl. 372 ZKP-a, pa je odlučio da troškovi krivičnog postupka u odnosu na ove okrivljene padaju na teret budžetskih sredstava shodno čl. 230 st. 1  u vezi čl. 226 ZKP-a.


      Sa svega naprijed iznijetog odlučeno je kao u izreci ove presude.





                         **OSNOVNI SUD U KOLAŠINU,**

                                 Dana, 20.06.2012. godine. 
Zapisničar,                                                           S U D
I J A,
Vrhovac Nada                                                    Mirjana
Čepić  