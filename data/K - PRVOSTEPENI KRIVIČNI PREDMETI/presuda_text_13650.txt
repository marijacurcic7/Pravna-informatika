Posl.br.P.20/2012
OSNOVNI SUD U KOLAŠINU, kao prvostepeni parnični po sudiji Jadranki Pavlović
sa zapisničarom Vlahović Nadom u pravnoj stvari tužioca E. C. G.AD N. FC S. N.
- S. K., zastupan po punomoćniku V. S., dipl. pravniku protiv tuženog Ž.Dj.,
iz K., radi duga , v.s. 213,79 €, nakon ročišta za glavnu raspravu održanog i
zaključenog dana 25.06.2012. godine , dana 21.08.2012. godine donio je
P R E S U D U
DJELIMIČNO SE održava na snazi rešenje o izvršenju Osnovnog suda Kolašin
Iv.br.329/11 od 01.07.2011. godine, pa je tuženi dužan da tužiocu na ime
utrošene električne energije za period 31.12.2006. do 31.05.2011. isplati
iznos od 21,78 € u roku od 8 dana po pravosnažnosti ove presude
Preostali dio tužbenog zahtjeva do traženih 213,79 €, za još 192,01 € ODBIJA
SE kao NEOSNOVAN.
Svaka stranka snosi svoje troškove postupka.
O b r a z l o ž e n j e
Tužilac je u svojstvu izvršnog povjerioca ustao sa predlogom za izvršenje na
osnovu vjerodostojne isprave protiv izvršnog dužnika ovdje tuženog i u istom
naveo da dužnik - tuženi na dan 31.05.2011. godine za utrošenu električnu
energiju duguje iznos od 213,79 € prema ovjerenom izvodu iz poslovnih knjiga
povjerioca.
Ovaj sud je rešenjem Iv.br.329/11 od 01.07.2011. godine usvojio predloženo
izvršenje.
Na rešenje Iv.br.329/11 od 01.07.2011. godine izvršni dužnik - tuženi je
uložio prigovor i u istom naveo da je dio potraživanja u iznosu od 145,88 €
zastarjelo .
Tužilac je podneskom od 15.11.2011. godine naveo da je predmet spora dug za
utrošenu električnu energiju u iznosu 213,79 € za period 31.12.2006. do
31.05.2011. godine , Da je prigovor zastarelosti neosnovan jer je izvršni
dužnik dana 16.11.2009. godine izvršio okvirnu - kumulativnu uplatu kojom je
prekinuo zastarelost shodno čl.396 ZOO od kojeg datuma je počeo da teče novi
dvogodišnji rok zastarelosti koji nije protekao jer je predlog za izvršenje
predat sudu 21.06.2011. godine. Da je okvirnom uplatom izmiren najstariji dug
po roku nastanka shodno čl.319 ZOO jer nije naznačen račun niti period koji se
sa tom uplatom izmiruje.
Ovaj sud je rešenjem Ip.br. 5/12 od 31.01.2012. godine usvojio prigovor
izvršnog dužnika stavio van snage rešenje o izvršenju Iv.br.329/11 od
01.07.2011. godine u dijelu kojim je odredjeno izvršenje te odredio da se
postupak nastavi kao povodom prigovora na platni nalog.
Tokom postupka punomoćnik tužioca je ostao kod navoda predloga za izvršenje i
podneska od 15.11.2011. godine . Konačno predlaže da sud usvoji tužbeni
zahtjev i obaveže tuženog da tužiocu na ime duga za utrošenu električnu
energiju za period od 31.12.2006. do 31.05.2011. godine isplati iznos od
213,79 €, kao i da tužiocu naknadi troškove postupka u visini sudske takse na
tužbu i presudu.
Tuženi je ostao kod prigovora zastarelosti potraživanja stim što ističe da su
zastarela sva potraživanja nastala do 30.06.2009. godine dok potraživanja
nastala počev od 01.07.2009. pa do 31.05.2011. godine tuženi priznaje. U
konačnom predlogu ostaje kod istaknutog prigovora zastarelosti potraživanja
nastalih prije 01.07.2009. godine dok u ostalom dijelu tužbeni zahtjev ne
osporava. Troškove postupka nije tražio.
Sud je u dokaznom postupku proveo sledeće dokaze:
Izvršio uvid u finansijsku karticu na ime tuženog od 21.06.2011. godine, u
karticu otvorene stavke od 21.06.2011. godine.
Ocjenom provedenih dokaza cijenjenih u smisilu čl.9 ZPP sud nalazi:
Predmet spora u predmetnoj pravnoj stvari predstavljaju neplaćeni računi za
utrošenu električnu energiju na naplatnom broju tuženog broj 126799 za period
31.12.2006. do 31.05.2011 godine.
Prema finansijskoj kartici na ime tuženog od 21.06.2011. godine ukupan dug
tuženog za utrošenu električnu energiju sa stanjem na dan 31.05.2011. godine
iznosi 213,79 €. Prema izvodu otvorene stavke od istog datuma dug tuženog
prema tužiocu za utuženi period iznosi 213,79 €.
Medju strankama nije sporno da je tuženi dana 16.11.2009. godine izvršio
uplatu iznosa od 50,00 € koja uplata je proknjižena u evidenciji tužioca.
Na osnovu ovako utvrdjenog činjeničnog stanja sud je djelimično usvojio
tužbeni zahtjev u iznosu od 21,78 €, a radi se o potraživanju tužioca za
utrošenu elekteričnu energiju u periodu od 30.06.2009. pa do 31.05.2011.
godine.
U odbijajućem dijelu sud je prihvatio prigovor zastarelosti potraživanja koji
je istako tuženi. Zastarela su potraživanja po računima za period 31.12.2006.
do 31.06.2009. godine u iznosu 192,01 €. Prema odredbi čl.378.st.1.tač.1. ZOO
/ koji se primjenjivao u vrijeme nastanka obaveze/ potraživanja naknade za
isporučenu električnu energiju zastarijevaju za 1 godinu, koji rok je u
konkretnom slučaju protekao. Stupanjem na snagu Zakona o obligacionim odnosima
/Sl.list RCG 47/08/ čl.388. predvidjen je dvogodišnji rok zastarelosti ovih
potraživanja koji rok je takodje protekao,jer je tužba predata sudu
01.07.2011.godine. Stoji činjenica da je tuženi vršio odredjeno plaćanje duga
te da je dana 16.11.2009.godine uplatio iznos od 50,00 €, koju uplatu je
tužilac evidentirao, ali prema odredbi čl.396 sada važećeg ZOO zastarelost se
prekida kada dužnik prizna dug i zastarelost teče iznova od momenta priznanja.
Priznanje duga može se učiniti izjavom povjeriocu i na posredan način / kao
što su davanje otplate , plaćanje kamate, davanje obezbedjenja /. U konkretnoj
pravnoj stvari tuženi je priznao jedan dio duga plaćanjem istog pa je nastupio
djelimičan prekid zatarelosti samo za taj dio duga. Radi se o povremenim
činidbama pa priznanje duga proizvodi zastarelost za pojedinu ratu ali ne i za
ostale rate što znači da na taj način nije prekinuta zastarelost za ostalo
potraživanje.
Sa iznijetih razloga odlučeno je kao u dispozitivu.
Odluka o troškovima postupka donijeta je na osnovu čl.152 ZPP. Tužbeni zahtjev
tužioca je djelimično usvojen, u neznatnom dijelu, pa je sud odlučio da svaka
stranka snosi svoje troškove postupka .
OSNOVNI SUD U KOLAŠINU,
Dana, 21.08.2012. godine
Zapisničar, S U D I J A
Nada Vlahović, Jadranka Pavlović,
.