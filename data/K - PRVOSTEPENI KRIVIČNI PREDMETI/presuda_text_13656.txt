K.br. 3-12
U IME CRNE GORE
OSNOVNI SUD U KOLAŠINU,  kao prvostepeni krivični, po sudiji Mirjani Čepić,
kao sudiji pojedincu, uz učešće zapisničara Vrhovac Nade, u krivičnom predmetu
protiv okrivljenih T. R. iz Č. I R. I. iz K., zbog krivičnog djela kradje iz
čl. 239 st. 1 Krivičnog Zakonika, postupajući po optužnom predlogu ODT iz
Kolašina Kt.br. 109/11 od 22.12.2011.godine, nakon održanog glavnog javnog
pretresa, u odsustvu uredno pozvanog okrivljenog T. I prisustvu okrivljenog R.
I., kao I zastupnika optužnog akta ODT – Kolašin Vojislava Grujića donio je I
javno objavio dana 6.02.2012. godine
P R E S U D U
Okrivljeni:
I – T. R., jmbg ., od oca V. I majke R., rodjene S., rodjen 30.03.1961. godine
u Č. – V. B., državljanin B.H, govori srpsim jezikom, razumije crnogorski
jezik, sezonski radnik, oženjen, otac troje djece, završio osam razreda
osnovne škole,
II – R. I., jmbg ., od oca V. I majke Ž. rodjene L., rodjen 24.01.1988.godine
u P., nastanjen u K. – P., državljanin Crne Gore, govori srpskim jezikom ,
razumije crnogorski jezik, neoženjen, pismen , završio treći stepen trgovinske
škole, srednjeg imovnog stanja.
K r i v i s u
Zato što su:
Dana 16.12.2011.god., u mjestu U.č, O. K., tuđu pokretnu stvar oduzeli drugom
u namjeri da njenim prisvajanjem sebi pribave protivpravnu-imovinsku korist u
vrijednosti od preko 150,00 €, na način što su oduzeli lovačkog kera, rase
trobojac, starosti 4 godine, vlasništvo oštećenog M. D., koji se nalazio
ispred njegove kuće, vrijednosti 200,00 €
- čime su izvršili krivično djelo krađa iz čl. 239. st. 1. Krivičnog
zakonika, kao saizvršioci.
Pa ih Sud primjenom citirane zakonske odredbe i čl. 2., 4. st. 2., 32., 36.
Krivičnog zakonika i čl. 229. i 374. ZKP-a.
O S U Đ U J E
Na kaznu zatvora u trajanju od po 30 (trideset) dana koja se ima izvršiti po
pravosnažnosti presude.
OBAVEZUJU SE okrivljeni da na ime sudskog paušala uplate iznod od po 30,00 €,
prednje u roku od 15 dana od dana pravosnažnosti presude pod prijetnjom
prinudnog sudskog izvršenja, na žr.br. 832-196-94 koji se vodi na ime Osnovnog
suda u Kolašinu.
O b r a z l o ž e nj e
ODT iz Kolašina svojim optužnim aktom Kt.br. 109/11 od 22.12.2011. godine
stavio je na teret okrivljenima T. R.I R. I.da su počinili krivično djelo
kradja iz čl. 239 st. 1 Krivičnog Zakonika, na način, mjesto I vrijeme
činjenično I pravno opisano izrekom presude. Pri podnijetom optužnom aktu ODT
– Kolašin Vojislav Grujić, ostao je do okončanja glavnog pretresa predlažući u
završnoj riječi da sud okrivljene oglasi krivim I osudi po Zakonu.
Okrivljeni T.R. nije prisustvovao glavnom pretresu, a uredno je pozvan, pa je
sud shodno čl. 457 ZKP-a donio rješenje da se okrivljenom sudi u odsustvu, sa
razloga što je isti prethodno saslušan, a kako je riječ o skraćenom postupku,
to njegovo prisustvo nije neophodno. Na glavnom pretresu održanom 6.02.2012.
godine sud je pročitao iskaz okrivljenog T. dat na zapisnik pred ODT – Kolašin
Kt.br. 109/11 od 19.12.2011. godine, gdje je okrivljeni u bitnom istakao da je
16.12.2011.godine svojim vozilom ušao u C. G.iz Č.a, da radi u preduzeću čiji
je vlasnik K. Lj. iz K. I to kao sezonski radnik u šumi. U Crnu Goru je ušao u
namjeri da naplati novac koji mu je K. ostao dužan. Kada je podigao novac na
pupmi ,,L.,, pozvao je R. I. sa kojim je kod pomenutog K.a radio dvije godine
I pozvao ga je da popiju kafu. Sastali su se u kafani a potom su pošli u
mjesto U.kod M. M., medjutim kako nije bilo svijetla u kući mislio je da
nikoga nema I okrivljeni nije prilazio kući. Tada su se on I R. krenuli
vraćati u pravcu M.a I obzirom da su pričali o kerovima pitao je R. da li mu
je nabavio lovačkog kera, obzirom da mu je to bio prethodno obećao. Tada mu je
ovaj rekao da je nabavio kera u mjestu Uvač od jednog svog prijatelja I da ker
košta 300,00 €, kada mu je okrivljeni rekao da nema toliki novac, a pogotovu
što ne zna da li je ker zbilja dobar, Ivan mu je rekao da ne mora odmah da
plati, da povede kera pa ukoliko mu se ne svidi da istog vrati. U povratku
nakon prelaska preko mosta na Uvaču zaustavio je vozilo, Ivan mu je rekao da
ga tu sačeka da ide kod prijatelja da dovede kera, a da će ga nakon toga
čekati negdje pored puta. Nakon toga okrivljeni polazi do kuće u kojoj živi
izvjestni ,,Djavo,, kako bi pozajmio baterijsku lampu radi popravke kola. Taj
čovjek je pošao sa njim do vozila I pomogao mu oko popravke. Kada je popravio
vozilo pošao je prema K.gdje ga je negdje u blizini B.. D. čekao I.sa lovačkim
kerom tzv,,trobojcem,, koji je bio vezan za metalni lanac I kera ubacio u
gepek njegovog vozila. Dolaskom u K., I. je izašao u mj. P., a okrivljeni
produžio u pravcu P., gdje su ga na graničnom prelazu zaustavili, našli kera u
vozilu I istog vratili u K.. Pitali su ga prilikom prelaska granice ima li šta
u vozilu rekao je da ima kera da ga je kupio za 300,00 €ura jer se ponekad
bavi lovom, a član je lovačkog društva u Č.. Pojasnio je da je R. pri izlasku
iz vozila u K. skinuo lanac sa kera I uzeo ga sa sobom, a na keru je ostala
ogrlica. Dolaskom u policiji u Kolašin saznao je da je ker ukraden od ovog
lica kojeg zna kao ,,Djavo,,.
U svojoj odbrani R. I. negirao je izvršenje krivičnog djela I istakao da se ne
osjeća krivim za isto, te je ostao pri odbrani datoj na zapisnik pred ODT –
Kolašin od 19.12.2011.godin, gdje je u bitnom istakao da ga je
16.12.2011.godine ispred noći pozvao T. R. da popiju piće, naveo je da istog
poznaje od ranije jer su zajedno radili u šumi kod Lj.K.. Tada mu je T. rekao
da podje sa njim kod M. M. u mjesto ,,U.,, kako bi istog posjetili I tada mu
je rekao da hoće da uzme kera . Pošli su prema Uvaču ali nijesu stizali do
kuće M. M., već su nakon što su prošli kuću lica koga okrivljeni zna pod
nadimkom ,,Djavo,, Na nekih jedanipo kilometar T. zaustavlja vozilo, okrenuo
se na jednom proširenju, zaustavio I predložio okrivljenom da ukradu kera čiji
je vlasnik ,,Djavo,,. Dogovor je bio da T. dodje do njegove kuće da ga pozove
kako bi mu ovaj pomogao navodno da popravi kola, a da za to vrijeme R. ode I
uzme kera, to on nije prihvatio već je izašao iz kola I uputio se pješke prema
K.. Nakon kilometar R. ga je sustigao zaustavio vozilo I pozvao ga je da udje.
Ispričao mu je da se ker nalazi u vozilu. Kada su došli u Kolašin svratili su
do kuće R., R.je otkačio metalni lanac I povodac sa kera dok je ogrlica ostala
na njemu. Ovo je ostavljeno kod R. I T. mu je rekao da će ga uzeti kad se
vrati. Takodje mu je rekao da će reći da je ker njegov ukoliko ga policija
eventualno zaustavi da bi imao pokriće reći se da je kera kupio od R.a. R. mu
je rekao da ga ne uvaljuje u probleme. Nakon toga T. je otišao do njegove kuće
I više mu se nije javljao, a povodom I kolac okrivljeni je ostavio u kolibi
gdje mu stoji alat, gdje ga je policija I pronašla. U završnoj riječi ostao je
pri navodima odbrane date tokom postupka.
U dokaznom postupku sud je pročitao sl. zabilješku S.a granične policije – P.
br. 04/6-282/11-08 od 16.12.2011. godine, izvršio uvid u potvrdu o privremeno
oduzetim predmetima UP – I. K. br. 19/3-sl od 17.12.2011.godine, izvršio uvid
u potvrdu o vraćanju privremeno oduzetih predmeta od istog datuma, te pročitao
iskaz oštećenog Dž. M.a datog na zapisnik pred ODT – Kolašin od
22.12.2011.godine.
Iz sl. zabilješke G. p.e – Plj. utvrdjeno je da je ova policija dana
16.12.2011. godine oko 21,50 časova dobila obaveštenje od I. – K.. da se
potražuje putničko motorno vozilo bosanskih registarskih tablica, te da se u
njemu nalazi lovački pas koji je otudjen u K.. Oko 23,13 časova na graničnom
prelazu ,,Metaljka,, naišlo je putničko motorno vozilo zelene boje kojim je
upravljao T. R. iz Č.. U pomenutom vozilu u prtljažniku nalazio se lovački pas
,,trobojac,, za koga pomenuto lice nije posjedovalo nikakvu dokumentaciju.
Isti je rekao da putuje iz K., te da je tamo kupio lovačkog psa od isvjestnog
R.I.te da ga je platio 300,00 €ura. Ovo lice je zadržano do dolaska patrole za
privodjenje.
Iz potvrede o privremenom oduzimanju predmeta utvrdjuje se da je od T. R.
oduzet lovački ker ,,trobojac,, na čijem vratu se nalazi kožni kaiš crne boje
privezan žicom.
Iz potvrde o privremeno oduzetim predmetima utvrdjuje se da je od R. I. oduzet
metalni lanac dužine 2,5 metra, privezan za metalni kolac dužine 0,60 metara.
Iz iskaza oštećenog M. Dž. utvrdjuje se da isti živi u mjestu ,,U.,, u dijelu
koji pripada O.– K. gdje ima svoju porodičnu kuću – baraku. U noći 16.12.2012.
godine negdje izmedju 20 – 21 čas kod njega je došao T.R.kojeg zna obzirom da
je radio kao radnik u šumi za potrebe K. Lj.. Te noći izmedju 20 I 21 čas T.
je došao kod oštećenog, obzirom da je bila noć I da je padala kiša tražio je
od njega da podje sa njim I ponese ručnu bateriju kako bi mu pomogao da izvrši
opravku kola koja su mu se pokvarila na putu od Uvača prema K.. Oštećeni mu je
izašao u susret I pošao sa njim do vozila koje je bilo udaljeno od njegove
kuće nekih 50 metara parkirano na proširenju pored puta. Nakon dolaska kod
vozila oštećeni je osvetljavao baterijskom lampom a T. je vršio opravku vozila
tako što je radio nešto oko kablova na motoru I popravka je trajala 2 -3
minuta. Nakon što je izvršio opravku upalio je vozilo I pošao u pravcu K. a
oštećeni se vratio kući. Za svo ovo vrijeme T. je bio sam. Kada se vratio kući
oštećeni je vidio da mu nema kerova. Naknadno je pronašao jednog koji je bio
pušten, dok drugog kera nije bilo, a takodje je nedostajao I lanac I kolac za
koji je ker bio svezan. Odmah je pozvao K. B. radnika policije I prijavio
slučaj rekavši mu da je kod njega dolazio T.. Nakon ovog saznao je da je
okrivljeni uhvaćen negdje kod Pljevalja, da mu je oduzet lovački ker. Pojasnio
je da je riječ o keru starosti četiri godine, da je isti kupljen za iznos od
200,00 €ura. Pridružio se krivičnom gonjenju protiv okrivljenih, dok imovinsko
pravni zahtjev nije istakao, obzirom da mu je ker vraćen.
Cijeneći sve izvedene dokaze kako pojedinačno tako I u njihovom medjusobnom
odnosu na nesumnjiv način je utvrdjeno da su se u radnjama okrivljenih T. R. I
R. I. stekli svi elementi bića krivičnog djela kradja iz čl. 239 st. 1
Krivičnog Zakonika, jer je očigledno da su se okrivljeni po prethodnom
dogovoru uputili u mjesto Uvač, I u namjeri da pribave protiv pravnu imovinsku
korist oduzeli lovačkog kera rase ,,trobojac,, vrijednosti 200,00 €ura od
oštećenog M.Dž.. Ovakav zaključak suda proizilazi iz svih provedenih dokaza,
prvenstveno iz iskaza oštećenog koji se decidno izjasnio da je te noći
okrivljeni T.došao do njega I tražio da mu pomogne oko navodne popravke kola,
te da je po povratku kući vidio da mu je otudjen ker. Iz pismenih dokaza
odnosno službene zabilješke G. p. nesporno je da je lovački ker pronadjen u
gepeku putničkog vozila okrivljenog T., a što se utvrdjuje I iz potvrde o
oduzetim predmetima koju činjenicu ne spori ni okrivljeni Tanović. Očigledno
je da su okrivljeni T. I R.djelovali kao saizvršioci, jer je oštećeni naveo da
je svo vrijeme T. bio sam, očigledno je da je za to vrijeme R. otišao do kuće
oštećenog I oduzeo lovačkog kera, a ova činjenica potvrdjena je I kroz potvrdu
o oduzetim predmetima, jer je od R. I. oduzet lanac I metalni kolac za koji je
bio privezan lovački ker.
Cijeneći posebno odbranu okrivljenog T. R. sud je istu odbacio kao sračunatu
na izbjegavanje krivično pravne odgovornosti, jer je ista u suprotnosti sa
izvedenim dokazima, a takodje je odbacio I odbranu okrivljenog R.a, jer ista
nije utemeljena ni na jednom provedenom dokazu, ni utvrdjenoj činjenici, a
odbrane okrivljenih su medjusobno kontradiktorne.
Opredjeljujući se za krivičnu sankciju kod T. R. sud je cijenio sve okolnosti
od značaja za individualizaciju iste, a tiču se ličnosti okrivljenog I djela
stavljenog mu na teret, pa je do olakšavajućih okolnosti na strani okrivljenog
našao da je riječ o porodičnom čovjeku, ocu troje djece, dok otežavajućih
okolnosti nije bilo. Pri činjenici da je za ovo krivično djelo predvidjena
novčana kazna ili kazna zatvora do tri godine sud je okrivljenog osudio na
kaznu zatvora u trajanju od 30 dana, te je ovakva sankcija po mišljenju suda
primjerena težini izvršenog krivičnog djela I ličnosti počinioca, te da će se
istom postići svrha kako specijalne tako I generalne prevencije.
Opredjeljujući se za krivičnu sankciju kod R. I.a, sud je na njegovoj strani
cijenio činjenicu da je riječ o mladom čovjeku, te da je ovo krivično djelo
posledica njegove nepromišljenosti, tim prije što je okrivljeni T. znatno
stariji od okrivljenog R.. Obzirom da je za ovo krivično djelo predvidjena
novčana kazna ili kazna zatvora do tri godine sud je mišljenja da će se kaznom
zatvora u trajanju od 30 dana u konkretnom slučaju postići svrha kažnjavanja
predvidjena čl. 32 Krivičnog Zakonika.
Kako su okrivljeni oglašeni krivim to ih je sud shodno čl. 229 u vezi čl. 226
ZKP-a obavezao na plaćanje sudskog paušala u iznosu od po 30,00 €ura koji je
srazmjeran dužini trajanja postupka I imovinskim prilikama okrivljenih.
Sa svega naprijed iznijetog odlučeno je kao u izreci presude shodno čl. 374
ZKP-a.
OSNOVNI SUD U KOLAŠINU,
Dana, 6.02.2012. godine.
Zapisničar, S U D I J A,
Vrhovac Nada s.r. Mirjana Čepić s.r.
.