
K.br. 15/12-11 
                                                 U IME CRNE GORE 
           OSNOVNI SUD U KOLAŠINU, kao prvostepeni krivični, po sudiji
Mirjani Čepić, uz učešće zapisničaraVrhovac Nade, u krivičnom predmetu protiv
okrivljenog Š.Z. I Š. N., zbog krivičnog djela iz čl. 413 st. 1 tačka 2 u vezi
čl. 412 st. 1 Krivičnog Zakonika, postupajući po optužnom aktu ODT – Kolašin
Kt.br. 59/11 od 28.12.2011. godine, nakon održanog glavnog javnog pretresa u
prisustvu zastupnika optužnog akta ODT – Kolašin Grujić Vojislava, oštećene V.
A., te okrivljenih, donio je I javno objavio dana 01.02.2012. godine –  
                                            **P R E S U D U**

        **OKRIVLJENI:**


Š. Z., jmbg ., od oca K. i majke D. rodjene B., rodjen .1958.godine u K., gdje je i nastanjen u K., Ul. D. Dj.br. 12, Crnogorac, državljanin Crne Gore, oženjen, otac troje djece, po zanimanju vozač, pismen, srednjeg imovnog stanja, do sada osudjivan
Š. N.,   jmbg ., od oca B.a i majke V.e rodjene Š., rodjena .1958.godine u N., nastanjena u K., Ul. D. Dj.br. 12, Crnogorka, državljanka Crne Gore, udata, majka troje djece, nezaposlena, završila srednju tekstilnu školu, lošeg imovnog stanja, do sada neosudjivana

                    Krivi su:
                   Zato što su: neutvrđenog dana tokom novembra mjeseca 2008.god., u K., po predhodnom dogovoru, okrivljena Š. N. obmanula oštećenu V. A., o sadržaju isprave koju potpisuje, izjave žiranata, govoreći joj da će njen suprug, okrivljeni Š.Z.podići kredit u iznosu od 1.500 €, našta je oštećena pristala da bude žirant, i tako je navela da stavi svoj potpis na ispravu – izjavu žiranta „A.-i.“ banke smatrajući da potpisuje obrazac na osnovu kojih bi okrivljeni Š. Z. podigao kredit u naznačenom iznosu, nakon čega je takve isprave okrivljena Š. N. predala Š.Z., a ovaj predao ovlašćenom kreditnom službeniku u K. na osnovu kojih je dobio kredit u iznosu od 4.000 € u svrhu kupovine kamiona, a koji je iskoristio za drugu namjenu a ne za onu za koju mu je kredit odobren,  

čime su izvršili krivično djelo posebni slučajevi falsifikovanje isprave iz čl. 413. st. 1. tačka 2. u vezi čl. 412. st. 1. Krivičnog zakonika, kao saizvršioci, a okrivljeni Š. Z.i krivično djelo neosnovano dobijanje i korišćenje kredita i druge pogodnosti iz čl. 245. st. 2. Krivičnog zakonika.

           I - Pa sud okrivljenom **Š. Z.** primjenom citirane zakonske odredbe i čl. 2., 4. st. 2., 32., 36., 42. i 48. Krivičnog zakonika, te čl. 229. i 374. ZKP-a, **u t v r đ u j e**



za krivično djelo posebni slučajevi falsifikovanja isprave iz čl. 413. st. 1. tačka 2. u vezi čl. 412. st. 1. Krivičnog zakonika kaznu zatvora u trajanju od 3 (tri) mjeseca.

za krivično djelo neosnovano dobijanje i korišćenje kredita i druge pogodnosti iz čl. 245. st. 2. Krivičnog zakonika na kaznu zatvora u trajanju od 3 (tri) mjeseca.

           Pa mu na osnovu čl. 48., 52., 53. i 54. Krivičnog zakonika i čl. 374. ZKP-a,  **i z r i č e**



USLOVNU OSUDU 
               Kojom okrivljenom utvrđuje jedinstvenu kaznu zatvora u trajanju od 5 (pet) mjeseci i istovremeno određuje da se ista neće izvršiti u koliko okrivljeni u roku od 2 (dvije) godine ne počini novo krivično djelo.

               II – Sud okrivljenoj **Š. N .** primjenom citirane zakonske odredbe i čl. 2., 4. st. 2., 32., 42., 52., 53. i 54. Krivičnog zakonika, te čl. 229. i 374. ZKP-a, **i z r i č e**

USLOVNU OSUDU 
               Kojom okrivljenoj utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti u koliko okrivljena u roku od 1 (jedne) godine ne počini novo krivično djelo.

               **OBAVEZUJU SE** okrivljeni da na ime troškova krivičnog postupka solidarno uplate iznos od 286,00   €, te da na ime sudskog paušala uplate iznos od po 30,00 €, prednje u roku od 15 dana od dana pravosnažnosti presude pod prijetnjom prinudnog sudskog izvršenja, na žr.br. 832-196-94 koji se ovid na ime O.s.K.  
               Oštećena V. A. radi ostvarivanja imovinsko-pravnog zahtjeva upućuje se na parnicu.



                                            **O b r a z l o ž e nj e**

      ODT – Kolašin svojim optužnim aktom Kt.br. 59/11 od 28.12.2011. godine stavio je na teret okrivljenom Š. Z. I okrivljenoj Š. N. da su počinili krivično djelo posebni slučajevi falsifikovanja isprave iz čl. 413 st. 1 tačka 2 u vezi čl. 412 st. 1 Krivičnog Zakonika kao saizvršioci, a okrivljeni Šćepanović Zoran I krivično djelo neosnovano dobijanje I korišćenje kredita I druge pogodnosti iz čl. 245 st. 2 Krivičnog Zakonika, na način, mjesto I vrijeme činjenično I pravno opisano izrekom presude. Pri podnijetom optužnom aktu ODT – Kolašin Vojislav grujić ostao je do okončanja glavnog pretresa predlažući u završnoj riječi da sud okrivljene oglasi krivim I osudi po Zakonu.

      Okrivljeni Š. Z. prisustvovao je glavnom pretresu, u svojoj odbrani negirao izvršenje krivičnog djela I krivicu, ostajući u cjelosti pri odbrani datoj na zapisnik pred istražnim sudijom od 18.10.2011. godine gdje je u bitnom istakao da su on I njegova supruga ovdje okrivljena zbog finansijskih teškoća u kojima su se nalazili odlučili da podignu kredit kod Agroinvest banke I taj kredit I dokumentacija glasili su na njegovo ime. Dokumentaciju oko kredita završavala je njegova supruga a žiranti su bili D. B., V.A.I R. Z.Sva dokumentacija bila je  uredno ovjerena od strane Osnovne škole gdje su žiranti zaposleni I potpisana sa njihove strane. Sa takvom dokumentacijom okrivljeni je pošao u B.P. I podigao kredit na svoje ime u iznosu od 4.000,00 €ura, gdje je banka izvršila ,,prebijanje,, sa prethodnim kreditom I njemu isplatila nešto preko 3.400,00 €ura. Okrivljeni navodi da je u početku rate izmirivao uredno, a kasnije kada je ostao bez posla on I članovi njegove porodice kredit nijesu mogli otplaćivati. Njemu lično niko se nije od žiranata obratio sa informacijom da vraća njegov kredit. Koliko se sjeća u dokumentaciji je bila I mjenica za podizanje kredita, da je istu on potpisao kao glavni dužnik, a da su žiranti na mjenici već bili stavili potpis u momentu predaje dokumentacije za kredit.  Naveo je da prilikom podnošenja dokumentacije ništa nije falsifikovao, već je ista bila uredno potpisana I ovjerena.  U završnoj riječi istakao je da se ne osjeća krivim I tražio da ga sud oslobodi od optužbe.

      Okrivljena Š. N.u svojoj odbrani u bitnom je navela da ne priznaje izvršenje krivičnog djela, da prihvata jedino dug koji duguje oštećenoj, a u ostalom dijelu ostala je pri odbrani datoj na zapisnik pred istražnim sudijom od 18.10.2011. godine gdje je u bitnom istakla da su zbog finansijskih teškoća ona I njen suprug podigli kredit kod Agro invest banke , da je negdje u novembru 2008.godine srela A.V. I pitala je da joj bude žirant za kredit njenog muža na iznos od 1.500,00 – 2.000,00 €ura. Ista joj je odgovorila da će provjeriti u računovodstvu škole da li može da žirira I kada ju je obavijestila da može biti žirant dala joj je dokumentaciju pa je istu ona ovjerila u školi I potpisala izjavu za žiranta I administrativnu zabranu.  Na taj kredit žiranti su bili još I R. Z.I D. B.koji su takodje dokumentaciju ovjerili u školi. Što se tiče mjenice kao dijela kreditne dokumentacije u kafani koju je držala isti su potpisali I B. I R., dok se  vezano za potpisivanje mjenice od strane oštećene nije mogla izjasniti gdje je potpisana.  Nakon kompletiranja dokumentacije ista je predata njenom suprugu, koji je dokumentaciju predao povjereniku banke M. G. iz K.. Svi žiranti koji su bili u dokumentaciji su joj dali svoje lične karte koje je okrivljeni fotokopirala I iste im vratila. Okrivljena ne spori činjenicu da je oštećena pozvala I rekla joj da joj je stigla administrativna zabrana na platu, a znajući da oni nijesu uredno vraćali kredit isto je u periodu od 30.09.2009.godine do 31.01.2011.godine okrivljena davala rate u iznosu od 80,00  €ura, nakon ovog perioda ista nije imala novac niti je bila u mogućnosti da oštećenoj daje novčani iznos koji joj je odbijan od plate.  U završnoj riječi istakla je da se ne osjeća krivom za djelo koje joj se stavlja na teret, a jedina njena obaveza je da vrati dug V.A. na ime isplaćenog kredita.

      U dokaznom postupku sud je saslušao oštećenu V. A., pročitao nalaz I mišljenje vještaka grafologa S. S. od 23.12.2011. godine, saslušao ovlašćenog predstavnika A. invest banke PJ B. .P izvršio uvid u ugovor o zajmu l.d 0835800119 od 5.12.2008.godine sa pripadajućom dokumentacijom na ime oštećene I mjenicom serijskog broja aa0471662, pročitao iskaz svjedoka G.M. dat na zapisnik pred istražnim sudijom, te pročitao izvode iz KE izdate na ime okrivljenih.

      Iz iskaza oštećene V. A. utvrdjuje se da se ista pridružila krivičnom gonjenju I istakla imovinsko-pravni zahtjev na ime odbijenih rata u iznosu od oko 1.000,00 €ura, pojasnila je da na izjavi žiranata nije bilo iznosa na koji žirira, a takodje ni na administrativnoj zabrani. U ostalom  dijelu ostala je pri iskazu datom na zapisnik pred istražnim sudijom od 9.12.2011. godine gdje je istakla da je u novembru mjesecu 2008 godine okrivljena N. pitala da joj žirira na iznos od 1.500,00 €ura, jer joj se porodila kćerka, pa joj je novac potreban,  oštećena se raspitala u školi I obavijestila okrivljenu da joj može biti žirant. Na ulici okrivljena joj je predala administrativnu zabranu I izjavu žiranta koju joj je dala da popuni I ovjeri u školi. Izjavu za žiranta svojeručno je potpisala I odnijela u računovodstvo kao I administrativnu zabranu.  Š.N.joj je takodje rekla da će korisnik kredita biti njen suprug Š.Z.koji je zaposlen u F.-u K.Nakon toga dokumentaciju je predala okrivljenoj I kasnije kada se susrela sa N.ista joj je rekla da joj kredit nije odobren. 1.07.2009.godine u računovodstvo škole stigla je opomena za blokadu njene plate na iznos od 4.960,00 €ura na ime okrivljenog, nakon čega je oštećena pošla kod Š.N., ista joj je rekla da je kasnila sa isplatama rata, I ova joj je obećala da će sve regulisati u Agro invest banci I da joj rate za kredit neće biti odbijane od plate, to obećanje okrivljena nije održala I 30.09.2009. godine oštećenoj je počelo da se odbija od plate 80,00 €ura mjesečno. Okrivljena joj je davala rate sve do 31.01.2011.godine kada joj je rekla da više nema sredstava da plaća rate. Posebno je istakla da je svaki put morala da zove I traži od okrivljene novac I da troši telefon pozivajući je svakomjesečno da isplati svoje obaveze. Smatra da je od strane Š.N. prevarena, te da ista nije potpisala mjenicu. Istakla je da sa okrivljenim Š. Z. nije imala nikakav kontakt. U završnoj riječi oštećena se pridružila završnoj riječi Tužioca.

      Iz iskaza ovlašćenog predstavnika Agro invest banke S. b.utvrdjeno je da u tom periodu za odobravanje I dobijanje kredita bila je dovoljna administrativna zabrana I izjava žiranata, da se u to vrijeme nijesu upisivali iznosi za koje se kredit odobrava, jer je žirant svojim potpisom prihvatao dugovanje nosioca kredita po osnovu Ugovora koji se zaključuje sa bankom.  Činjenica je da oštećena nije imala na uvid ugovor prilikom potpisivanja administrativne zabrane obzirom da je isti zaključen nakon potpisivanja isprava od strane oštećene, ali da je poslovna politika banke takva da je ona u svakom trenutku mogla izvršiti uvid  u sadržinu ugovora o kreditu, tj. dobiti potvrdu kolika je visina odobrenog kredita I ko su ostali žiranti po istom. Vezano za mjenicu istakao je da prinudna naplata nije išla pute mjenice, a da je ista priložena kao dodatno sredstvo obezbedjenja u slučaju da se administrativna zabrana ne može realizovati odnosno u slučaju da žirant izgubi posao ili da postane insolventan, onda bi naplata išla preko mjenice  na pokretnim odnosno nepokretnim stvarima žiranta. Prilikom zaključivanja ugovora za banku je nebitno da li je nosilac kredita zaposlen Ili ne.  U konkretnom slučaju uz mjenicu nije bila potreba mjenična izjava.

      Iz iskaza svjedoka G. M. datog na zapisnik pred istržanim sudijom od 9.12.2011. godine utvrdjuje se da  isti nije bio povjerenik Agro invest banke, nego je taj posao za banku radila njegova supruga O.Podnosioci zahtjeva za kredit bili su u obavezi da kompletnu dokumentaciju predaju njegovoj supruzi, a kasnije su svoj kredit regulisali kod banke u B.P.. Svjedoku je poznato da je Š. N. G. O. predala dokumentaciju, a kasnije I regulisala kredit. Službene podatke da li okrivljena uredno vraća kredit ili ne, njegova supruga ne posjeduje već o tome vode računa zaposleni u Agro invest banci.

      Iz ugovora o zajmu br. LD0835800119 utvrdjuje se da je ugovor zaključen radi kupovine kamiona, da je riječ o kreditu u iznosu od 4.000,00 €ura, da je rok otplate 36 mjeseci, te da je ugovor zaključen izmedju Š. Z. I ovlašćenog predstavnika A.i. banke.

      Iz administrativne zabrane I izjave žiranata utvrdjuje se da su V.A., B. d. I R. Z. žiranti po osnovu ovog kredita, te da na administrativnim zabranama kao ni na izjavama žiranata nije upisan iznos kredita na koji žiranti žiriraju. Takodje na mjenici br. AA0471662 stoje potpisi B.D., V. A. I Z. R.

      Iz nalaza I mišljenja vještaka grafologa  utvrdjuje se da je predmet vještačenja bio inkriminisani materijal – mjenica br. AA0471662 čiji se sporan rukopis odnosi na žiranta pod br. 2 V.A.Utvrdjeno je da je tekst na mjenici koji se odnosi na imenovanu napisala lično oštećena.

      Iz izvoda iz KE izdatog na ime Š. Z. utvrdjuje se da je isti do sada osudjivan presudom Osnovnog suda u K. K.br. 102/95 od 6.11.1997.godine za krivično djelo iz čl. 144 st. 1 KZ RCG, izrečena mu je kazna šest mjeseci zatvora uslovno na dvije godine.

      Iz izvoda iz KE izdatog na ime Š. N. utvrdjuje se da ista do sada nije osudjivana.

      Cijeneći sve izvedene dokaze kako pojedinačno tako I u njihovom medjusobnom odnosu na nesumnjiv način je utvrdjeno da su okrivljeni kao saizvršioci počinili krivično djelo posebni slučajevi falsivfikovanja isprave iz čl. 413 st. 1 tačka 2 u vezi čl. 412 st. 1 Krivičnog Zakonika, a okrivljeni Š. Z.u sticaju sa krivičnim djelom neosnovano dobijanje I korišćenje kredita I druge pogodnosti iz čl. 245 st. 2 Krivičnog Zakonika. Naime, nesporno je da su okrivljeni neutvrđenog dana tokom novembra mjeseca 2008.god., u Kolašinu, po predhodnom dogovoru, okrivljena Š. N. obmanula oštećenu V. A.o sadržaju isprave koju potpisuje, izjave žiranata, govoreći joj da će njen suprug, okrivljeni Š. Z. podići kredit u iznosu od 1.500 €, našta je oštećena pristala da bude žirant, i tako je navela da stavi svoj potpis na ispravu – izjavu žiranta „A.i.“ banke smatrajući da potpisuje obrazac na osnovu kojih bi okrivljeni Š. Z. podigao kredit u naznačenom iznosu, nakon čega je takve isprave okrivljena Š. N. predala Š. Z., a ovaj predao ovlašćenom kreditnom službeniku u K. na osnovu kojih je dobio kredit u iznosu od 4.000 € u svrhu kupovine kamiona, a koji je iskoristio za drugu namjenu a ne za onu za koju mu je kredit odobren. Ovakav zaključak suda proizilazi kako iz iskaza  oštećene Vuković Ane, tako i iz pismenih dokaza administrativne zabrane i izjave žiranta iz kojih se vidi da na istima ne postoji iznos na koji se žirira, a u prilog iskazu oštećene ide i izjava ovlašćenog predstavnika Agro invest banke da oštećenoj nije poznata sadržina ugovora, ni iznos na koji se kredit odobrava sa razloga što se isti zaključuje nakon potpisivanja i dostavljanja banci administrativne zabrane i izjave žiranata. Dakle očigledno je da je riječ o bjanko obrascima, te da je tek ugovorom o kreditu precizirana visina istog, što se vidi iz priloženje službene dokumentacije.  Očigledno je da je okrivljeni Šćepanović Zoran nenamjenski koristio kredit koji je dobio od banke jer je očigledno da isti nije iskorišćen za kupovinu kamiona, već je utrošen u druge svrhe. Dakle, i kod okrivljenog Šćepanović Zorana i kod okrivljene Š. N. očigledno je da je postojala namjera da se takve administrativne zabrane i izjave iskoriste u svrhu zasnivanja pravnog odnosa – zaključenja ugovora kojim je odobren kredit u iznosu od 4.000,00 €ura, dakle isti su postupali umišljajno. Posebno cijeneći odbranu okrivljenih sud je iste odbacio kao sračunate na izbjegavanje krivično pravne odgovornosti, jer isti u cjelosti negiraju izvršenje krivičnog djela i ne prihvataju krivicu za isto a istovremeno prihvataju dug prema oštećenoj i ističu obavezu da vrate novac koji je oštećenoj odbijen od plate na ime rata za kredit, takodje u svojim odbranama ne negiraju tvrdnju oštećene da je oštećena dala saglasnost odnosno prihvatila da bude žirant na kredit u iznosu do 1.500,00 €ura braneći se činjenicom da nijesu ni oni unaprijed mogli znati koliki će im kredit biti odobren, pa je samim tim ovakva odbrana okrivljenih neutemeljena na provedenim dokazima i utvrdjenim činjenicama.

      Opredjeljujući se za krivičnu sankciju kod ...ŠZ. sud je cijenio sve okolnosti od značaja za individualizaciju iste, a tiču se ličnosti okrivljenog i krivičnih djela koja su mu stavljena na teret, pa je od olakšavajućih okolnosti na strani okrivljenog našao da je riječ o porodičnom čovjeku ocu troje djece, činjenicu da je do sada osudjivan sud nije uzeo kao  otežavajuću sa razloga što je od ranije osude protekao relativno dug vremenski period od 15 godina. Primjenjujući odredbe čl. 48 Krivičnog Zakonika, sud je za svako krivično djelo  utvrdio posebne kazne zatvora i to: za krivično djelo iz čl. 413 st. 1 tačka 2 u vezi čl. 412 st. 1 KZ kaznu zatvora u trajanju od tri mjeseca, za krivično djelo neosnovano dobijanje i korišćenje kredita i druge pogodnosti iz čl. 245 st. 2 Krivičnog Zakonika kaznu zatvora u trajanju od tri mjeseca, a potom utvrdio jedinstvenu kaznu zatvora u trajanju od pet mjeseci i istu uslovio na period od dvije godine, kao rok provjere ponašanja počinioca. Sud je mišljenja da će se ovakvom vrstom krivične sankcije postići svrha kažnjavanja predvidjena čl. 32 Krivičnog Zakonika.

      Opredjeljujući se za krivičnu sankciju kod Š.N. sud je cijenio sve okolnosti od značaja za individualizaciju iste, a tiču se ličnosti okrivljene i djela stavljenog joj na teret, pa je od olakšavajućih okolnosti na strani okrivljene našao da je riječ o udatoj ženi, majci troje djece, da je ista nezaposlena, lošeg materijalnog stanja, te da je do sada neosudjivana. Kako je za ovo krivično djelo predvidjena kazna zatvora do tri godine sud je mišljenja da će se uslovnom osudom kojom je okrivljenoj utvrdjena kazna zatvora u trajanju od četiri mjeseca sa rokom provjere od jedne godine dovoljno uticati na okrivljenu da ubuduće ne vrši krivična djela, te da će se istom postići svrha kako specijalne tako i generalne prevencije.

      Kako su okrivljeni oglašeni krivim to ih je sud obavezao na solidarno plaćanje troškova krivičnog postupka u iznosu od 286,00 €ura koji se odnose na naknadu za dati nalaz i mišljenje vještaku grafologu S. S., te obavezao na plaćanje sudskog paušala u iznosu od po 30,00 €ura, koji je srazmjeran dužini trajanja postupka i imovinskim prilikama okrivljenih prednje shodno čl. 229 u vezi čl. 226 ZKP-a.

      Obzirom na činjenicu da su okrivljeni oglašeni krivim, a da je oštećena V. A. istakla imovinsko-pravni zahtjev čiju visinu nije u potpunosti precizirala, ističući da je vratila oko 1.000,00 €ura, ali ne prezentirajući sudu odgovarajuću dokumentaciju  o  tome, sud nije imao dovoljno osnova za presudjenje vezano za imovinsko-pravni zahtjev pa je shodno čl. 239 st. 2 u vezi st. 1 ZKP-a oštećenu V. A., radi ostvarivanja imovinsko-pravnog zahtjeva uputio na parnicu.

      Sa svega naprijed iznijetog shodno čl. 374 ZKP-a odlučeno je kao u izreci presude.


                                  **OSNOVNI SUD U KOLAŠINU,**

                                         Dana, 01.02.2012. godine. 
Zapisničar,                                                           S U D
I J A,
Vrhovac Nada s.r.                                           Mirjana Čepić
s.r. 
PRAVNA POUKA: Protiv ove presude dozvoljena je žalba V. s. – B.P. I to u
roku od 8 dana od dana prijema iste. Žalba se podnosi preko Ovog suda.    