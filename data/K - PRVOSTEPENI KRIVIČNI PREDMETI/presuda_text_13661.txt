K.br. 16/12-11 
                              U IME CRNE GORE 
        **OSNOVNI SUD U KOLAŠINU** , kao prvostepeni krivični po sudiji Mirjani Čepić, kao sudiji pojedincu, uz učešće zapisničara Vrhovac Nade u krivičnom predmetu protiv okrivljenih P. S.K. D., B. B. I mldb D.. D..,  zbog krivičnog djela teška kradja iz čl. 240 st. 1 tačka 1 KZ, postupajući po optužnici ODT  iz Kolašina Kt.br. 71/11 od 28.12.2011. godine, nakon održanog glavnog javnog pretresa, u prisustvu zastupnika optužnog akta ODT Vojislava Grujića okrivljenih, branioca okrivljenih adv. Novaković Vesne I branioca okrivljenog B. B.adv. V. S.-B., kao I u prisustvu predstavnika oštećenog preduzeća ,,Invest V,, donio je I javno objavio dana 6.04.2012. godine –



                                  **P R E S U D U**


      **OKRIVLJENI:**



P.S. od oca B. I majke L. rodjene M., rodjen ..1993 godine u M.sa prebivalištem u Ko. Naselje – B.državljanin Crne Gore, učenik, nezaposlen, završio Osnovnu školu, srednjeg imovnog stanja, do sada neosudjivan,


K. D. , od oca R. I majke J. rodjene B.rodjen ..1993. godine u Kolašinu, sa prebivalištem u Kolašinu Naselje – B., srbin, državljanin Crne Gore, učenik IV razreda srednje škole, srednjeg imovnog stanja, do sada neosudjivan,


B. B. , od oca M. I majke Lj. rodjene K.rodjen 17.08.1993. godine u Kolašinu, sa prebivalištem u mjestu rodjenja Naselje – B.., Crnogorac, državljanin Crne Gore, učenik IV razreda srednje škole, srednjeg imovnog stanja, do sada neosudjivan,
                              **K r I v I   s u**



           Zato što su: 
      U noći 25/26.08.2011. godine u Naselju B.– Opština Kolašin u namjeri da sebi pribave protiv pravnu imovinsku korist obijanjem oduzeli tudje pokretne stvari na način što su obili magacin preduzeća ,,Invest V,, I to tako što su okrivljeni B.B.metalnom šipkom odvalio katanac na ulaznim vratima za koje vrijeme su okrivljeni P. S. I K. D. udarali nogama u vrata I tako ih otvorili, dok je mldb D. D. čuvao stražu, nakon čega su iz magacina, svi zajedno, oduzeli 200 metara četvorožilnog podzemnog elektro kabla PPOD-Y 4 x 10, 50 metara kabla PPOO-Y 4 x 16,50 metara,  50 metara kabla PP-Y 5 x 6, 50 metara kabla PP-Y 5 x 2,5, 50 metara kabla PP-Y 3 x 2,5 metara,  50 metara kabla PP-Y 3 x 15, ručna kolica, ručnu kosačicu marke ,,Jensened GR2036,, plastični bidon zapremine 20 litara, dvije motalice za elektro kabal, jednu izolir traku široku, sve vrijednosti 970,30 €ura, koje stvari su iznijeli izvan ograde kojom je magacin ogradjen gdje su okrivljeni B. B. I maloljetni D. D. ostali da čuvaju oduzete stvari, a okrivljeni P  S . I K.D. pošli do kuće okrivljenog P.gdje su uzeli vozilo Kombi u koje su svi zajedno utovarili oduzete stvari a nakon toga se povezli u mjesto ,,Skrbuša,, gdje su oduzeti kabal zapalili a ostale stvari sakrili,


čime su izvršili krivično djelo teška kradja iz čl. 240 st. 1 tačka 1 Krivičnog Zakonika kao saizvršioci,  Pa ih sud primjenom citirane zakonske odredbe I čl. 2, 4, 32, 52, 53  I 54 Krivičnog Zakonika I čl. 229, 239 I 374 ZKP-a, I z r I č e -

                                        **USLOVNU OSUDU**



           Kojom okrivljenima UTVRDJUJE kaznu zatvora u trajanju od po 12
/dvanaest mjeseci/ I istovremeno odredjuje da se ista neće izvršiti ukoliko
okrivljeni u roku od 3 /tri/ godine ne izvrše novo krivično djelo. 
                    **OBAVEZUJU SE okrivljeni da solidarno na ime troškova krivičnog postupka uplate iznos od 170,50 €ura, te da na ime sudskog paušala uplate iznos od po 30,00 €ura   prednje u roku od 15 dana od dana pravosnažnosti presude, pod prijetnjom prinudnog sudskog izvršenja na žiro račun br. 832-196-94 koji se vodi na ime Osnovnog suda – Kolašin.**

           Oštećeno preduzeće INVEST V iz Podgorice radi ostvarivanja
imovinskopravnog zahtjeva upućuje se na parnicu         
  **Na osnovu čl. 83, 84, 85 I 89 Krivičnog Zakonika, te čl. 499 I 500 ZKP-a prema maloljetnom D.D. I z r I č e   s e –**

                              VASPITNA MJERA 
Pojačan nadzor od strane Organa Starateljstva u trajanju od 1 /jedne/
godine. 
           Troškovi krivičnog postupka u odnosu na malodobnog D. D.. padaju
na teret budžetskih sredstava. 
           Oštećeno Preduzečće ,,Invest V,, iz Podgorice, radi ostvarivanja
imovinsko-pravnog zahtjeva u odnosu na malodobnog D. D. UPUĆUJE SE na
parnicu. 
                                **O b r a z l o ž e nj e**


      ODT iz Kolašina svojim optužnim aktom Kt.br. 71/11 od 28.12.2011. godine stavio je na teret okrivljenima P. S., K. D. I B. B. kao I malodobnom D.D. da su počinili krivično djelo teška kradja iz čl. 240 st. 1  tačka 1 Krivičnog Zakonika kao saizvršioci, na način, mjesto I vrijeme činjenično I pravno opisano izrekom presude. Pri podignutoj optužnici ODT Vojislav Grujić ostao je do okončanja glavnog pretresa predlažući u završnoj riječi da sud okrivljene oglasi krivim I osudi po Zakonu, te da prema mldb D. D. izrekne jednu od vaspitnih mjera odnosno pojačan nadzor od strane Organa Starateljstva.

      Okrivljeni  P. S. u svojoj odbrani datoj na glavnom pretresu od 15.02.2012. godine gdje je u bitnom naveo da priznaje izvršenje krivičngo djela koje mu se stavlja na teret, da prihvata krivicu za isto I ostaje u cjelosti pri navodima odbrane datim na zapisnik pred istražnim sudijom od 28.08.2012. godine, gdje je naveo da se predmetni dogadjaj desio u noći izmedju 25 I 26 avgusta 2011 godine, da je te noći bio u kafani kod M.B., da je nakon toga otišao da prošeta sa njima I da su se uputili ka B. gdje su došli blizu tzv.,,Ruskog naselja,, vidjeli su da je na jednom mjestu ograda oštećena I sva četvorica su prošli kroz ogradu, došli su do magacina, a potom došli I na ideju da provale unutra I udju u magacin. U magacinu su jedna vrata bila zatvorena, ali ne I zaključana kroz ta vrata su ušli otvorivši kvaku na vratima, dok su druga vrata bila zaključana katancem, pored magacina okrivljeni P.I B. B.našli su jedno parče željeza I jednu staru teslu I uz pomoć toga uspjeli da odvale katanac I gurnu vrata u čemu im je pomogao Klj. D., dok je D. D. svo vrijeme stražario I nije učestvovao u provaljivanju vrata, nakon toga sva četvorica su ušli u magacin I iz istog oduzeli kosačicu ,,Trimer,, jedna kolica, jednu  izolir traku, bidon od 20 litara I elektro kabal, zajedno su iznijeli oduzete stvari iz magacina I kroz isto oštećenje na ogradi iznijeli stvari I postavili ih pored da bi nakon toga  okrivljeni I  K. D. pošli do njegove kuće, uzeli kombi I istim kombijem se vratili na Brezu da bi nakon toga sva četvorica ubacili oduzete stvari u kombi I nakon toga pošli  kombijem sa lica mjesta. Nakon razmišljanja šta će sa stvarima odlučili su da kablove zapale blizu rijeke Tare što su I uradili u mj.,,Jezerca,, dok su kosačicu I kolica stavili u neko žbunje pored Tare, stim što se nije mogao sjetiti gdje su ostavili bidon od 20 litara. Nakon toga su se vratili u Kolašin I otišli svojim kućama.

      Branilac okrivljenih P. S., K.. D. I mldb D. D. adv. N. V. u završnoj riječi je istakla da prihvata predlog ODT-a da se prema maloljetnom D. izrekne vaspitna mjera, dok je za okrivljene P. I K. istakla da su isti tokom postupka korektno priznali izvršenje krivičnog djela, da su izrazili kajanje,  stim što ističe da u konkretnom slučaju nije riječ o krivičnom djelu teška kradja već o krivičnom djelu kradja iz čl. 239 Krivičnog Zakonika, jer djelo kako je predstavljeno ovom optužnicom nije izvršeno na način koji čini bitna obilježja bića krivičnog djela teška kradja.  Takodje je zamolila sud da uzme u obzir činjenicu da je  P.S. u vrijeme izvršenja krivičnog djela imao navršenih 18 godina I šest mjeseci, dok je K. D. u momentu izvršenja djela imao navršenih 18 godina I dva mjeseca, što znači da se radi o mladjim punoljetnim licima. Takodje je riječ o licima koja do sada nijesu imala sukob sa Zakonom, te je predložila da im sud izrekne uslovnu osudu, jer bi se uslovnim osudama dala šansa obojici da se poprave  I da ubuduće ne vrše krivična djela. Izricanjem zatvorske kazne za ovako mlade ljude kazna bi predstavljala odmazdu, a cilj kažnjavanja ne smije odmazda već prevaspitanje optuženih da ubuduće ne vrše krivična djela. Takodje je istakla da su okrivljeni izrazili volju da obeštete oštećeno Preduzeće u iznosu koji je utvrdjen od strane vještaka finansijske struke, medjutim oštećena srana to nije prihvatila.

      Okrivljeni P. u završnoj riječi prihvatio je odbranu svog branioca.

      Okrivljeni K. D.  u svojoj odbrani u cjelosti je priznao izvršenje krivičnog djela I ostao pri odbrani datoj na zapisnik pred istražnim sudijom od 28.08.2011. godine gdje je u bitnom istakao da su kritičnom prilikom po dogovoru sa drugovima D. D.  B. B. I P. S. otišli da prošetaju I uputili se ka B. kada su došli blizu ,,Ruskog Naselja,, vidjeli su da je na jednom  mjestu ograda oštećena, pa su sva četvorica prošli kroz tu ogradu I došli do magacina, gdje su došli na ideju da provale  I udju u taj magacin. Na magacinu su jedna vrata bila zatvora, ali ne I zaključana tako da su kroz ista ušli uz pomoć kvake dok je na drugim vratima bio postavljen katac I vrata su istim bila zaključana. Pored magacina našli su jednu metalnu šipku kojom je P. odvalio ktanac, a nakon toga su gurnuli vrata I ušli u magacin sva četvorica iz kog su oduzeli kosačicu, jedna ručna kolica, jednu traku bijele boje, jedan bidon od 20 litara I elektro kabal. Svi zajedno iznijeli su stvari I P. S. je pošao kući uzeo ključeve od očevog kombija u koji su natovarili oduzete stvari, a potom pošli sa lica mjesta. Odlučili su da kablove zapale blizu Tare I to su uradili u mj.,,Jezerca,, dok su kosačicu I kolica stavili u neko žbunje blizu rijeke, stim što se nijesu mogli sjetiti gdje su ostavili bidon od 20 litara. Nakon toga su se vratili u Kolašin I pošli svojim kućama. Izrazio je kajanje zbog cjelokupnog dogadjaja, obećao da više neće ponoviti krivično djelo, dok je u završnoj riječi ostao pri priznanju datom u toku dosadašnjeg postupka I završnoj riječi svoga branioca.

      Okrivljeni B. B.u svojoj odbrani je istakao da priznaje izvršene krivičnog djela, prihvata krivicu za isto, te ostaje pri navodima odbrane date pred istražnim sudijom od 28.08.2011. godinegdje je u bitnom naveo da je kritične večeri bio u kafani kod M. B. gdje su se nalazili drugovi D., K. I P.. Oko ponoći pošli su iz kafane u kojoj su konzumirali alkohol, otišli su do kuće B. da uzmu novac kako bi platili dug u kafani, a potom su malo prošetali I negdje oko 02,00 časa iza ponoći pošli na Brezu. Kada su došli do Ruskog Naselja primijetili su da je na jednom mjestu oštećena ograda I nakon toga su sva četvorica pošli kroz ogradu. P. je otišao put magacina I u jednom trenutku okrivljeni je čuo jak udar, nakontoga su on, K. I D.došli do magacina gdje su vidjeli da su jedna vrata otvorena najvjerovatnije od odarca nogom. Potom su sva četvorica ušla u magacin I okrivljeni je  prostoriju osvijetlio mobilnim telefonom, primijetili su da se u njoj nalaze neke skele, sa kog razloga su iz prostorije odmah izašli. Nakon toga su prišli drugim vratima koja bila obezbijedjena ktancem, a tada je okrivljeni Bulatović parčetom željezne armature odvalio ekser sa reze na kojoj je bio katanac, nakon čega P.B. I K. ulaze u prostoriju dok je D.D. ostao da stoji ispred. Svoju izjavu korigovao je na glavnom pretresu I istakao da nije koristio željeznu armaturu da odvali katanac sa reze, niti je on to učinio. Dalje je naveo  da su ušli u magacin I primijetili elektro kabal gdje su se dogovorili da taj kabal slože, uzmu I prodaju, a da potom novac podijele.  Dogovorili su se takodje da sa sobom ponesu kosačicu, kolica, traku kao I bidon da na licu mjesta ne bi ostavili tragove prstiju. Nakon ovoga K. D.I Palević odlaze da dovezu kombi P.oca, dok su on I D.ostali na licu mjesta. Nakon izvjesnog vremena ova dvojica dolaze kombijem, tovare stvari I odvoze do mjesta Jezerca u blizini rijeke Tare gdje su zapalili kablove, dok su ostale stvari sakrili u žbunju. Nakon toga su pošli svojim kućama.Izrazio je kajanje zbog pričinjenog djela. U završnoj riječi branilac okrivljenog B. B. je istakla da tokom postupka nije dokazano da je optuženi B.B. počinio krivično djelo koje mu se stavlja na teret, odnosno da se kvalifikacija krivičnog djela ne poklapa sa činjeničnim opisom istog prikazanom u optužnom aktu. Utvrdjenim dokazima okrivljeni nije ostvario elemente bića krivičnog djela teška kradja, već krivičnog djela kradje, a sa kojih razloga je isti izrazio korektan odnos prema sudu priznajući izvršenje djela I od samog početka se izjašnjavao u tom pravcu da ne želi da izoluje sebe od tog slučaja.  Imajući u vidu navedene činjenice a obzirom na okolnosti pod kojima je počinjeno krivično djelo, životnu dob počinioca predložila je sudu da se prilikom opredjeljenja za vrstu I visinu krivične sankcije opredijeli za uslovnu osudu, jer bi se istom ostvarila svrha kažnjavanja. Ukazuje se sudu na činjenicu daje Bulatović Boris u vrijeme izvršenja krivičnog djela bio na granici punoljetstva, tačnije imao je 18 godina I 8 dana. Takodje treba uzeti u obzir I činjenicu da je isti priznao izvršenje krivičnog djela, izrazio kajanje, da do sada nije osudjivan, te da se oštećeni nije pridružio krivičnom gonjenju protiv okrivljenog. Izricanjem uslovne osude ovom mladom čovjeku dala bi se mogućnost da popravi svoje ponašanje odnosno da ubuduće ne vrši ista ili slična krivična djela, u protivnom negativno bi se uticalo na njegovu ličnost posebno imajući u vidu njegovu starosnu dob. Okrivljeni B. B.u završnoj riječi prihvatio je odbranu svog branioca. Mldb D. D.u svojoj odbrani datoj na glavnom pretresu dana 7.03.2012. godine istakao je da priznaje izvršenje krivičnog djela I izražavaa kajanje zbog svog postupka, te  iskazuje da više ovakvo ponašanje neće ponoviti. Ne spori činjenicu da su se dana 25.08.2011. godine on I B. B. dogovorili da oko ponoći odu u kafanu M. B., gdje su se nalazili njihovi drugo P. I K.Negdje poslije ponoći izašli su iz kafane, a pošto su ova dvojica ostala dužna 4,00 €ura otišli su do kuće B. da uzmu novac kako bi se platio dug. Nakon toga otišli su da prošetaju I došli na B. do Ruskog Naselja. Primijetili su da je na jednom mjestu ograda oštećena da bi nakon toga P. I K.prošli kroz tu ogradu, a za njima D. I B.. K.I P. su se uputili ka magacinu I u jednom trenutku čuo se lom stakla I lavež pasa. Nakon toga čuo se jak zvuk kada je Palević provalio nogom vrata magacina. Do magacina su došli D. I B. da bi nakon toga njih trojica ušli u magacin dok je D.ostao ispred, ne da bi čuvao stražu već zato što nije želio da udje unutra. Nakon toga njih torjica izlaze iz magacina I odlaze do vrata koja su bila obezbijedjena katancem. P. I K. udaraju nogom  u vrata, B. je takodje bio kod vrata ali mu nije poznato da li je šta držao u rukama I da li je pokušavao da otvori katanac. P. I K.itvorili su vrata, a njih tojica ulaze u magacin, dok D.ostaje ispred. Nakon izvjesnog vremena njih trojica iznose kosačicu, kolica, traku bijele boje, elektro kabal I bidon od 20 litara, da bi sve te stvari njih četvorica odnijeli do ogtrade I to do mjesta kuda su I prošli, tada su D.I B.ostali kdo stvari dok su P. I K. otišli po kombi Palevićevog oca I ubrzo zatim došli kombijem. Sva četvorica ubacili su stvari u kombi I prebacili ih do mjesta ,,Jezerca,, gdje P. otac ima ćumuranu. Tu su se dogovorili da kablove zapale što su odmah I učinili, dok su ostale stvari oduzete stavljene u žbunje da bi se nakon toga vratili I pošli svojim kućama.  U završnoj riječi prihvatio je odbranu svoga branioca.

      U dokaznom postupku sud je pročitao službenu zabilješku UP – Ispostave Kolašin br. 193-240-1183 od 27.08.2011. godine sa foto elaboratom od 26.08.2011. godine, potvrdu o privremeno oduzetim predmetima na ime P. S. od 26.08.2011. godine, računi DOO ,,Okov,, iz Podgorice od 16.06.2008.godine I 2.06.2008 godine, račune ,,Rarovac Komerc,, DOO od 24.07.2009.godien I 1.07.2009.godine, nalaz I mišljenje vještaka finansijske struke B. I. od 18.11.2011. godine, saslušao ovlašćenog predatavnika oštećenog Preduzeća DOO ,,Invest V,, P. D., pročitao izvode iz KE za okrivljene, pročitao mišljenje Centra za socijalni rad na ime mldb D. D.izvršio uvid u izvod iz matične knjige rodjenih za mldb D.D.

      Iz izjašnjenja ovlašćenog predstavnika oštećenog Preduzeća ,,I.V,, P. D. utvrdjuje se da se isti nije pridružio krivičnom gonjenju protiv okrivljenog B. B.niti je postavio imovinsko-pravni zahtjev, dok se pridružio krivičnom gonjenju protiv ostalih okrivljenih I prema istima istakao imovinsko pravni zahtjevu  visini od 1.550,00 €ura, pri čemu je ostao I u završnoj riječi.

      Iz službene zabilješke UP – . K. br. 19/3-240-1183 od 27.08.2011. godine čiji sastavni dio čini foto elaboratom od 26.08.2011. godine utvrdjeno je da je putem telefona dana 26.08.2011. godine prijavljeno da je na gradilištu ,,Rusko nasleje,, čiji je vlasnik preduzeće ,,Invest V,, otudjeno 500 metara četvorožilnog podzemnog elektro kabla, ručna kolica zelene boje, ručna kosačica crvene boje, izolir traka bijela široka, jedan bijeli bidon od 20 litara, dvije motalice za struju, kao I nepoznata količina otpadnog kabla – tankog koji služi za elektro instalaciju. Ekipa za uvidjaje je izašla na lice mjesta  utvrdila da je riječ o objektu prizemnog karaktera gdje je uočeno nasilno otvaranje dvoje vrata I polomljeno staklo na prozoru dimenzija 100 x 50 cm, stim što nije uočen trag ulaska počinioca kroz prozor.  Prva vrata koja su obijena na objektu zatečena su u otvorenom poloćaju sa jezičkom brave za zaključavanje u zaključanom položaju, pa se predpostavlja da su  obijena upotrebom fizičke sile, druga vrata su bila obezbijedjena rezom I katanacem, zatečena su u otvorenom položaju dok je na drvenom dovratku uočeno djelovanje podesnog sredstva, ovi tagovi su fotografisani, na udaljenosti 5,00 metara od magacina uočeni su tragovi džona obuće a takodje na zemljanoj površini makadamskog puta van gradilišta uočeni su identični tragovi djona obuće. Iz magacina otudjeno je 500 metara četvorožilnog elektro kabla , ručna kolica zelene boje, trimer za košenje trave, bijela šira traka I dvije motilice, kao I otpadni kabal za instalacije.  Pored opisanog traga na zemljanoj površini u unutrašnjosti gradilišta uočen je trag vučenja predmeta takodje na zemljanoj površini. Lice mjesta je fotografisano I kriminalistički obradjeno.

      IZ potvrde o privremenom oduzimanju predmeta sačinjen od strane Ispostave – Kolašin na ime P.S.utvrdjeno je da je od istog oduzeto oko 500 metara žice /spaljena/ ručna kolica zelene boje, izolir bijela traka I ručna kosačica crvene boje marke ,,Jensened,, GR2036.

      Iz računa Preduzeća ,,O.,, utvrdjuje se da je vrijednostrućnih kolica 29,26 €ura I  da su ista kupljena 16.06.2008.godine, takodje iz računa Preduzeća ,,Okov,, od 2.06.2008. godine utvrdjuje se vrijednost dvije motalice za elektro kabal u iznosu od 30,00 €ura. Iz računa Preduzeća Rarovac komerc  utvrdjuje se  ukupna vrijednost otudjenog elektro  kabla  500 metara.

      Iz nalaza I mišljenja vještaka finan. Struke I. B. utvrdje se da vrijednost predmeta koje su okrivljeni P.K.B. I D. oduzeli iz magacina oštećenog preduzeća, po odbitku slobodno procijenjene amortizacije u iznosu od 20 % na dan izvršenja krivičnog djela iznosi 970,30 €ura, kako je nakon spaljivanja elektro kabla izvršena prodaja istog kao sekundarne sirovine po kom osnovu je oštećenom Preduzeću predat novčani iznos od 370,00 €ura, to proizilazi da je po osnovu oduzetih predmeta Preduzeću ,,I.t V,, iz Podgorice pričinjena šteta u iznosu od 600,30 €ura.

      Iz izvoda iz matične knjige rodjenih za mldb D. D. utvrdjuje seda je isti rodjen 1.08.1994. godine u Podgorici, dakle da je u vrijeme izvršenja krivičnog djela bio maloljetan.

      Iz izvještaja Centra za socijalni rad Opštine – K. od 27.03.2012. godine utvrdjuje se da D. D. živi u petočlanoj porodici sa troje djece, da žive u jednosobnom stanu koji su od SO-e K. dobili na korišćenje zbog lošeg materijalnog stanja. Stan je skromno opremljen neophodnim uredjajima za domaćinstvo I ne zadovoljava potrebe petočlane porodice. Jedini prihod je  očev lični dohodak koji se nekada uvećava dnevnicama koje otac I D.zaradjuju vršeći fizičke poslove.  D. je prvo dijelete po redu rodjenja. Upisan je u školu sa 7 godina, u osnovnoj školi  postizao je dobar uspjeh, a upisao je I srednju ugostieljsku školu gdje pohadja redovno praksu, kao I da u školi postiže dobar uspjeh. Otac navodi da je zabraio D. druženje sa momcima koji su učestvovali u izvršenju krivičnog djela, jer je D. pod njihovim lošim uticajem. Čak smatra da ga zastrašuju I podsmijevaju se. Smatrao je I ranije da oni nijesu društvo za njega, ali očeve savjete D.nije prihvatio. Slobodno vrijeme provodi neorganizovano, ne bavi se sportom I nema hobi. Majka je više posvećena djeci I uključena u njihov svakodnevni život. D.se u  društvu vršnjaka često osjeća inferiornim zbog loše materijalne situacije  te I zbog činjenice da I sam mora obavljati fizičke poslove kako bi obezbijedio novac za egzistenciju. Trenutno se osjeća utučenim, depresivnim, usamljenim, a sve zbog pokrenutog postupka koji je značajno uticao na situaciju u njegovoj porodici kao I u vršnjačkoj grupi. D. do sada nije bio na evidenciji službe, a inicijativu I odgovornost za djelo prebacuje na momke koji su bili učesnici istog.  Ostavili su sudu na ocjenu koju će vrstu vaspitne mjere prema maloljetniku izabrati.

      Iz izvoda iz KE izdatog na ime K. D. od strane UP – Ispostave k.od 18.10.2011. godine utvrdjuje se da je isti do sada neosudjivan.

      Iz izvoda iz KE izdatog na ime B. B.od strane UP – Ispostave K.od istog datuma utvrdjuje se da je isti do sada neosudjivan.

      Iz izvoda iz KE izdatog na ime P. S. od strane UP – PJ B. P.– I.Mojkovac, utvrdjuje se da isti do sada nije osudjivan.

      Iz izvoda iz KE izdatog na ime mldb D. D. utvrdjuje se da isti do sada nije osudjivan.

      Cijeneći sve izvedene dokaze kako pojedinačno tako  I u njihovom medjusobnom odnosu na nesumnjiv način je utvrdjeno da su se u radnjama okrivljenih P.S., K. D., B. B. I mldb D. D.a stekli svi elementi bića krivičnog djela teška kradja iz čl. 240 st. 1 tačka 1 Krivičnog Zakonika. Naime nesporno je da su okrivljeni u noći 25/26.08.2011. godine u Naselju B. – Opština K.u namjeri da sebi pribave protiv pravnu imovinsku korist obijanjem oduzeli tudje pokretne stvari na način što su obili magacin preduzeća ,,Invest V,, I to tako što su okrivljeni B.B.metalnom šipkom odvalio katanac na ulaznim vratima za koje vrijeme su okrivljeni P.S. I K. D. udarali nogama u vrata I tako ih otvorili, dok je mldb D.D. čuvao stražu, nakon čega su iz magacina, svi zajedno, oduzeli 200 metara četvorožilnog podzemnog elektro kabla PPOD-Y 4 x 10, 50 metara kabla PPOO-Y 4 x 16,50 metara,  50 metara kabla PP-Y 5 x 6, 50 metara kabla PP-Y 5 x 2,5, 50 metara kabla PP-Y 3 x 2,5 metara,  50 metara kabla PP-Y 3 x 15, ručna kolica, ručnu kosačicu marke ,,Jensened GR2036,, plastični bidon zapremine 20 litara, dvije motalice za elektro kabal, jednu izolir traku široku, sve vrijednosti 970,30 €ura, koje stvari su iznijeli izvan ograde kojom je magacin ogradjen gdje su okrivljeni B. B. I maloljetni D. D. ostali da čuvaju oduzete stvari, a okrivljeni P. S.I K.D. pošli do kuće okrivljenog P.gdje su uzeli vozilo Kombi u koje su svi zajedno utovarili oduzete stvari a nakon toga se povezli u mjesto ,,Skrbuša,, gdje su oduzeti kabal zapalili a ostale stvari sakrili. Ovakav zaključak suda proizilazi iz samog priznanja okrivljenih koji ne spore činjenicu da su kritičnom prilikom ušli u magacin I oduzeli stvari na način kako je opisano u optužnom aktu, u prilog ovakvog zaključivanja suda ide I službena zabilješka UP , kao I potvrda oprivremeno oduzetim stvarima, dok je vrijednost protivpravno otudjenih stvari utvrdjena kroz nalaz I mišljenje vještaka finansijske struke. Očigledno je da su okrivljeni postupali sa direktnim  umišljajem I jasno izraženom namjerom da oduzimanjem predmetnih stvari sebi pribave protiv pravnu imovinsku korist.

      Cijeneći posebno odbrane okrivljenih koje su medjusobno saglasne, sud je iste prihvatio kao istinite, te na istima zasnovao osudjujuću presudu.

      Opredjeljujući se za krivičnu sankciju kod P. S., K. D. I B.B. sud je na njihovoj strani cijenio činjenicu da je riječ o mladim ljudima koji su u vrijeme izvršenja krivičnog djela tek napunili 18 godina, dakle mladjim punoljetnim licima pa je stao na stanovište da bi izricanje zatvorske kazne negativno uticao na ličnost okrivljenih, jer svrha kažnjavanja ne smije biti odmazda već prevaspitanje, da ubuduće ne vrše ista ili druga krivična djela, dakle mišljenja je da je uslovna osuda adekvatna sankcija kojom se može pozitivno uticati na ove mlade ljude, u cilju njihove dalje socijalizacije I uključivanja u zajednicu u kojoj žive,  pa je okrivljenima izrekao uslovnu osudu I utvrdio kaznu zatvora u trajanju od 12 mjeseci sa  rokom provjere od tri godine koji je dovoljno dug u cilju provjere ponašanja počinioca, pa je nadalje mišljenja da će se I prijetnjom kaznom postići svrha kažnjavanja predvidjena čl. 32 Krivičnog Zakona.

      Tokom postupka utvrdjeno je da je mldb D. D. počinio kao krivično djelo teška kradja iz čl. 240 st. 1 tačka 1 Krivičnog zakonika,  pa je sud imajući u vidu mišljenje C. za s. rad kao I činjenicu da se maloljetni D.po prvi put pojavljuje kao izvršilac krivičnog djela mišljenja da se prema istom izrekne vaspitna mjera pojačan nadzor Organa starateljstva u trajanju od jedne godine, tim prije što je očigledno da su roditelji propustili da posvete dužnu pažnju u vaspitanju maloljetnika, te da se njegovo dalje prevaspitanje mora obavljati uz stručni nadzor Organa starateljstva,  imajući u vidu I težinu počinjenog krivičnog djela za koje je zaprijećena kazna zatvora od jedne do osam godina,te će se istom u konkretnom slučaju postići svrha kako specijalne tako I generalne prevencije..

      Kako su okrivljeni oglašeni krivim to ih je sud obavezao na  solidarno plaćanje troškova krivičnog postupka u iznosu od 170,50 €ura koji se odnose na naknadu za dati nalaz I mišljenje vještaku finansijske struke I.B., te na plaćanje sudskog paušala u iznosu od po 30,00 €ura koji je srazmjeran dužini trajanja postupka I imovinskim prilikama okrivljenih, prednje shodno čl. 229 u vezi čl. 226 ZKP-a. Shodno čl. 500 ZKP-a koji se primjenjuje na maloljetnike troškovi krivičnog postupka u odnosu na mldb D.D.padaju na teret budžetskih sredstava.

      Sud je shodno čl.239 st2 u vezi st1 KZ oštećeno preduzeće uputio radi ostvarivanja imovniskopravnog zahtjeva na parnicu a ovo sa razloga što je veći dio protivpravno otudjenih stvari oštećenom vraćen, izuzev elektro kabla koji je prodat kao sekundarne sirovine po kom osnovu je oštećenom Preduzeću predat novčani iznos od 370,00 €ura, a tim prije što je  punomoćnik oštećenog postavio imovinsko pravni zahtjev u iznosu od 1.550,00 €ura, koji iznos je znatno veći od vrijednosti otudjenih stvari utvrdjenih kroz nalaz I mišljenje vještaka finansijske struke.

      Shodno čl. 500 ZKP-a sud je u odnosu na maloljetnog Dulović Dejana oštećenog uputio na parnicu.

      Na osnovu naprijed iznijetog odlučeno je kao u izreci presude saglasno čl. 374 ZKP-a I čl. 499 ZKP-a.




                                  **OSNOVNI SUD U KOLAŠINU,**

                                         Dana, 06.04.2012.godine. 
Zapisničar,                                                           S U D
I J A,
Vrhovac Nada s.r.                                          Čepić Mirjana
s.r. 
PRAVNA POUKA: Protiv ove presude dozvoljena je žalba V. s.– B.P.I to u roku
od 15 dana od dana prijema iste. Žalba se podnosi preko Ovog suda. 