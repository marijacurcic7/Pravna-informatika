K.br.17/12-11 
U IME CRNE GORE 
      Osnovni sud u Kolašinu kao prvostepeni krivični po sudiji Mirjani Čepić kao sudiji pojedincu, uz učešće zapisničara Vrhovac Nade u krivičnom predmetu protiv okrivljenih V. S. iz K.i K. D.iz B.P., zbog krivičnog djela kradja iz čl.239.st.1. Krivičnog zakonika kao saizvršilaca, a postupajući po optužnom predlogu ODT iz Kolašina Kt.br.36/11 od 28.12.2011. godine, nakon održanog glavnog i javnog pretresa  u prisustvu zastupnika optužnog akta   ODT – Kolašin   Grujić Vojislava, a u odsustvu uredno pozvanih  optuženih V. S. i K. D., u prisustvu oštećeog I njegovog punomoćnika adv.V. Si. B.  dana 19.04.2012.godine, donio je i javno objavio

P R E S U D U 
      **Optuženi:**

           1. V. S. jmbg.., od oca M. i majke M. rodj. V., rodjen ..1967.
godine u K. –K., nastanjen u K. –D.. P.državljanin CG, radnik, oženjen otac
dvoje djece, srednjeg imovnog stanja, osudjivan.  
      **2\. K. D.** jmbg.. od oca M. i majke Lj. rodj. K.rodjen ..1965 godine u B. P. gdje je i nastanjen –S. M., državljanin CG, radnik, oženjen, otac četvoro djece, završio srednju školu, srednjeg imovnog stanja, do sada neosudjivan.

      Na osnovu čl.373.st.1tač.2. Zakonika o krivičnom postupku, -

OSLOBADJAJU SE OD OPTUŽBE 
      Da  su:


      Dana 24.05.2011. godine u ugostiteljskom objektu na željezničkoj stanici u Kolašinu, tudju pokretnu stvar oduzeli drugom u namjeri da njenim prisvajanjem sebi pribave protivpravnu imovinsku korist, na način što su oduzeli novčanik vlasništvo R. L. u kome se nalazilo novac u iznosu  600,00 €, a koji je oštećeni zaboravio na fotelji pored stola za koji su svi zajedno sjedjeli,


čime bi  izvršili  krivično djelo   kradje iz čl.239.st.1.  Krivičnog zakonika, kao saizvršioci.      Troškovi krivičnog postupka padaju na teret budžetskih sredstava  
      Oštećeni R. L.upućuje se na parnični postupak radi ostvarivanja imovinsko pravnog zahtjeva.



O b r a z l o ž e nj e 
      ODT iz Kolašina je svojim optužnim predlogom Kt.br.36/11 od  28.12.2011. godine stavio na teret okrivljenim V.S. i K. D.,  da su  počinili krivično djelo djelo  kradja iz čl. 239.st.1. Krivičnog zakonika kao saizvršioci, na način mjesto i vrijeme činjenično i pravno opisano izrekom ove presude. Pri podnijetom optužnom predlogu    ODT – Kolašin Grujić Vojislav ostao je do okončanja glavnog pretresa.  U završnoj riječi je   precizirao optužni predlog kao što je navedeno u izreci presude i zatražio da sud optužene oglasi krivim i osudi po zakonu.  
      Glavni pretres shodno čl.457 ZKP-a održan je u odsustvu uredno pozvanih okrivljenih, a obzirom na činjenicu da su isti predhodno saslušani , da je riječ o skraćenom postupku, te da njihovo prisustvo nije neophodno.  
      Okrivljeni V. S. na glavnom pretresu održanim pred ovim sudom dana 05.03.2012. godine u svojoj odbrani istakao je da ne priznaje izvršenje krivičnog djela niti prihvata krivicu za isto ,te da ostaje pri odbrani datoj na zapisnik pred istražnim sudijom 28.10.2011. godine u kojoj je naveo da je zajedno sa D. K. dana 24.05.2011. godine bio u kafani na željezničkoj stanici i to oko 17,30 h gdje su pili piće a da je zatim kod njih došao Rakočević Lakić koji je sa njima sjedio nekih 15 do 20 minuta i da je isti tom prilikom platio dvije ture pića i to novčanicom od 10 €, da li je oštećeni imao novčanik ,nije mu poznato, jer ga on nije vidio. Naveo je da je nakon toga L. pošao na voz ,a da je on sa D. K. ostao da sjedi na željezničkoj stanici još nekih pola sata. Kada je krenuo da K. poveze kući imao je saobraćajnu nezgodu u Ul. P. p..  Istakao je da dok su bili u kafani tu nije bilo drugih gostiju a da je povremeno ulazio D. V., a da im je piće služio konobar M. L.on je kod sebe toga dana imao oko 240,00 € i to 200 € koje je bio pozajmio od svoje sestre jer je iste trebao da doplati za zamjenu vozila, a da mu je 40 € dao njegov zet da bi usuo gorivo da ga vozi za Nikšić gdje prima terapiju. Još jednom je istakao da nije počinio krivično djelo za koje se tereti jer nije uzeo novčanik i novac R. L. niti je vidio da je to uradio neko drugi. Takodje je dodao da prije ovoga nije gledao oštećenog, da kada su on i Kdošli u kafanu oštećeni je sjedio sam ispred iste, da su oni ušli u kafanu, a da je oštećeni ušao za njima. Naveo je da su u kafanu u medjuvremenu ulazili putnici i zaposleni u željeznici, da je u kafanu ulazio V.D. koji je zaposlen kao otpravnik na željeznici te da je isti odlazio do konobara, da V.D. nije sjedio za šankom niti je pio piće a da je ulazio s vremena na vrijeme. Pojašnjavajući   predmetni dogadjaj okrivljeni je naveo da je oštećeni R. izašao iz kafane zato što mu je u medjuvremenu stigao lokalni voz koji saobraća na liniji B. P.– B., a da se u trenutku nailaska voza u kafani nije nalazio V. D., već da je isti izašao prije nailaska voza nekih petnestak minuta. Naveo je da nakon izlaska oštećenog iz kafane u njoj su ostali on, Kovijanić i konobar, a da kada su sjedjeli u kafani oštećeni je sjedio naspram njega, a da se Kovijanić nalazio pored njega sa njegove lijeve strane, te da su se nakon izlaska oštećenog iz kafane okrivljeni u njoj zadržali nekih pola sata, a da u medjuvremenu nijesu naručivali piće. Svo vrijeme dok su okrivljeni sjedjeli u kafani bio je prisutan i konobar, da je on nakon odlaska oštećenog dolazio da raspremi sto, da niko pa ni konobar nije pomjerao stolicu na kojoj je oštećeni sjedio nakon njegovog odlaska, te  da pri odlasku oštećeni nije pomjerao stolicu obzirom da se radi o velikim foteljama. Fotelja mu se nalazila u vidnom polju ali nije primjetio da je nešto ostalo na njoj. Nakon odlaska oštećenog niko od njih dvojice nije izlazio iz objekta, već da su on i K. zajedno izašli iz objekta nekih 20 minuta kasnije. Nakon izlaska iz kafane otišli su kod D. Ć. popili piće koje je platio Kovijanić i krenuli na D., jer je K. imao namjeru da spava kod svoje tetke a da su tom prilikom imali udes u Ul. P. p., te da je nakon toga on priveden u stanicu policije – K. čiji su službenici po privodjenju izvršili pretres i kod njega pronašli 240,00 € i nekih 5-6 € u metalnim apoenima. Naveo je da iznos od 240 € bio u apoenima i to jedna novčanica od 100 €, jedna novčanica od 50 € a ostale su bile u apoenima od po 20 €.  
      Okrivljeni K. D.u svojoj odbrani datoj na glavnom pretresu dana 05.03.2012. godine izjavio je da ne priznaje izvršenje krivičnog djela niti prihvata krivicu za isto, te da u cjelosti ostaje pri odbrani datoj pred istražnim sudijom dana 23.12.2011 godine u kojoj je naveo da je sa V. S..dana 24.05.2011 godine sjedio u kafani na željezničkoj stanici gdje je popio dva piva i kafu, a da je S. pio vino. Vidio je da je R. L.došao i sjeo ispred kafane sa M.V.a kada je V. otišao R. je  došao kod njih. Naveo je da osim njih trojice u kafani je bio i konobar L. M. a da je povremeno uzalio i otpravnik vozova V. D., da su tu sjedjeli nekih pedesetak minuta, a da im je R. platio piće i to sa novčanicom od 10 € ,te da on nije vidio odakle je R. izvadio pare niti  je znao da on kod sebe ima novčanik. R. je zatim otišao na voz za Trebješicu, a oni su ostali u kafani. Nakon toga prema kazivanju okrivljenog zajedno sa V. je pošao put grada nešto oko 19,30 časova, a usput su  svratili u kafanu kod D.Ć. i popili piće, koje nijesu plaćali već ga je  konobar upisao na njegovo ime.  Nakon toga krenuli su da ga V. odveze na Drijenak kod tetke, ali su imali udes u Ul. P. p.. Istakao je da se ne osjeća krivim za krivično djelo iz razloga što isto nije počinio, te da nikakav novčanik kod R. nije vidjao, niti da je vidio da je taj novčanik uzeo neko drugi. U svom iskazu datom na glavnom pretresu pojasnio je da Vujisić D. nije sjedio sa njima za stolom i da je isti povremeno izlazio i ulazio u kafanu. Ne može se izjasniti da li je neko čašćavao V. D. pićem.Naveo je da ih je oštećeni častio dva pića i da je vidio kada je R. platio piće jer je izvadio novčanicu od 10 € i da misli da je R. iz desnog džepa farmerki izvadio tu novčanicu. Oštećeni je sa njima sjedio nekih 20 minuta do pola sata najviše, a da koliko se on sjeća sa njima niko više nije sjedao za sto dok su sjedjeli njih trojica. Naveo je da mu je V. sjedio sa lijeve strane a oštećeni R. sa desne strane, da je nakon izlaska R. iz kafane konobar dolazio i pospremao sto, da nije obraćao pažnju da li je  nakon odlaska R.nešto ostalo na fotelji na kojoj je sjedio, a da su on i V.izašli zajedno iz kafane dok je konobar ostao u kafani. Istakao je da oni na željezničkoj stanici nijesu naručivali piće izuzev onoga što ih je častio R. a da tom prilikom nije primjetio da je V. kod sebe imao odredjenu količinu novca, ali da mu je V. govorio da sjutra dan treba da ide u Nikšić za neku kompezaciju auta i da vozi zeta na kontrolu.  
      Punomoćnik oštećenog u završnoj riječi je izjavio da prihvata završnu riječ tužioca, da se pridružuju krivičnom gonjenju  protiv okrivljenih I da prema istima ističu imovinskopravni zahtjev u iznosu od 600€, te da traže troškove postupka.  
      U dokaznom postupku sud je saslušao svjedoka – oštećenog R. .L saslušao svjedoka B. M.a;pročitaoiskaz svjedoka L. M. ,iskaze svjedokinje A. N. I V. I. I V. M., izvršio uvid u službenu zabilješku Uprave policije – Ispostave Kolašin br.19/2-051-10/603 od 27.05.2011. godine; pročitao dopis br.17/12 od 04.04.2011. godine sačinjen od strane Ž. i. – Stanica K.; izvršio uvid u izvod iz kaznene evidencije izdat na ime okrivljenog K. D.  izdat od Uprave policije – PJ B. P. br. 1723 od 18.10.2011. godine; izvršio uvid u izvod iz KE izdat na ime okrivljenog V.S. izdatog od strane Uprave policije – ispostava K. br. 245/12-132/2 od 02.02.2012. godine.

      Svjedok oštećeni R. L. na glavnom pretresu održanom dana 28.03.2012. godine izjavio je da ostaje u cjelosti pri iskazu datom na zapisnik pred istražnim sudijom 15.12.2011. godine u kojem je naveo da je dana 24.05.2011. godine oko 18,00 časova bio na železničkoj stanici u Kolašinu i to u društvu sa V.D., V.S.i K.D., da su tu bili oko pola sata dok nije naišao voz koji ide za Podgoricu i koji je on čegao da ide kući. Istakao je da je prije dolaska voza iz unutrašnjeg džepa jakne izvadio novčanik i platio piće za društvo koje je bilo za istim stolom, a da je tada novčanik stavio ispod noge na stolicu, a da kada je naišao voz novčanik je zaboravio na tom mjestu i ušao u voz. Lica koja su bila sa njim ostala su tu da sjede. Naveo je da je u novčaniku bilo 600,00 € i to dvije novčanice od po 100 € a ostalo po 50 €, tu su bile i dvije lične karte njegova i njegove majke kao i njegova vozačka dozvola i dvije zdravstvene knjižice.  Naveo je da je u kafani pored njih bio i L.M. koji ih je  služio pićem. Smatra da obzirom kako je novčanik ostao na  stolici  da ga je uzeo neko od osoba sa kojim je sjedio. Tek kada je došao na železničku stanicu T. gdje je izašao iz voza i kada je krenuo da se presvuče u železničku uniformu vidio je da nema novčanika i sjetio se da je isti ostao na stolici u kafani, a da je on nakon toga pozvao otpravnika vozova V. D. i rekao mu da je novčanik ostao na stolici i da ima dosta para u novčaniku, na šta mu je V.rekao da se on nalazi kući, nakon čega je on zamolio V. da   plati taksi i ode do stanice da provjeri ima li novčanika, da bi mu na to V. uputio psovku i prekinuo mu vezu. Naveo je da je sledećeg dana ponovo došao na železničku stanicu u K. misleći da će mu neko vratiti novčanik ali to se nije desilo pa je pošao u policiju i prijavio dogadjaj. Pojašnjavajući svoj iskaz naveo je je Vujisić D. ostao da sjedi sa V. S. i  K. D. nakon njegovog odlaska, jer mu je u međuvremenu stigla smjena i da  je isti sjedio napsram njega, a da je sa lijeve strane sjedio V. S. a sa desne strane K..  Naveo je da je novčanik stavio ispod desne noge jer je čekao kusur od 20 € ali da dobijeni kusur nije stavio u novčanik već u desni džep i kako je neko u medjuvremenu rekao,, evo ga voz,, on je uzeo torbu i otišao, a zaboravio je novčanik na stolici. Da je  nakon toga pozvao  otpravnika vozova u K.V. I. da pogleda da li ima novčanika u kafani, a da je isti nakon odlaska kod gazde kafane javio mu da novčanika nema, a da se sve to dešavalo nekih pola sata nakon njegovog odlaska iz K.Naveo je da putovanje od K. do T. traje nekih pola sata, a da je prilikom presvlačenja primjetio da mu nema novčanika te  voznu kartu nije plaćao, jer je iste obaveze oslobodjen.U napomeni datoj na glavnom pretresu istakaoje da u trenutku kada je on izašao iz kafane koja se nalazi na Ž. S. V. D. nije ostao u njoj, već da je on izašao prije, a da su za stolom ostali da sjede V  S . I K.D.U završnoj riječi prihvatio je završnu riječ svog punomćnika..  
      Svjedok B. M. u svom iskazu datom na glavnom pretresu dana 16.03.2012. godine pred ovim sudom naveo je da ostaje pri svom iskazu datom pred istražnim sudijom dana 15.12.2011. godine u kojem je naveo da je dana 25.05.2011. godine sačinio službenu zabilješku jer je tad bio na dužnosti  i to povodom vršenja pretresa V.S koji je bio zadržan u Ispostavi K.. Naveo je da je kod istog  tad našao veću količinu novca u papirnim apoenima koji novac nije oduzeo, da su novčanice bile u raznim apoenima a da je jedna od njih bila od 100 € i još nekoliko njih od 50 € i 20 €, da mu nije poznato kolika je količina novca bila ukupno kod V. S., jer je isti zadržan u Ispostavi K. zbog saobraćajne nezgode, a da je pretres vršen jedino u cilju njegove bezbjednosti u prostorijama za zadržavanje.  
      Iz iskaza svjedoka L. M. datog na zapisnik pred istražnim sudijaom od 23.12.2011.godine  utvrđuje se da je dana 24.05.20ll.godine oko l8 časova  se nalazio na Ž. S.u K.u kafani čiji je on vlasnik  a ujedno I konobar.U to vrijeme u kafanu je ušao R. L. u pripitom stanju I nakon ulaska sjeo za sto za koji su već bili V. S. I K. D. , a koji su inače kolege sa posla pa su I u ranijem periodu sjeđeli često zajedno.U vrijieme dok su oni bili u kafani  povremeno je dolazio I izviše njih stajao V. D. otpravnik vozova .Za vrijeme dok su sjeđeli u kafanu R. L.je naručio dvije-tri ture pića sebe V. I K. I svi su pili alkoholna pića.Nakon toga ga je pozvao da naplati .R. L. je iz unutrašnjeg džepa svoje jakne izvadio novčanik I iz istog izvadio novčanicu od l0,00€ I predao mu nakon čega mu je on vratio kusur I udaljio se iza njihovog stola.Istakao je da nije obraćao pažnju koliko je novca u tom truntuku imao.U međuvremeno je oko l9 časova stigao lokalni voz I oštećeni je pošao iz kafane I ušao u isti dok su V. I K.ostali da sjede u kafani za istim stolom nekih l5-20 minuta nakon čega su I oni napustili kafanu, nakon nekih satipo od odlaska oštećenog došao je otpravnik vozova V. I. I rekao mu je da ga je  telefonom zvao R. L.I da je izgubio novčanik, sa kog razloga su on I V. pregledali čitavu kafanu, nebi li našli novčanik, čak su išli do perona ali novčanik nijesu pronašli.Istako je da nije primijetio novčanik R. L. da je isti zaboravljen u njegovoj kafani niti je vidio da je bilo ko od prisutnih taj novčanih uzeo.Takođe je istakao I činjenicu da te noići više nije imao gosti iz kafani nakon što su iz iste poslednji izašli V.S. I K. D.  
      Iz iskaza svjedoka V.M. datog na zapisnik pred istražnim sudijom od 28.l0.20ll.godine utvrđeno je da je  tog dana kada su oštećenom nestale pare svjedok sjedio sa njim ispred kafane na Ž. S., sljedećeg dana mu je Rakočević rekao da mu je nestao novčanik I tražio mu je na pozajmicu 20,00€ koje mu je svjedok dao.Predhodnog dana dok su sjedjeli ispred kafane R. je platio piće konobaru koje su popili njih dvojica a sa njima je tu bio nekih 5 minuta I pošao kući da bi oštećeni prešao za susjedni sto za kojim su sjedjeli D. I S. V. I D.K..Svjedoku nije poznato koliko je R. imao novca u novčaniku kao što mu nije ni poznati da li mu je neko ukrao taj novčanik ili ga je on izgubio.  
      Iz iskaza svjedokinje A.N. datog na zapisnik pred istražnim sudijom od 28.l0.20ll.godine utvrđuje se: da je ista sestra V. S., da je nekoliko dana prije događaja svom bratu pozajmila 200,00€ jer je isti trebao da mijenja vozilo, a novac mu je trebao za doplatu.Takođe joj je poznato da je njen muž M. A. dao svetislavu 40,00€, sa razloga što ga njen brfat vozio na hemoterapiju u Nikšić kako bi isti sipao gorivo.  
      Iz iskaza svjedoka V . I. datog na zapisnik pred istražnim sudijom od 28.l0.20ll.godine utvrđuje se: da je isti došao na Ž.s.24.05.20ll.godine oko l9,30 minuta gdje radi kao otpravnik vozova I zamijenuo svog kolegu D. V.. koji je preko dana obavljao taj posao.Nedugo zatim pozvao ga je R. L.I rekao mu da mu se na telefon javi V.D., ali kako je već isti bio pošao kući isti sse nije vraćao više na Ž. stanicu, svjedok je pozvao D. telefonom.Konkretnom prilikom R. mu je rekao da mu je u kafani nestao novčanik u koji su mu bili dokumenta I novac.Nakon što mu je to ispričao pošao je do kafane M. L. gdje je on bio sam I pitao ga da li je vidio novčanik L. R., isti mu je odgovorio da ga nije vidio pa su zajedno pogledali po kafani I nijesu pronašli novčanik.Kada ga je ponovo pozvao R. rekao mu je da novčanika nema u kafani I više nije ništa preduzimao.  
      Iz službene zabilješke U. p. K.in br.19/2-051-10/603 od 27.05.2011. godine utvrdjuje se  da je ista sačinjena povodom vršenja pretresa zadržanog lica V. S. iz K.prilikom koga je kod V..S. ovlašćeni službenik Uprave policije vidio da isti ima veću količinu novca u papiru koju nije oduzeo a da su novčanice bile u raznim apoenima od čega je jedna bila od 100 €, nekoliko do 50 € I 20 € a da nezna tačno kolika je količina novca bila  u pitanju.  
      Iz dopisa Ž. infrastrukture CG – Stanice K. od 04.04.212. godine utvrdjuje se da je dana 24.05.2012. godine V. D.radio u dnevnoj smjeni u stanici K.da je lokalni voz br.6101 iz B. P.za P..došao u stanicu K. u 7,38 h, da je lokalni voz br. 6100 iz P. za B. P.došao u stanicu K. u 8,32 h, da je lokalni voz br.6015 iz B. P. za P. došao u stanicu K. u 18,57 h I da je lokalni voz br. 6l04 iz P.e za B. P.došao u stanicu K. u 19,31h, a da je dana 24.05.2012. godine D.V. predao smjenu I. V. u 19,35 h.  
      Iz izvoda iz KE izdatog od strane U.. p. – I. K. od 02.02.2012. godine na ime V.S. utvrdjuje se da je isti osudjivan i to presudom Osnovnog suda Kolašin K.br.69/07 od 18.02.2008. godine za krivično djelo iz čl. 324.st.1. KZ CG a da mu je tom prilikom izrečena novčana kazna u iznosu od 200 € i 30 dana zatvora uslovno na jednu godinu i presudom Osnovnog suda Kolašin K.br.35/11-10 za krivično djelo iz čl. 412.st.2. u vezi st.1. Krivičnog zakonika te da mu je tom prilikom izrečena kazna dva mjeseca zatvora.  
      Iz izvoda iz KE izdatog od strane Uprave policije – PJ B. P.. od 18.10.2011. godine izdatog na ime K.D.utvrdjuje se da isti do sada nije osudjivan.  
      Cijeneći sve provedene dokaze kako pojedinačno tako i u njihovom medjusobnom odnosu sud je našao da tokom postupka nije dokazano da su okrivljeni V. S. i K. D. dana 24.05.2011. godine u ugostiteljskom objektu na željezničkoj stanici u K., tudju pokretnu stvar oduzeli drugom u namjeri da njenim prisvajanjem sebi pribave protivpravnu imovinsku korist na način što su oduzeli novčanik vlasništvo R. L. u kome se nalazilo novac u iznosu  600,00 €, a koji je oštećeni zaboravio na fotelji pored stola za koji su svi zajedno sjedjeli. Naime,nesporno je da je oštećeni R. L.kritičnom prilikom sjedio u društvu okrivljenih u kafani na željezničkoj stanici I to nekih pola sata, ,takodje je nesporno da se svo vrijeme u kafani nalazio I konobar L. M. kao I otpravnik vozova V. D. koji je povremeno ulazio I izlazio iz kafane , da za stolom za kojim su sjedjeli okrivljeni I oštećeni nije sjedio niko ,te da su okrivljeni nakon odlaska oštećenog još jedno izvjesno vrijeme sjedjeli u kafani.U pogledu ovih činjenica iskazi okrivljenih I oštećenog su saglasni kao I iskaz svjedoka L., koji se decidno izjasnio da su nakon odlaska R. u kafani ostali da sjede K. I V. I da nakona toga niko nije ulazio u kafanu.  Sud nije mogao bazirati osudjujuću presudu samo na iskazu oštećenog koji navodi da je po odlasku iz kafane novčanik zaboravio na fotelji jer ga je držao ispod desne noge,jer ni jednim provedenim dokazom ova njegova tvrdnja nije dokazana ,tim priije što je riječ o javnom mjestu-kafani kroz koju cirkuliše neodredjeni broj ljudi,kako zaposlenih tako I putnika,te  nadalje da je oštećeni ušao u lokalni putnički voz I da je tek nakon vožnje u vozu koja je trajala pola sata na stanici T. utvrdio da mu nema novčanika.  Ni jedan od saslušanih svjedoka pa ni sam oštećeni nije potvrdio da je novac kojim je platio piće okrivljenima izvadio iz novčanika,već iz džepa ,te da je kusur takodje vratio u džep a ne u novčanik,tako da tvrdnja da je novčanik držao ispod desne noge na fotelji nije objektivno dokazana.Svjedokinja A. N. potvrdila je činjenicu o porjeklu novca koji se našao kod okrivljenog V. ističući da mu je pozajmila 200,00€, a takođe da je njen suprug dao S. 40,00€ jer je trebao da ga vozi u Nikšić, takođe svjedok B. u svom iskazu navodi da je te noći okrivljeni V. priveden radi saobraćajne nezgode  , da  je pretres vršen ali da nijesu oduzimane I popisivane novčanice koje su se nalazile kod okrivljenog obzirom da je zadržan zbog saobraćajne nezgode a ne zbog kradje ,te isti nije utvrđivao porjeklo ovih novčanica, a novačine je okrivljeni držao u rukama  .I okrivljeni K. potvrdjuje navode okrivljenog V. da je naredni dan trebalo da ide za Nikšić radi kompenzacije vozila te da vozi zeta na terapiju.  
    Cijeneći  posebno odbrane okrivljenih sud je našao da se iste podudaraju kako medjusobno tako I sa iskazima ostalih svjedoka V.M. I L.M.,koji su tom prilikom bili na željezničkoj stanici   pa im je poklonio vjeru, a naročito cijeneći činjenicu koja proizilazi i iz iskaza samog oštećenog da je u kafani nakon njegovog izlaska pored okrivljenih ostao i konobar, kao i činjenicu da se radi o željezničkoj stanici i da iz tih razloga tu svraćaju putnici kao i zaposleni na stanici,te da je oštećeni tek sjutradan prijavio slučaj policiji tako da nijesu blagovremeno preduzete službene radnje u smislu pretresa prostorije I lica koja su se nalazila u kafan

i, osim što su pregled kafane izvršili konobar L. I dežurni otpravnik vozova
V. .I Sa iznijetog sud je mišljenja da tokom postupka nije dokazano da su
okrivljeni počinili krivično djelo koije im se optužnim aktom stavlja na teret
te je shodno tome odlučio kao u izreci presude.
           Kako su okrivljeni oslobodjeni od optužbe sud je shodno čl.230 st1 u vezi čl.226 ZKP-a odlučio da troškovi krivičnog postupka padaju na teret budžetskih sredstava.
           Obzirom da su okrivljeni oslobođeni od optužbe , a da je R.L. istakao I opredijelio visinu imovinskog zahtejva u iznosu od 600,00€ sud je shodno  čl.239 st.3 u vezi st.1 ZKP-a oštećenog  R.L. uputio na parnicu  .
Na osnovu naprijed navedenog a primjenom citiranih zakonskih odredbi odlučeno
je kao u izreci presude shodno čl.373 stav l tačka 2.  ZKP-a.  
OSNOVNI SUD U KOLAŠINU,
Dana, 19.04.2012. godine 
Zapisničar,                                                           S U D
I J A,
Vrhovac Nada                                                      Mirjana
Čepić   