             K.br. 9/12-11
                                                 U IME CRNE GORE 
             OSNOVNI SUD U KOLAŠINU, kao prvostepeni krivični, po sudiji
Mirjani Čepić, uz učešće zapisničara Vrhovac Nade, u krivičnom predmetu protiv
okrivljenog B. V., zbog krivičnog djela laka tjelesna povreda iz čl. 152 st. 2
u vezi st. 1 Krivičnog Zakonika, postupajući po optužnom predlogu ODT iz
Kolašina Kt.br. 52/11 od 28.12.2011. godine, nakon održanog glavnog javnog
pretresa u prisustvu zastupnika optužnog akta ODT – Kolašin Vojislava Grujića,
okrivljenog i odsustvu uredno pozvanog oštećenog, donio je i javno objavio
dana 27.02.2012. godine –  
                                            **P R E S U D U**

             OKRIVLJENI: 
             B. V., jmbg ..., od oca D. i majke M. rodjene V., rodjen ...
godine u K. – T., gdje je i nastanjen, Crnogorac, državljanin Crne Gore,
penzioner, invalid, oženjen, otac četvoro djece, pismen, završio osnovnu
školu, srednjeg imovnog stanja, do sada osudjivan  
                                                             K r i v  j e 
             Zato što je:
             Dana 7.03.2011. godine u mj.,,O.,, - T. – Opština K. lako
tjelesno povrijedio oštećenog B. R., na način što ga je skijaškim štapom,
dakle sredstvom podobnim da tijelo teško povrijedi ili zdravlje teško naruši
udario u predjelu glave i tijela kojom prilikom je oštećeni zadobio lake
tjelesne povrede uvidu nagnječine očne jabučice lijevog oka, podliva kože
kapaka i kože okolnog dijela lijevog očnog predjela glave, 

čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog Zakonika.    Pa mu sud primjenom zakonske odredbe I čl. 2, 4 st. 2, 32, 52, 53 I 54 Krivičnog Zakonika I čl. 229 I 374 ZKP-a , **I z r i č e**



                                     USLOVNU OSUDU 
             Kojom okrivljenom utvrdjuje kaznu zatvora u trajanju od /tri
/3/ mjeseca I istovremeno odredjuje da se ista neće izvršiti  ukoliko
okrivljeni u roku od 1 /jedne/ godine ne počini novo krivično djelo. 
             OBAVEZUJE SE okrivljeni da na ime troškova krivičnog postupka
uplati iznos od 60,50 €ura, te da na ime sudskog paušala uplati iznos od 30,00
€ura, prednje u roku od 15 dana od dana pravosnažnosti presude, pod prijetnjom
prinudnog izvršenja na žiro račun br. 832-196-94 koji se vodi na ime Osnovnog
suda – Kolašin. 
             OŠTEĆENI B. R. radi ostvarivanja imovinsko-pravnog zahtjeva
UPUĆUJE SE na parnicu. 
                                     O b r a z l o ž e nj e 
        ODT – Kolašin svojim optužnim  aktom Kt.br. 52/11 od 28.12.2011.godine stavio je na teret okrivljenom B. V. da je počinio krivično djelo laka tjelesna povreda iz čl. 152 st. 2 u vezi st. 1 Krivičnog Zakonika, na način, mjesto i vrijeme činjenično i pravno opisano izrekom presude. Pri podnijetom optužnom aktu ODT Vojislav Grujić ostao je do okončanja glavnog pretresa, predlažući u završnoj riječi da sud okrivljenog oglasi krivim i osudi po Zakonu, pri tom precizirajući činjenični opis optužnog akta u pogledu povreda kod oštećenog, a što je opisano izrekom presude.

        Okrivljeni je prisustvovao glavnom pretresu i u svojoj odbrani negirao izvršenje krivičnog djela i krivicu, ostavši pri odbrani koju je dao na zapisnik pred istražnim sudijom od 9.12.2011. godine gdje je u bitnom istakao da je kritičnom prilikom čuvao krave na katunu ,,O.,, da je tuda motokultivatorom naišao oštećeni, a krave su bile na putu, zbog čega on nije mogao proći. Naglasio je da sa istim nije u dobrim odnosima već dvije godine jer ga je isti psovao i vrijedjao na razne načine, toga dana obratio mu se povišenim tonom naredjujući mu da krave makne sputa, zbog čega mu je okrivljeni prišao i pitao ga zašto psuje i zašto ga je psovao i ranije, tada oštećeni skače sa motokultivatora, uzima malu sjekiricu i dok su se prepirali isti je zamahivao njom nekoliko puta u njegovom pravcu, a okrivljeni je stavio ruku kako bi se zaštitio od udara i ne zna da li je istog braneći od njega udario štapom od skija, ali je siguran da od tog štapa jačine njegovog udarca nije mogao zadobiti tjelesne povrede.  U tom njihovom prepiranju naišli su njegov zet, sestra i supruga i kada su već oni stigli oštećeni je bio otišao ka šumi gdje je radio sigurno tri sata, te  po njegovom mišljenju isti ne bi mogao da radi da je bio povrijedjen.  Naveo je da je on invalid, da mu je lijeva strana gotovo čitava oduzeta te da ne može ni sa kim da se tuče, niti pak od nekoga da bježi, a sa sobom uvijek nosi skijački štap koristeći ga kao pomagalo pri kretanju. U završnoj riječi istakao je da se ne osjeća krivim za djelo koje mu se stavlja na teret i tražio je od suda da ga oslobodi od optužbe.

        Sud je u  dokaznom postupku pročitao izvještaj ljekara HMP – K. na ime B. R. od 4.07.2011. godine, pročitao izvještaj ljekara oftalmologa O. bolnice – B. P. br. ... od 5.07.2011. godine, izvještaj ljekara neurologa O. bolnice – B. P. br. ... od 5.07.2011. godine, pročitao nalaz i mišljenje vještaka medicinske struke B. dr B. od 14.12.2011. godine, izvršio uvid u fotoelaborat UP – I. K. br. ... od 5.07.2011. godine, pročitao izvod iz KE izdat na ime okrivljenog od strane UP – I. K. br. ... od 14.10.2011.godine, te pročitao iskaz oštećenog B. R. od 03.11.2011.godine.

        Iz iskaza oštećenog B. R. datog na zapisnik pred istražnim sudijom od 03.11.2011. godine utvrdjuje se da je isti svojim motokultivatorom kritičnog dana oko 14,30 časova krenuo ka svom imanju da dotjera drva koja je ranije pripremio. Krećući se seoskim putem na oko 300 metara od imanja u paprati koja se nalazi sa desne strane puta sačekao ga je B. V. koji je držao drveni kolac dužine oko 2,00 metra, kojim je oštećenog udario u predjelu potiljka. Nakon tog udarca oštećeni silazi sa motokultivatora pored B. i isti ga drugi put udara kolcem u predjelu lijevog oka. U vrijeme kada ga je B. udarao na udaljenosti od 50 metara vidio je tri osobe od kojih je jedna bila supruga B.V., a druge dvije osobe nije poznavao.  Jedno lice od ove dvije nepoznate osobe im je prišlo i razdvojilo, a zatim otišlo od njih. Nakon tog udarca pošao je do svog imanja, utovario drva i vratio se kući. Na njegovoj glavi bile su vidljive povrede, osjećao je jake bolove ali nije želio da kaže komšiluku kao ni supruzi i sinu.  U toku noći imao je još veće bolove, stavljao je obloge i sledećeg dana dakle 4.07.2011. godine pošao je u HMP radi ukazivanja ljekarske pomoći. Nakon pregleda u Hitnoj pomoći dobio je uput za B.P. o čemu posjeduje ljekarsku dokumentaciju, nakon čega je pošao u I. – K. i prijavio cijeli dogadjaj. Misli da je B. V. konkretnom prilikom želio da oštećeni sleti niz padinu motokultuvatorom, i to mjesto je takvo da sigurno u takvom slučaju ne bi ostao živ. Pridružio se krivičnom gonjenju, dok imovinsko-pravni zahtjev nije istakao.

        Iz izvještaja HMP utvrdjeno je da je pregled uradjen 4.07.2011. godine, da prilikom pregleda ljekar konstatuje postojanje krvnog podliva ličnog dijela glave u predjelu ispod lijevog oka I blago crvenilo ispod lijeve lopatice regije ledja,  da se povrijedjeni žali na glavobolju, vrtoglavicu, pojavu duplih slika, i da je nakon ovog pregleda upućen na dalje liječenje kod kuće.

        Iz izvještaja ljekara specijaliste oftalmologa bolnice B.P.utvrdjeno je da kod povrijedjenog postoji perio hilarni hematom, da je dijagnoza dalje data na latinskom jeziku koja je opisana bliže kroz nalaz vještaka medicinske struke.

        Što se tiče nalaza neurologa utvrdjuje se da je isti upućen iz K. a povodom povreda metalnom šipkom u glavu. Konstatovana je dijagnoza na latinskom jeziku koja je bliže opisana kroz nalaz vještaka medicinske struke, a koja u prevodu znači stanje poslije nagnječine glave u predjelu lijevog očnog dijela, glavobolja nakon povrede.

        Iz nalaza i mišljenja vještaka medicinske struke B. dr B. utvrdjuje se da je kod povrijedjenog nastupila povreda ličnog dijela glave u vidu nagnječine očne jabučice lijevog oka i krvnog podliva kože kapaka i kože okolnog dijela lijevog očnog predjela glave koja je nastala djelovanjem zamahnute tupo tvrde sile ravne površine slabijeg inteziteta djelovanja, koja sila je djelovala na glavu povrijedjenog u jednom navratu, od naprijed i više sa lijeve strane dovodeći do nagnječine očne jabučice lijevog oka i oštećenja sitnih krvnih sudova kože kapka i kože okolnog dijela lijevog očnog predjela lica, te nastanka krvnog podliva kože dok su dublje strukture oka i glave ostale nepovrijedjene. Ova povreda mogla je nastati djelovanjem zamahnutim metalnim skijaškim štapom. Nakon zadobijanja ove povrede moglo je doći do glavobolje kod povrijedjenog stim što se može uzeti u obzir da je glavobolja nastupila usled povišenog krvnog pritiska, a kao posledica doživljenog stresa. Crvenilo kože lijeve strane ledja a u predjelu ispod lijeve lopatične regije, koje je ljekar HMP naveo u svom izvještaju rezultat je proširenosti krvnih sudova kože ovog dijela ledja. Mogla je nastati djelovanjem zamahnute  tupo tvrde sile ravne površine slabog inteziteta djelovanja, koja je djelovala na tijelo povrijedjenog u jednom navratu odpozati, te je ovakva povreda mogla nastati djelovanjem zamahnutog metalnog štapa, a ne može se isključiti mogućnost da je ista nastala prilikom hvatanja, guranja ili naslanjanja povrijedjenog na kakvu tvrdu i ravnu podlogu. Medjutim ove konstatacije moraju se uzeti sa rezervom jer crvenilo kože može biti rezultat i drugih patoloških procesa kože /djelovanje toplote, upalne reakcije, alergija i sl./ Vještak dalje konstatuje da je riječ o jednoj tjelesnoj povredi koja po svom karakteru predstavlja laku tjelesnu povredu.


        Iz fotoelaborata UP – I. K. br. ... od 5.07.2011. godine utvrdjuje se izgled skijaškog štapa kojim je izvršeno krivično djelo.

        Iz izvoda iz KE izdatog na ime okrivljenog od strane UP – I. K. br. ... od 14.10.2011. godine utvrdjuje se da je okrivljeni do sada osudjivan presudom Osnovnog suda – Herceg Novi K.br. 195/03 od 15.11.2004. godine, za krivično djelo  iz čl. 136 st. 2 u vezi st. 1 KZ CG, kazna tri mjeseca zatvora uslovno za jednu godinu.

        Cijeneći sve izvedene dokaze kako pojedinačno tako i u njihovom medjusobnom odnosu na nesumnjiv način se utvrdjuje da su se u radnjama okrivljenog B. V. stekli svi elementi bića krivičnog djela laka tjelesna povreda iz čl. 152 st. 2 u vezi st. 1 Krivičnog Zakonika. Naime nesporno je utvrdjeno da je okrivljeni dana 7.03.2011. godine u mj.,,O.,, - T. – Opština K. lako tjelesno povrijedio oštećenog B. R., na način što ga je skijaškim štapom, dakle sredstvom podobnim da tijelo teško povrijedi ili zdravlje teško naruši udario u predjelu glave i tijela kojom prilikom je oštećeni zadobio lake tjelesne povrede uvidu nagnječine očne jabučice lijevog oka, podliva kože kapaka i kože okolnog dijela lijevog očnog predjela glave. Ovakav zaključak proizilazi kako iz iskaza oštećenog koji se decidno izjasnio da ga je okrivljeni kolcem udario u predjelu oka nanijevši mu tom prilikom tjelesnu povredu tako i iz  iz nalaza vještaka medicinse struke koji je istakao da  je povreda oka opisana u medicinskoj dokumentaciji kod oštećenog  mogla nastati udarcem zamahnutim metalnim skijačkim štapom. Pri ovako utvrdjenim činjenicama, odbrana okrivljenog ostala je neutemeljena na dokazima obzirom da isti nije pružio nijedan valjan dokaz kojim bi opovrgao ovakvo utvrdjene činjenice, jer je kroz medicinsku dokumentaciju i kroz nalaz vještaka opisana vrsta i težina tjelesnih povreda i mehanizam nastanka istih, a koja dokumentacija i nalaz su saglasni sa iskazom oštećenog.

        Opredjeljujući se za krivičnu sankciju kod okrivljenog, sud je cijenio sve okolnosti od značaja za individualizaciju iste, a tiču se ličnosti okrivljenog i djela stavljenog mu na teret, pa je od olakšavajućih okolnosti na strani okrivljenog našao da je riječ o porodičnom čovjeku, ocu četvoro djece, da je isti invalid, dok otežavajućih okolnosti nije bilo. Činjenicu da je okrivljeni do sada osudjivan sud nije uzeo kao otežavajuću obzirom da je riječ o drugoj vrsti krivičnog djela. Kako je za ovo krivično djelo predvidjena kazna zatvora do tri godine sud je mišljenja da će se izrečenom uslovnom osudom dovoljno uticati na okrivljenog da ubuduće ne vrši krivična djela, da je uslovljeni period od jedne godine dovoljno dug u cilju provjere ponašanja počinioca,  te da će se ovakvom vrstom krivične sankcije postići svrha kažnjavanja predvidjena čl. 32 Krivičnog Zakonika.

        Kako je okrivljeni oglašen krivim to ga je sud shodno čl. 229 u vezi čl. 226 ZKP-a obavezao na plaćanje troškova krivičnog postupka u iznosu od 60,50 €ura, a koji troškovi se odnose na naknadu za dati nalaz i mišljenje vještaku medicinske struke B. dr B., te obavezao na plaćanje sudskog paušala u iznosu od 30,00 €ura, a koji je srazmjeran dužini trajanja postupka i imovinskim prilikama okrivljenog.

        Obzirom da je  oštećeni istakao imovinsko-pravni zahtjev naznačavajući da će isti opredijeliti tokom postupka, što nije učinio sud  nije imao dovoljno osnova ni za potpuno ni za djelimično presudjenje, a utvrdjivanje činjenica koje bi pružale pouzdan osnov za utvrdjivanje visine ovog zahtjeva vodile bi znatnom odugovlačenju postupka, te je sud oštećenog shodno čl. 239 st. 2 u vezi st. 1 ZKP-a, uputio na parnicu.

        Sa svega naprijed iznijetog odlučeno je kao u izreci presude shodno čl. 374 ZKP-a.


                                            **OSNOVNI SUD U KOLAŠINU,**

                                                   Dana, 27.02.2012.
godine. 
Zapisničar,
S U D I J A,
Vrhovac Nada sr.
Mirjana Čepić sr.
Pravna pouka:Protiv ove presude dozovljena je žalba Višem sudu u Bijelom
Polju, u roku od 8 dana od dana priejma iste, a preko ovog suda 