U IME CRNE GORE
K.br. 391/2012
OSNOVNI SUD U BIJELOM POLJU, kao prvostepeni krivični, i to sudija Rahmo
Banda, kao sudija pojedinac, uz učešće zapisničara Pop Ljiljane, u krivičnom
predmetu protiv okrivljenog H. Z.a iz Bijelog Polja, zbog krivičnog djela
skidanje i povreda službenog pečata i znaka iz čl. 381 st. 1. Krivičnog
Zakonika, postupajući po Optužnom predlogu ODT iz B.Polja Kt.br. 38/12 od
27.11.2012.godine, nakon održanog, usmenog, glavnog i javnog pretresa u
prisustvu Savjetnika ODT iz B.Polja H. B.e, okrivljenog H. Z.a i branioca
okrivljenog A. V.e adv. iz Bijelog Polja, dana 15.01.2013. godine, donio je i
javno objavio:
P R E S U D U
Okrivljeni H. Z., od oca A. i majke T. rodjene D., rodjen 29.06.1949.godine u
Bijelom Polju, živi u mjesto rodjenja Loznice, državljanin Crne Gore, pismen,
završio Osnovnu Školu, penzioner, oženjen, otac troje djece, srednjeg imovnog
stanja, osudjivan, presudom Opštinskog suda B.Polje K.br. 206/71 od
15.10.1971.godine, po čl. 265/1, novčana kazna 300 dinara, presudom Opštinskog
suda B.Polje K.br. 82/72 od 03.09.1975.godine, po čl. 265/1, novčana kazna
1.000 dinara, ( brišu se osude K.br. 206/71 i K.br. 82/72 od 15.10.1971.godine
i 03.09.1975.godine, rješenjem broj 1/79), i presudom Opštinskog suda u
B.Polju K.br. 637/87 od 15.07.1988.godine po čl. 152. st. 1. – 2. mjeseca
zatvora uslovno na 1.godinu.
K r i v j e
Što je:
- neutvrdjenog dana u periodu od 20.10.2010.godine do 20.11.2010.godine u
svojoj porodičnoj kući u mjestu Loznice, Opština Bijelo Polje, na električnom
brojilu marke '' Iskra'' serijskog broja 7548582, upotrebom fizičke snage
oštetio desnu i gornju državnu plombu, tako da se podaci sa istih nijesu mogli
pročitati, koje je ovlašćeno službeno lice postavilo radi osiguranja brojila,
- čime je izvršio krivično djelo skidanje i povreda službenog pečata i znaka
iz čl. 381. st. 1. Krivičnog zakonika.
-​ pa mu sud primjenom citiranih zakonskih propisa i čl. 2, 4,5,13, 15,32,36,42,52,53, i 54 KZ, te čl. 226 i 374. ZKP-a, i z r i č e :
USLOVNU OSUDU
Kojom mu utvrdjuje kaznu zatvora u trajanju od 30 ( trideset dana) i
istovremeno odredjuje da se kazna neće izvršiti ukoliko okrivljeni u roku od
1. / jedne / godine, po pravosnažnosti presude, ne izvrši neko novo krivično
djelo.
Obavezuje se okrivljeni da na ime paušala u budžet CG – na depozit novčanih
kazni, troškova postupka i paušala plati iznos od 30,00 € / trideset eura/, u
roku od 15. dana po pravosnažnosti presude, dok drugih troškova krivičnog
postupka nije bilo.
O b r a z l o ž e nj e
Optužnim predlogom ODT iz B.Polja Kt.br.38/12 od 27.11.2012. godine,
okrivljenom H. Z.u iz Bijelog Polja, stavljeno je na teret da je izvršio
krivično djelo skidanje i povreda službenog pečata i znaka iz čl. 381 st. 1.
Krivičnog Zakonika.
Savjetnik ODT-a H. B.a u završnoj riječi je izjavila, da iz dokaza koji su
izvedeni na glavnom pretresu proizilazi da je okrivljeni izvršio krivično
djelo stavljeno mu na teret Optužnim predlogom Kt.br. 38/12, i predložila da
sud okrivljenog H. Z.a, oglasi krivim i osudi na kaznu po Zakonu.
Okrivljeni H. Z., ne priznaje krivicu ni izvršenje krivičnog djela, pa je u
svojoj odbrani tokom postupka naveo, da u mjestu Loznice, Opština B.Polje
posjeduje porodičnu kuću koja se vodi na njegovo ime i u istoj stanuju na
prvom spratu sin sa porodicom a na drugom on i njegova supruga. Istakao je, da
se u kući nalaze dva brojila od kojih jedno na prvom a jedno na drugom spratu
i oba se vode na njegovo ime. Koliko se sjeća da je bilo krajem novembra
mjeseca 2010.godine kad mu je supruga rekla, da su u kući dolazili dva radnika
ED B.Polje, radi kontrole mjernog mjesta i kada su joj saopštili da plombe na
jednom od strujomjera nijesu ispravne, te da je neophodno zamijeniti brojilo.
Napomenuo je, da nije bio prisutan prilikom kontrole a njegov sin koji je tada
bio prisutan je odbio da podpiše zapisnik o kontroli mjernog mjesta. Takodje
je istakao, da su u tom periodu vršili zamjenu brojila u svim kućama u naselju
Loznice, te vršili zamjenu cjelokupnog elektro sistema. Odgovorno tvrdi da ni
on niti bilo ko od njegovih ukućana nije oštetio plombe na brojilu, niti je
istima prilazio, a misli da su plombe oštećene usled oksidacije, jer od kako
je kuća sagradjena 1981.godine do kritičnog dogadjaja ništa nije mijenjano na
tom brojilu. Takodje je naglasio, da su i ranije dolazili radnici ED B.Polje
pa i komisija iz Podgorice i kontrolisali brojila u njegovoj kući, ali nikada
nije pronadjena bilo kakva nepravilnost, inače redovno izmiruje dugovanja
prema ED, tako da nikada nije imao problema ove vrste. Posebno je istakao, da
traži da se izvrši vještačenje tog strujomjera jer su električari tada bili
prije toga odnijeli dva strujomjera iz njegove kuće a da se o tačnom vremenu
ne može izjasniti, a da li postoje zapisnici u vezi toga on nezna.
Branilac okrivljenog u završnoj riječi je izjavio, da provedenim dokazima
nesumnjivo se utvrdjuje da su radnici oštećenog kritičnog dana sačinili
zapisnik, i da je na brojilu iz optužnog akta oštećena navodno ‘’ oštećena
desna i gornja državna plomba, tako da se podaci sa istih nijesu mogli
pročitati’’. Takodje se da zaključiti iz dokaza da optuženi nije podpisao taj
zapisnik na osnovu kojeg je i podižen optužni akt, što znači da se okrivljeni
nije mogao na lice mjesta uvjeriti u oštećenost same plombe. Sud je unaprijed
uz predpostavke, verujući radnicima oštećene Elektrodistribucije da je stanje
u zapisniku konstatovano kako oni tvrde odnosno da je plomba oštećena.
Medjutim, optuženi i dalje tvrdi da plomba nije oštećena i sud je napravio
grešku kada je odbio predlog da se pribavi predmetno brojilo radi vještačenja,
kao da sudu nije stalo da utvrdi činjenično stanje, istinu i na bazi toga
donese presudu, već je pošao obrnutim redom da se radi o gotovoj stvari i da
dokaze nije potrebno izvoditi. Sud je dužan da izvodi dokaze koji idu i na
štetu i u korist okrivljenog, što ovdje nije slučaj. S obzirom da je sud odbio
predlog za pribavljanje predmetnog brojila i njegovo vještačenje smatra da ne
postoje dokazi koji ukazuju na to da je okrivljeni izvršio predmetno
kriv.djelo stavljeno mu na teret, jer djelo ne priznaje, zapisnik nije
podpisao a brojilo nije pribavljeno. Pošto se ovdje radi o brojilu kao
sredstvu nad kojim je izvršeno krivično djelo a istog nema, to ne postoje
dokazi da je krivično djelo i izvršeno te traži od suda da usled nedostatka
dokaza okrivljenog oslobodi.
Okrivljeni H. Z. u završnoj riječi je izjavio, da prihvata završnu riječ svog
branioca i dodao, da kritičnog dana kada su električari vršili kontrolu po
kući nijesu našli da je bilo kradje struje, a on kritičnog dana nije bio
prisutan u kući i nije podpisao zapisnik i sumnja na električare koji su
vršili kontrolu na brojilo u njegovoj kući i da su oni oštetili predmetno
brojilo, jer isti dolaze u alkoholisanom stanju. Posebno je istakao, da njemu
nije poznato koliko na električnom brojilu ima plombi ni gdje iste stoje, i
zato je tražio da se izvještači to električno brojilo, da bi se utvrdilo da li
je izvršeno oštećenje. Takodje je dodao, da redovno plaća utrošenu električnu
energiju u svom domaćinstvu i nije imao razloga da krade struju i tražio je da
ga sud oslobodi od optužbe.
Radi utvrdjivanja odlučnih činjenica i krivice okrivljenog, sud je u dokaznom
postupku u svojstvu svjedoka saslušao svjedoke M. V.a i V. Igora, na saglasni
predlog stranaka pročitao zapisnik o kontroli mjernog mjesta br. 2152-2 od
20.11.2010.godine, izvršio uvid u zapisnik o kontroli mjernog mjesta br. 852/1
od 23.11.2010.godine i izvršio uvid u izvod iz KE na ime okrivljenog H. Z.a,
izdat od strane Uprave Policije - PJ Bijelo Polje od 07.12.2012.godine, pa je
cijeneći izvedene dokaze pojedinačno i u kontekstu, a dovodeći ih u vezu sa
odbranom okrivljenog, shodno čl. 370. st. 3. ZKP-a, utvrdio činjenično stanje
kao u izreci presude.
Naime, odbranu okrivljenog koji ne priznaje krivicu ni izvršenje krivičnog
djela i u kojoj je istakao, da se u njegovoj kući nalaze dva brojila i to po
jedno na prvom i drugom spratu, da mu je supruga kazala da krajem novembra
mjeseca 2010.godine su dolazili dva radnika ED B.Polje radi kontrole mjernih
mjesta. Tada su joj saopštili da plombe na jednom od strujomjera nijesu
ispravne i da je neophodno zamijeniti brojilo. Naglasio je da on nije bio
prisutan prilikom kontrole a da njegov sin je odbio da podpiše zapisnik i
posebno istakao, da su u tom periodu vršene zamjene brojila u svim kućama u
naselje Loznice, tj.vršili su zamjenu cjelokupnog elektro sistema, tvrdeći da
on niti bilo ko od njegovih ukućana nijesu oštetili plombu na brojilu a misli
da su plombe oštećene usled oksidacije ističući da su i ranije dolazili
radnici ED i kontrolisali brojila u njegovoj kući, ali nije pronadjena bilo
kakva nepravilnost. Pa je za ovakvu odbranu sud cijenio da je ista usmjerena u
cilju izbjegavanja sopstvene krivice.
Pored toga takva odbrana je opovrgnuta izvedenim dokazima na glavnom pretresu.
Prije svega iskazima saslušanih svjedoka. Tako iz iskaza svjedoka V. Igora i
M. V.a se utvrdjuju odlučne činjenice, da su dana 20.11.2010.godine zajedno
vršili kontrolu mjernih mjesta u naselje Loznice u B.Polju i u kući H. Z.a
prilikom kontrole su utvrdili, da na brojilu marke ‘’Iskra’’ ser.br.7548582 su
oštećene gornja i desna državna plomba, tako da se sa njih nijesu mobli
očitati podaci i da je do oštećenja moglo doći jedino upotrebom fizičke snage.
Te obzirom na pronadjena oštećenja naložili su zamjenu brojila. Nakon kontrole
brojila i uklopni sat su plombirali plombom ED br. ‘’Š ‘’ i o nadjenom stanju
sačinili zapisnik br. 2152-2. Ovi svjedoci su decidno objasnili razloge zbog
kojih se vrši zamjena brojila te činjenicu zašto su oni predmetno brojilo
plombirali i da u kući postoje dva brojila i da na oba brojila je vršena
kontrola i tom prilikom sačinjena dva zapisnika. A oni ne vrše zamjenu brojila
već to radi druga ekipa iz ED.
Sud je iskaze predhodnih svjedoka prihvatio kao uvjerljive jer su isti jasni i
odredjeni. Pored toga podkrijepljeni su pisanim dokazima – zapisnikom o
kontroli mjernog mjesta ED B.Polje br. 2152-2 od 20.11.2010.godine iz kojeg se
utvrdjuje, da su radnici ED B.Polje V. Igor i M. V. kod potrošača H. Z.a
vršili kontrolu mjernog mjesta u mjestu Loznice, Opština B.Polje na brojilu
7548582, gdje je konstatovano – prilikom kontrole zatekli su da su desna i
gornja državna plomba oštećene, sa njih ne mogu da se očitaju podaci,
neophodno je zamijeniti brojilo i da su nakon pregleda brojila uklopni sat
plombirali plombom ED br.‘’ Š’’ i upisano potrošač je odbio da podpiše
zapisnik. A iz zapisnika ED B.Polje o kontroli mjernog mjesta br. 852/1 od
23.11.2010.godine se vidi, da su radnici ED B.Polje tog dana u domaćinstvu H.
Z.a izvršili zamjenu brojila 7548582, po nalogu ED B.Polje br. 153/11.
Priključni Tep orman je plombiran plombom ‘’R’’ i upisani podaci za novo
brojilo.
Dakle, na osnovu predhodno izloženog od strane ovog suda je utvrdjeno, da je
okrivljeni H. Z., neutvrdjenog dana u periodu od 20.10.2010.godine do
20.11.2010.godine u svojoj porodičnoj kući u mjestu Loznice, Opština Bijelo
Polje, na električnom brojilu marke '' Iskra'' serijskog broja 7548582,
upotrebom fizičke snage oštetio desnu i gornju državnu plombu, tako se podaci
sa istih nijesu mogli pročitati, koje je ovlašćeno službeno lice postavilo
radi osiguranja predmeta, a što znači da su u radnjama okrivljenog sadržani
svi elementi bića krivičnog djela skidanje i povreda službenog pečata i znaka
iz čl. 381. st. 1. KZ, i isto je izvršio s umišljajem, jer je bio svjestan
svog djela i htio je njegovo izvršenje.
Za konkretno krivično djelo u Krivičnom Zakoniku propisano je, da će se
učinilac kazniti novčanom kaznom ili zatvorom do jedne godine.
Odlučujući u pogledu vrste i visine krivične sankcije, sud je cijenio
okolnosti od uticaja na odmjeravanje iste, shodno čl. 42 KZ, koje utiču na to
da kazna bude veća ili manja, pa je na strani okrivljenog od olakšavajućih
okolnosti našao da se radi o starijem - porodičnom licu, ocu troje djece,
penzioner, dok posebno otežavajućih okolnosti ovaj sud nije našao. Sud je
imajući u vidu predhodno utvrdjene olakšavajuće okolnosti okrivljenom za
predmetno krivično djelo utvrdio kaznu zatvora u trajanju od 30. ( trideset )
dana i istovremeno odredio da se ista neće izvršiti pod uslovom da okrivljeni
u roku od 1. ( jedne ) godine, po pravosnažnosti presude, ne izvrši neko novo
krivično djelo. Ovaj sud je uvjerenja da se može osnovano očekivati da će se i
samim upozorenjem uz prijetnju kazne ( uslovnom osudom ) u dovoljnoj mjeri
uticati na okrivljenog da ubuduće ne vrši ovakva i slična krivična djela
odnosno da će se postići svrha izricanja uslovne osude u okviru opšte svrhe
izricanja krivičnih sankcija iz čl. 52 u vezi čl. 4. st. 2. KZ. Ovdje treba
istaći okolnost da uvidom u izvod iz KE na ime okrivljenog se vidi, da je isti
ranije osudjivan i da su dvije osude brisane, što upućuje na to da je bez
uticaja na drugačije odlučivanje, a ovo imajući u vidu da kada se brišu osude,
lice se smatra neosudjivanim, saglasno odredbama čl. 118. KZ. Te okolnost da
je od presude Opštinskog suda u B.Polju K.br. 637/87 od 15.07.1988.godine
(proteklo više od 24.godine).
Sud nije prihvatio predlog branioca okrivljenog da se od ED B.Polje pribavi
brojilo sa plombama a nakon toga izvrši vještačenje istog od strane vještaka
elektro struke. Naime, imajući u vidu već izvedene dokaze, to po ocjeni ovog
suda izvodjenjem predloženih dokaza (pribavljanjem navedenog brojila)
činjenično stanje se u bitnom nebi izmijenilo, samo bi se bespotrebno
odugovlačio krivični postupak.
Shodno čl. 226. ZKP-a, odlučeno je u pogledu paušala, dok drugih troškova
krivičnog postupka nije bilo.
Sa iznijetih razloga odlučeno je kao u izreci presude, shodno čl. 374. ZKP.
OSNOVNI SUD U BIJELOM POLJU
Dana: 15.01.2013. godine
Zapisničar, S u d i j a,
Ljiljana Pop Rahmo Banda