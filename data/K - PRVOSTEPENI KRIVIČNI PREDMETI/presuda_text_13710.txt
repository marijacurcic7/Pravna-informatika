K.br.41/12
 
U IME CRNE GORE 
      Osnovni sud u Kolašinu kao prvostepeni krivični po sudiji Mirjani Čepić kao sudiji pojedincu uz učešće zapisničara Vrhovac Nade u krivičnom predmetu protiv okrivljenog B. V. iz K., zbog krivičnog djela produženo krivično djelo falsifikovanja isprave iz čl. 412.st.2. u vezi st.1. u vezi čl. 49  Krivičnog zakonika CG, a postupajući po optužnom predlogu ODT iz Kolašina Kt.br.1/12 od 19.03.2012. godine, nakon održanog glavnog i javnog pretresa   u prisustvu zastupnika optužnog akta zamjenika ODT – Kolašin   Šćepanović Maje i u odsustvu uredno pozvanog optuženog B. V., donio je i javno objavio dana 26.06.2012.god.,-

P R E S U D U 
      **Okrivljeni:**

             B. V. JMBG 0., od oca M. i majke P. rodj. B., rodjen .1970
godine u B. P., sa prebivalištem u K. – naselje T., Crnogorac, državljanin CG,
penzioner, oženjen, otac četvoro djece, završio srednju poljoprivrednu školu,
srednjeg imovnog stanja, osudjivan  
K r i v   j e: 
      **Zato što je:**


dana 05.05.2009. godine u mjestu T. – Opština K. napravio lažnu ispravu u namjeri da je upotrijebi kao pravu, na način što je u ugovoru o zajmu br.LD0914700001 zaključenog sa “A.” VFI DOO iz B. P., kao zajmoprimca potpisao Š. N.

dana 26.05.2009. godine u mjestu T.– Opština K. napravio lažne isprave u namjeri da ih upotrijebi kao prave na način što je u potvrdama o visini primanja na ime B. M., ovjeren od strane Poreske uprave iz K. i J.O. ovjerene od strane JP za k. d.K. kao korisnika potpisao Š. N.


u maju mjesecu 2009. godine u mjestu T. – Opština K.sačinio lažnu mjenicu u namjeri da je upotrijebi kao pravu na način što je na mjenici serijskog br.AA0215873 kao izdavaoca mjenice napisao podatke i potpisao Š. N., te za prvog žiranta napisao lične podatke J.O. i svojeručno ga potpisao, a za žiranta napisao lične podatke B. M. i svojeručno ga potpisao


čime je izvršio produženo  krivično djelo   falsifikovanje isprave iz čl. 412.st.2. u vezi st.1. u vezi čl. 49  Krivičnog zakonika.


Pa sud okrivljenom za navedeno krivično djelo primjenom citirane zakonske
odredbe i čl.2,4,st.2,32,52,53, 54 Krivičnog zakonika i čl.229 i 374 ZKP-a I z
r i č e,-  
USLOVNU OSUDU 
      Kojom okrivljenom utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni u roku od 2 (dvije) godine ne počini novo krivično djelo.

      Obavezuje se okrivljeni na plaćanje troškova krivičnog postupka u iznosu od 286,00€, te na plaćanje sudskog paušala u iznosu od 50,00 € koje će uplatiti na žiro-račun Osnovnog suda Kolašin br.832-196-94 , prednje u roku od 15 dana od dana pravosnažnosti ove presude pod prijetnjom prinudnog sudskog izvršenja.

      Oštećeni J. O., B. M. i Š. N.  upućuju se na parnični postupak radi ostvarenja svog imovinsko-pravnog zahtjeva.

O b r a z l o ž e nj e 
      ODT iz Kolašina je svojim optužnim predlogom Kt.br.1/12 od  19.03.2012. godine stavio na teret okrivljenom B. V. iz K.  da je počinio produženo krivično djelo falsifikovanje isprave iz čl.412.st.2. u vezi st.1. u vezi čl. 49  Krivičnog zakonika, na način mjesto i vrijeme činjenično i pravno opisano izrekom ove presude. Pri podnijetom optužnom predlogu  zamjenik ODT – Kolašin Šćepanović Maja ostala je do okončanja glavnog pretresa i u završnoj riječi predložila da sud okrivljenog oglasi krivim i osudi po zakonu.  
      Glavni pretres održan je u odsustvu uredno pozvanog okrivljenog, jer se isti  nije odazvao pozivu suda, a uredno je pozvan na način što mu je  datum održavanja pretresa saopšten na pretresu održanom dana 23.05.2012. godine, kako okrivljeni svoj izostanak nije opravdao, a saslušan je u toku predhodnog postupka,  sve ovo pri činjenici da je riječ o skraćenom postupku, sud je shodno čl. 457 ZKP-a donio rešenje da se pretres održi u odsustvu uredno pozvanog okrivljenog.  Okrivljeni B. V. je u svojoj odbrani datoj  pred ODT Kolašin dana  10.02.2012. godine naveo  da što se tiče kredita koji glasi na njegovo ime u iznosu od 8.000,00 € to je bio kredit za lično njegove potrebe, gdje je ugovor on lično potpisao. Obzirom da je bio povjerenik “A.f.” za T. svi poslovi vezani za kredite obavljani su u Restoranu “K.” u  T.. Istakao je da su mu žiranti po ovom kreditu bili B. M.i J. O. , a i koliko se sjeća D. A... Sjeća se da su B. M. i J. O. donijeli administrativne zabrane i potvrde o visini primanja u firmama u kojima rade, dok D. A.a nije ni gledao povodom tog kredita već mu je isti samo poslao ovjerene potvrde i administrativnu zabranu. Na tim formularima su već bili potpisi žiranata i potpis ovlašćenog službenika firme u kojima rade sa svim podacima. Zahtjev za kredit u dijelu koji se odnosi na lične podatke je on popunio a sve ostale podatke je popunio kreditni službenik “A.”. Dalje je naveo da je tačno da na potvrdi o visini primanja ni kod jednog od žiranata nije upisan korisnik kredita kao ni visina kredita iz razloga jer se ne zna kolik iznos kredita će banka odobriti, medjutim tvrdi da je žirantima rekao da planira da podigne kredit u iznosu od 8.000,00 €. Za ovaj kredit nalog je dat u B.P.a novac je podigao u F. C.B-a u K.. Napomenuo je da je on bio žirant B. M. za predhodni kredit koji je podignut za potrebe J.O. ili zajedno njih dvojice i da su mu oni tom prilikom samo vratili uslugu. Ne sjeća se da li je Jovanović O.podnosio zahtjev za odobrenje kredita pa je tom prilikom odbijen od strane “A.” ali zna da je isti bio korisnik kredita kod “A. banke “ u P. ili D., a da kasnije kad su mu trebali krediti J. O. je podizao na tudja imena.  Što se tiče kredita koji glasi na ime Š. N., istakao je da sa tim kreditom on nema ništa, da je taj kredit podigao službenik “A.” u B.P. V. S. koji je redovno dolazio kod njega u restoran “K.”. U to vrijeme Š.N. je radio kod njega a redovno je dolazio i V. S., pa je jednom prilikom pitao Š. može li da podigne kredit na njegovo ime, a da je Š.pristao na to, a da on u tome ništa nije učestvovao,  da mu nije poznato ko je popunjavao mjenicu, mjenično ovlašćenje i zahtjev za odobrenje kredita. Takodje nezna ko je novac podigao i gdje niti ko ga je koristio, a da li je izmedju njih dvojice postojao dogovor o podjeli novca nije mu poznato. Poznato mu je da je kredit odobren 05.08.2009. godine, a da ne zna u kom iznosu je bio. Što se tiče izjave na ime B. M. naveo je da mu ništa nije poznato a da to lice i ne poznaje, a po onome što mu je prezentirano u U.i p. misli da je tu izjavu svojeručno potpisao V. S. jer bi prepoznao njegov rukopis. Za realizaciju  ovog kredita Š. N.je  predao V. S. fotokopiju lične karte ili ličnu kartu što se ne može precizno izjasniti. Ne može se sjetiti da li je ikada J. O. podnosio zahtjev za kredit sa svom neophodnom dokumentacijom, a da je tom prilikom odbijen od strane banke , navodeći da je procedura takva da se dokumentacija ne uništava, nego se vraća njemu kao povjereniku i na njoj postoji četvrtasti pečat na kome piše “odbijeno”, a za B. M. mu je poznato da je jednom tražio kredit i da mu je isti odobren. Napomenuo je da je njegova supruga B. M. bila žirant po kreditu na ime Š. N.. da je ustvari korisnik istog bio V. S.. Izričito je ustvrdio da nikada sa J. O. nije  govorio u vezi kredita Š. N. niti mu je poznato kako su J. I Š. bili žiranti u ovom kreditu, a da je bilo situacija da se zahtjevi za odobrenje kredita vrate iz “A.”, a da nijesu poništeni, niti je kredit odobren, ali da ne može se izjasniti da li je takav slučaj bio i sa njegovim zahtjevom.

      U dokaznom postupku sud je pročitao iskaz B. K. – ovlašćenog predstavnika “A.banke” dat pred ODT Kolašin, saslušao svjedoka-  oštećenog J. O., saslušao svjedoka - oštećenog B. M., saslušao svjedoka –oštećenog Š. N., , pročitao ugovor o zajmu LD0914700001 od 05.05.2009.godine, pročitao potvrdu o visini primanja na ime B. M., izdata od P. uprave dana 26.05.2009.godine, pročitao potvrdu o visini primanja na ime J. O., izdate od strane JP za k. d. – K. od 26.05.2009.godine, izvršio uvid u mjenicu serijskog broja AA0215873, pročitao nalaz i mišljenje vještaka grafološke struke S. S. br. 4/12 od 12.03.2012.godine, pročitao izvod iz KE izdat na ime okrivljengo od strane U.p. PJ B. P. br. 245/12-2905 od 26.03.2012.godine.

U svom iskazu datom pred ODT Kolašin dana 25.01.2012.god.,  svjedok B. K. –
ovlašćeni predstavnika “A.banke”  naveo je da je zaposlen u “A.F.” u B. P.od
2002 godine do 31.11.2011.godine, a da je  u periodu od marta 2007.godine do
2009.godine obavljao je poslove šefa kancelarije, pa je tačno da je u ime
“A.F.” potpisao ugovor o zajmu br. LD0914700001 br. DDA628368 gdje se kao
zajmoprimac pojavljuje Š. N.a koji galsi na iznos od 6.000,00 €, a što se tiče
procedure za zaključenje ugovora o zajmu kod “A. . F.” procedura je da se
seoski posrednik animira i prikuplja dokumentaciju od budućih klijenata koji
su zainteresovani za zaključivanje ugovora o zajmu, posrednik ovu
dokumentaciju predaje kreditnom službeniku koji na osnovu pravila banke i
ličnih saznanja formira svoje mišljenje i izlazi na kreditni odbor, koji
odobrava ili ne odobrava kredit, a u koliko odobri kredit dostavlja ugovor o
zajmu u kojem su svi podaci, šefu kancelarije ili drugom ovlašećnom licu.
Nakon toga posrednik organizuje potpisivanje ugovora sa klijentom.  Uz ugovor
o zajmu službenik predaje klijentu I vaučer na novčani iznos koji u visini
ugovora, s tim što je ovaj vaučer predhodno potpisan od ovlašćenog lica koji
ima deponovan potpis kod CKB banke, preko kojeg se vrši isplata svih njihovih
kredita.  Kreditni službenik u konkretnom slučaju je bio V. S. koji je
odgovoran za vjerodostojnost dokumentacije, koja je osnov za odobravanje
kredita, ali u granicama vizuelnog uočavanja odredjenih nedostataka, a da je u
svakom slučaju odgovoran klijent za tačnost podataka. U vrijeme sačinjavanja
spornog ugovora nije vršena provjera podataka za klijenta i žiranata u vidu
utvrdjivanja tačnosti podataka koji su sadržani u potrebnoj dokumentaciji,
navodeći da se čak mjenica nije potpisivala u prisutnosti službenika već su
klijenti prilagali potpisane mjenice. U konkretnom slučaju povjerenik –
posrednik bio je B. V. iz T. čija nadležnost je bila prikupljanje potrebne
dokumentacije klijenata. Nakon potpisivanja ugovora kreditni službenik predaje
klijentu vaučer u dva primjerka od kojih jedan ostaje klijentu a jedan CKB
banci. Na kopiji vaučera – naloga za isplatu na ime Š. N. koji je ovjeren od
“A.” naveo je da stoji njegov potpis u ime zajmodavca.  
      Svjedok – oštećeni J. O.u svojoj izjavi datoj na glavnom pretresu dana 07.06.2012.godine naveo je da u cjelsoti ostaje pri iskazu datom pred ODT Kolašin 10.02.2012.godine, u kojoj je naveo da je dana 28.06.2010.godine u JP za k. d. u Kolašinu, gdje je zaposlen, dobio administrativnu zabranu radi blokade plate u svojstvu žiranta u iznosu od 7.573,23 €, gdje se kao korisnik kredita navodi Š. N.kome kako je naveo nikada nije žirirao. U maju mjesecu 2009.godine bio je zainteresovan da uzme kredit “A.” čiji je povjerenik B. V., koji mu je i dao obrasce za kredit, administrativnu zabranu i potvrdu o visini primanja koje je trebao da ovjeri u računovodstvu firme u kojoj radi. Nakon što je izvršio ovjeru ovih dokumenata ista je predao B. V. i to rješenje o administrativnoj zabrani br. 545 od 26.05.2009.godine, kao i potvrdu o visini primanja zavedene pod istim brojem koju potvrdu je i potpisao. Medjutim nakon izvjesnog vremena B. V. mu je rekao da kredit ne može da dobije a da su dokumenta ostala u A.i da su uništena. Što se tiče imena korisnika kredita   na potvrdi o visini primanja  i iznosa  kreditan istakao je da  on to nije potpisao već neko drugi, a radi se o imenu Š. N.I iznosu od 6.000,00 €, a što se tiče mjenice serijskog broja AA0215873 naveo je da istu nije potpisao kao prvi žirant niti je ispunjavao svoje lične podatke na njoj. Nakon dobijanja administrativne zabrane sreo se sa B. V. a isti mu je rekao da je on stvarno korisnik ovog kredita a ne Š. N.I da će mu on uredno izmiriti ovaj kredit. Smatra da je u ovom kreditu B. V. iskoristio administrativnu zabranu I potvrdu o visini primanja koje mu je on predao za potrebe sopstvenog kredita a za koje je B. naveo da su uništeni. Što se tiče ugovora o kreditu koji glasi na ime B. V. a koji u iznosu od 8.000,00 € istakao je da je potrebnu dokumentaciju ovjerio u preduzeću u kojem radi, da je potpisao mjenično ovlašćenje kao I mjenicu za ovaj kredit a da nije znao o kojem se iznosu radi kad je ovjeravao potrebnu dokumentaciju. Po osnovu kredita koji glasi na ime Š.N.postupa se po administrativnoj zabrani.  Na kraju je istakao da se pridružuje krivičnom gonjenju protiv B. V. I Š.N. I da postavlja imovinsko pravni zahtjev.  
      Svjedok – oštećeni B. M.. na glavnom pretresu održanom 07.06.2012.godine izjavio je da u cjelosti ostaje pri iskazu datom na zapisnik pred ODT Kolašin 10.02.2012.godine u kojoj je naveo  da je u toku 2009.godine njegov prijatelj J. O. bio zainteresovan da uzme kredit od “A.banke” u B. P., a da je povjerenik te banke bio B. V. pa su se sa istim dogovorili da izvrše ovjeru administrativnih zabrana i potvrde o visini primanja u službi u kojoj rade, pa je J. O. ovjeru izvršio kod JP za k. d. - Kolašin a on u P. upravi, tako da je predmetna dokumenta uredno potpisao, koju dokumentaciju je i J. O. predao B. V. da bi nakon izvjesnog vremena B. V. rekao da J. O. ne može dobiti traženi kredit a da je predmetna dokumentacija uništena od strane banke. Nakon toga u poresku upravu je stigla administrativna zabrana gdje se kao korisnik kredita navodi Š.N. kojem licu on nikada nije žirirao ali da je tad primjetio da je u pitanju dokumentacija koja je ovjerena u P. u. dana 26.05.2009.godine, a koja je bila za potrebe odobravanja kredita za J. O., a za koju dokumentaciju je B. naveo da je uništena. Potpis na mjenici na kojoj je nosilac kredita Š. N. nije njegov niti je ispisao njegove lične podatke na mjenici kao drugi žirant. Nakon aktiviranja administrativnih zabrana on i Jovanović Obrad su se sreli sa B. V. koji je naveo da je on stvarni korisnik kredita a ne Š., te da će on stvarno vraćati ovaj kredit, što nije učinio. Što se tiče kredita koji glasi na ime B. V. u iznosu od 8.000,00 € naveo je da su sva dokumenta koja se nalaze u prilogu ugovora o kreditu uredno potpisana sa njegove strane i ovjerena u Poreskoj upravi. Na kraju je istakao da se pridružuje krivičnom gonjenju protiv B. V. i Š. N. a da će tokom postupka opredijeliti imovinsko - pravni zahtjev.  
      Svjedok – oštećeni Š. N. u svom iskazu dana 26.06.2012.godine  istakao je da što se tiče ugovora o kreditu LD0914700001 br. DDA628368 koji je zaključen sa “A.” gdje je naveden on kao zajmoprimac, njemu nije ništa poznato. U toku 2009.godine radio je kod B. V. u mjestu T. obavljajući fizičke poslove, dok je radio kod njega došao je V. S. I pitao ga da mu da ličnu kartu kako bi podigao kredit, a tom prilikom mu ne kazujući gdje će da podigne kredit i na čije ime, a da mu je lična karta vraćena nakon nekih desetak dana u restoranu “K.”. Tom prilikom mu V. nije rekao da je podigao kredit, sa tim što je on V. naglasio da vodi računa da kasnije nebi imao problema. Činjenicu da je kredit podignut na njegovo ime saznao je tek kada su ga pozvali u stanicu policije, a što se tiče potpisa na ugovoru na mjestu gdje piše zajmoprimac istakao je da isti nije potpisao, takodje da rukopis na zahtjevu za kredit nije njegov, kao I da zahtjev nikada nije podnosio niti prikupljao bilo kakvu dokumentaciju za isti. Dalje je naveo da mu nije poznato ništa za izjavu  M. B. kojom je on navodno stečeni status prenio na njegovo ime. Novac po osnovu ovog kredita on nije podigao kod CKB banke niti mu je bilo šta o tom poznato, a potpis na nalogu za isplatu ovjeren od CKB banke nije njegov, ne spori da je njegov potpis na obavještenju “A.banke” od 25.08.2009.godine. Na kraju je naveo da mu nije poznato ko je potpisivao predmetna dokumenta na njegovo ime, pridružio se krivičnom gonjenju I istakao imovinsko pravni zahtjev. U završnoj riječi je naveo da ostaje u svemu kao u toku postupka.  
      Iz ugovora o zajmu br. LD 0914700001 od 05.05.2009.godine utvrđuje se da je isti sklopljen između ugovornih strana I to zajmodavca “A.” VFI DOO B. P. I zajmoprimca N. Š., da je predmet ugovora zajam u iznosu od 6.000,00 € sa rokom otplate od 48 mjeseci , a da se kao istrumenti obezbjeđenja naplate zajma javljaju žiranti M. B., M. B. i O.J.. Na mjestu za potpis ugovornih strana na strani zajmodavca nalazi se pečat “A.” PJ B. P. kao I potpis ovlašćenog lica, a na strani zajmoprimca stoji potpis N.Š.  
      Iz zahtjeva za kredit od 20.05.2009.godine utvrđuje se da je podnosilac zahtjeva N. (M.) Š., da jen visina njegovih primanja 380,00 € a da je traženi iznos kredita 6.000,00 € na period vraćanja od 48 mjeseci.  
      Iz potvrde o visini primanja izdate na ime B. M. a ovjerene od strane P. u. K. dana 26.05.2009.godine utvrđuje se da se isti javlja kao žirant po kreditu Š. N. a da mu je prosječna neto plata u poslednja tri mjeseca u iznosu od 510,00 €.  
      Iz potvrde o visini primanja izdate na ime J. O. a ovjerene od strane JP K.d. K. dana 26.05.2009.godine utvrđuje se da se isti javlja kao žirant po kreditu Š. N.a da mu je prosječna neto plata u poslednja tri mjeseca u iznosu od 430,00 €.  
      Iz mjenice serije AA 0215873 utvrđuje se da je za svoju priznaje N. Š. dok su na poleđini iste pod rednim brojem 1 upisani J. O., pod rednim brojem 2 B. M. a pod rednim brojem 3 B. M., kao žiranti.  
      Iz nalaza I mišljenja vještaka grafološke struke S. S. utvrđuje se da je na ugovoru o zajmu sporni potpis N.Š. napisao B. V. zahtjev za kredit takođe je popunio B. V., potvrdu o visini primanja na ime B. M. kao i prezime i ime korisnika kredita napisao je okrivljeni. Tekst na spornoj mjenici “priznajem za svoje…” koji se odnosi na korisnika kredita napisao je B. V., nalog za isplatu odnosno sporni potpis N.Š. napisao je B.V., obavještenje od 25.08.2009.godine “A.” potpisao je Š. N.  
      Iz izvoda iz KE za okrivljenog utvrđuje se da je okrivljeni do sada osuđivan presudom Osnovnog suda Kolašin K.br.53/92 od 13.04.1993.godine  za krivično djelo iz čl.172 st.2 KZRCG na novčanu kaznu u iznosu od 500,00 dinara, presudom Osnovnog suda Kolašin K.br.28/11 od 11.07.2011.godine za krivično djelo iz čl.413 st.1 tačka 2 u vezi čl.412 st.1 KZCG 3 mjeseca zatvora uslovno na jednu godinu.  
       Cijeneći sve izvedene dokaze kako pojedinačno tako I u njihovom međusobnom odnosu na nesumljiv način je utvrđeno da su se u radnjama okrivljenog stekli svi elemenit bića krivičnog djela koje mu se optužnim aktom stavlja na teret, naime nesporno je da je okrivljeni dana 05.05.2009. godine u mjestu T. – Opština K. napravio lažnu ispravu u namjeri da je upotrijebi kao pravu, na način što je u ugovoru o zajmu br.LD0914700001 zaključenog sa “A.” VFI DOO iz B. P., kao zajmoprimca potpisao Š. N.te da je dana 26.05.2009. godine u mjestu T. – Opština K. napravio lažne isprave u namjeri da ih upotrijebi kao prave na način što je u potvrdama o visini primanja na ime B. M., ovjeren od strane P. uprave iz K. I J. Obrada ovjerene od strane JP za k. d. K. kao korisnika potpisao Š.. N., te da je u maju mjesecu 2009. godine u mjestu T. – O. K. sačinio lažnu mjenicu u namjeri da je upotrijebi kao pravu na način što je na mjenici serijskog br.AA0215873 kao izdavaoca mjenice napisao podatke i potpisao Š. N.te za prvog žiranta napisao lične podatke J. O. i svojeručno ga potpisao, a za žiranta napisao lične podatke B. M. i svojeručno ga potpisao, čime je izvršio produženo krivično djelo falsifikovanje isprave iz čl.412 st.2 u vezi sa st.1 u vezi čl.49 KZCG. Ovakav svoj zaključak sud temelji prije svega na osnovu iskaza oštećenih Š. N., B. M.a i J.O. koji su se na jasan i decidan način u svojim iskazima izjasnili da nijesu potpisali sporna dokumenta, a što u svom nalazu i mišljenju  takođe na jasan način potvrđuje sudski vještak grafološke struke koji se izjasnio da je sve sporne potpise na ugovoru o zajmu, potvrdama o visini primanja i mjenici napisao okrivljeni B. V.. Sud je cijenio i odbranu okrivljenog u kojoj navodi da je predmetni kredit podigao službenik “A.” V.S. a ne on, pa je odbacio jer je ista kontradiktorna  izjavama oštećenih i nalazu i mišljenju vještaka grafološke struke. Očigledno je da je okrivljeni u konkrertnom slučaju postupao sa direktnim umišljajem sačinio lažne isprave a svoju namjeru realizovao na način što je lažne isprave upotrijebio kao prave, te na osnovu istih podigao kredit u iznosu od 6.000,00 €.

      Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste, a tiču se ličnosti okrivljenog i djela stavljenog mu na teret, pa je od olakšavajućih okolnosti na strani okrivljenog našao da je riječ  o porodičnom povjeku ocu četvoro djece, dok činjenicu  da je do sada osudjivan i to za istovrsno krivično djelo, što ga čini povratnikom, sud je uzeo kao otežavajuću, iz razloga što okrivljeni ponavljanjem djela pokazuje sklonost ka vršenju istih.   Kako je za ovo krivično djelo predvidjena kazna zatvora u trajanju od tri mjeseca do pet godine sud je okrivljenom utvrdio kaznu zatvora u trajanju od šest mjeseci i istu uslovio na period od  dvije godine, jer je mišljenja da će se i prijetnjom kazne dovoljno uticati na okrivljenog da ubuduće ne vrši krivična djela, a da je period od dvije godine dovoljno dug u cilju provjere okrivljenog, te da je ovakva krivična sankcija adekvatna za postizanje svrhe kako specijalne tako i generalne prevencije predviđenih  čl. 32 Krivičnog zakonika.

Kako je okrivljeni oglašen krivim, to ga je sud shodno čl. 229 u vezi čl. 226
ZKP-a, obavezao na plaćanje troškova krivičnog postupka u iznosu od 286,00€ ,
koji troškovi se odnose na dati nalaz i mišljenje vještaka grafološke struke,
te na plaćanje sudskog paušala u iznosu od 50,00 € koji je srazmjeran dužini
trajanja postupka i imovinskim prilikama okrivljenog.
           Obzirom na činjenicu da je okrivljeni oglašen krivim ,a da oštećeni nijesu precizirali visinu svojih imovinskopravnih zahtjeva,to sud nije imao osnova kako za djelimično tako ni za potpuno presudjenje  ,pa je oštećene shodno čl.239 st2 u vezi st.1 ZKP-a uputio na parnicu.
          Na osnovu naprijed navedenog a primjenom citiranih zakonskih odredbi odlučeno je kao u izreci presude shodno čl. 374 ZKP-a.  
OSNOVNI SUD U KOLAŠINU,
Dana,   15.03.2012. godine 
Zapisničar,
S U D I J A,
Vrhovac Nada
Čepić Mirjana 
PRAVNA POUKA: Protiv ove presude dozvoljena je žalba V. s. – B.P.I to u roku
od 8 dana od dana prijema iste, a preko ovog suda. 