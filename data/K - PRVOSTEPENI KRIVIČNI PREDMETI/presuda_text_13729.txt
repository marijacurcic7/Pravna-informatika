

OSNOVNI SUD U PLAVU
K. br.4/2012  
                                                                       U IME
CRNE GORE 
      Osnovni sud u Plavu, sudija Hilmija Sujković, u krivičnom predmetu okrivljenog R. R.1, iz P. ,zbog krivičnog djela sprečavanje službenog lica u vršenju službene radnje iz čl. 375. st. 2. u vezi st. 1. Krivičnog  zakonika,  po optužnom predlogu Osnovnog državnog tužilaštva u Plavu, Kt. br.  82/2011 od 28.12.2011 godine, po održanom usmenom, javnom, glavnom pretresu u prisustvu: okrivljenog i zamjenika ODT u Plavu , Rugovac Drite , donio je i javno objavio dana 09.03.2012 god.

                                                                           P
R E S U D U 
      Optuženi R. R. , JMBG ... , od oca R.2 i majke A. rodj. N., rodjen ... god. u K., sa prebivalištem u P., državljanin CG , po zanimanju dipl. ekonomista , zaposlen kao Komunalni policajac u opštini P., oženjen, otac dvoje djece, osudjivan presudom Osnovnog suda u Plavu K.br.22/2010 od 22.11.2010 god. zbog krivičnog djela laka tjelesna povreda iz čl. 152. st. 2. u vezi st. 1. KZ, na novčanu kaznu u iznosu od 1.200,00 eura .

                                                                       K r i v   j e


      Što je:

      Dana 17.11.2011 godine oko 13,40 časova, u mjestu B., opština Plav, upotrebom sile i prijetnje spriječio službeno lice - radnika EPCG AD N.- Elektrodistribucije B.,  I. M. ,da izvrši službenu radnju kontrolu mjernog mjesta - električnog brojila i električne instalacije u porodičnoj  kući vlasništvo njegovog oca R. R.2, na način što je, kada je pomenuto službeno lice započelo sa vršenjem kontrole električnih kablova koji su se nalazili u dvorištu ispred ove kuće i u vezi njih pitalo R. R.2  oca okrivljenog, prišao do njega i uputio mu riječi: "Marš odavde, šta imaš ti da gledaš , da ti ne jebem mater", nakon čega je nastavio da ga gura prema kapiji, da bi nakon što ga je izgurao iz dvorišta kuće , sa terase od kafane zvane "L."  koja se nalazi pored predmetne  kuće a koja je takodje vlasništvo njegovog  oca , uzeo u ruke drvenu stolicu i sa njom gadjao i pogodio u predjelu desne ruke I. M., nanijevši mu pri tom laku tjelesnu povredu u vidu ogrebotine desnog lakta veličine 2 cm, sa bolnim aktivnim i pasivnim porkretima kao i otokom na istom dijelu ruke , nakon čega se I. M. sa ostalim kolegama M. B. , G. N. i L. R. , udaljio sa lica mjesta i uputio prema P..

      \- čime je izvršio krivično djelo sprečavanje službenog lica u vršenju službene radnje iz čl. 375. st. 2. u vezi st. 1. KZ.

      Pa ga sud za izvršeno krivično djelo , na osnovu navedenog zakonskog propisa te primjenom čl.: 4, 32, 36, 42, 45 i 46 KZ i čl. 374 ZKP.


                                                               O S U D J U J E


      Na kaznu zatvora u trajanju od 30 (trideset) dana.

       Okrivljeni se obavezuje da na ime troškova krivičnog postupka plati iznos od 85,00 (osamdesetpet) eura, u roku od 15 dana po pravosnažnosti presude pod prijetnjom prinudnog izvršenja.

                                                                O b r a z l
o ž e n j e 
      Obrazloženje je izostalo na osnovu čl. 383 st. 5 ZKP , jer su se stranke odrekle prava na žalbu odmah nakon objavljivanja presude.

      Inače, prilikom izbora vrste  i visine krivične sankcije koju treba primijeniti prema okrivljenom R. R.1 , za izvršeno krivično djelo, sud je pored težine , načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu .  Tako je od olakšavajućih okolnosti sud okrivljenom cijenio i uzeo u obzir : da je porodičan čovjek, da je otac dvoje maloletne djece, da je lošeg imovnog stanja, da je u potpunosti priznao sve odlučne činjenice za utvrdjivanje svoje krivične odgovornosti  i da je  izrazio kajanje i žaljenje zbog izvršenog krivičnog djela, pa je sobzirom na cijenjene olakšavajuće okolnosti našao da u konkretnom slučaju ima mjesta primjeni kazne ispod zakonskog minimuma propisanog za predmetno krivično djelo, zbog čega  mu je shodno čl. 45 i 46 KZ izrekao kaznu zatvora u trajanju od 30 dana,  iako je zakonski minimum za ovo krivično djelo 3 (tri) mjeseci.

      Sud je uvjerenja da je izrečena kazna srazmjerna težini izvršenog krivičnog djela i stepenu krivično  pravne odgovornosti okrivljenog te da će se  u konkretnom slučaju i ovako ublaženom kaznom, u okviru opšte svrhe izricanja krivičnih sankcija predvidjene čl. 4. st.2 KZ, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega da ubuduće ne vrši krivična djela.

      Odluka o troškovima krivičnog postupka je zasnovana na odredbi čl. 229 st.1. ZKP. Visina troškova u ukupnom iznosu od 85,00 eura, predstavlja izdatke iz budžetskih sredstava, od čega iznos od 55,00 eura predstavlja nagradu vještaku medicinske struke, specijalisti hirurgu dr K. H., a iznos od 30,00 eura  paušal  koji je odmjeren  s obzirom na složenost i trajanje krivičnog postupka te obzirom na imovno stanje okrivljenog,  shodno čl. 226 st.3. ZKP.

                                                                OSNOVNI SUD
U PLAVU 
                                                              Dana 09.03.2012. godine  
Zapisničar
S U D I J A
Senada Radončić
Hilmija Sujković  
PRAVNA POUKA :
Protiv ove presude nezadovoljna stranka
ima pravo žalbe u roku od 8 dana od dana
prijema iste preko ovog sudaVišem sudu B. Polje.  