

OSNOVNI SUD U PLAVU
K.br. 44/2012  
                                                               U IME CRNE GORE


      OSNOVNI SUD U PLAVU,  sudija  Hilmija Sujković, sa zapisničarem Senadom Radončić, u krivičnom predmetu okrivljenog S. F., iz P. ,zbog krivičnog djela oduzimanje maloljetnog lica iz čl. 217. stav. 2.  Krivičnog zakonika,  po optužnom predlogu  Osnovnog državnog tužilaštva u Plavu,  Kt.br. 45/2012  od 20.06.2012 god. po održanom usmenom, glavnom, javnom pretresu u prisustvu: okrivljenog ,  zamjenika ODT u Plavu Drite Rugovac, i oštećene C. A.,  donio je i javno objavio dana 22.06.2012. godine



                                                                  P R E S U D U


      Okrivljeni S.  F., JMBG ... ,  od oca I. i majke S., rodj. F.  rodjen ... god. u B. , sa prebivalištem u selu M., opština P.  i boravištem u F., državljanin CG, nezaposlen, oženjen, otac dvoje djece, pismen, završio osnovnu školu, srednjeg imovnog stanja, neosudjivan.


KRIV  JE 
Što je:  
U periodu od mjeseca avgusta 2010 godine do 18. juna 2012 godine, u P.,
onemogućava izvršenje pravosnažne i izvršne odluke Osnovnog suda u Plavu ,
P.br. 113/2009 od 11.03.2009 godine, kojom je odredjen način održavanja ličnih
odnosa maloljetnih lica S. E. rodjene ... godine i S. I. rodjenog  ... godine
sa njihovom majkom oštećenom C. A., na način što oštećenoj ne dozvoljava
vidjanje ji kontaktiranje sa svojom maloljetnom djecom svakog drugog vikenda u
mjesecu, za vrijeme zimskog raspusta 10 dana i za vrijeme ljetnjeg raspusta 3o
dana shodno navedenoj sudskoj odluci,  
- čime je izvršio krivično djelo oduzimanje maloljetnog lica iz člana 217
stav 2. Krivičnog zakonika.  
      Pa ga  sud za izvršeno krivično djelo na osnovu navedenog zakonskog propisa, te primjenom  čl: 4, 32, 39 i 42 KZ i čl. 374 ZKP.

                                                                        O S
U Đ U J E 
      Na novčanu  kaznu u iznosu od  600,00 (šestotina)  eura, koju je dužan  platiti  u roku od 15 dana  od dana pravosnažnosti presude.

      Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora.

      Okrivljeni  se obavezuje da na ime troškova krivičnog postupka-paušala  plati iznos  od  30,00 (trideset)  eura, u roku od 15 dana po pravosnažnosti presude, pod prijetnjom prinudnog izvršenja.

      Imovinsko pravnog zahtjeva za naknadu štete nije bilo.




                                                            O  b r a z l o ž  e n j e


      Obrazloženje je izostalo na osnovu čl. 458 st. 7 ZKP , jer su se stranke  po objavljivanju presude odrekle prava na žalbu i nijesu tražile njen  pismeni optravak.

      Inače, prilikom izbora vrste i visine krivične sankcije koju treba primijeniti prema okrivljenom S. F. za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu.Tako je od olakšavajućih okolnosti sud okrivljenom cijenio u izeo u obzir: da je porodičan čovjek, da je otac dvoje  maloljetne djece da je nezaposlen, da ranije nije osudjivan, da je u potpunosti priznao sve odlučne činjenice za utvrdjivanje svoje krivične odgovornosti, da je izrazio kajanje i žaljenje zbog izvršenog krivičnog djela i  da se oštećena C. A. nije pridružila njegovom krivičnom gonjenju niti je postavila bilo kakav odštetni zahtjev, pa je u nedostatku otežavajućih okolnosti na njegovoj strani  našao da u konkretnom slučaju ima uslova da se prema njemu primijeni blaža vrsta kazne , obzirom da su za ovo djelo alternativno predvidjene novčana i kazna zatvora , te mu je i izrekao novčanu kaznu u naznačenom iznosu.

      Sud je uvjerenja da je izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog S. F., te da će se u konkretnom slučaju i  ovom  vrstom i visinom kazne, u okviru opšte svrhe izricanja krivičnih sankcija predvidjene čl. 4 st. 2. KZ, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega da ubuduće ne vrši krivična djela.



                                                       OSNOVNI SUD U PLAVU  
                                                       Dana, 22.06.2012.godine.

Zapisničar
SUDIJA
Senada Radončić                                                        Hilmija
Sujković  