

OSNOVNI SUD U PLAVU
K.br. 75/2012  
                                                              U IME CRNE GORE


      OSNOVNI SUD U PLAVU,  sudija  Hilmija Sujković, sa zapisničarem Senadom Radončić, u krivičnom predmetu okrivljenog V. M., iz P.,zbog krivičnih djela nezakoniti ribolov iz čl. 326. st. 1. Krivičnog zakonika i ugrožavanje sigurnosti iz čl. 168. st. 2. u vezi st. 1 Krivičnog zakonika   po optužnom predlogu  Osnovnog državnog tužilaštva u Plavu,  Kt.br. 92/2012  od 23.11.2012 god. po održanom usmenom, glavnom, javnom pretresu u prisustvu okrivljenog, ODT u Plavu Feratović Erdana, predstavnika oštećenog Sportsko ribolovnog kluba "P. jezero" P.,  B. O.  i oštećenih P. T. i C. M.,  donio je i javno objavio dana 11.12.2012. godine


                                                                 P R E S U D U


      Okrivljeni V. M., JMBG ... , od oca V. i majke D. rodj. J.,  rodjen ...  god. u G., opština P., gdje i prebiva, državljanin CG, nezaposlen, oženjen, otac troje  djece, završio osnovnu školu,  lošeg  imovnog stanja, osudjivan presudom Suda Komo, Reg.br. 1200/81 od 28.12.1981 godine na kaznu zatvora u trajanju od 4 mjeseca i 20 dana pritvora, odobrena uslovno na 5 godina za krivično djelo i 2 godine za prekršaj  i presudom Osnovnog suda Plav , K.br. 38/99 od 27.02.1999 god. zbog krivičnog djela iz čl. 136. st. 1. KZ RCG na novčanu kaznu u iznosu od 1.000,00 dinara.


                                                                     KRIV  JE

       Što je:

1. Dana 15.11.2012 godine, oko 11,10 časova, na rijeci V. uzvodno oko 200m od
mjesta "S.", gdje rijeka V. i G. prave rijeku Lj. u mjestu G. opština P., sa
ribarskim štapom lovio ribu, postupajući sa direktnim umišljajem, jer je
shodno odredbi tačke 3. Naredbe Ministarstva poljoprivrede i ruralnog razvoja
o ribolovnim zabranama ograničenjima i mjerama za zaštitu ribljeg fonda
("Sl.list RCG br. 21/2012 od 18.04.2012 godine) , na istoj rijeci zabranjeno
loviti ribu u periodu od 18.04.2012 godine do 10.04.2013 godine.  
- čime je izvršio krivično djelo, nezakoniti ribolov iz čl. 326 stav. l. KZ.  
      Pa ga  sud za izvršeno krivično djelo na osnovu navedenog zakonskog propisa, te primjenom  čl: 4, 32, 39 i 42 KZ i čl. 374 ZKP.


                                                                O S U Đ U J E


      Na novčanu  kaznu u iznosu od  400,00 (četiristotine)  eura koju je dužan  platiti u šest jednakih mjesečnih rata počev od dana  pravosnažnosti presude.

      Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora.

      Imovinsko pravnog zahtjeva za naknadu štete nije bilo.

      2\. Istog dana oko 11,25 časova na putu P. – G. preko V. S., kod mosta na V., u neposrednoj blizini Izbjegličkog naselja u G. opština P., ugrozio sigurnost oštećenim P. T. u i C. M. iz P., prijeteći im da će ih napasti na način, pošto je došao blizu njih na oko 15-20 m, uputio im više puta prijeteće riječi "pička vam matrina, gubite se odavde", nakon čega se okreće prema svom stanu, koji se nalazi u Izbjegličkom naselju u neposrednoj blizini rijeke V. i mosta na V.  i upućuje im više puta prijeteće riječi: "Sad ću uzeti pušku da vas ubijem obojicu", nakon čega se uputio prema G..

- čime je izvršio krivično djelo, ugrožavanje sigurnosti iz člana 168. stav
2. u vezi stava 1. KZ.  
      Pa mu   sud za izvršeno krivično djelo na osnovu navedenog zakonskog propisa te primenom čl: 4,32,36,42,52,53 i 54 KZ i čl. 374 ZKP, i z r i č e


                                                           USLOVNU OSUDU


      Kojom mu  utvrdjuje kaznu zatvora u trajanju od 3 (tri)  mjeseca i istovremeno odredjuje da se ista neće izvršiti ako okrivljeni za vrijeme od  1(jedne) godine dana po pravosnažnosti presude ne učini novo krivično djelo.

      Imovinsko pravnog zahtjeva za naknadu štete nije bilo.

      Na osnovu čl. 229. st. 4. ZKP okrivljeni se oslobadja dužnosti da naknadi troškove krivičnog postupka.


                                                        O  b r a z l o ž  e n j e


      Obrazloženje je izostalo na osnovu čl. 458 st. 7 ZKP , jer su se stranke  po objavljivanju presude odrekle prava na žalbu i nijesu tražile njen  pismeni optravak.


                                                    OSNOVNI SUD U PLAVU  
                                                    Dana, 11.12. 2012.godine.

Zapisničar
SUDIJA
Senada Radončić                                                       Hilmija
Sujković  
NAPOMENA :
Stranke su se odrekle prava žalbe na presudu
pa je ista pravosnažna danom njenog donošenja.  