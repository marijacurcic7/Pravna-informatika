
K.br.169/12         
U IME CRNE GORE 
           OSNOVNI SUD U BARU, sudija Strugar Nikola, uz učešće
zapisničara Zorice Ivanović, u krivičnom predmetu okrivljene K.M. iz B., zbog
dva krivična djela prevara iz čl.244 st.3 u vezi st.1 Krivičnog zakonika,
odlučujući po optužnici Osnovnog državnog tužioca iz Bara Kt.br.95/10 od
21.04.2010.godine, koju je na glavnom pretresu zastupala zamjenik ODT iz Bara
Danijela Božović, nakon glavnog i javnog pretresa održanog dana
17.10.2012.godine, u prisustvu zastupnika optužbe, okrivljene i branilaca
okrivljene Dj.J. i Ž.Š., advokata iz B., kao i u prisustvu punomoćnika
oštećene V.P., dana 18.10.2012.godine donio je istog dana i javno objavio  
P R E S U D U 
I 
           Okrivljena,  
      **K.M.** od oca S. i majke V. rodjene B., rodjena 01.02.1968.godine u K., nastanjena u B., ul. J.J.Z. br.., državljanka CG, komunalni redar, udata, majka petoro djece, sa završenom srednjom školom, srednjeg imovnog stanja, osudjivana presudom Osnovnog suda u B. K.br.233/07 od 25.09.1997.godine zbog krivičnog djela iz čl.33 Zakona o inspekcijskoj kontroli i osudjena na novčanu kaznu u iznosu od 500 dinara, nalazila se u pritvoru po rješenju Osnovnog suda u B. Kri.br.90/10 od 21.02.2010.godine u periodu od 19.02.2010.godine do 02.03.2010.godine.

                                  **           K r i v a   j e**

      Zato što je,

      1\. Neutvrdjenog datuma oktobra mjeseca 2009.godine, u neposrednoj blizini restorana "M." u Š., Opština B., svjesna svog djela i htjela njegovo izvršenje lažno predstavljajući se kao gradjevinski inspektor, a prikrivajući činjenicu da radi kao komunalni redar, u namjeri da sebi pribavi protivpravnu imovinsku korist, lažnim prikazivanjem činjenica dovela u zabludu i državala u zabludu oštećenu P.S., da joj može završiti da nesmetano gradi objekat u naselju R. u B., iako za granju istog nije izdata gradjevinska dozvola, i navela da joj preda iznos od 5.000 eura, za koji iznos je na štetu oštećene sebi pribavila protivpravnu imovinsku korist;

      \- čime je izvršila krivično djelo - prevara iz čl.244 st.3 u vezi st.1 Krivičnog zakonika,

Pa je sud primjenom članova 4, 5, 15, 32, 36, 42 i 51 Krivičnog zakonika i
članova 226, 229 i 374 Zakonika o krivičnom postupku  
O S U Đ U J E 
Na kaznu zatvora u trajanju od 1 (jedne) godine i 6 (šest) mjeseci, u koju
kaznu zatvora joj se uračunava vrijeme provedeno u pritvoru od 21.02.2012.
godine do 02.03.2012.godine. 
Na osnovu čl.239 st.2 ZKP-a okrivljena je dužna da oštećenoj Potkozarac
Stani na ime imovinsko pravnog zahtjeva isplati iznos od 5.000,00 €.  
Okrivljena je dužna da na ime troškova krivičnog postupka uplati ovom sudu
iznos od 748,00 eura, a na ime sudskog paušala iznos od 30 eura  u roku od 15
dana od dana pravosnažnosti, pod prijetnjom izvršenja.  
                                            **  II **

Okrivljena K.M. sa podacima kao u stavu I izreke presude,  
Na osnovu čl. 373 st. 2 ZKP-a ,  
OSLOBAĐA SE OD OPTUŽBE 
Da je,  
Dana 19.02.2010.godine oko 16,10 časova, u istom mjestu i u istom svojstvu kao
pod stavom 1 optužnice, u namjeri da sebi pribavi protivpravnu imovinsku
korist na štetu oštećene P.S.,  svjesna svog djela i htjela njegovo izvršenje,
lažnim prikazivanjem činjenica dovela u zabludu i održavala u zabludu oštećenu
P.S. da će joj pomoći da nesmetano dovrši započeti objekat kao u stavu 1
optužnice, iako za gradnju istog nije izdata gradjevinska dozvola, i navela da
joj ćerka oštećene M.M. u njenom prisustvu, preda iznos od 5.000 eura,  
- čime bi izvršila krivično djelo - prevara iz čl.244 st.3 u vezi st.1
Krivičnog zakonika.  
Troškovi krivičnog postupka u odnosu na stav II izreke presude padaju na teret
budžetskih sredstava suda.  
O b r a z l o ž e nj e 
      Optužnicom Osnovnog državnog tužioca iz Bara Kt. Kt.br.95/10 od 21.04.2010.godine, okrivljenoj K.M., stavljeno je na teret da je izvršila dva  krivična djela prevara iz čl. 244 st.3 u vezi st.1 Krivičnog zakonika. Zastupnik optužbe je u završnoj riječi precizirala dispozitiv optužnice neznatno na način kao u izreci presude ostajući pri pravnoj kvalifikaciji podnijete optužnice predlažući da sud okrivljenu oglasi krivom i kazni po zakonu.

      Okrivljena se tokom postupka branila da u svojstvu službenog lica nikad nije obilazila objekat P.S., da je P.S. upoznala preko svog komšije M. koji živi u ul. J.J. i koji je bio izvodjač radova kod P.S., da je M.  došao kod nje kući na vrata obzirom da je znao da radi u gradjevinskoj inspekciji i pitao je da li može da pomogne P.S. a nakon toga je došla i P.S. sa još jednim čovjekom na vrata njene porodične kuće, predstavljajući tog čovjeka kao sina i plačući je molila da joj pomogne da joj građevinska inspekcija ne poruži objekat koji je gradila bez građevinske dozvole, nudila novac u koverti, što je okrivljena odbila. Vezano za ove molbe P.S. razgovarala je sa svojom koleginicom iz njene bivše službe N.B. koja joj je tom prilikom rekla da ne može ništa da uradi da se postupak ne može prekinuti, i nakon toga je došlo do rušenja objekta P.S. i podnošenja krivične prijave protiv iste zbog nedozvoljene gradnje. U oktobru mjesecu P.S. joj je dala 5.000 eura ispred restorana M. u B., po prethodnom dogovoru, kojom prilikom je P.S. bila sa čovjekom K. koga je predstavila kao svog sina. Nakon 15 dana od kada je P.S. dala novac, nudila je istoj da vrati uzeto, ali je P. uporno odbijala insistirajući da preduzme bilo koje radnje kako bi i dalje gradila kuću. Prije same Nove godine P.S. je nastavila da izvodi gradjevinske radove na samom objektu, a o tome je bila upoznata jer je P.S. zvala telefonom. Ponovo je u telefonskom razgovoru saopštila P.S. da ne može da joj pomogne i nudila da joj vrati novac. Od P.S. je poslije Nove godine saznala da je inspekcija izlazila na lice mjesta i ponovo je molila da joj pomogne vezano za njenu situaciju u vezi njenog objekta. U vezi problema oštećene razgovarala je sa svojim kolegom Š.O. koji joj je saopštio da pita N.B. da li šta može da joj uradi. Takodje je prije razgovora sa Š. zvala ćerka oštećeene za koju je P.S. tvrdila da je investitor te kuće, i u tom razgovoru ćerka oštećene joj je tražila da im se pomogne u vezi gradnje te kuće kojoj je takodje odgovorila da ne može da joj izadju u susret. P.S. se nikada nije predstavljala kao gradjevinski inspektor niti je ikada tražila novac od nje. Dana 19.02.2010.godine oko 16,00 časova dogovrila se sa ćerkom P.S. da se sastanu ispred M. u B., i tokom tog razgovora ćerka P.S. joj je stavila koverat u džep, a nije znala što se u istom nalazi, a odmah nakon toga je prišla policija i lišila je slobode. Nakon čega su fotografisali novac koji joj je predat tom prilikom. Dodala je da nikada nije išla na objekat oštećene u smislu ovlašćenog lica kao kontrolor, ali da je  samo jednom privatno izlazila i da je na to mjesto odveo izvodjač radova M. u oktobru mjesecu 2009.godine. Takođe je oštećena neposredno prije Nove godine 2010 došla u njenu kuću sa izjasnim K. sa sitnim poklonima za njenu djecu.Koristila je brojeve telefona 069/…….. i 068/……..

      U dokaznom postupku sud je proveo sledeće dokaze **:** saslušao sjedoka R.M., na saglasan predlog stranaka pročitao iskaze svjedoka oštećene P.S., na saglasan predlog stranaka pročitani su iskazi svjedoka oštećene M.M., N.B., Z.P., Š.E., P.M., V.J., K.Ž., Š.O., Dj.M., S.R., K.K., D.M. i R.M., pročitan je dopis Komunalne policije PJ Bar od 20.02.2009.godine sa rasporedom za rad za decembar 2009.godine, spisak službenika na radovima u Komunalnoj policiji Bar, pročitan je Pravilnik o unutrašnoj organizaciji i sistematizaciji u radu u komunalnoj inspekciji, dopis inspektora Zaštite prostora N.B. br……… do 10.11.2009.godine, dopis inspekcije zaštite prostora od 08.10.2009.godine, dopis inspektora zaštite N.B. od 10.08.2009.godine i od 11.11.2009.godine, zapisnik o inspekcijskoj kontroli zaštite prostora N.B. od 20.11.2009.godine, 05.10.2009.godine i 06.04.2009.godine, prijava ministarstvu za ekonomski razvoj od 24.03.2009.godine, zapisnik o isnpekcijskoj kontroli N.B. od 06.04.2009.godine, pročitan je izvod iz KE za okrivljenu izdat br…….. od 30.03.2010.godine, listing M-tela dolaznih i odlaznih poziva i poruka za broj 068/……. za peirod od 01.10.2009.godine do 19.02.2010.godine, listing M-tela dolaznih i odlaznih poziva i poruka za broj 069-…….. i 069/……. za peirod od 01.10.2009.godine do 19.02.2010.godine, izvršen je uvid u spise predmeta K.br.557/09, pročitane su fotodokumentacija UP PJ B. od od 01.02.2010.godine, fotodokumentacija UP PJ B. od od 11.02.2010.godine, fotodokumentacija UP PJ B. od 16.02.2010.godine, dvije fotodokumentacije UP PJ B. od 17.02.2010.godine, pročitana je službena zabilješka od 17.02.2010.godine, pročitana je i potvrda UP PJ B. kojom je oduzet mobilni telefon i SMS kartica od oštećene P.S., na saglasan predlog stranaka pročitan je nalaz i mišljenje vještaka telekomunikacione struke B.P. od 24.10.2011.godine i njegovo pojašnjenje sa glavnog pretresa, pročitano je   rješenj ovog suda K.br.165/10 od 07.09.2010.godine pročitao  izvod iz KE za okrivljenu izdat od UP Ispostava K. br……….. od 30.03.2010.godine i izvršio u uvidom u spise predmeta Osnovnog suda u Baru K.br.557/09.

      Sud je donio rješenje da se u dokaznom postupku neće saslušavati svjedok K.S. i da se neće izvršiti suočenje R.M. i oštećene P.S..

      Sud je rješenjem K.br.165/10 od 07.09.2010.godine izdvojio iz spisa predmeta K.br.165/10 formiranih po otpužnici ODT iz Bara Kt.br.95/10 od 21.04.2010.godine protiv okrivljene K.M., zbog dva krivična djela prevara iz čl.244 st.3 u vezi st.1 Krivičnog zakonika, i to potvrdu PJ B. od 19.02.2010.godine, službenu zabilješku od 19.02.2010.godine, zapisnik o pretresanju lica od 19.02.2010.godine, potvrdu o privremeno oduzetim predmetima KU.br…… od 19.02.2010.godine koja glasi na ime okrivljene K.M., fotokdokumentacije UP PJ Bar Ku.br….., ……, ……, od 19.02.2010.godine.

      Svjedok oštećena P.S. je u svojoj izjavi u istražnom postupku navela da je okrivljenu upoznala preko radnika zvanog M. koji joj je izvodio gradjevinske radove na njenu kuću i dok je izvodio te radove saopštio joj da ukoliko bude imala problema sa gradjevinskom inspekcijom da poznaje neku inspektorku koja joj može pomoći, a gradnja njene kuće je bila u ljeto 2009.godine i nakon izvjesnog vremana okrivljena je došla kod nje zajedno sa radnikom M. Okrivljena se predstavila kao M., a M. je pošao da radi, tako da je sa okrivljenom ispred kuće za stolom počela razgovor i okrivljena se predstavila kao inspektorka i tom prilikom je odmah rekla da će zidanje prizemlja i sprata kuće koštati 5.000 eura i da taj iznos treba da preda okrivljenoj kako gradjevinska inspkcija ne bi porušila taj objekat i da će joj u tome okrivljena pomoći, ovom razgovoru je prisustvovao i K.K. iz S. Nakon toga okrivljena je putem poruka tražila 5.000 eura. K.K. je predstavila kao svog sina, zbog toga što je on bio stalno prisutan kod nje kuće i nadgledao majstore koji rade na objektu. Okrivljena je nastavila da stalno šalje poruke tražeći 5.000 eura i skraćala joj pažnju da o tome nikome ništa ne govori. Kod nje je iznenada došao inspektor S.K. i nije joj bilo jasno odakle je saznao za njen odnos sa okrivljenom i ovaj inspektor je tražio da okrivljenu prijavi zbog svega što se dešavalo i saopštio joj da posjeduje sve poruke izmedju nje i okrivljene i da okrivljenu moraju uhvatiti na lice mjesta. Morala je radi onako kako joj je inspektor K. rekao, a poruke koje joj je slala okrivljena su non-stop stizale. Tada je ugovorila sastanak sa okrivljenom i na to dogovoreno mjesto je otišla zajedno sa svojom ćerkom M.M., jer su one dvije kratko razgovarale i pozvala je okrivljenu i svoju ćerku da pridju kako bi inspektor K. čuo razgovor jer je slušalica na telefonu bila otvorena u razgovoru sa inspektorom K., i tada je njena ćerka pružila koverat sa novcem okrivljenoj koja je uzala taj koverat. Prethodnih 5.000 eura oštećenoj kod restorana A. je dala u avgustu ili septembru 2009.godine. Gradnju kuće započela prije tri godine od kada je upoznala okrivljenu i da nije imala odobrenje za gradnju kuće. Na licu mjesta dolazila inspekcija i N.B., a da je okrivljenu upoznala poslije dolaska inspektorke N.B. Od prvog susreta sa M. koji je bio u njenoj kući do dana kada joj je predala 5.000 eura prošlo je petnaest dana. Oštećena je dodala da joj je poznato da je gradjenje objekta bez gradjevinske dozvole krivično djelo, da nadležni organi nijesu udovoljili njenom zahtjevu za dobijanje gradjevinske dozvole. Nakon što je predala prvih 5.000 eura okrivljena joj je tražila još 5.000 eura. Na glavnom pretresu je na pitananja branilaca okrivljene dodala da se okrivljena uvjek predstavljala kao građevinski inspektor iako na zapisniku u istrazi to nije navedeneno, da je okrivljena obavještavala o tome kad da počne, kada da stane i kada da nastavi gradnju, da joj okrivljena nije pokazala ni jednu dokumentaciju niti pisala bilo kakvu dokumentaciju, niti imala bilo kakve prateća dokumenta kojim bi se potkrijepili navodi da se radi o gradjevinskom inspektoru, a da je okrivljena uzela od nje dokumentaciju vezanu za gradjenje objekta koja je bila izdata od strane nadležnih gradjevinskih inspekcija i koje  predala okrivljenoj na njeno traženje, da okrivljena nije imala nikavu uniformu niti bilo kakvo drugo obilježje koje bi ukazivalo da se radi o službenom licu zaposlenom u gradjevinskoj inspekciji, da je radnik M. koji je izvodio gradjevinske radove na njenom objektu upoznao sa okrivljenom i on je doveo na placu i tada je prvi put vidjela okrivljenu, da je počela da izgradnom objekta bez gradjevinske dozvole oko 2008.godine i izgrdila temelj i  suteren, a kada je počela da radi prizemlje tada je došla gradjevinska inspekcija i srušila  objekat i to 20.11.2009.godine i nakon toga nakon par mjeseci nastavila da gradi i ponovo izgradila prizemlje i sprat, i nakon toga ponovo dolazi inspekcija  i tada nije rušila objekat već je samo opomenula da će rušiti objekat, da je shodno tome njen objekat  rušen samo jednom 20.11.2009.godine a da ovaj drugi put kada je došla inspekcija poslije Nove 2010.godine u februaru- martu, ni tada  nije imala gradjevinsku dozvolu. Na dalja pitanja branila okrivljene dodala je da je davanje novca u iznosu od 5.000 eura okrivljenoj bila prije rušenja objekta koje se desilo 20.11.2009.godine, i da je okrivljenu posjećivala prije Nove 2010.godine i došla u njenu kuću i tada joj je okrivljena rekla da će se sve srediti  pošla je u  kuću okrivljene da joj saopštim da će se objekat ponovo da se ruši i donijela u njenu kuću poklone - čokolade i parfem. Dodala je da  je drugi put dana 19.02.2010.godine novac u iznosu od 5.000 eura okrivljenoj  predala njena ćerka  koji novac  je predao službenik policije S.K. Da je telefon koji je koristila 069/……. Pridružila se krivičnom gonjenju i postavila imovinsko pravni zahtjev protiv okrivljene.

      Iz iskaza svjedoka oštećene M.M. proizilazi da je došla u C.G. početkom februara 2010.godine, da je za odnos izmedju okrivljene i njene majke saznala prije dolaska, da živi u F. sa dvoje djece, da joj je njena majka rekla da je predala okrivljenoj iznos od 5.000 eura zbog gradnje objekta, kako bi je okrivljena zaštitila i da se okrivljena predstavila kao inspektorka. Kada je dobila od svoje majke mobilni broj okrivljene stupila je u kontakt sa istom i nakon tog razgovora dobio je SMS poruke tražeći iznos od 3.000 eura. Jedne prilike joj je saopštila da ukoliko bude reagovala da će dati nalog da se objekat poruši. Dolaskom u CG vidjela se sa okrivljenom i ponovo je putem SMS tražila iznos od 3.000 do 5.000 eura. Njenu majku je kontaktirao inspektor K. i to prije nego što je došla inspektor K. je došao kod njih u kuću u CG, kada je došla u CG i inspektor K. im je tom prilikom objasnio da saradjuju sa policijom i otišle su kod restorana M. i predala je novac ispred auta, a inspektor K. je bio na vezi jer mu je bio otvoren telefon. Saopštila joj je majka da se okrivljena predstavila kao inspektor. Majka joj je takodje saopštila da je predala 5.000 eura okrivljenoj prije njenog dolaska u CG. Da je bila upoznata sa tim da ih je tog dana 19.02.2010.godine pratila policija.

Svjedok je na glavnom pretresu od 03.07.2012.godine navela da detaljno ostajem
pri svojoj izjavi i ponavil da je bila u Nj. kada je kuća počela da se gradi,
da je investitor kuće bila njena majka, da je putem telefona komunicirala sa
svojom majkom, koja je obavijestila da inspektorka K.M. traži novac, a njena
majka je K.M. dala njen broj telefona tako da je M. kontaktirala dok bila u
Nj., a takodje i sama istu zvala, a sadržaj razgovora je bio da se da novac
kako kuća ne bi bila srušena, a ovi ragovori su se dešavali nakon što je K.M.
od njene majke uzela 5.000 eura, koji novac je bio novac njene majke P.S., pa
je u ovim telefonskim razgovorima tražila još novca. Navela da je u razgovoru
sa R.M. saznala da je okrivljena zaposlena u gradjevinskoj inspkciji i da je
na isti takav način završavala ljudima da im se ne ruše objekti i da je
uzimala novac. Nakon svega ovog dobila je iznos od policije 5.000 eura i dana
19.02.2010.godine oko 16,10 časova po prethodnom dogovoru predala taj novac
K.M., a ovo je sve bilo u saradnji sa policijom kojeg dana je i okrivljena
lišena slobode.  
      Svjedok N.B. je navela da je zaposlena kao instoktor zaštite prostora pri Ministarstvu uredjenja prostora i zaštite životne sredine, da joj je poznato da je postupak inspekcijskog nadzora nad investitorom P.S. započela 06.04.2009.godine i nakon inspekcijskog nadzora je konstatovano da je investitor izgradio prizemlje objekta sa spratnom pločom dimenzija 12 x 10 metara, u toku nadzora nije bio prisutan insvestitor niti bilo ko drugi pa je ostavljen pozvi da se stranak javi 08.04.2009.godine pa kako se niko nije javljao kontroa je izvršena 05.10.2009.godine kada je bila prisutna P.S. koja je tog dana i potpisala zapisnik. Obzirom da investitor nema gradjevinsku dozvolu dana 08.10.2009.godine je donijela rješenje o rušenju, pa kako investitor nije postupio po rješenju da u ostavljenom roku postupi po istom inspekcija zaštite prostora je postupila prinudnom uklanjanju nelegalno izgradjenog objekta. Dana 10.11.2009.godine obavještenjem br…….. P.S. je obavjštena o administrativnom rušenju objekta i rušenju objekta se pristupilo dana 20.11.2009.godine sa početkom u 11,00 časova. Protiv P.S. je podnijeta i krivična prijava zbog krivičnog djela iz čl.326 a Krivičnog zakonika. Nakon rušenja ovog objekta P.S. je nastavila sa izvodjenjem radova, te je podnijeta nova krivična prijava zbog navedenog krivičnog djela u produženom trajanju. P.S. je kontrolisala više puta i na objektu bila sa koleginicom S.S. kada ih je oštećena obavijestila da je inspektorki M. dala 5.000eura da bi mogla da nastavi da gradi objekat. Od tog momenta nije preduzimala nijednu više radnju na objektu P.S.. Dodale je da je zadnja kontrola na objektu oštećene P.S. kada je P.S. rekla da je dala 5.000 eura okrivljenoj bila negdje u januaru-februaru 2010.godine.

      Svjedok Z.P. je naveo da je okrivljena zaposlena u Komunalnoj policiji kao komunalni redar i da je ovlašćena da vrši komunalni nadzor i da nije ovlašćena da vrši bilo koji postupak i da mu nije poznato ništa u vezi odnosa izmedju okrivljene i oštećene.

      Svjedok Š.E. je naveo da obavlja dužnost pomoćnika načelnika Opštine B., da je okrivljena službenik komunalne policije i obavlja posao komunalnog redara.

      Svjedok P.M. je navela da joj upošte nije poznato da li je K.M. preduzimala bilo kakvu radnju za izvodjenje kuće P.S.. Da okrivljenu nikada nije poslala da kontrolište objekat oštećene, jer je okrivljena komunalni redar i nema ovlašćenje da kontroliše te vrste objekata.

      Svjedok V.J. je navela da obavlja dužnost komunalnog policajca u Komunalnoj policiji u B., a okrivljena radi kao komunalni redar i da nikada zajedno nisu išli da vrše kontrolu objekta oštećene, niti joj je poznato da li je okrivljena samostalno obavljala koju radnju kod oštećene, i takodje okrivljena je nikada nije pitala vezano za objekat oštećene P.S..

      Svjedok K.Ž. je naveo da je zaposlen kao komunalni redar u komunalnoj policiji u B., da okrivljena obavlja iste poslove i da mu nije poznato da li je bilo ko iz njihove službe obavljao poslove na objektu oštećene, niti mu je poznat bilo kakav odnos izmedju okrivljene i oštećene.

      Svjedok Š.O. je naveo da obavlja dužnost komunalnog policajca u Komunalnoj policiji u B., da je okrivljena bila redar okviru njegove grupe i da okrivljena nije imala ovlašćenja da vrši kontrolu izgradnje objekta i da ga okrivljena nikada nije pitala bilo šta u vezi objekta oštećene, niti ga je okrivljena pitala za bilo kakvu uslugu vezano za izgradnju tog objekta.

      Svjedok Dj.M. je naveo da je zaposlen u komunalnu policiju u B. kao viši savjetnik, a da je okrivljena zaposlena u istom organu kao komunalni redar. Da mu nije poznato da je okrivljena obavljala bilo kakvu službenu radnju vezano za objekat P.S. nit mu je poznato da li je okrivljena imala bilo kakav kontakt sa oštećenom.

      Svjedok S.B. je naveo da obavlja posao komunalnog redara u Komunalnoj policiji u B., da ove iste poslove obavlja i okrivljena i da mu okrivljena nikada nije pomenula da ima neki odnos sa P.S. niti pak da je obavljala bilo koju službenu radnju na igradnji objekta P.S..

      Svjedok K.K. je naveo da je okrivljenu prije od prilike četiri mjeseca (dan saslušanja 26.02.2010.godine) vidio kada je zajedno sa P.S. išao u Market plus i u toku te vožnje sa P.S. rekla da mora da se vidi sa okrivljenom da joj pomogne u vezi objekta. P.S. je zaustavila vozilo u naselju Š., pozvala okrivljenu mobilinim telefonom i okrivljena je vrlo brzo došla, izašao je iz vozila i zapalio cigaru, a okrivljena ušla u vozilo gdje je sa P.S. obavljen razgovor vezano za gradjenje objekta i vidio je da P.S. M. dala koverat, ali nije vidio da se u istoj nalazio novac niti zna šta se u njemu nalazilo. Prije ovog dogadjajaj nikada nije vidio M, niti je vidio da je ista dolazila u kuću P.S. u naselju R. Poznato mu je samo da mu je P.S. pominjala da će joj pomoći oko izgradnje objekta.

      Svjedok D.M. je naveo da je izvodio gradjevinske radove na kući oštećene zajedno sa M.. Da je u toku 2009.godine dolazila inspekcija i zabranila izvodjenje radova, da nakon toga skoro mjesec dana nijesu izvodili nikakve radove jer je P.S. dobila rješenje o rušenju objekta. Da je jednog dana kada je dolazio kod P.S. vidio K.K., P.S., M. i okrivljenu da sjede kod kuće P.S. u naselju R., pozdravio se sa njima ali da nije čuo sadržinu njihovog razgovora. Nije mu poznato da li je oštećena davala bilo kakav novac okrivljenoj.

      Svjedok R.M. je u istražnom postupku naveo da je u toku 2009.godine radio na kući P.S. u mjestu R. u S., da je izašla gradjevinska inspekcija i stopilara radove na njenoj kući, da je izvođenje radova nastavljeno u novembru 2009.godine, da ga je P.S. zamolila da nađe nekoga kako bi joj pomogao da završi kući, da je upravo zbog toga na insistiranje oštećene upoznato sa okrivljenom K.M. i doveo okrivljenu u mjestu R. i sastali se na ulici ispred kuće P.S. gdje je oštećena objasnila okrivljenoj da je dolazila inspekcija na lice mjesta, pokazala joj zapisnik kako bi okrivljena vidjela ko je od inspekcije došao na licu mjesta.

Svjedok R.M. je na glavnom pretresu od 17.10.2012.godine je naveo ostaje pri
svom iskazu koji sam dao u toku dosadašnjeg postupka u kojem je naveo da je
kao gradjevinski radnik radio na objektu P.S., da je gradjevinska inspekcija
izlazila više puta na njenom objektu i imala je namjeru da isti poruši, da je
P.S. tražila od njega da joj nađe nekog da spriječi da se sruši objekat, a da
je tada bio nastanjen u Š. gdje živi M.K. i vidio da ista nosi uniformu
inspekcije i mislio je da radi u gradjevinsku inspekciju na kojoj uniformi je
pisalo inspkcija. Zbog navedenog je mislio i smatrao da radi u gradjevinskoj
inspekciji. Rekao je P.S. da zna K.M. za koju misli da radi u gradjevinsku
inspekciju i prenio podatak P.S. da po njegovom mišljenju i saznanju
okrivljena radi u gradjevinsku inspekciju, a nije znao koje poslove obavlja u
gradjevinskoj isnpekciji okrivljena. Nije  znao da li se radi o gradjevinskom
isnpektoru ili o redaru i gradjevinskoj inspekciji jer se u to ne razumije. U
tom razgovoru kada je povezao P.S. i K.M., K.M. je rekla da će joj pomoći da
joj se objekat ne poruši, a nije čuo da se u tom razgovoru K.M. predstavila
P.S. kao gradjevinski inspektor, i  ponavio da je prethodno rekao P.S. da K.M.
radi u gradjevinskoj inspekciji jer je gledao u uniformi na kojoj je pisalo
"inspekcija". Dodao je ne zna da li se pominjala bilo kakva koverta, a na
predočavanje suda da je u istrazi rekao da mu je P.S. rekla da je K.M.
saopštila da dok joj se ne da koverta ne može se završiti posao odnosno ne
može se ništa učiniti da se objekat ne sruši, svjedok je naveo da je prošlo
tri godine od tada tako da se ne mogu sjetiti svih detalja.  
      Iz dopisa Komunalne policije PJ B. od 20.02.2009.godine sa rasporedom za rad za decembar 2009.godine, proizilazi da je okrivljena K.M. u periodu od 01.12.2009.godine do 04.12.2009.godine, od 21.12.2009.godine do 31.12.2009.godine, I u periodu od 11.01.2010.godine do 19.01.2010. odine bila prisutna na poslu, na poslovima komunalnog redara, dok u ostalom vremenskom periodu, osim navedenog i to od 01.12.2009. godine do 20.02.2010.godine, ili je koristila slobodne dane ili je bila na bolovanju.

      Iz spiska službenika na radovima u Komunalnoj policiji B., proizilazi da je K.M. u Komunalnoj policiji B. zaposlena kao komunalni redar.

      Iz Pravilnika o unutrašnoj organizaciji i sistematizaciji u radu u komunalnoj inspekciji, bliže su navedeni što su poslovi komunalnog redara I komunalnog inspektora, I da poslovi komunalnog redara nije da vrši kontrolu izgradnje objekta bez gradjevinske dozvole.

      Iz rešenja inspekcije zaštite prostora br………. od 08.10.2009.godine, proizilazi da je rešenjem koje je donio inspektor zaštite prostora N.B. naredjeno P.S. iz B. da poruši objekat u naselju R. u B., za koji nije izdata gradjevinska dozvola, u roku od dva dana.

      Iz dopisa inspektora Zaštite prostora N.B. br. ...…… (6) od 10.11.2009.godine, proizilazi da se ista obratila Domu zdravlja B. I Vatrogasnoj jedinici B. za pružanje asistencije pri uklanjanju bespravno izgradjenog objekta u B., čiji je investitor P.S. iz B., a koje će se obaviti 20.11.2009.godine.

      Iz obavještenja inspektora zaštite prostora N.B. br. ............ od 10.11.2009.godine, proizilazi da je poslato obavještenje P.S. da će se dana 20.11.2009.godine sprovesti administrativno izvršenje rešenja o rušenju br. ......... od 08.10.2009.godine.

      Iz zapisnika o inspekcijskoj kontroli Ministarstva uredjenja prostora I zaštite životne sredine br. ......... od 20.11.2009.godine, proizilazi da je na osnovu rešenja br......... od 08.10.2009.godine naredjeno investitoru P.S. da poruši objekat bez gradjevinske dozvole koji se nalazi u naselju R. u B., po kojem nije postupljeno, pa je dana 20.11.2009.godine pristupljeno administrativnom izvršenju tog rešenja i porušen objekat u izgradnji bez gradjevinske dozvole, investitora P.S..

      Iz zapisnika o inspekcijskoj kontroli inspektora zaštite prostora N.B. Ministarstva za ekonomski razvoj br........ od 05.10.2009.godine, proizilazi da je dana 05.10.2009.godine inspektor zaštite prostora N.B. u toku kontrole konstatovala da je investitor P.S. u naselju R. započela izgradnju objekta bez gradjevinske dozvole i da je investitor P.S. upoznata o posledicama gradjenja bez gradjevinske dozvole, koja je potpisala ovaj zapisnik.

      Iz poziva za stranku od strane Ministarstva za ekonomski razvoj br. ...... od 06.04.2009.godine, proizilazi da se poziva da dana 06.04.2009.godine NN lice bude prisutno vršenju pregleda izvodjenja gradjevisnkih radova u naselju R.

      Iz prijave podnijete Ministarstvu za ekonomski razvoj proizilazi da je podnijeta prijava dana 24.03.2009.godine protiv NN lica koje je započelo izgradnju objekta u naselju R.

      Iz zapisnika o inspekcijskoj kontroli zaštite prostora N.B. od 06.04.2009.godine, proizilazi da je inspektor zaštite prostora N.B. dana 06.04.2009.godine, bila u redovan inspekcijski nadzor I da je u naselju R. iznad magistralnog puta konstatovano da NN investitor izgradio objekat sa spratnom pločom, dimenzija 12 x 10 cm i zakazana nova kontrola.

      Iz izvoda iz KE za okrivljenu izdat od UP Ispostava K. br. ........... od 30.03.2010.godine, proizilazi da je ista osudjena presudom Osnovnog suda u B. K.br.233/97 od 25.09.1997.godine zbog krivičnog djela iz čl. 33 ZIOK kojom joj je izrečena novčana kazna od 500,00 dinara.

      Iz listinga M-tela dolaznih i odlaznih poziva i poruka za broj 068/....... za period od 01.10.2009.godine do 19.02.2010.godine, prikazani su odlazni i dolazni pozivi sa tog broja.

       Iz listinga M-tela dolaznih i odlaznih poziva i poruka za broj 069-...... i 069/...... za period od 01.10.2009.godine do 19.02.2010.godine, proizilazi da su na ovim listinzima prikazani dolazni i odlazni pozivi.

      Uvidom u spise predmeta K.br.557/09, proizilazi da je P.S. pravosnažnom presudom Osnovnog suda u B. K.br.557/09 od 03.02.2010.godine, oglašena krivom da je u vremenskom periodu izmedju aprila i 05. oktobra 2009 godine u naselju R. u S. Opština B., kao investitor gradila objekat bez gradjevinske dozvole čime je izvršila krivično djelo gardjenje objekta bez gradjevinske dozvole iz čl. 326 a Krivičnog zakonika I izrečena joj uslovna osuda – kazna zatvora u trajanju od šest mjeseci uslovno na dvije godine.

      Iz fotodokumentacije UP PJ B. od 01.02.2010.godine, 11.02.2010.godine, od 16.02.2010.godine, iz dvije fotodokumentacije UP PJ B. od 17.02.2010.godine, proizilazi da su prikazane slike sa sadržinom poruka koje su se nalazile na telefonu oštećene P.S..

       Iz nalaza i mišljenja vještaka telekomunikacione struke B.P. od 24.10.2011.godine, proizilazi da je ovaj vještak izvršio uvid u sadržinu poruka prikazanih u navedenim fotoelaborata i u listingu komunikacija izmedju broja telefona oštećene i okrivljene i naveo da može garantovati samo da je postojala komunikacija izmedju broja okrivljene 069/....... i 068/...... sa brojem 069/......... Sadržinu poruka usled činjenice da nijesu prikupljene na način koji bi obezbijedio njihovu auteničnost vještak se ne može izjasniti. Priloženi prepisi su sa fotoelaborata tefefonskog aparata u kome je bio korišćen broj 069/........, usled činjenice da sadržina poruka u telefonskom aparatu može biti relativno jednostavno izmijenjena sa svim pripadajućim detaljima datuma vremena kao i onog ko šalje kao i same sadržine, vještak nije u mogućnosti potvrditi autentičnost poslatih odnosno primljenih poruka. Da bi se mogla sa sigurnošću potvrditi autentičnog neke SMS poruke ona mora biti izuzeta sa samog SMS centra prilikom korespodencije dva telefonska broja. To je jedino što garantuje njenu autentičnost odnosno obezbjedjuje da na njenu sadržinu se naknado ne može djelovati. Podaci iz baza SMS centra se brišu onog trenutka kada budu proslijedjeni onom kome su namijenjeni a najduže do 72 sata nakon čega se brišu bez obzira jesu ili nisu proslijedjeni onom kome su namijenjeni. U konkretnom slučaju pošto su poruke primljene one su istog trenutka i brisane sa sistema tako da o njihovoj sadržini ne može dobaviti ni jedan relevantan podatak od operatora, osim podatka da je postojala komunikacija izmedju ova dva broja putem SMS poruka. O postojanju komunikacije izmedju ovih brojeva potvrda je nadjena u listinzima koji su mi dostavljeni na analizu.

      Imajući u vidu sve provedene dokaze na glavnom pretresu ovaj sud je našao da je okrivljena K.M. izvršila krivično djelo prevara iz čl.244 st.3 u vezi st.1 Krivičnog zakonika, u vrijeme, mjesto i na način kako je to bliže navedeno u stavu I izreke ove presude.

      Ovaj sud je utvrdio da je okrivljena neutvrdjenog datuma oktobra mjeseca 2009.godine, u neposrednoj blizini restorana "M." u Š., Opština B., svjesna svog djela i htjela njegovo izvršenje, lažno predstavljajući se kao gradjevinsski inspektor, a prikrivajući činjenicu da radi kao komunalni redar, u namjeri da sebi pribavi protivpravnu imovinsku korist, lažnim prikazivanjem činjenica dovela u zabludu i državala u zabludu oštećenu P.S., da joj može završiti da nesmetano gradi objekat u naselju R. u B., iako za granju istog nije izdata gradjevinska dozvola, i navela da joj preda iznos od 5.000 eura, za koji iznos je na štetu oštećene sebi pribavila protivpravnu imovinsku korist.

      Prije svega oštećena P.S. je započela kao investitor gradjenje objekta u naselju R. u Opštini B. bez gradjevinske dozvole, ovaj objekat je bio predmet stalnih kontrola od strane komunalnog inspektora N.B., pa je tako dana 20.11.2009.godine na osnovu rješenja nadležnog Ministarstva od 08.10.2009.godine kojim je prethodno naredjeno oštećenoj P.S. da poruši objekat bez gradjevinske dozvole pristupljeno administrativnom izvršenju tog rješenja i objekat porušen. Nakon toga oštećena P.S. je nastavila izvodjenje radova i gradnju objekta bez gradjevinske dozvole na isto mjesto, a u medjuvremenu je i osudjena pravosnažnom presudom ovog suda K.br.557/09 od 03.02.2010.godine da je u vremenskom periodu kako je navedeno u toj pravosnažnoj presudi izmedju aprila i 05.10.2009.godine u naselju R. u S., Opština B. kao investitor gradila objekat bez gradjevinske dozvole čime je izvršila krivično djelo gradjenje objekta bez gradjevinske dozvole iz čl.326 a Krivičnog zakonika, zbog čega joj je izrečena uslovna osuda i nakon što joj je strušen objekat dana 20.11.2009.godine inepsktorka N.B. je nastavila da vrši kontrolu objekta P.S. koji objekat je ista ponovo počela da gradi bez gradjevinske dozvole. Ovo su činjenice koje proizilaze iz zapisnika i rješenja komunalnog inspektora N.B. od 05.10.2009.godine, 08.10.2009.godine, 10.11.2009.godine, 20.11.2009.godine, koja je bila u kontrolu više puta prije rušenja ovog objekta kao i nakon rušenja, a što proizilazi i iz samog iskaza svjedoka B.N., koja je navela da je više puta bila u kontrolu objekta oštećene P.S., koji objekat je gradjen bez gradjevinske dozvole, da je jednom objekat srušen dana 20.11.2009.godine i da je oštećena ponovo počela da izvodi gradjevinske radove, kao i iz spisima predmeta Osnovnog suda u B. K.br.557/09, a koje činjenice tokom postupka oštećena P.S. nije sporila.

      Nadalje, tokom postupka nesporno je utvrdjeno da je okrivljena K.M. bila zaposlena kao komunalni redar Komunalne policije u B.. Prije rušenja objekta oštećene P.S. koje rušenje je bilo dana 20.11.2009.godine preko izvodjača radova R.M., koji je radio objekat za P.S. na insistiranje oštećene P.S. upoznala je preko R.M. okrivljenu K.M. tražeći od nje da joj pomogne da se njen objekat iako nema gradjevinsku dozvolu ne poruši.

      Sud je iz iskaza svjedoka oštećene P.S. čiji iskaz je ovaj sud u cjelosti prihvatio kao istinit, uvjerljiv i decidan, proizilazi da je oštećena P.S. objasnila kako je, kada i na koji način upoznala okrivljenu K.M. preko radnika koji je radio njen objekat R.M., te kako joj se okrivljena predstavila kao gradjevinski inspektor, uzela od nje dokumentaciju za gradjenje objekta, te kako joj je okrivljena tražila 5.000 eura kako inspekcija oštećenoj ne bi porušila objeka. Sud je nadalje iz iskaza svejdoka oštećene P.S., kao i iz same odbrane okrivljene utvrdio da je oštećena P.S.  u oktobru mjesecu 2009.godine u neposrednoj blizini restorana M. u Š., predala okrivljenoj 5.000 eura. Okrivljena nije osporila činjenicu da je u oktobru mjesecu 2009.godine u neposrednoj blizini restorana M. u Š., primila od oštećene P.S. 5.000 eura , a činjenica što je oštećena rekla da je to bilo u avgustu ili septembru nije bila od uticaja kod navedenog na drugačije utvrđenje.

Nadalje, iskaz svjedoka oštećene P.S.  saglasan je sa iskazom  svjedok
oštećena M.M. ćerke P.S., čiji iskaz je ovaj sud takodje prihvatio, a koja je
potvrdila da je P.S. - njena majka obavijestila o tome kako je okrivljenoj
predala 5.000 eura i kako se okrivljena predstavila njenoj majci P.S. kao
gradjevinski inspektor, te kako je i nju okrivljena pozivala i tražila iznos
od 3.000 do 5.000 eura, kako bi objekat njene majke bio završen bez rušenja.  
Sud je takodje cijenio iskaz svjedoka R.M. koji je naveo da je okrivljena
živjela u njegovom komšiluku u ul. J.J.Z., a da je u to vrijeme izvodio
gradjevinske radove na objektu P.S., i da je upoznao okrivljenu sa oštećenom,
jer je mislio da okrivljena radi u gradjevinsku inspekciju, obzirom da je
svakodnevno gledao u uniformi na kojoj je pisalo "inspekcija" i da je rekao je
oštećenoj P.S. da zna okrivljenu K.M. za koju misli da radi u gradjevinsku
inspekciju i prenio podatak P.S. da po njegovom mišljenju i saznanju
okrivljena radi u gradjevinsku inspekciju, te je ovo još jedan prilog više da
je oštećena P.S. imala ubjedjenje da je okrivljena gradjevinski inspktor i
potvrdjuje navode oštećene da joj se okrivljena cijelo vrijeme predstavljala
kao gradjevinski inspektor.  
      Sud je cijenio i odbranu okrivljene, koja u svojoj odbrani nije sporila da je u oktobru mjesecu 2009.godine ispred restorana M. u Š. od oštećene P.S. dobila 5.000 eura, da je nakon što je uzela novac naknadno obavijestila da ne može da joj pomogne, i tražila da oštećenoj P.S. vrati ovaj novac, te da oštećena P.S. to nije prihvatila i takodje navela da se nikada nije predstavljala kao gradjevinski inspektor, a što se tiče dogovora vezano za oštećenu M.M., branila se time da je htjela sa istom da se nadje kako bi joj objasnila da njenoj majci ne može da pomogne oko izgradnje kuće. Ovakva odbrana okrivljene je neprihatljiva za ovaj sud, nelogična i opovrgnuta iskazom svjedoka oštećene P.S. koja je do detalja opisala i prenijela ovom sudu kako je, kada i na koji način stupila u kontkat sa okrivljenom, kako joj se okrivljena predstavila kao gradjevinski inspektor, kako joj je okrivljena tražila 5.000 eura, te kako je i gdje predala okrivljenoj ovaj novac. Takodje tvrdnja okrivljene da se nije predstavljala kao gradjevinski inspektor opovrgnute su svjedokom oštećenom M.M. koja je navela da je tokom razgovora sa svjedokom R.M. saznala da je okrivljena zaposlena u gradjevinsku inspekciju, a što je potvrdio i svjedok R.M. navodeći da je mislio da okrivljena radi u gradjevinskoj inspekciji, a koje činjenice je prenio P.S. prije nego što je upoznao sa okrivljenom.

      Cijeneći psihički odnos okrivljene prema izvršenom krivičnom djelu bliže opisanom u stavu I izreke ove presude ovaj sud je utvrdio da je okrivljen postupala sa direknim umišljajem, odnosno bila je svjesna svog djela I htjela njegovo izvršenje.

Odlučujući se o krivičnoj sankciji okrivljenoj u smislu člana 42 Krivičnog
zakonika sud je cijenio je sve otežavajuće i olakšavajuće okolnosti na strani
okrivljene pa je od olakšavajućih našao da je ista udata, a uz to i majka
četvoro djece, dok je od otežavajućih okolnosti na strani okrivljene cijenio
da je osuđena presudom Osnovnog suda u B. K.br.233/97 od 25.09.1997.godine
zbog krivičnog djela iz čl. 33 ZIOK kojom joj je izrečena novčana kazna od
500,00 dinara, pa je cijeneći naprijed navedene olakšavajuće i otežavajućeu
okolnost okrivljenoj izrekao kaznu zatvora u trajanju od 1 (jedne) godine i 6
(šest) mjeseci, zbog krivičnog djela prevara iz čl.244 st.3 u vezi st.1
Krivičnog zakonika, kako je to bliže navedeno u stavu I izreke ove presude,
nalazeći da će se ovakvom kaznom postići svrha kažnjavanja iz čl.32 Krivičnog
zakonika u okviru opšte svrhe izricanja krivičnih sankcija iz čl.4 st.2
Krivičnog zakonika i da će se njome u dovoljnoj mjeri uticati na okrivljenu da
ubuduće ne čini krivična djela.  
      Sud je shodno čl.239 st.2 ZKP-a obavezao okrivljenu da oštećenoj P.S. na ime imovinsko pravnog zahtjeva isplati iznos od 5.000 eura, koji iznos je okrivljena uzela od oštećene P.S. u oktobru mjesecu 2009.godine, a shodno tome da je sud okrivljenu kako je to navedeno u izreci presude u stavu I ove presude okrivljenu oglasio krivom zbog krivičnog djela iz čl.244 st.3 u vezi st.1 Krivičnog zakonika, obzirom da se okrivljena lažno predstavljala da je gradjevinski inapektor i prikrivajući činjenicu da radi kao komunalni redar lažnim prikazivanjem činjenica dovela u zabludu i držala u zabludu oštećenu P.S. da joj može završiti da se nesmetano sagradi objekat u naselju R. u B., iako za gradnju oštećena P.S. nije imala gradjevinsku dozvolu i navela je da joj preda 5.000 eura, što je oštećena P.S. i uradila tokom oktobra mjeseca 2009.godine. Ovaj iznos od 5.000 eura okrivljena je dužna da ispati oštećenoj P.S. u roku od 15 dana po pravosnažnosti presude, pod prijetnjom prinudnog izvršenja.

      Shodno čl.51 Krivičnog zakonika, okrivljenoj se u izrečenu kaznu zatvora uračunava vrijeme koje je provela u pritvoru od 21.02.2012.godine do 02.03.2012.godine.

Shodno čl.226 i 229 Krivičnog zakonika troškovi krivičnog postupka u iznosu od
748,00 eura, a koji se odnose na ime vještačenja po vještaku telekomunikacine
struke P.B., kao i troškove na ime sudskog paušala iznos od 30 eura, koji
paušal je odmjeren shodno složenosti i trajanju krivičnog postupka uz ocjenu
imovinskih prilika okrivljene, a sve u roku od 15 dana od dana pravosnažnosti,
pod prijetnjom izvršenja.  
      Što se tiče stava II u izreci presude i drugog krivičnog djela pravara iz čl.244 st.3 u vezi st.1 Krivičnog zakonika, ovaj sud je našao da nije bilo dokaza da je okrivljena izvršila navedeno krivično djelo, jer je ovaj sud rešenjem K.br.165/10 od 07.09.2011.godine iz spisa predmeta K.br.165/10 formiranih po otpužnici ODT iz B. Kt.br.95/10 od 21.04.2010.godine protiv okrivljene K.M., izdvojio potvrdu PJ B. od 19.02.2010.godine, službenu zabilješku od 19.02.2010.godine, zapisnik o pretresanju lica od 19.02.2010.godine, potvrdu o privremeno oduzetim predmetima KU.br...... od 19.02.2010.godine koja glasi na ime okrivljene K.M., fotokdokumentaciju UP PJ B. Ku.br......, ....., ....., od 19.02.2010.godine, jer se na ovakvim dokazima ne može zasnovati sudska odluka, jer u toku istražnog postupka naredbom Vrhovnog državnog tužilaštva, odjeljenja za suzbijanje organizovanog kriminala, korupcije, terorizma i ratnih zločina MTN.br.3/10 od 19.02.2010.godine odredjene su mjere tajnog nadzora iz čl.157 st.2 tač.1 Zakonika o krivičnom postupku (Sl.list CG br.57/09) od 18.08.2009.godine (simulirana kupovina predmeta ili lica i sumulirano davanje i primanje mita) prema okrivljenoj K.M. zbog postojanja osnova sumnje da ista vrši ili se priprema za vršenje krivičnog djela primanje mita iz čl.423 st.1 Krivičnog zakonika. Odredjeno je da se mjera simuliranog davanja novca - predaje novca u iznosu od 5.000 eura od strane M.M. i P.S. okrivljenoj K.M. će se izvšiti dana 19.02.2010.godine. Na osnovu ovakve naredbe Vrhovnog državnog tužilaštva odjeljenja za suzbijanje organizovanog kriminala, korupcije, terorizma i ratnih zločina MTN br.3/10 od 19.02.2010.godine prikupljeni su sledeći dokazi i to: iz spisa predmeta K.br.165/10 formiranih po otpužnici ODT iz B. Kt.br.95/10 od 21.04.2010.godine protiv okrivljene K.M., zbog dva krivična djela prevara iz čl.244 st.3 u vezi st.1 Krivičnog zakonika, izdvajaju se i to : potvrda PJ B. od 19.02.2010.godine, službena zabilješka od 19.02.2010.godine, zapisnik o pretresanju lica od 19.02.2010.godine, potvrda o privremeno oduzetim predmetima KU.br....... od 19.02.2010.godine koja glasi na ime okrivljene K.M., fotokdokumentacija UP PJ Bar Ku.br......, ......, ....., od 19.02.2010.godine. Iz sadržine svih naprijed navedenih dokaza proizilazi da je dana 19.02.2010.godine M.M. primila 10 novčanica od 500 eura sa detaljnim serijskim brojevima, da je neposredno prije predaje ovog novca sačinjena službena zabilješka, da okrivljena K.M. traži P.S. novac da bi joj završila kod nadležnih organa da joj se ne ruši kuća, da su sačinjene službene zabilješka povodom poruka koje je K.M. slala P.S., a nakon što su ove pare predate okrivljenoj dana 19.02.2010.godine na dogovoreno mjesto izmedju okrivljene i P.S., sastavljen zapisnik o pretresanju lica i tom prilikom kod okrivljene pronadjene sve novčanice koje su bile prethodno predate P.S. i takodje sačinjena fotodokumentacija povodom koverte u kojoj su se nalazile naprijed navedene novčanice i snimljene poruke na telefonu koji je oduzet od K.M., koje poruke su upućivane P.S.. Imajući u vidu naprijed navedeno ovaj sud nalazi da se na osnovu ovakvih dokaza ne može zasnivati sudska odluka, a ovo iz sledećih razloga: Prije svega mjere tajnog nadzora propisuje čl.157 ZKP-a u kojem je navedeno da ako postoje osnovi sumnje da je neko lice samo ili u saizvršilaštvu sa drugim izvršilo, vrši ili se priprema za vršenje krivičnih djela iz čl.158 istog Zakonika, a na drugi način se ne mogu prikupiti dokazi ili bi njihovo prikupljanje zahtjevalo nesrazmjerni rizik ili ugrožavanje života ljudi ili okolnosti slučaja ukazuju da će se sa najmanje povrede prava na privatnost prikupiti dokazi, prema tim licima se mogu odrediti mjere tajnog nadzora koje podrazumijevaju izmedju ostalog tajni nadzor i tehničko snimanje telefonskih razgovora, odnosno druge komunikacije koja se vrši putem sredstava za tehničku komunikaciju kao i privatnih razgovora koji se obavljaju u privatnim ili javnim prostorijama ili na otvorenom i simulurina kupovina predmeta ili lica i simulirano davanje i primanje mita, snimanje razgovora uz prethodno informisanje i saglasnost jednog od učesnika i angažovanje prikrivenog isljednika i saradnika. Ove mjere tajnog nadzora mogu biti naredjene za krivična djela koja propisuje čl.158 ZKP-a i to za koja se može izreći kazna zatvora od deset godina ili teža kazna, sa elementima organizovanog kriminala, sa elementima korupcije i to pranje novca, prouzrokovanje lažnog stečaja, zloupotreba procjene, primanje mita, davanje mita, odavanje službene tajne, protivzakonito posredovanje kao i zloupotreba ovlašćenja u privredi, zloupotreba službenog položaja i prevara u službi za koje je propisana kazna zatvora od osam godina ili teža kazna, otmica, iznuda, ucjena, posredovanje u vršenju prostitucije, prikazivanje pornografskog materijala, zelenaštvo, utaja poreza i doprinosa, krijumčarenje, nedozvoljeno preradjivanje odlaganje i skladištenje opasnih materijala, napad na službeno lice u vršenju službene dužnosti, sprečavanje dokazivanja, zločinačko udruživanje, nedozvoljeno držanje oružja i eksplozivnih materija, nedozvoljen prelaz državne granice i krijumčarenje ljudi i protiv bezbjednosti računarskih podataka. Članom 516 ZKP-a (Sl.list CG br.57/09 od 18.09.2009.godine) propisano je da će se odredba iz čl.158 ovog Zakonika primjenjivati od dana stupanja na snagu, što znači da je u vrijeme kada su naredjene mjere tajnog nadzora bio na snazi ovaj navedeni Zakonik u dijelu odredbi iz čl.158 koje se upravo odnose na uslove za primjenjivanje mjera tajnog nadzora. Shodno tome ovaj sud nalazi da se za krivično djelo prevara iz čl.244 st.3 u vezi st.1 Krivičnog zakonika nije moglo narediti izdavanje mjera tajnog nadzora iz kojih razloga je ovaj sud shodno čl.356 st.4 ZKP-a izdvojio dokaze na kojima se ne može zasnivati sudska odluka. Sud je takodje imao u vidu da je u naredbi Vrhovnog državnog tužilaštva odjeljenja za suzbijanje organizvanog kriminala, terorizma, ratnih zločina i korupcije navedeno da se mjere tajnog nadzora odredjuju zbog osnova sumnje da okrivljena vrši ili se priprema za vršenje krivičnog djela primanje mita iz čl.423 st.1 Krivičnog zakonika, što za ovaj sud nije bilo od uticaja na drugačije odlučivanje, jer je okrivljenoj kasnije stavljeno na teret krivično djelo prevara iz čl.244 st.3 u vezi st.1 Krivičnog zakonika, jer bi u tom slučaju tužilaštvo moglo izdavati naredbe kojima se odredjuju mjere tajnog nadzora u fazi predkrivičnog postupka, za svako krivično djelo, pravno ga kvalifikujući kao neko djelo za koje se može izdati mjera tajnog nadzora, pa nakon prikupljenih dokaza mjerama tajnog nadzora pokrenuti krivični postupak za neko drugo krivično djelo za koje nije po zakonu moguće primijenjivati mjera tajnog nadzora.

      Sud je takodje imao u vidu i sadržinu poruka prikazanu na fotodokumentaciji UP PJ B. od 01.02.2010.godine, 11.02.2010.godine, 16.02.2010.godine, dvije fotodokumentacije od UP PJ B. od 17.02.2010.godine, na kojim su fotodokumentacijama prikazane poruke na telefonu P.S. i našao da ove poruke same po sebi a imajući u vidu naprijed navedeno ne mogu biti dokaz da je okrivljena izvršila krivično djelo prevara iz čl.244 st.3 u vezi st.1 Krivičnog zakonika, uz ovo vještak telekomunikacione struke B.P. je u svom nalazu i mišljenju koji je sud prihvatio naveo da jedino što može potvrditi jeste da je postojala komunikacija izmedju brojeva koje je koristila okrivljena 069/....... i 068/........ i broja telefona koji je koristila oštećena P.S. 069/......., da prepisi sa fotoelaborata ne mogu biti autentični poslatim i primljenim porukama, jer da bi se sa sigurnošću potvrdila autentičnost poruka ona mora biti izuzeta sa samog sistema baze SMS centra prilikom korespodencije dva telefona, te shodno tome u konkretnom slučaju pošto su poruke primljene one se brišu sa sistema i traju najduže 72 sata, tako da u njihovoj sadržini se ne može dobiti ni jedan relevantan podatak od operatera osim da je postojala komunikacija izmedju ova dva broja putem SMS-a i da je postoja komunikacija brojeva okrivljene i oštećene koja je nadjena u listinzima dostavljenih na analizu.

      Sud nalazi da je M.M. imala status oštećene kako je to navedeno u optužnici, obzirom na stav II dispozitiva optužnice, u kojem je navedeno da je kao oštećena predala iznos od 5.000 eura okrivljenoj dana 19.02.2010.godine, medjutim, ovaj sud je imao u vidu da je tih 5.000 eura bio novac koji je označen od strane policije koji novac je bio predmet mjera tajnog nadzora koja činjenica je kod naprijed navedenog vezano za krivično djelo iz stava II izreke presude, bilo bez uticaja na drugačije presudjenje.

      Odbrana okrivljene vezano za krivično djelo prevare iz čl.244 st.3 u vezi st.1 Krivičnog zakonika iz stava II dispozitiva optužnice, vezano za činjenicu da oštećenoj M.M. nije tražila nikakav novac, te da joj je oštećena M.M. dana 19.02.2010.godine ispred restorana M. u B. predala koverat u kojem nije znala šta se nalazi, takodje nije bilo od uticaja na drugačije presudjenje, jer je sud našao, a što je detaljno naprijed navedeno da se radilo o mjerama tajnog nadzora koje se nijesu mogle u vrijeme kada su preduzete odredjivati za predmetno krivično djelo.

      Sud je cijenio i sve ostale provedene dokaze, kao i iskaze saslušanih svjedoka Z.P., Š.E., P.M., V.J., K.Ž., Š.O., Dj.M., S.B. i K.K., a obzirom da su ovi svjedoci samo naveli da je posao okrivljene bio posao komunalnog redara, a koja činjenica nije bila sporna tokom postupka, ovaj sud je našao da su njihovi iskazi bez uticaja na drugačije presudjenje.

      Sud je cijenio iskaz ćerke oštećene P.S., oštećene M.M., koja je predala novac dana 19.02.2010.godine okrivljenoj na licu mjesta, i našao kod naprije navedenog da je njeno svjedočenje bilo bez uticaja na drugačije presudjenje.

      Shodno čl.239 st.3 ZKP-a oštećena se radi ostvarivanja imovinsko pravnog zahtjeva upućuje na redovnu gradjensko pravnu parnicu, u odnosu na stav II izreke presude.

      Odluku da troškovi krivičnog postupka u odnosu na stav II izreke presude padaju na teret budžetskih sredstava, sud je donio na osnovu čl.230 st.1  ZKP-a.

      Sud je na osnovu svega izloženog odlučio kao u izreci presude.

OSNOVNI SUD U BARU
Dana, 18.10.2012.godine 
ZAPISNIČAR,
S U D I J A,   
Zorica Ivanović
Nikola Strugar      
PRAVNA POUKA: Protiv ove presude dozvoljena je žalba Višem sudu u
Podgorici u roku od 15 dana, od dana prijema pismenog otpravka presude, a
preko ovog suda.  