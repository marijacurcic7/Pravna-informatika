K.br. 23/11  
U IME NARODA  
OSNOVNI SUD U HERCEG NOVOM, kao prvostepeni krivični, u vijeću sastavljenom od
sudije Blagojević Marka, kao predsjednika vijeća i sudija porotnika Stanković
Tereze i Martinović Ilije kao članova vijeća uz sudjelovanje Dragović Katarine
kao zapisničara, rješavajući u krivičnom prerdmetu protiv okrivljenih V.N. i
M. Nj. zbog krivičnog djela teško djelo protiv bezbjednosti javnog saobraćaja
iz čl. 348 st. 1 u vezi čl. 339 st. 1 i dr.KZ, postupajući po optužnici ODT
Herceg Novi Kt.br. 252/10 od 01.02.2011. godine, nakon javnog, usmenog i
glavnog pretresa održanog dana  09.06.2011 godine, u prisustvu zamjenika ODT-a
Samardžić Nikole  i okrivljenih, nakon tajnog vijećanja i glasanja donio je i
istog dana javno objavio  
PRESUDU  
OKRIVLJENI:  
1) V. N., JMBG..., rođenog ...godine u C., stalno nastanjen u HN,  
2) M. NJ. JMBG  ..., , rođenog ..... godine u B. M., stalno nastanjenog u
H.N.,  
Krivi su  
Što su:  
dana 22.08.2010. godine oko 22,45 časova u K., opština HN, u neposrednoj
blzini raskrsnice »T«, ne pridržavajući se saobraćajnih propisa i to okr. V.
N.propisa iz čl. 27 st. 2 i čl. 200 st. 1 ZOBS-a na putevima a okr. M. Nj.
propisa iz čl. 27 st. 1 ZOBS-a na putevima, ugrozili saobraćaj i doveli u
opanost živote i tijela ljudi na način da je okrivljeni V. upravljao vozilom
marke »Yugo.«, tip »Koral.«, reg. oznake ... sa 1,51 promila apsolutnog
alkohola u krvi, iako je bio svijestan da u takvom stanju nije sposoban za
bezbjednu voženju i da može izazvati saobraćajnu nesreću pa je na takvu
posljedicu pristao, pa dok se kretao iz pravca magistralnog puta u pravcu
kasarne K. nije vozilo u kretanju držao što bliže desnoj ivici kolovoza, a
okrivljeni M., upravljajući PMV marke »Citroen« tip »C5«, reg. oznake ... i
krećući se iz pravca kasarne u pravcu magistrale, nije vozilo u kretanju držao
što bliže desnoj ivici kolovoza, pa je došlo do kontakta između prednjih
djelova oba vozila u zoni uzdužne ose kolovoza, kojom prilikom su saputnici u
vozilu okrivljenog V. N. zadobili teške tjelesne povrede i to T. M.
dislocirani prelom ljeve podlaktice, M. M. prelom nosne kosti i zuba, a  P. S.
nagnječenje grudnog koša sa desne strane i prelom čašične kosti desnog
koljena, a ostali saputnici u vozilu okr. V. lake tjelesne povrede i to K. M.
povredu u vidu nagnječenja i otoka glave na tijemenu ljijevo, a M. D. povrede
u vidu nagnječenja desnog koljena,  
-čime je okrivljeni V. N. učinio krivično djelo teško djelo protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog zakonika, a okrivlejni M. Nj. krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 KZ-a,  
- pa sud okrivljnima primjenom navedenih zakonskih odredbi, te odredbi iz čl.
4 st. 2, 32, 36, 42 st. 1, 52, 53 i 54 Krivičnog zakonika, te odredbi iz  čl.
199, 202 st. 1 i 364 st. 1 Zakonika o krivičnom postupku, izriče  
USLOVNU OSUDU  
Kojom okrivljenom V. N. utvrđuje kaznu zatvora u trajanju od 1 (jedne) godine
i istovremeno određuje da se utvrđena kazna neće izvršiti ukoliko okrivljeni
V. N. u roku od 4 (četiri) godine ne učini novo krivično djelo, a okrivljenom
M. Nj. utvrđuje kaznu zatvora u trajanju od 4 (četiri) mjeseca i istovremeno
određuje da se utvrđena kazna neće izvršiti ukoliko okrivljeni M. Nj.u roku od
1 (jedne) godine ne učini novo krivično djleo.  
Obavezuju se okrivljeni da na ime troškova krivičnog postupka solidarno plate
iznos od 379,50 eura, te da svaki od njih  pojedinačno plati iznos od po 30,00
eura na ime paušala, a sve u roku od 15 dana od dana pravosnažnosti presude
pod prijetnjom prinudnog izvršenja, a na žiro račun ovog suda 510 - 6022- 16.  
Na osnovu čl. 74 Krivičnog zakonika sud okrivljenom V. N., izriče  
MIJERU BEZBIJEDNOSTI  
Zabrana upravljanjem motornim vozilom »B« kategorije u trajanju od 6 (šest)
mjeseci.  
O b r a z l o ž e nj e  
Osnovni državni tužilac u Herceg Novom podnio je ovom sudu optužnicu Kt.br.
252/10  od 01.02.2011godine, protiv okrivljenih V.N. i M. Nj. zbog krivičnog
djela iz člana 348. st.1. u vezi člana 339 st. 1 i dr. KZ-a, bliže opisanog u
izreci ove presude. Na glavnom pretresu zamjenik ODT-a Nikola Samardžić koji
je zastupao optužnicu, u svojoj završnoj riječi, ostajući pri navodima
podnijete optužnice, predložio je sudu da okrivljene oglasi krivim i osudi po
zakonu.  
Okrivljeni V. N.u svojoj odbrani u bitnom je istakao da se kritične noći
kretao svojim vozilom marke “Yugo” iz prava Z. u pravcu K., te da su sa njim u
vozilu još bili T. M., P.S. i još tri momka iz B. od kojih se jedan zove M.,
drugi M., dok trećem ne zna ime, pa kada je došao na raskrsnicu zvanu “T.”,
skrenuo je u desno iz pravca magistrale u pravcu kasarne, vozeći brzinom od
oko 60 km/h, pa kada je skretao prema kasarni ugledao je automobil iz
suprotnog smijera koji je djelimično išao njegovom trakom, nakon čega je
pritisnuo kočnicu i zbog čega se još više njegovo vozilo pomjerilo ka sredini
kolovoza, a u kojem momentu dolazi do kontakta između njegovog prednjeg
lijevog djela vozila i prednjeg lijevog djela vozila koje se kretalo iz
suprotnog smijera marke “Citroen” “C5”. Dodao je i to da je vidljivost bila
dobra obzirom da je ulična rasvijeta bila upaljena i da je kolovoz bio suv, a
da je on toga dana konzumirao alkohol. Istakao je i to da je tom prilikom
zadobio povrede u viu istegnuća, posjekotina, ugruvavanja, ogrebotina i
potresa mozga, te da mu je žao zbog svega što se dogodilo.  
U svojoj završnoj riječi okrivljeni V. N.  je u bitnom je istakao da ostaje
pri onome što je istakao u toku postupka, a da odluku o krivici i kazni
ostavlja sudu na ocijenu.  
Okrivljeni M. Nj.  u svojoj odbrani u bitnom je istakao da se kritične noći
kretao službenim vozilom marke “Citroen C5” iz pravca kasarne K. u pravcu J.
magistrale, te da je ulaskom u  raskrsnicu “T.” vidio vozilo koje se kretalo
velikom brzinom iz suprotnog smijera, a koje je prešlo na njegovu kolovoznu
traku i nakon čega je došlo do udara između prednjeg ljevog djela vozila kojim
je on upravljao i prednjeg dijela vozila koje je išlo iz suprotnog smijera, a
da se od siline udara njegovo vozilo vratili unazad do same ograde puta. Dalje
je istakao da je osvijetljenost puta bila dobra, da je kolovz bio suv i da
kritične noći nije konzumirao alkohol, ali da usljed te nezgode nije zadobio
nikakve vidjlive povrede, osim crvenila – modrice koja je nastala od otvaranja
vazdušnih jastuka.  
Okrivljeni M. Nj. je u svojoj završnoj riječi ostao kod navoda svoje odbrane,
a odluku o krivici i kazni je ostavio sudu na ocijenu.  
Sud je u dokaznom postupku na saglasna predlog stranaka pročitao iskaz
svijedoka oštećenog T. M., pročitao zapisnik o uviđaju saobraćajne nezgode
sačinjen od strane istražnog sudije Osnovnog suda u Herceg Novom Kri. br.
87/10 od 22.08.2010. godine sa skicom lica mijesta, izvršio uvid u
fotoelaborat sačinjen od strane UP PJ Herceg Novi br. 213/10 od 22.08.2010.
godine, pročitao izvještaj JZU Specijalne bolnice Vaso Ćuković Risan br.
06-748 od 26.08.2010. godine za K. M., izviještaj PZU Opšte bolnice Meljine
br. 2107-1/10 od 25.08.2010. godine za M. M., izvještaj PZU Opšte bolnice
Meljine br. 2108-1/10 od 25.08.2010. godine za M. D., izvještaj PZU Opšte
bolnice Meljine br. 2109/10 od 25.08.2010. godine za P. S., pročitao nalaz i
mišljenje vještaka medicinske struke doktor M. V. od 14.01.2011. godine,
izvještaje Kliničkog centra Crne Gore o ispitivanju alkohola u krvi za V. N. i
M. Nj. br. 1276 i 1277 od 25.08.2010. godine, nalaz i mišljenje viještaka
saobraćajne struke P. Č. od 22.10.2010. godine, izvod iz kaznene evidencije za
okrivljenog V. N. izdat od UP Ispostava Cetinje od 17.05.2011. godine.  
Analizirajući provedene dokaze pojedinačno i u njihovoj međusobnoj
povezanosti, dovodeći ih u vezu sa navodima optužbe i kazivanjem okrivljenih,
sud je nesumnjiv način utvrdio da su okrivljeni V. N. i M. Nj. počinili
krivično djelo koje im je stavljeno na teret optužbom  i iste oglasio krivim i
odgovornim iz sledećih razloga:  
Sud je cijenio i prihvatio iskaz svijedoka – oštećenog T. M., kao jasan,
logičan i potpun. Naime, svijedok oštećeni je u svom iskazu istakao da se
kritične noći kretao vozilom marke “Yugo” gdje je sijedio na mjestu suvozača,
iz pravca HN u pravcu K., te da se u vozilu nalazili još P. S.i još trojica
momaka iz B., pa kada su došli na raskrsnicu zvanu “T.” i skrenuli desno,
gledano iz pravca magistrale u pravcu kasarne K., u trenutku kada su skretali
vidljeli su jedno vozilo koje se kretalo sredinom kolovoza i koje nije davalo
žmigavac za skretanje lijevo ili desno, te da su se kretali većom brzinom, a
da V. N. nije uspio da preduzme neku radnju kojom bi izbjegao sudar, poslje
čega je došlo do kontakta vozila “Yugo” i to njegovog prednjeg dijela sa
prednjim dijelom vozila koje im je išlo u susret. Dalje je istakao da obzirom
da je bio u alkoholisanom stanju ne može se sijetiti šta se dalje dešavalo i
da se ne može sijetiti kakva je bila osvijetljenost puta i kakav je bio
kolovoz. Dodao je i to da se ne pridružuje krivičnom konjenju i da ne
ispostavlja imovinsko pravni zahtijev.  
Ovakav iskaz svijedoka oštećenog potvrđen je zapisnikom o uviđaju, skicom lica
mijesta i fotoelaboratom. Iz zapisnika o uviđaju, skice lica mjesta i
fotoelaborata, sud je utvrdio da se saobraćajna nezgoda dogodila na lokalnom
putu u K. dana 22.08.2010. godine oko 22,40 časova, da se nezgoda dogodila pod
noćnim uslovima, a da je mjesto gdje se nezgoda dogodila osvijetljeno uličnom
rasvijetom od čega je vidljivost dobra, te da je kolovoz suv, a da su u
nezgodi učestvovali M. Nj. koji je upravljao vozilom marke “ Citroen C5” reg.
oznaka … i V.N. koji je upravlajo vozilom marke “Yugo 45” reg. oznaka …, a da
su u toj nezgodi tijelesne povrede zadobili V. N. i tri nejgova saputnika koji
su bili prevezeni u bolnicu M. i nisu zatečeni na licu mijesta. Kolovoz je
sačinjen od asfaltnog zastora i služi za odvijanje dvosmijernog saobraćaja,
ali ne psotoji bijela linija koja bi dijelila dvije saobraćajne trake i ne
postoji saobraćajni znak ograničenja brzine, ali postoji saobraćajni znak
“Opasnost na putu” pored desne strane kolovoza gledano od magistralnog puta
prema moru. Konkretno lice mijesta nezgode nalazi se na lokalnom putu
udaljenom oko 20 metara od raskrsnice puta i J. magistrale, a širina kolovoza
u dijelu bliže moru je 7,20 metara, a u dijelu bliže J. putu 10,50 metara i da
su oba vozila zatečena na licu mjesta gdje je vozilo marke “Citroen C5”
zatečeno na desnom dijelu kolovoza, uz ivicu istog, gledano iz pravca mora i
to zadnjim desnim bočnim djelom na trotoaru, a prednjim dijelom malo ukoso
usmijereno prema J. putu, čiji je prednji lijevi točak udaljen od OP
(orijenatacioni pravac) 4,80 metara, a od FT (fiksne tačke) 12,50 metara, a
čiji je zadnji lijevi točak udaljen od OP 5,90 metara, a od FT 15,00 metara.
Vozilo marke “Yugo” se nalazilo na sredini kolovoza, tako što je prednjim
dijelom usmijerenom prema moru, čiji je prednji desni točak udaljen od OP 2,30
metara, a od FT 7,40 metara, dok je zadnji desni točak udaljen od OP 2,70
metara, a od FT 5,50 metara. Na sredini kolovoza ispred prednjeg dijela vozila
“Yugo” zatečen je polomljen blatobran vozila “Citroen C 5”, a pored lijeve
strane vozila “Yugo” i ispred vozila “Citroen” zatečeni su komadi stakla
šoferšajbi oba vozila. Iza vozila “Yugo” na sredini kolovoza zatečen je trag
grebanja dužine 3,70 metara i koji se prostire od prednjeg dijela vozila
“Yugo” i pruža ispod tog vozial prema njegovom zadnjem dijelu i dalje prema
magistrali i isti potiče od donjeg dijela motora vozila “Yugo”, a početak ovog
traga je na udaljenosti 4,20 metra od OP i 3,50 metara od FT, dok je završetak
traga grebanja udaljen od OP 8,50 metar, a od FT 4,20 metara. Nije bilo
tragova kočenja, ni drugih tragova.  
Naprijed provedeni materijalni dokazi potvrđuju tvrdnje svijedoka oštećenog T.
M. da V. N. nije preduzeo ni jednu radnju kojom bi izbjegao nezgodu, jer na
mijestu nezgode nisu pronađeni tragovi kočenja.  
Sud je cijenio nalaz i mišljenje viještaka medicinske struke M. dr. V. kao
stručan, objektivan i dat u skladu sa pravilima struke, gdje je viještak
istakao da je K. M. zadobio lake tijelesne povrede u vidu nagnječenja i otoka
glave na tijemenu lijevo, da je T. M. zadobio tešku tijelesnu povredu u vidu
dislociranog preloma lijeve podlaktice, da je M. M. zadobio teške tijelesne
povrede u vidu preloma nosne kosti i zuba, da je M. D. zadobio laku tijelesnu
povredu u vidu nagnječenja desnog koljena i da je P.S. zadobio tešku tijelesnu
povredu u vidu nagnječenja grudnog koša sa desne strane i prekloma čašične
kosti desnog koljena.  
Iz izvještaka Kliničkog centra Crne Gore sud je utvrdio da je kod V.N. u
vrijeme nakon saobraćajne nezgode, dana 23.08.2010. godine u 00,10 časova
postojalao stanje alkoholisanosti u koncentraciji 1,51 promila apsolutnog
alkohola u krvi.  
Sud je cijenio nalaz i mišljenje viještaka saobraćajne struke P. Č. kao
stručan, objektivan i dat sa pravilima struke. Naime, sud je iz nalaza i
mišljenja utvrdio da se vozilo “Yugo” neposredno prije nezgode kretalo brzinom
od oko 59,50 km/h, a vozilo “Citroen” od oko 15 km/h, te da je do saobraćajne
nezgode došlo usljed toga što su se vozači oba vozila kretali po kolovozu
nepravilnim putanjama i to u zoni uzdužne ose oba kolovoza, usljed čega su
svoja vozila doveli u poziciju da im se putanje kretanja poklapaju, što je za
posljedicu imalo sudar vozila kada su se vozila našla u istoj tački.  
Ovakav nalaz i mišljenje vještaka saobraćajne struke potvrđuje iskaz svijedoka
oštećenog T. M. koji je istakao da je vidio vozilo iz suprotnog smijera koje
se kretalo sredinom kolovoza.  
Iz ovkakvog utvrđenog činjeničnog stanja sud je na jasan i nedvosmislen način
utvrdio da su se okrivljeni sa svojim vozilima kretali po kolovozu nepravilnom
putanjom, odnosno sredinom kolovoza, te da se okrivljeni V. N. nije pridržavao
saobraćajnih propisa iz čl. 27 st .2 i čl. 200 st. 1 ZOBS-a na putevima,
odnosno da vozilo nije držao što bliže densnoj ivici kolovoza, a okrivljeni M.
Nj.se nije pridržavao propisa iz čl. 27 st. 1 ZOBS-a na putevima, odnosno nije
držao svoje vozilo bliže desnoj ivici kolovoza, prilikom čega su T. M., M. M.
i P. S. zadobili teške tijelesne povrede, a K. M. i M.D. zadobili lake
tijelesne povrede i da su na taj način počinili krivično djelo i to okrivljeni
V. N. krivično djleo teško dijelo protiv bezbjednosti javnog saobraćaja iz čl.
348 st.1 u vezi čl. 339 st. 1 KZ-a, a okrivljeni M. Nj. krivično djelo teško
djelo protiv bezbjedosti javnog saobraćaja iz čl. 348 st. 3 u vezi čl. 339 st.
3 u vezi st. 1 KZ-a, te da su počinili navedena krivična dijela na način, u
mijestu i u vrijeme kako je to opisano izrekom presude.  
Sud je cijenio i odbranu okrivljenog V. N. u dijelu u kojem je naveo da je
vidio iz suprotnog smijera vozilo koje se kretalo djelimično njegovom trakom,
pa je sud ovakvu odbranu okrivljenog prihvatio, jer je ista potvrđena naprijed
provedenim dokazima, dok u ostalom dijelu, a naručito u dijelu odbrane u kojoj
je okrivljeni V. istakao da je pristisnu kočnicu što je izazvalo pomjeranje
njegovog vozila još više ka sredini kolovoza, sud nije prihvatio, jer je
mišljenja da je ista sračunato data u cilju izbjegavanja ili pak ublažavanja
odgovornosti i kao takva je negirana naprijed provedenim dokazima.  
Sud je cijenio i odbranu okrivljenog M. Nj., pa istu nije prihvatio, jer je
mišljenja da je ista sračunato data u cilju izbjegavanja odgovornosti, a kao
takva negirana je naprijed provedenim dokazima.  
Cijeneći psihički odnos okrivljenog V. N. prema krivičnom djelu, sud je našao
da je okrivljeni bio svjestan da upravljajući vozilom pod dejstvom alkohola
može ugroziti javni saobraćaj i dovesti u opasnost život i tijelo ljudi, na
što je i pristao upuštajući se u vožnju, u čemu se ogleda njegov eventualni
umišljaj, a što je imalo za posledicu da kod oštećenih T.M., M. M. i P. S.
nastupe teške tjelesne povrede, a kod oštećenih K. M. i M. D. nastupe lake
tijelesne povrede i kao kvalifikatorna okolnost za postojanje predmetnog kriv.
djela, a za koju posledicu je okrivljeni očigledno olako držao da neće
nastupiti ili da će je moći izbjeći u čemu se iscrpljuje njegov svjesni nehat  
Cijeneći psihički odnos okrivljenog M. Nj., sud je našao da je okrivljeni bio
svijestan da svojom radnjom može učiniti dijelo, ali je olako držao da do toga
neće doći ili da će to moći spriječiti, u čemu se iscrpljuje njegov svijesni
nehat.  
Sud je cijenio i ostale provedene dokaze pa je našao da su iste bez uticaja na
drugačije presudjenje u ovoj pravnoj stvari.  
Prilikom utvrdjivanja krivične sankcije okrivljenom V. N., sud je primjenom
člana 42 st. 1 KZ,  kao olakšavajuće okolnosti našao njegove loše materijalne
prilike, te da se oštećeni T.M. nije pridružio krivičnom gonjenju, dok je na
strani otežavajućih okolnosti našao njegovu raniju osuđivanost što je sud
utvrdio uvidom u izvod iz KE za okrivljenog. Cijeneći navedene olakšavajuće  i
otežavajuće okolnosti, sud je našao da u konkretnom slučaju radi krivično
pravne zaštite prema okrivljenom nije nužno primijeniti kaznu, pa je istom na
osnovu člana 53 i 54. Krivičnog zakonika izrekao uslovnu osudu sa kojom mu je
utvrdio kaznu zatvora od jedne godine i istovremeno odredio da se ista neće
izvršiti ukoliko okrivljeni u roku od četiri godine ne izvrši novo krivično
djelo, smatrajući da će se i prijetnjom izvršenja utvrdjene kazne zatvora uz
provjeru ponašanja okrivljenog u roku od četiri godine na istog u dovoljnoj
mjeri uticati da ubuduće ne vrši krivična djela i na taj način u ovom
konkretnom slučaju ostvariti svrha izricanja uslovnih osuda iz člana 52 st. 2.
KZ, u okviru opšte svrhe izricanja krivičnih sankcija iz čl. 4 st. 2 Krivičnog
zakonika.  
Prilikom utvrdjivanja krivične sankcije okrivljenom M. Nj., sud je primjenom
člana 42 st. 1 KZ,  kao olakšavajuće okolnosti našao  njegove porodične
prilike da je oženjen i otac dvoje djece, te da se oštećeni T. M. nije
pridružio krivičnom gonjenju, a obzirom da sud za okrivljenog nije mogao
pribaviti izvod iz kaznene evidencije po mjestu rodjenja koja se nalaze u
inostranstvu, sud je okrivljenom shodno načelu in dubio pro reo uzeo kao
olakšavajuću okolnost činjenicu da okrivljeni nije ranije osudjivan, dok
otežavajućih okolnosti nije bilo. Cijeneći navedene olakšavajuće okolnosti,
sud je našao da u konkretnom slučaju radi krivično pravne zaštite prema
okrivljenom nije nužno primijeniti kaznu, pa je istom na osnovu člana 53 i 54.
Krivičnog zakonika izrekao uslovnu osudu sa kojom mu je utvrdio kaznu zatvora
od četiri mjeseca i istovremeno odredio da se ista neće izvršiti ukoliko
okrivljeni u roku od jedne godine ne izvrši novo krivično djelo, smatrajući da
će se i prijetnjom izvršenja utvrdjene kazne zatvora uz provjeru ponašanja
okrivljenog u roku od jedne godine na istog u dovoljnoj mjeri uticati da
ubuduće ne vrši krivična djela i na taj način u ovom konkretnom slučaju
ostvariti svrha izricanja uslovnih osuda iz člana 52 st. 2. KZ, u okviru opšte
svrhe izricanja krivičnih sankcija iz čl. 4 st. 2 Krivičnog zakonika.  
Pošto su okrivljeni V. N. i M. N. oglašen krivim, sud ih je obavezao da na ime
troškova krivičnog postupka solidarno plate iznos od 379,50 eura, od čega
iznos od 126,50 eura  na ime naknade za sprovedeno vještačenje po vještaku
saobraćajne struke ing. Č.P., iznos od 55,oo eura na ime naknade za sprovedeno
vještačenje po vještaku medicinske struke M. dr. V., iznos od 198,00 eura na
ime viještačenja po viještaku B. T. i iznos od po 30,oo eura  na ime paušala
kao dijela troškova krivičnog postupka koji je odredjen imajući u vidu
složenost predmeta, tajajanje postupka i imovne prilike optuženog, a ovo
primjenom čl. 202 st. 1 u vezi čl. 199. ZKP-a  i uredbe o naknadi troškova u
sudskim postupcima.  
Na osnovu čl. 74. KZ, sud je okrivljenom V. N. izrekao mjeru bezbjednosti
zabrana upravljanja mot.vozilima "B" kategorije u trajanju od šest mjeseca, a
kojom kategorijom vozila je okrivljeni upravljao konkretnom prilikom, cijeneći
pri tom stepen alkoholisanosti okrivlejnog, te okolnosti pod kojima je djelo
učinjeno.  
Sa svega izloženog primjenom čl. 364 st. 1 ZKP-a sud je odlučio kao u izreci
presude.  
OSNOVNI SUD U HERCEG NOVOM, dana 09.06.2011.godine.  
Zapisničar
PREDSJEDNIK VIJEĆA-SUDIJA,
Dragović Katarina,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.
PRAVNA POUKA: Protiv ove odluke nezadovoljna stranka ima pravo žalbe
                                 u roku od 15 dana, od dana prijema iste preko ovog                                                                          
                       suda Višem sudu Podgorica
DN-a:
- ODT Herceg Novi
- Oštećenima
- Optuženima
- U spise  