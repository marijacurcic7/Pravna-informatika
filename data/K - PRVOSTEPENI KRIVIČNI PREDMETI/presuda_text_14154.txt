Posl. br. K. 220/12/10
U IME CRNE GORE
Osnovni sud u Kotoru kao nadležni prvostepeni krivični sud, po sudiji Danijeli
Samardžić, uz učešće zapisničara Tamare Počanić, u krivičnom predmetu protiv
okrivljenog M D iz Budve, kojeg brani adv.R Iiz K, zbog dva krivična djela
nedavanje izdržavanja iz čl. 221. st. 1. Krivičnog zakonika, koji se vodi po
optužnom predlogu ODT Kotor Kt.br. 769/09 od 23.11.2010 godine, nakon održanog
glavnog i javnog pretresa dana 03.12.2012 godine, u prisustvu zastupnika
optužbe-savjetnika iz ODT Kotor Jelene Stanišić, okrivljenog, njegovog
branioca i zakonske zastupnice oštećenih M R S, donio je i javno objavio dana
06.12.2012 godine sljedeću
PRESUDU
Okrivljeni M Dod oca P i majke M, rođene M, rođen g., u K, stalno nastanjenog
u B, S S, V M 12, državljanin CG, dipl ecc., oženjen , otac troje djece, sa
završenim Ekonomskim fakultetom, srednjeg imovnog stanja, neosuđivan, protiv
kojeg se ne vodi postupak za drugo krivično djelo
Kriv je
Što je,
Od novembra 2007 godine do decembra 2011 godine u B, svjestan značaja svog
djela i želeći njegovo izvršenje, ne daje izdržavanje za lica koja je po
zakonu dužan da izdržava - svoju djecu M N i S, na način kako je ta dužnost
utvrdjena pravosnažnom sudskom odlukom presudom Osnovnog suda u Kotoru
P.Br.76/04 od 21.05.2004.g., kojom se isti obavezuje da svakomjesečno plaća
50% od svoje zarade - plate, a koja je ugovorom koji je zaključio sa HTP "M"
dana 16.06.2003 god. kojim je postavljen za izvršnog direktora u HTP "M" u B,
utvrđena u iznosu od 1.500,00€, na ruke majci S M-R,
-čime je učinio dva krivična djela nedavanje izdržavanja iz čl. 221 st.1. Krivičnog zakonika
Pa mu sud na osnovu napred navedene krivično pravne odredbe, te čl. 2, 4, 5,
15, 32, 33, 36, 42 KZ, te čl.226,368 i 374. ZKP, prethodno utvrdjuje
- za prvo krivično djelo nedavanja izdržavanja kaznu zatvora u trajanju od 2
(dva) mjeseca
- za drugo krivično djelo nedavanja izdržavanja kaznu zatvora u trajanju od 2
(dva) mjeseca
Pa mu sud na osnovu čl. 48, 52, 53, 54 KZ izriče,
USLOVNU OSUDU
Kojom mu utvrdjuje jedinstvenu kaznu zatvora u trajanju od 3 (tri) mjeseca, te
se istovremeno odredjuje da se ista neće izvršiti u koliko okrivljeni za
vrijeme od jedne godine od dana pravosnažnosti presude ne učini novo krivično
djelo.
Okrivljeni se obavezuje da ubuduće uredno daje izdržavanje, kako je to
određeno pravosnažnom presudom Osnovnog suda u Kotoru P.Br.76/04 od
21.05.2004.g., a ukoliko se ova obaveza ne bude ispunila, uslovna osuda će se
opozvati shodno čl.57. Krivičnog zakonika.
Dužan je okrivljeni na ime sudskog paušala platiti iznos od 100 eura, u roku
od 30 dana od dana pravosnažnosti presude u korist Budžeta Crne Gore na žiro
račun br.832-16-52.
Zakonska zastupnika oštećenih S M R se sa postavljenim imovinsko pravnim
zahtjevom upućuje na parnicu.
O b r a z l o ž e nj e
ODT iz Kotora podnio ovom sudu optužni predlog Kt.br.769/09 od 23.11.2010
godine, protiv M D, zbog izvršenja dva krivičnog djela nedavanje izdržavanja
iz čl. 221 st.1 Krivičnog zakonika.
U svojoj odbrani okrivljeni je naveo da se sa bivšom suprugom razveo
sporazumno pred ovim sudom sredinom 2004 godine, da je brak formalno prestao i
nekoliko godina prije toga, te da su sve vrijeme dok su bili u braku i nakon
njega, djeca pretežni dio godine boravila kod njega na S S, iako je u presudi
bilo navedeno da se djeca nalaze kod majke. Kako je njegov stariji sin
bolestan, sve troškove liječenja je oduvjek on snosio, a o tome koliko su
djeca boravila kod njega i kolike je troškove imao vezano za to mogu
posvjedočiti njegova djeca, kao i veliki broj rodbine i prijatelja. Njegova
bivša supruga se zbog toga nije bunila, jer je bila svjesna da on daje svojoj
djeci i više od onoga što je bio obavezan presudom, da bi mu prije podnošenja
prijave u šali rekla da joj je nešto dužan, tako da je bio zbunjen kada je
saznao da se vodi postupak protiv njega. Potvrdio je da on formalno nije
svakog mjeseca isplaćivao svojoj supruzi ono što je bio obavezan presudom, jer
je i više od tog iznosa davao djeci kako svakodnevno, tako i u vidu poklona
obzirom da su djeca pretežan dio godine boravila kod njega, a posebno sin S,
zbog čijih posebnih potreba je imao troškove terapeuta, njegovateljice, dok je
njegova kćerka N postala punoljetna u oktobru 2006 godine. Inače, nakon
razvoda počeo je plaćati onako kako je odredjeno po presudi, medjutim kada su
djeca počela pretežno ostajati kod njega, i to sin S čak 7 - 8 mjeseci, a
kćerka N zbog škole nešto kraće, i u to vrijeme je on upravo plaćao sve za
njihovo izdržavanje, pa nije uplaćivao na račun njihove majke, jer je smatrao
da bi tako plaćao duplo svoju obavezu. Tačno je da za ono vrijeme koliko su
djeca bila kod majke, nije plaćao alimentaciju majci, jer je smatrao da i ona
treba da snosi taj dio kao svoju obavezu. Nakon punoljetstva djece nije bilo
nikakvog posebnog razgovora i dogovora oko plaćanja, pogotovo što je za čitav
prethodni period imao korektne odnose sa bivšom suprugom, redovno je išao u B,
gdje su se sretali, a takodje je i ona dolazila u S S, tako da nije bilo
potrebno da bilo što posebno regulišu nego je sve trebalo da bude kao i do
tada što je funkcionisalo, zbog čega ga je podnijeta tužba iznenadila.
Objasnio je da i nakon punoljestva sina S, koje je dijete sa posebnim
potrebama, nije plaćao majci za onaj period koliko je S bio u B kod nje, jer
je S veći dio vremena provodio kod njega u S S i za to vrijeme je u potpunosti
doprinosio njegovom izdržavanju i liječenju. On je od 2008.g. vodio
evidenciju, pogotovo po avionskim kartama i ostalim troškovima, tako da bi
uvidom u to se moglo utvrditi koliko su vremenski djeca bila kod njega, te da
se za S radilo o preko šest mjeseci do osam, ali ne u kontinutetu. Izjavio je
da može dostaviti dokaz o uplatama koje je uplaćivao preko žiro računa,
medjutim nema dokaza kada je novac davao majci na ruke, kao i da je predao
Centru za socijalni rad zahtjev da postane staralac svom sinu, pogotovo što je
većinu vremena sin provodio kod njega, a nije znao kako je sprovedena
procedura u Centru i da li je tražena saglasnost majke kao i da li je ista
dobijena. Istakao je da nije tražio izmjenu odluke o izdržavanju, jer je
prethodno imao apsolutno korektne odnose sa bivšom suprugom, te nije očekivao
pogoršanje, a imajući u vidu način na koji se ophodnio prema svojoj djeci, da
je davao za sve što je bilo potrebno, nije smatrao da to treba biti regulisano
nekom novom odlukom. Njegova kćerka je student Bankarske akademije, koji je
privatni fakultet, i on joj redovno plaća školovanje, te mu je neprijatno ako
mora napominjati sve troškove koje joj takodje u medjuvremenu plaća, a to isto
se odnosi i na sina S. Smatrao je da se u odnosu prema svojoj djeci nije
ogriješio, da je u avgustu 2011.g. sin S ponovo bio kod njega više od mjesec
dana, tada je sa njim bio terapeut kojeg je poslala oštećena iz B, a kojeg je
on upravo plaćao i za smještaj i za posao i to preko 800 eura. Ponovio je još
jednom da alimentaciju nije plaćao, da je djecu izdržavao kada su bila kod
njega, pa bi to značilo da duplo plaća za izdržavanje čime bi bila ugrožena i
njegova građanska prava. Istakao je da je i nakon punoljetstva finansirao
svoju djecu, da plaća školovanje sojoj kćerki na privatnom fakultetu s tim što
ona više nije student, da je sinu i prije i posle punoljetvstva plaćao
njegovateljice i terapeute, avionske karte i ostale troškove i to u cjelosti
dok su boravili kod njega, da je svojoj djeci do punoljetstva platio iznos
koji je bio dužan da daje a nakon punoljetsvtva novac je davao svojoj djeci
prema njihovim potrebama. Dalje je naveo da je jedan dio novca davao i majci
na ruke što je ona i priznala mada je taj iznos mnogo veći nego što je ona
navela.
U dokaznom postupku koji je proveden radi rasvjetljenja činjeničnog stanja i
krivice okrivljenog sud je proveo sljedeće dokaze: neposredno je saslušao
zakonsku zastupnicu oštećenih M R S, svjedoka M N, na saglasan predlog
stranaka pročitni su iskazi svjedoka M H, A Si A V, izvršen je uvid u presudu
Osnovnog suda suda u Kotoru P br. 76/04 od 21.05.2004 godine, pročitano
rješenje Centra za socijalni rad Opštine Kotor, Tivat i Budva br. 03-u-48/1 od
23.02.2010. godine, ugovor HTP "M" br. 02-671 od 14.11.2002. godine, izvršen
je uvid u dokumentaciju u kojoj se nalaze avionske karte za M S i N, devizne i
interne naloge i izvršio uvid u potvrdu Atlas Banke 28.12.2012 godine o
izvršenim uplatama na račun S M R.
Branilac okrivljenog je predložio da se u dopuni dokaznog postupka provede
vještačenje po vještaku finansijske struke, koji bi na osnovu avionskih karata
utvrdio u kom vremenskom periodu su M S i N boravili S S, medjutim taj predlog
je sud odbio smatrajući da je činjenično stanje dovoljno rasvijetljeno, da se
provodjenjem tog dokaza ne bi utvrdilo drugačije činjenično stanje, te da bi
to vodilo samo odugovolačenju postupka. Sud je takodje odbio predlog branioca
okrivljenog da se u dopuni dokaznog postupka izvrši uvid u potvrdu sa
Fakulteta za baknarstvo, osiguranje i finansije na ime M N jer je smatra da
ista ne bi uticala na drugačiju odluku suda.
Zakonski zastupnik mal. oštećenih, njihova majka M R S je izjavila je izjavila
da je pravosnažno razvedena presudom Osnovnog suda u Kotoru od 2004.g. od sada
bivšeg supruga M D sa kojim je dok je bila u braku dobila dvoje djece, N i S.
Presudom su djeca ostala kod nje i njoj su povjerena na čuvanje, a njen suprug
je bio obavezan da za izdržavanje tada maloljetne djece, njoj kao zakonskom
zastupniku daje 50 % plate odnosno svoje mjesečne zarade. Presudom je bilo
obuhvaćeno i to da njen suprug ima obavezu da svakog mjeseca plaća terapiju i
liječenje za maloljetnog S koji boluje od cerebralne paralize. Do maja 2005.g.
suprug je njoj na ruke 5-6 puta isplatio otprilike tih 50 % od svoje zarade, a
nešto od toga je bilo i preko njenog računa. Imala je sa suprugom dogovor da
djeca kod njega borave jedan mjesec zimi i dva mjeseca ljeti i išli su za
Uskršnje praznike, ali samo ponekad. Od maja mjeseca 2005.g. suprug je na ime
alimentacije dao dva puta po 700 eura njoj na ruke i platio za maloljetnog S
dva puta terapiju po 400 eura, medjutim da od tada nije dao nijedan dinar na
ime izdržavanja djece, niti za S liječenje. Potvrdila je da dok su djeca
boravila kod njenog supruga on je finansirao svojim sredstvima i snosio
troškove terapije za S. Nadležnom sudu u Kotoru je podnijela predlog za
izvršenje pravosnažne presude i ostala pri tom predlogu, ali se još uvijek
nije ništa dešavalo po tom pitanju. Navela je da je njen bivši suprug izvršio
pristisak i neku vrstu ucjene na njenu kćerku N da potpiše da je uzimala novac
od oca na ime izdržavanja tako da pretpostavlja da je ucijenio da ukoliko to
ne potpiše neće moći da dolazi u Crnu Goru. Na glavnom pretresu je izjavila da
što se tiče boravka djece na S S, to su bili boravci kada se radilo o
raspustima, zimskom i ljetnjem, jedino što je 2007.g. S prvi put ostao duže,
odnosno nije se vratio nakon rodjendana 3. septembra, a tada je upravo
okrivljeni zamolio da S ostane duže, što je ona bila dozvolila. Takodje je i u
2008.g. S ostao nešto duže tokom proljeća, a tako je bilo i 2009.g. i vratio
se oko prvog oktobra. Objasnila je da nije bilo govora o tome da zapravo S
živi na S S, da u tom pravcu okrivljeni nikad nije nju ništa pitao, nisu se o
tome dogovarali, a da jesu misli da bi ona čak pristala na to, a naravno uz
njen nadzor, pogoto što S treba svakodnevnu terapiju i njegu. Negirala je da
su djeca u bilo kom periodu boravila kod oca u kontinuitetu 8 - 9 mjeseci, a
čak ni njihovi boravci u toku jedne godine sigurno nisu bili u tom ukupnom
periodu, i nije tačno da je bilo dogovora da kada se djeca nalaze na S. S da
okrivljeni za taj period nije trebao da plaća alimentaciju, da zapravo ona za
taj period i ne bi tražila alimentaciju da je bilo korektnog odnosa
okrivljenog. Navela je da treba imati u vidu da okrivljeni kao otac nije
koristio vikende radi vidjanja djece, što je imao mogućnost, a čemu je
doprinijela i udaljenost, tako da je djecu vidjao samo kada su upravo ona
dolazila na S S, da je o svemu što se tiče djece apsolutno ona brinula,
kupovala baš svaku potrepštinu, počev od garderobe, odjeće i pogotovo onoga
što je bilo potrebno S obzirom na njegovu bolest. Okrivljenog je opominjala
zbog neplaćanja alimentacije i on je obećavao da će dug platiti i uredno
izmirivati mjesečno, medjutim nakon oktobra 2009.g. bio je izričit da zapravo
ništa neće platiti, čak je spominjao da je i ona njemu dužna. Potvrdila je da
okrivljeni plaća školarinu njihove kćerke, na Bankarskoj akademiji, da je sada
kćerka na trećoj godini fakulteta, medjutim da nije bilo dogovora da ukoliko
plaća školarinu, da će biti oslobodjen plaćanja alimentacije, te da je
posljednje dvije godine odnosno od 01.10.2009.g. pa do danas, S boravio na S S
ukupno moguće 5 mjeseci. Potvrdila je da što se tiče troškova dolaska i
odlaska djece iz B do S S i nazad od 2001.g. , uglavnom je plaćao upravo
okrivljeni. Objasnila je da što se tiče kćerke N, ispalo bi po odbrani
okrivljenog da ona uopšte nije ni išla u gimnaziju, jer je boravila po pola
godine u S S, a mora istaći da je N redovno pohadjala gimnaziju, a da je tačno
da sada kada je odrasla, povremeno dolazi u S S. Okrivljeni u B nikad nije
snosio troškove bilo čega za djecu, pogotovo za period koji mu se stavlja na
teret, već je troškove samo snosio kada su djeca bila u S S i to za pomoć u
kući odnosno ženu koja bi došla iz B i za plaćanje terapeuta, osim 2010.g.
kada zapravo nije htio da plati ni terapeuta, ni smještaj žene koja je
pomagala, ni za ta dva mjeseca koliko je S bio kod njega. Objasnila je da je
do 2008.g. redovno radila, a u 2011.g. je dobila rješenje o invaliditetu
obzirom da je dva puta operisala kičmu, te joj je zdravstveno stanje loše i
očekuje da uskoro počne dobijati invalidsku penziju. Dalje je navela da nije
tačno da je S od formalnog razvoda braka, ostao na S S u vremenskom periodu
koji bi bio od 7-8 mjeseci, da je ona dok su djeca bila na S S dala im samo
džeparac, platila smještaj i platu terapeutu koji je bio neophodan S dok nije
brinula za hranu i smještaj. Za period od mjesec dana kada je S boravio kod
oca terapeuta je plaćao okrivljeni a ona je plaćala za 10 mjeseci terapeuta u
B, da ne spori uplate koje su išle preko Banke, da joj je okrivljeni dva puta
dao na ruke po 700,00 eura, da je tačno da je okrivljeni preko Atlas banke
uplatio navedene iznose te da ne plaća sve troškove oko liječenja njihovog
sina iako je to obavezan. Tvrdila je da nije tačno da su djeca veći dio godine
boravili na S S kod oca, već da borave kod nje u B, daje tačno da je 2007 i
2008 godine S duže boravio kod okrivljenog otprilike mjesec dana te da se
dešava da N sada češće dodje na kratko. Pridružila se krivičnom gonjenju i
postavljala je imovinsko pravni zahtjev.
Svjedok M N je izjavila da ona i brat kod oca borave 10-15 dana za Novu
godinu, nekoliko dana za Uskrs i dva ipo mjeseca ljeti, te da ona ode na par
dana tokom novembra, da joj je otac davao džeparac kada je tu, da je platio
školarinu sve do sada i da plaća avionske karte kada dolazi. Objasnila je da
se dešavalo da njen brat ostane duže od nje na S S i to 2 ili 3 godine, da se
ona vrati u spetembru a da S ostane još mjesec dana. Dalje je objasnila da je
redovan student, da joj otac nikada nije dao 750 eura na ruke da da majci , da
joj jeste davao pare za džeparac, da joj je poneka kupovao haljine ili nešto
drugo ali da ne ime izdržavanja za nju ili brata nikada nije rekao „evo ti
pola plate“.
Svjedok M H je izjavio da je po zanimanju fizioterapeut, da je bio angažovan
od okrivljenog da radi kineziterapiju sa njegovim bolesnim sinom, i to od
kraja 2007 godine, pa do kraja 2010 godine, tačnije dok S nije odveden za B.
Sa S je radio u zimskom, proljetnom i jesenjem periodu, osim ljetnjeg perioda
kada su dolazili fizioterapeuti iz B, kao i kada bi se S nalazio u B. Odmah
prilikom angažovanja on je sa S radio svakodnevno vježbe jer je njegovo stanje
to zahtijevalo, a nakon što je napredovao sa njim je imao tretmane
ponedjeljkom, srijedom i petkom. Izjavio je da je od strane okrivljenog bio
plaćan po terapijama, te da su fizioterapeuti iz B obično dolazili u ljetnjom
periodu, medjutim nije se mogao S ko je njih plaćao. Od septembra mjeseca 2010
godine više nije radio sa S, a to iz razloga jer S više nije boravio na S S.
Objasnio je da S majku nije upoznao i da sa njom nije imao nikakvog kontakta.
Svjedok A S je izjavila da je od strane okrivljenog bila angažovana da čuva
njegovog maloljetnog sina S, te je od 2005 godine pa do septembra 2007 godine
stanovala upravo u kući M. U tom periodu je vidjela da su dolazila djeca N i
S, kao i S njegovateljica V, te zna da su boravili i zimi i ljeti, sigurno
nekih 7 - 8 mjeseci u godini. Ona se zapravo zaposlila u novembru 2005 godine
i zna da su N, S i V tada bili došli iz B i bili su u kući. Za vrijeme dok je
bila u kući kod M, samo jednom je vidjela da je dolazila majka S i N. Poznato
joj je da je za to vrijeme bio angažovan fizioterapeut koji je pomagao S i sve
troškove oko toga, kao i oko izlazaka u grad ili na plažu, kao i troškove
njegovateljice je plaćao ovdje okrivljeni. Nije se mogla izjasniti ko je
snosio troškove za N i S kada nisu bili u S S.
Svjedok A V je izjavila da je odmah na početku bila angažovana od strane
oštećene S da bude njegovateljica njenom sinu S, još u B u njihovoj kući, te
je imala zadatak da sa S bude i kada dodje na S. S kod oca, i prvi put je bila
angažovana 2005 godine Sa S je dolazila kod njegovog oca i tu boravila sa njim
sigurno 7 - 8 mjeseci godišnje, a za to vrijeme S je uvijek imao i stručnu
pomoć fizioterapeuta, s tim što je bio angažovan fizioterapeut iz B u zimskom
periodu, osim u ljednjom periodu kada su dolazili terapeuti iz B. Na početku
je bila plaćanja od strane ošt. S za posao koji je radila u B, medjutim za
vrijeme koje je boravila sa S u S S, plaćana je bila od strane ovdje
okrivljenog. Sa S je posljednji put bila u S S do ljeta 2010 godine odnosno u
ljetnjem periodu i nakon toga nije više bila angažovana, jer je zbog svojih
privatnih prilika otputovala, tako da nije ni bila ni u Crnoj Gori ni u S.
Odgovorila je da joj je poznato da je M D nakon nje angažovao neku drugu
djevojku misli da se zvala D. U vrijeme je kada je ona otišla, a bila
angažovana ova druga djevojka, zna da je i ona živjela na S S u kući
okrivljenog, kao što je i ona prethodno živjela i radila.
Iz presude Osnovnog suda u Kotoru P.br. 76/04 od 21.05.2004 godine je utvrđeno
da je razveden brak M D i S M rođ. M, da se mal. djeca M S i M N povjeravaju
na čuvanje i vaspitanje majci N S, da se otac D M obavezuje da na ime
doprinosa za izdržavanje mal. djece plaća svakomjesečno ubuduće 50 % od svoje
zarade, dok za to budu postojali zakonski uslovi, na ruke majci S M, te se
otac D M obavezuje da posebno snosi troškove terapije i liječenja koji budu
potrebni za mal. dijete S M zbog hronične bolesti- cerebralne paralize.
Iz Ugovora HTP „M„ je utvrđeno da je zaključen dana 14.11.2002.g. između
Upravnog odbora HTP „M“ iz B i M D, izvršnog direktora preduzeća, te da se
utvrđuje visina mjesečne neto zarade direktora na iznos od 1.500,00 eura i to
počev od 07.10.2002 godine, kao dana imenovanja, a koja će se redovno
uskladjivati sa porastom troškova života.
Iz rješenja Centra za socijalni rad za opštine Kotor, Tivat i Budva od
23.02.2010 godine je utvrđeno da se M D postavlja za privremenog staraoca svom
sinu M S koji je bolestan i nije u mogućnost da se stara o sebi, svojim
pravima i obavezama, a do okončanja postupka za produženje roditeljskog prava.
Uvidom u dokumentaciju u kojoj se nalaze avionske karte za M S i N sud se
uvjerio da su oni putovali na relaciji B - T i T – B i između putovanja
boravili izvjesno vrijeme u Crnoj Gori.
Uvidom u devizne interne naloge sud se uvjerio da je M S dana 10.03.2005.g. M
S uplatio iznos 1.000,00 eura, dana 04.04.2005.g. iznos 1.000,00 eura, dana
09.05.2005.g. iznos 904,50 eura, dana 17.06.2005.g. iznos 1.005,00 eura, dana
10.08.2005.g. iznos 1.000,00 eura, dana 13.09.2005.g. iznos 753,75 eura, dana
24.11.2005.g. iznos 500,00 eura, dana 16.12.2005.g. iznos 700,00 eura, dana
07.03.2006.g. iznos 750,00 eura, dana 31.03.2006.g. iznos 502,50 eura, dana
22.11.2006.g. iznos 352,30 eura i dana 12.07.2006.g. iznos od 302,00 eura.
Iz potvrde Atlasbanke AD Podgorica od 28.11.2012 godine proizilazi daje
okrivljeni zakonskoj zastupnici oštećenih S M R, uplatio 17.05.2012 godine
1.000,00 eura i dana 15.10.2012 godine 1.700,00 eura
Na osnovu svih izvedenih dokaza cijeneći ih pojedinačno i u uzajamnoj
povezanosti, a u odnosu na odbranu okrivljenog sud je utvrdio činjenično
stanje navedeno u izreci presude.
Ovakvo činjenično stanje sud je utvrdio na osnovu svih provedenih dokaza.
Naime, iz presude Osnovnog suda u Kotoru poslovni broj P 76/04 od
21.05.2004.godine, utvrđeno je da je razveden brak M D i M S rođene M, da se
maloljetna djeca M S i M N povjeravaju na čuvanje i vaspitanje majci M S, a da
se otac M D obavezuje da na ime doprinosa za izdržavanje maloljetne djece
plaća svakomjesečno u buduće 50 % od svoje zarade, dok za to budu postojali
zakonski uslovi na ruke majci M S, te se otac M S obavezuje da posebno snosi
troškove terapije i liječenja koji budu potrebni za maloljetno dijete M S zbog
hronične bolesti - cerebralne paralize. Iz Ugovora HTP „M“ od 16.06.2003
godine sud je nesporno utvrdio da je visina mjesečne neto zarade okrivljenog
1.500,00 eura i to počev od 07.10.2002 godine, što znači da je njegova obaveza
da na ime izdržavanja djece svakomjesečno njihovoj majci isplaćuje iznos od
750,00 eura. U svom iskazu zakonska zastupnica oštećenih M R S je izjavila da
joj je okrivljeni od maja mjeseca 2005.g. na ime alimentacije dao dva puta po
700 eura na ruke i platio za maloljetnog S dva puta terapiju po 400 eura,
medjutim da od tada nije dao nijedan dinar na ime izdržavanja djece, niti za S
liječenje, te da je na ime alimentacije u toku 2012 godine uplatio 1.000
odnosno 1.7000 eura, kako to proizilazi iz potvrde Atlasmont banke, a koji
iskaz je sud prihvatio jer je isti u saglasnosti sa iskazom M N i provedenim
pismenim dokazima.
Naime, okrivljeni je u svojoj odbrani potvrdio da se sa oštećenom S M
sporazumno razveo 2004.g., te da je istom presudom ovog suda bio obavezan da
na ime izdržavanja za svoju tada mal. djecu M S i N plaća 50% od svoje
mjesečne zarade i snosi troškove liječenja i terapije za sina S koji boluje od
cerebralne paralize, a što proizilazi i iz Presude ovog suda P.br. 76/04 od
21.05.2004 godine. Takođe, okrivljeni je potvrdio da je u jednom periodu više
puta plaćao alimentaciju, kao i snosio troškove liječenja i terapije za sina
S, te troškove avio prevoza iz B do S S i nazad, što je potvrdjeno iskazom
oštećene S M - R, kao i priloženim deviznim internim nalozima iz kojih se sud
uvjerio da je okrivljeni uplaćivao novčane iznose po datumima navedenim u
istima, kao i uvidom u aviokarte.
I sam okrivljeni nije sporio da nije redovno uplaćivao iznos koji je prema
pravosnažnoj presudi bio dužan da uplaćuje za izdržavanje svoje djece, i
objasnio da za vrijeme kada su djeca boravila kod njega, nije plaćao
alimentaciju, jer je smatrao da bi tako plaćao duplo izdržavanje, obzirom da
je tada snosio sve troškove svoje djece, a čak je objašnjavao da to što nije
plaćao alimentaciju dok su djeca bila i u B, je bilo iz razloga što je
oštećena trebala da snosi taj dio obaveza. Tvrdio je da su inače djeca veći
vremenski period u toku godine boravila upravo kod njega u S S, čak 7 - 8
mjeseci, što je bio razlog neplaćanja alimentacije odredjene po parničnoj
presudi. Medjutim, sud nije prihvatio ovakvo njegovo objašnjenje obzirom da je
okrivljeni znao za utvrđenu obavezu po pravosnažnoj presudi, te je u slučaju
izmijenjenih okolnosti mogao podnijeti zahtjev za izmjenu odluke o
izdržavanju, a očigledno je da je okrivljeni samoinicijativno prestao da plaća
izdržavanje u navedenom kritičnom periodu. Nesporno je utvrđeno da je
okrivljeni snosio troškove izdržavanja i liječenja sina S, dok su djeca bila
kod njega, što su potvrdili i svjedoci M, A i A, koji su bili angažovani od
strane okrivljenog da brinu o S, medjutim to je bez uticaja na njegovu krivicu
jer pravosnažnom odlukom nije odredjeno da nije u obavezi da daje izdržavnje
kad su djeca kod njega. Zakonska zastupnica oštećenih je sporila da su djeca
boravila 7-8 mjeseci godišnje kod oca, već je navela da su djeca bila kod oca
u toku zimskog, proljetnog i ljetnog raspusta, u posljednje vrijeme da je sin
S ostajao nešto duže, medjutim da se ipak nije radilo o toliko dugom
vremenskom periodu u toku jedne godine, pogotovo što je ćerka N ranije
pohadjala redovno srednju školu - gimnaziju, pa je i logično objašnjenje
oštećene, kojeg je sud prihvatio, da nije mogla da izostaje duže od
predvidjenog vremena za raspust. U pogledu dokazivanja koliko su djeca
boravila kod okrivljenog branilac istog je predlagao da se na osnovu avionskih
karata utvrdi koliko su djeca boravila kod oca i koliko je iznos troškova koje
je snosio okrivljeni, medjutim, taj predlog je sud odbio jer, kako je već
napred navedeno, bez uticaja je na krivicu okrivljenog koliko su djeca
boravila kod njega jer je u presudi navedeno, (a čiju izmjenu on nije tražio),
da je obavezan svakomjesečno da daje na ime izdržavanja 50% od svoje zarade,
dakle nezavisno od toga kod koga djeca borave.
Dakle, sud je nesumnjivo utvrdio da jeste okrivljeni davao odredjene novčane
iznose za liječenje svog sina, i da je snosio troškove liječenje dok je sin
boravio kod njega, medjutim, to i jeste bila njegova obaveza shodno gore
navedenoj pravosnažnoj presudi, kojom je okrivljeni obavezan da posebno snosi
troškove terapije i liječenja koji budu potrebni za mal. dijete S M zbog
hronične bolesti-cerebralne paralize, nezavisno od obaveze davanja
izdržavanja.
Objašnjenje okrivljenog da su djeca u međuvremenu postala punoljetna i da je
njegova obaveza nakon toga prestala je za sud bila neprihvatljiva, jer je
kćerka N nastavila redovno školovanje, koje nije završila, a njegova obaveza
je produžena do završetka studija, odnosno do navršene 24 godine, a S je lice
sa posebnim potrebama, koje nije sposobno da se samo brine o sebi i zbog
bolesti -cerebralne paralize, pa je potreba liječenja i dalje ostala, što je
inače regulisano Porodičnim zakonom, a shodno parničnoj presudi troškovi
liječenja i terapije su i dalje obaveza okrivljenog. Na osnovu svega navedenog
očigledno je da okrivljeni nije davao izdržavanje za svoju djecu, na način
kako je na to bio obavezan pravosnažnom presudom, pa je tako nesporno učinio
krivična djela koja su mu stavljena na teret.
Okrivljeni je postupao sa umišljajem jer je bio svjestan da je bio dužan da
daje izdržavanje za svoju djecu, kako je to utvrdjeno pravosnažnom presudom,
te da nedavanjem izdržavanja u predmetnom periodu čini krivično djelo, čije
izvršenje je htio.
Imajući u vidu da je za predmetno krivično djelo propisana kazna zatvora do
jedne godine ili novčana kazna, shodno čl. 124 st.1.tač.7 KZ, zastarjelost
krivičnog godnjenja nastupa protekom dvije godine od izvršenja krivičnog
djela, pa je sud, imajući u vidu da je krivična prijava podnijeta dana
23.11.2009 godine izmjenio činjenični opis krivičnog djela na način što je
okrivljenom stavio na teret da je krivično djelo izvršio u periodu od novembra
2007 godine do decembra 2011 godine, a ne od januara 2006 godine, kako je to u
optužnom aktu navedeno, jer je utvrđeno da je nastupila relativna zastarjelost
krivičnog gonjenja za period prije novembra 2007 godine. Imajući u vidu
navedeno, a pri činjenici da se u toku postupka nije moglo precizno utvrditi
koliko je u spornom periodu tačno uplatio okrivljeni na ime izdržavanja
zakonskoj zastupnici oštećenih sud je i u tom djelu izmejnio činjenični opis
krivičnog djela, a zakonsku zastupnicu oštećenih je sa imovinsko pravnim
zahtjevom uputio na parnicu.
Prilikom odluke o vrsti i visini krivične sankcije koju okrivljenom treba
izreći sud je pošao od toga da je za predmetno krivično djelo propisana
novčana kazna ili zatvor do jedne godine. Sud je okrivljenom prethodno utvrdio
za prvo krivično djelo nedavanje izdržavanja kaznu zatvora u trajanju od 2
mjeseca i za drugo krivično djelo nedavanje izdržavanja kaznu zatvora u
trajanju od 2 mjeseca pa mu je utvrdio jedinstvenu kaznu zatvora u trajanju od
3 mjeseca i istovremeno odredio da se ista neće izvršiti ukoliko okrivljeni za
vrijeme od jedne godine od dana pravosnažnosti presude ne učini novo krivično
djelo. Sud se u konkretnom opredjelio za uslovnu osudu smatrajući da će se
istom ostvariti svrha izricanjaodnosno da će se istom dovoljno uticati na
okrivljenog da ubuduće ne čini krivična djela.
Shodno čl. 42. KZ, prilikom odluke o vrsti i visini krivične sankcije sud je
cijenio sve okolnosti koje utiču da kazna bude veća ili manja, pa je kao
olakšavajuće okolnosti na strani okrivljenog cijenio njegove porodične
prilike, činjenicu da je porodičan čovjek, otac troje djece te činjenicu da je
u medjuvremenu uplatio dio sredstava dok otežavajućih okolnosti nije bilo.
Sud je obavezao okrivljenog da ubuduće redovno daje izdržavanje, kako je to
odredjeno pravosnažnom presudom ovog suda P br. 46/04 od 21.05.2004 godine, a
ukoliko se ova obaveza ne bude ispunila uslovna osuda će se opozvati shodno
čl. 57 Krivičnog zakonika.
Na osnovu naprijed navedene krivično pravne odredbe i čl. 2, 4, 5, 15, 32, 33,
36, 42, 48, 52 , 53 i 54 Krivičnog zakonika i čl. 226,239,368. i 374. ZKP-a,
riješeno je kao u izreci.
Sud je obavezao optuženog da na ime sudskog paušala iznos od 100,00 eura u
roku od 30 dana od dana pravosnažnosti presude, u korist Bužeta Crne Gore na
žiro račun br.832-16-52 i dokaz o uplati dostvi ovom sudu s pozivom na br. K.
220/12/10, shodno čl. 226. st.3 ZKP-a.
Sud je zakonsku zastupnicu oštećenih M R Su sa postavljenim imovinsko pravnim
zahtjevom uputio na parnicu shodno čl. 239 ZKP-a. Naime, iz izjave same
oštećene proizilazi da je u spornom periodu okrivljeni dva puta preko Atlas
banke uplatio 1.000,00 € odnosno 1.700,00 €, i to 17.05. i 15.10.2012 godine,
a iz samih uplatnica se ne može utvrditi na koji period se odnose navedene
uplatnice, kao i odbrane okrivljenog u djelu da je u više navrata davao novac
oštećenoj na ruke, tako da sud nije mogao utvrditi tačan iznos neisplaćene
alimentacije zbog čega je zakonsku zastupnicu oštećenih uputio da imovinsko
pravni zahtjev ostavruje u parnici, imajući u vidu da bi utvrdjivanje visine
imovinsko pravnog zahtjeva vodilo odugovlačnju krivičnog postupka.
OSNOVNI SUD U KOTORU
Dana, 06.12.2012 godine
Zapisničar, Sudija, Tamara Počanić, s.r. Danijela Samardžić, s. r.
PRAVNA POUKA: Protiv ove presude dozvoljena je žalba Višem sudu Podgorica u
roku od 8 dana, od dana prijema, a preko ovog suda.