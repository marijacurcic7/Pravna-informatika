U IME CRNE GORE
K. br. 47/12
OSNOVNI SUD U ŽABLJAKU, kao prvostepeni krivični, po predsjedniku suda Anđelić
Mihailu kao sudiji pojedincu uz sudjelovanje namještenika Šibalić Ikonije kao
zapisničara, u krivičnom predmetu protiv okrivljenog Z.A. iz N., ... bb, zbog
kriv. djela šumska kradja iz čl. 324 st. 1 KZ , po optužnom predlogu ODT iz
Pljevalja Kt. br. 257/12 od 09. 10. 2012. godine nakon održanog usmenog javnog
i glavnog pretresa 06. 11. 2012. godine kojem su prisustvovali Zamjenik ODT iz
Pljevalja Gačević Božidarka i okrivljeni a u odsustvu zastupnika oštećenog
Uprave za šume PJ Š., donio je i istog dana javno objavio
P R E S U D U
Okrivljeni Z.A. zv. A. od oca M. i majke M. rodjene K., rodjen ... godine u
B., JMB ... , sa mjestom prebivališta u N., ... bb, državljanin CG,
nezaposlen, završio osnovnu školu, oženjen, otac troje maloljetno djece, lošeg
imovnog stanja, ranije osudjivan i to : presudom Osnovnog suda u Nikšioću K.
br.28/2002 od 12. 03. 2002.godine zbog kriv. djela iz čl. 37 st. 2 KZ RCG na
kaznu zatvora od 30 dana uslovno na jednu godinu, presudom Osnovnog suda u
Žabljaku K. br.60/04 od 06.10. 2004. godine, zbog krivičnog djela šumska
krađa, na novčanu kaznu u iznosu od 600 € i presudom Osnovnog suda u Žabljaku
K. br. 67/04 od 13. 12. 2004. godine , zbog krivičnog djela iz čl. 324 st. 2 u
vezi st. 1 KZ CG na kaznu zatvora u trajanju od 30 dana, protiv njega se ne
vodi postupak za drugo krivično djelo,
K r i v j e
Što je
U periodu 29.08. – 31. 08. 2012. godine, u državnoj šumi u mjestu zvanom
»Štirni do« u odjeljenju broj 16, opština Šavnik, radi krađe oborio 5 (pet)
bukovih stabala, prečnika na panju 33, 40, 33, 45 i 27 cm, ukupne drvne mase
3,26 m3 , vlasništvo oštećene Uprave za šume – PJ Šavnik, oštetivši na taj
način Upravu za šume PJ Š. za iznos od 61,02 €,
- čime je izvršio krivično djelo šumska kradja iz čl.324 st.1 Krivičnog
zakonika (KZ)
- pa ga sud primjenom navedenog zakonskog propisa i čl. 4, 5, 13, 15, 32, 36,
39 i 42 KZ i čl. 226 st.2 tačka 9 i st.3, čl.229, čl.234 tačka 2 i čl. 374
Zakonika o krivičnom postupku (ZKP-a)
O S U DJ U J E
Na kaznu zatvora u trajanju od 40 (četerdeset) dana a koja će se izvršiti
nakon pravosnažnosti presude,
i na novčanu kaznu u iznosu od 200 (dvjesta)€, koju je dužan platiti u roku od
2 (dva) mjeseca po pravosnažnosti presude, što ako ne uradi ista će mu se
zamijeniti kaznom zatvora tako što će se za svakih započetih 25 € novčane
kazne odrediti jedan dan kazne zatvora.
Okrivljeni je dužan na ime imovinsko pravnog zahtjeva radi naknade štete
platiti oštećenoj Upravi za šume PJ Š. iznos od 61,02 € u roku od 15 dana po
pravosnažnosti presude – čl. 234 tačka 2 ZKP-a, dok se za eventualni višak
preko tog iznosa oštećeni upućuje na parnicu.
Troškova krivičnog postupka nije bilo, a okrivljeni se oslobađa od obaveze
plaćanja paušala.
O b r a z l o ž e nj e
ODT iz Pljevalja u optužnom predlogu Kt. br. 257/12 od 09. 10. 2012. godine,
dajući opis radnje izvršenja, pravno je ocijenio, da je okrivljeni počinio
krivično djelo Šumske kradja, na način, mjesto i u vrijeme kako je to bliže
opisano izrekom presude, s tim što je u završnoj riječi na glavnom pretresu
precizirao vrijeme izvršenja krivičnog djela i to u periodu od 29. 08. – 31.
08. 2012.godine, konačno predlažući da se okrivljeni oglasi krivim za izvršeno
krivično djelo i osudi po zakonu
Predstavnik oštećenog nije pristupio na glavni pretres a pismenim podneskom od
05. 11.2012. godine obavijestio je sud da se pridružuje krivičnom gonjenju
okrivljenog a da će imovinsko pravni zahtjev rješavati u parnici nakon
okončanja krivičnog postupka, pri čemu je u toku predhodnog postupka
ispostavio odštetni zahtjev na iznos od 61,02 €.
Okrivljeni je u svojoj odbrani u bitnom istakao, da je 29.8. 2012. godine u
državnoj šumi u mjestu »Štirni do«, oborio 5 bukovih stabala a koja stabla su
mu bila potrebna isključivo radi ogreva na katunu ali ne priznaje da je to
uradio da bi izvršio krađu, te dalje, da se 28. 08. 2012. godine u večernjim
časovima, nešto oko 18,30 časova preko mobilnog telefona čuo sa lugarom S. i
od istog tražio da mu odobri 1 – 2 m bukovog ogreva, da je objasnio lugaru
zašto mu je ogrev potreban, te da mu je lugar odobrio sječu govoreći da može
to učiniti ali da vodi računa da ubere samo suva drva a nikako sirova a on je
nakon toga uzeo motornu testeru i sledećeg dana došao u Štirni do i oborio 5
bukovih stabala, pri čemu su na licu mjesta panjevi ostali jasno vidljivi, pa
dalje, na licu mjesta se tri stabla nalaze u ležećem položaju a četvrto stablo
je nakošeno, dok je peto stablo uz pomoć konjske zaprege odvukao do kolibe na
katunu i izrezao ga na klocne. Okrivljeni je dalje pojasnio, da ga je 30 . 08.
2012. godine u jutarnjim časovima telefonom pozvao šumar S. i uputio mu riječi
»šta ovo radiš, šta si uradio ovo gore« a on mu je odgovorio »ništa nijesam
uradio bez ono što si mi rekao« a onda mu je on rekao » neću dolaziti bez
policije«. Sledećeg dana poslije ovog razgovora šumar S. je sa dva policajca
došao kod njegove kolibe, pa su pošli na lice mjesta u šumu i izvršen je
premjer panjeva u njegovom prisustvu, pri čemu on ne prihvata da se radi o
prečnicima na panju koji su navedeni u optužnom predlogu a time ni ukupnu
količinu drvne mase a što se tiče broja stabala tačno je da se radilo o pet
komada bukovih stabala. Posebno je dodao da nije šumarstvu podnosio nikakav
zahtjev da bi mu odobrili sječu ogreva, nije imao nikakvo rješenje kojim mu je
sječa odobrena, nije mu bila izvršena ni doznaka, već je imao samo usmeno
odobrenje od šumara S. . Posebno je, na pitanje ODT, pojasnio, da mu S. nije
rekao koliko stabala može oboriti i po njegovoj procjeni on je kritične
prilike oborio ukupnu količinu od oko 2 m3 drveta tj. ukupno pet bukovih
stabala. Nakon provedenih dokaza okrivljeni je izmijenio dio svoje odbrane u
pravcu što je prihvatio da su prečnici stabala na panju bliže označeni u
optužnom aktu tačni i da se radi o 3,26 m3 drvne mase. U završnoj riječi nije
priznao krivicu ali je priznao da je oborio pet bukovih stabala bez doznake
jer je »nasjeo« na riječ koju mu je dao lugar S. a nije ga trebao poslušati
već je trebao ispoštovati proceduru vezano za sječu.
Sud je u dokaznom postupku proveo dokaze: saslušao svjedoka S.M., pročitao:
potvrdu UP – Ispostava Šavnik br. 11/12 od 31.08. 2012.godine o privremeno
oduzetim predmetima od okrivljenog Z.A., oštetni zahtjev Uprave za šume PJ
Šavnik br.243 od 03.09. 2012.godine, te izvod iz KE UP PJ Bar br.
245/12-7870/2 od 13.10. 2012.godine za okrivljenog.
Svjedok S. je izjavio, da je zaposlen kao lugar u Šumskoj upravi Šavnik i da
obavlja poslove između ostalog i u rejonu zv. »Štirni do«, pa se sjeća da je
31. 8. 2012. godine, negdje oko 19 časova došao do saznanja da je u mjestu
Štirni do došlo do sječe i to bespravne od strane Z.A. , da je obavijestio
policiju i sa dvojicom policajaca izašao na lice mjesta, tj. u odjeljenje br.
16 i tamo zatekao pet bukovih panjeva prečnika 33, 40, 33, 45 i 27 cm, iz čega
je zaključio nakon mjerenja da se radi o oborenih pet bukovih stabala ukupno
3,26 m3 neto mase, da je na licu mjesta sve vrijeme bio prisutan Z.A. koji je
lično priznao da je oborio predmetna stabla i da nije davao nikakvih primjedbi
po pitanju mjera prečnika na panju, a sve gornje mogu potvrditi i dva
policajca koja su bila na licu mjesta. Dalje je pojasnio, da predmetna stabla
nijesu bila doznačena i nikada nije dao odobrenje za njihovu sječu, a inače
prema pravilima u Upravi za šume, to jedino može dati inženjer šumarstva a ovo
u slučaju kada se po zahtjevu stranke vrši doznaka. U konkretnom slučaju
stabla su bila u dubećem stanju i oborena su pomoću motorne testere. Takođe je
pojasnio da je na nekoliko dana prije ovog događaja imao telefonski kontakt sa
okrivljenim i na njegov zahtjev mu je odobrio da pokupi malo »granjevine« po
šumi jer mu je bilo potrebno za katun a za koju radnju nije ni potrebno bilo
vršiti doznaku. Što se tiče odnosa sa okrivljenim svjedok je pojasnio da je u
jednom ranijem postupku bio svjedok u predmetu vezano za šumsku krađu ali se
radilo o privatnoj šumi. Na kraju je pojasnio da se predmetna sječa mogla
izvršiti u periodu od 29. 08. – 31.08. 2012. godine.
Sud je u cjelostio prihvatio iskaz svjedoka S. kao jasan logičan i istinit,
uprkos činjenici da mu je okrivljeni prigovorio a ovo u uslovima kada je taj
iskaz ubjedljiv i ima svoju podlogu u drugim provedenim dokazima kojima je sud
poklonio vjeru, pri čemu na jedan logičan i prirodan način svjedok objašnjava
kako ga je predhodno okrivljeni pozvao mobilnim telefonom i zatražio od njega
da skupi po šumi »granjevinu«, koja ne podliježe doznaci, jer se ne radi o
obaranju stabala a ovo sve u uslovima kada se okrivljeni i svjedok nalaze u
prilično zvaničnim odnosima. Procedura vezana za sječu šume je potpuno jasna i
transparentna i nesumnjivo je, da se lugar – svjedok pridržavao te procedure,
on nije shodno zakonskim i podzakonskim aktima ni bio ovlašćen da vrši doznaku
stabala, pa je sasvim logično i prirodno, da je mogao dati odorenje
okrivljenom da izvrši samo dozvoljenu radnju – sakupljanje grana po šumi, čega
je bio svjestan i okrivljeni a u prilog čega je i činjenica da je odmah nakon
saznanja za nedozvoljenu radnju svjedok – lugar reagovao prema okrivljenom
riječima »šta ovo radiš«, odnosno »neću dolaziti bez policije«.
Iz potvrde UP – Ispostava Šavnik br. 11/12 od 31.08. 2012.godine o privremeno
oduzetim predmetima od okrivljenog Z.A. , proizilazi da je od okrivljenog dana
31.08. 2012.godine u 21 čas policija oduzela pet bukovih stabala ukupne neto
drvne mase 3,26 m3 a koja stabla su oborena u mjestu »Štirni do«, te da je
okrivljeni gornju potvrdu o oduzimanju drvnih sortimenata u naznačenoj
količini potpisao bez ikakvih primjedbi.
Iz odštetnog zahtjeva oštećenog proizilazi da ukupna šteta pričinjena
obaranjem pet bukovih stabala ogrevnog drveta a shodno Pravilniku o naknadi
štete koju fizička i pravna lica pričine šumama (»Sl. list RCG« br.56/01)
iznosi 61,02 €.
Sud je u cjelosti prihvatio gornje dokaze, kao jasne, logične i uvjerljive,
tim prije jer je potvrdu o oduzetim predmetima izdao nadležni državni organ ,
a okrivljeni u momentu oduzimanja nije prigovorio nijednoj suštinskoj stvari u
sadržaju potvrde tj. ni broju oduzetih sortimenata, ni vrsti drveta, a ni
njegovoj ukupnoj količini, te dalje, okrivljeni je i pristao na glavnom
pretresu nadoknaditi štetu oštećenom ali uz uslov da ga sud oslobodi od
optužbe.
Iz izvoda iz kaznene evidencije CB Bar za okrivljenog sud je utvrdio da je
isti evidentiran u kaznenoj evidenciji i ranije osudjivan presudom Osnovnog
suda u Nikšiću K. br. 28/02 od 12. 03. 2002. godine zbog krivičnog djela Laka
tjelesna povreda iz čl. 37 st. 2 KZ RCG i to na 30 dana zatvora uslovno na
jednu godinu, te presudama Osnovnog suda u Žabljaku i to K. br.60/04 od 06.10.
2004. godine, zbog krivičnog djela šumska krađa, na novčanu kaznu u iznosu od
600 € i K. br. 67/04 od 13. 12. 2004. godine , zbog krivičnog djela šumska
krađa iz čl. 324 st. 2 u vezi st. 1 KZ CG na kaznu zatvora u trajanju od 30
dana.
Sud je posebno cijenio odbranu okrivljenog, pa je zaključio, da istu odbranu
ne može prihvatiti a ovo sa razloga jer je nelogična i neubjedljiva i
smišljenja na izbjegavanje a u konačnom i na ublažavanje odgovornosti. Naime,
nije ubjedljivo da okrivljeni posredstvom telefona uspostavlja kontakt sa
lugarom S. sa kojim do tada ima zvanične odnose i da od njega traži usmeno
odobrenje da može izvršiti sječu stabala bez doznake, te da mu tom prilikom
lugar nije rekao koliki broj stabala da obori, što je dakle potpuno nelogično
kazivanje a u uslovima kada je zbog istovrsnog krivičnog djela već ranije
okrivljeni odgovarao, iz čega dalje proizilazi zaključak, da mu je morala biti
poznata procedura, kako i na koji način, odnosno pod kojim uslovima može
izvršiti sječu stabala za potrebe domaćinstva tj. da takvu sječu kao uostalom
i svako treće lice može učiniti jedino nakon što je predhodno izvršen odabir
stabala a potom i njihova doznaka od strane ovlašćenog lica. Nelogično je, da
okrivljeni tvrdi, kako nije siguran u tačne mjere prečnika na panju a nasuprot
ovome nigdje, pa ni na zapisniku o oduzimanju drvnih sortimenata tj. potvrdi
nije dao prigovor ili primjedbu na količinu oborenog drveta koje mu je oduzeto
tj. zaplijenjeno od strane policije. Neubjedljivost njegove odbrane ogleda se
i u činjenici, da je i prije dolaska lugara na lice mjesta, on sa lica mjesta
počeo da izvlači drvne sortimente, tj. iste je pomoću konjske zaprege odvukao
do kolibe na katunu i počeo da ih motornom testerom reže na klocne, iz čega bi
se dalje izveo zaključak, da bi teško bilo izračunati ukupnu količinu oborenog
drveta i njegovu neto masu u uslovima kada u mjestu »Štirni do« i drugi
mještani po kazivanju okrivljenog vrše sječu ogreva, te bi na licu mjesta u
tom slučaju ostalo više panjeva od oborenih stabala, a bilo bi prirodno, čak
za slučaj i da mu je lugar S. dao odobrenje da može vršiti sječu, da ga je
nakon izvršene sječe okrivljeni pozvao da izađe na lice mjesta i izvrši
premjer oborenih stabala tj. drvnih sortimenata, pa nakon izvršene doznake i
obračunate cijene koju treba platiti, tek tada drvne sortimente izvuče iz
šume.
Na osnovu savjesne i brižljive ocjene provedenih dokaza u smislu čl. 17 i čl.
370 ZKP-a sud je na pouzdan način utvrdio činjenično stanje bliže opisano
izrekom presude tj. da je u periodu 29.08. – 31. 08. 2012. godine, u državnoj
šumi u mjestu zvanom »Štirni do« u odjeljenju broj 16, opština Šavnik, radi
krađe oborio 5 (pet) bukovih stabala, prečnika na panju 33, 40, 33, 45 i 27
cm, ukupne drvne mase 3,26 m3 , vlasništvo oštećene Uprave za šume – PJ
Šavnik, oštetivši na taj način Upravu za šume PJ Šavnik za iznos od 61,02 €.
Pravnom ocjenom ovako utvrđenog činjeničnog stanja sud nalazi da se u radnji
okrivljenog stiču svi zakonski elementi kriv. djela Šumska krađa iz čl. 324
st. 1 KZ , koje djelo čini svaki onaj »ko radi krađe obori u šumi, parku ili
drvoredu jedno ili više stabala a količina oborenog drveta je veća od jednog
kubnog metra«. Okrivljeni je djelo počinio sa direktnim umišljajem kao
predviđenim oblikom vinosti, jer je bio svjestan da bez predhodne doznake i
odobrenja za sječu ne može vršiti sječu stabala a on je to i pored takvog
saznanja uradio i oborio motornom testerom 5 (pet) bukovih stabala, ukupne
drvne mase 3,26 m3 , sa namjerom da oborena stabla prisvoji i time pribavi
protivpravnu imovinsku korist, pa je takvom radnjom Upravi za šume nanio
štetu. U prilogu gornjeg je i činjenica, da se stabla mogu sjeći samo nakon
njihovog odabiranja, obilježavanja i evidentiranja (doznaka) a u skladu sa
programom gazdovanja šumama i izvođačkim projektom – čl. 53 st. 1 Zakona o
šumamam (»Sl. list CG« br. 74/10), dok je prema stavu 2 istog člana Zakona
predviđeno, da doznaku stabala za sječu u visokim šumama mogu da vrše samo
ovlašćena lica sa visokom stručnom spremom zaposlena kod nadležnog organa
uprave a u konkretnom slučaju nesumnjivo je, da je svjedok S. obavljao samo
lugarske poslove, odnosno poslove čuvara šuma, koja činjenica je okrivljenom
nesumnjivo bila poznata.
Prilikom odlučivanja o vrsti i visini krivične sankcije sud je imao u vidu
težinu djela i stepen krivične odgovornosti okrivljenog kao i ostale okolnosti
predvidjene čl. 42 KZ , pa je od olakšavajućih okolnosti za okrivljenog
cijenio , da se radi o porodičnom čovjeku, ocu troje maloljetno djece, da je
nezaposlen i lošeg imovnog stanja, da živi od zemljoradnje i stočarstva, da
nema redovne prihode, dase radilo o ogrevnom drvetu za potrebe domaćinstva, a
od otežavajućih okolnosti, da je ranije osudjivan pravosnažnim presudama
između ostalog i za istovrsna djela a kako je to predhodno naznačeno, te je
okrivljenom izrekao kaznu zatvora u trajanju od 40 (četerdeset ) dana, kao i
novčanu kaznu u iznosu od 200 €, sa rokom plaćanja od dva mjeseca, imajući u
vidu mogućnost sticanja prihoda od stočarstva i zemljoradnje,kao i obavezu da
izdržava maloljetnu djecu, a gornje sve u ubjeđenju da će se izrečenim kaznama
ostvariti svrha kažnjavanja u okviru opšte svrhe krivičnih sankcija iz čl. 4 i
32 KZ-a.
Troškova krivičnog postupka nije bilo a okrivljeni je oslobođen plaćanja
paušala obzirom na loše imovno stanje a imajući u vidu trajanje i složenost
postupka shodno čl. 226 st.2 tačka 9 i st.3 i čl.229 ZKP-a.
Sud je u smislu člana 234 tačka 2 ZKP-a obavezao okrivljenog da na ime
imovinsko pravnog zahtjeva oštećenoj Upravi za šume plati 61,02 €, dok je za
višak preko tog iznosa oštećenog uputio na parnicu, a ovo u uslovima kada je
oštećeni prvobitno dostavio ODT-u odštetni zahtjev 03.09. 2012. godine na
gornji iznos a potom sudu dostavio obavještenje podneskom od 02.11.2012.
godine da će zahtjev ostvariti u parnici nakon okončanja krivičnog postupka.
Sa iznijetog odlučeno je kao u izreci.
OSNOVNI SUD U ŽABLJAKU, dana 06. 11. 2012. godine
ZAPISNIČAR PREDSJEDNIK SUDA
Ikonija Šibalić ,s.r. Mihailo Andjelić,s.r.
PRAVNA POUKA:
Protiv ove presude dozvoljena je žalba u roku od
8 dana po prijemu pismenog otpravka iste, preko
ovog suda Višem sudu Bijelo Polje.