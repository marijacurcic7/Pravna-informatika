OSNOVNI SUD U PLAVU
K. br. 19/2011  
U IME NARODA
      OSNOVNI SUD U PLAVU, sudija  Hilmija Sujković, sa zapisničarem Senadom Radončić, u krivičnom predmetu okrivljenog M.M., iz J., R. S.,  zbog produženog  krivičnog djela prevara  iz čl. 244 st.1. u vezi sa čl. 49. Krivičnog zakonika Crne Gore, po optužnom predlogu Osnovnog državnog tužilaštva u Plavu, KT br.141/2009 od 03.12.2009 godine, po održanom usmenom, glavnom, javnom pretresu u prisustvu: ODT u Plavu Feratović Erdana , branioca okrivljenog advokata D.B. i oštećenog B.S. a u odsustvu  okrivljenog M.M., donio je i javno objavio dana 09.03.2011 godine

P R E S U D U
      Okrivljeni M.M., od oca B. i majke O. , rodjen 14.08.1965 godine, u D., R.S., JMBG ..., sa prebivalištem u J., ul. K. M. ... i boravištem u V., ul. K. R. br. ..., neosudjivan,

KRIV JE
      Što je:

      1\. Dana 23.08.2007. godine, u mjestu M., opština P., u namjeri da sebi pribavi protivpravnu imovinsku korist, lažnim prikazivanjem i prikrivanjem činjenica doveo u zabludu oštećenog B.S. iz P. i naveo ga da mu  za njegove radnike obezbijedi prenoćište u svojoj porodičnoj kući,  počev od 23.08.2007 godine, pa ubuduće dok za to bude postojala potreba , na način što je tražio od oštećenog da mu u svojoj porodičnoj kući obezbijedi prenoćište za njegove radnike,  po cijeni od 3,00 eura po jednom radniku, za jedan dan , a da  će mu ukupnu dogovorenu cijenu isplatiti nakon prestanka potrebe za daljim korišćenjem njegove kuće kao prenoćišta , da bi nakon što su njegovi radnici iskoristili ukupno 1000 prenoćišta napustio opštinu P.,  ne plativši oštećenom na ime ovih prenoćišta ukupan iznos  od 3.000,00 eura ,  čime je na štetu imovine oštećenog sebi pribavio protivpravnu imovinsku korist u navedenom iznosu.

      2\. Neutvrdjenog dana, decembra mjesecu 2007 god. , u mjestu M., opština P.,  u namjeri da sebi pribavi protivpravnu imovinsku korist, lažnim prikazivanjem i prikrivanjem činjenica doveo u zabludu oštećenog B.S. i naveo ga da mu isti na ime avansa za nabavku i ugradnji PVC stolarije na kući isplati na ruke novčani iznos od 420,00 eura, na način što se sa oštećenim usmeno dogovorio da će mu PVC stolariju nabaviti i ugraditi na porodičnoj kući,  koja se nalazi u mjestu M.,  do kraja decembra mjeseca 2007 godine, za ukupnu cijenu od 3.720,00 eura , stim da mu oštećeni na ime avansa za izvodjenje dogovorenih radova odmah na ruke da novčani iznos od 420,00 eura, što je isti i učinio, da bi odmah nakon toga napustio opštinu P., a da prije toga oštećenom nije izvršio dogovorene radove niti mu je vratio unaprijed dati novac,  čime je na štetu imovine oštećenog sebi pribavio protivpravnu imovinsku korist u iznosu od 420,00 eura .

      3\. Neutvrdjenog dana, krajem novembra mjeseca 2007 god. u mjestu M., opština P., u namjeri da sebi pribavi protivpravnu imovinsku korist, lažnim prikazivanjem i prikrivanjem činjenica doveo u zabludu oštećenog B.S., iz P.,  i naveo ga da mu iznajmi gradjevinsku skelu za decembar mjesec 2007 godine i januar mjesec 2008 god., na način što je od oštećenog tražio da mu  za ovaj period da na korišćenje gradjevinsku skelu za naknadu od 1.000,00 eura, da bi nakon isteka navedenog perioda napustio opštinu P. ne plativši oštećenom dogovoreni novčani iznos, čime je na štetu imovine oštećenog sebi pribavio protivpravnu imovinsku korist u navedenom iznosu.

       \- čime je izvršio produženo  krivično djelo prevara iz čl. 244. st. 1. u vezi sa čl. 49 KZ CG .

      Pa ga sud za izvršeno krivično djelo na osnovu navedenog zakonskog propisa, te primjenom  čl: 4, 32, 39 i 42 KZ CG i čl. 364 ZKP-a

O S U Đ U J E
      Na novčanu kaznu u iznosu od 5.000,00   € (pethiljada) eura koju je dužan platiti u roku od 15 dana, od dana pravosnažnosti presude.

      Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora.

      Okrivljeni  se obavezuje da naknadi troškove krivičnog postupka u ukupnom iznosu od 651,50 (šeststotinapedesetjedaneuroipedesetcenti), u roku od 15 dana po pravosnažnosti presude, pod prijetnjom prinudnog izvršenja.

      Na osnovu čl. 212 st.2. ZKP, okrivljeni je dužan da na ime pričinjene štete,  oštećenom B.S., iz P.,  plati iznos od 4.420,00 (četirihiljadečetiristotineidvadeset) eura,   u roku od 15. dana po pravosnažnosti presude.

O   b r a z l o ž  e n j e
      Osnovno državno tužilaštvo u Plavu , optužnim predlogom KT br.141/2009   od 03.12.2009  godine, optužilo je M.M., iz J., Republika S.,    za  produženo krivično djelo prevara iz čl. 244 st.1.  u vezi čl,. 49 KZ CG.

      U ranije vodjenom krivičnom postupku u kojem je okrivljenom sudjeno u odsustvu po rješenju Višeg suda u Bijelom Polju , Kv.br. 159/10 od 20.04.2010 god. , okrivljeni M.M. je oglašen krivim za navedeno krivično djelo i osudjen na istu kaznu, da bi Viši sud u Bijelom Polju, odlučjujći po žalbi njegovog branioca, ukinuo pobijanu presudu i predmet vratio na ponovni postupak i odluku.

      Kako je okrivljeni M.M. i tokom vodjenog ponovnog postupka bio nedostižan našim državnim organima ,to je sud i ovaj postupak okončao u njegovom odsustvu.

      U završnoj riječi ODT u Plavu Feratović Erdan je u svemu ostao pri konačnoj riječi zamjenika ODT u Plavu Rugovac Drite, iz ranije vodjenog krivičnog postupka i predložio sudu da okrivljenog M.M. oglasi krivim za predmetno  krivično djelo i kazni ga po zakonu.

       Oštećeni B.S., se u završnoj riječi pridružio krivičnom gonjenju protiv okrivljenog i  postavio odštetni zahtjev  u iznosu od 4.420,00 eura.

      Sud je radi što pravilnijeg i zakonitijeg rješavanja predmetne krivične stvari u dokaznom postupku ponovio ranije izvedene dokaze: saslušao u svojstvu svjedoka  B.S. i svjedoka B.A., sproveo vještačenje putem vještaka ekonomsko - finansijske  struke , dipl. ecc . Dj.R.,   pročitao njegov nalaz i mišljenje od 28.05.2010 god.  i izvršio uvid u skicu i obračun vrijednosti predmetne PVC stolarije  sačinjene od strane okrivljenog M.M., evidenciju prenoćišta radnika okrivljenog sačinjenu od strane oštećenog  i izvod iz kaznene evidencije za okrivljenog izdat od MUP-a Srbije - Direkcije Srbije - Policijske uprave u J., Str. pov. br. 235/1-3570/09 od 22.12.2009 god., pa je svestranom ocjenom izvedenih dokaza i njihovim uporedjivanjem sa navodima javne optužbe utvrdio da izvedeni dokazi u potpunosti potvrdjuju navode javne optužbe u pogledu krivice i krivično pravne odgovornosti okrivljenog M.M., za produženo krivično djelo prevara iz čl. 244. st. 1. u vezi sa čl. 49 KZ CG,  koje mu je javnom optužbom stavljeno na teret.

      Tako je oštećeni B.S., kojeg je sud saslušao u svojstvu svjedoka ,  u svemu potvrdio navode javne optužbe u pogledu krivice i krivično-pravne odgovornosti okrivljenog M.M. , za izvršeno krivično djelo , istakavši da je istog upoznao u avgustu mjesecu 2007 god.,  dok je izvodio gradjevinske radove na benzinskoj pumpi vl. G.R. , iz P., koji je ovu pumpu gradio na zemljištu koje je zakupio od njega. Pošto je okrivljeni za izgradnju pomenute pumpe angažovao više radnika to su se krajem avgusta mjeseca 2007 godine, njih dvojica usmeno dogovorili da ovi radnici noće u njegovoj staroj porodičnoj kući po cijeni od 3,00 eura, po jednom radniku . Pri tom se dešavalo da u jednoj noći prenoćiše ima od 4 do 8 radnika, zavisno od potreba posla, i to svake noći u periodu od 23.08.2007 god. pa do maja mjeseca 2008 god. O broju prenoćišta  je u svojoj svesci lično vodio evidenciju. Dogovor je bio da mu okrivljeni isplati ukupan dug po ovom osnovu nakon izvršenih radova na Benzinskoj pumpi vl. G.R.. Medjutim, okrivljeni M. mu na ime ovog duga nije isplatio niti jedan euro već  je napustio opštinu P. . Zbog toga je sa G.R. u januaru mjesecu 2008 godine,  išao i u V., gdje okrivljeni živi,  i sa njim razgovarao o dugovima koje ovaj  ima prema njemu.  Tom  prilikom mu je isti obećao da će mu sve te obaveze platiti  nakon okončanja radova na pumpi G.R.. Njegovi radnici su inače i dalje radili na Benzinskoj pumpi i koristili njegovu kuću za noćenje sve do maja mjeseca 2008 god.,  jer mu je okrivljeni stalno obećavao da će mu sve te obaveze platiti najedno. Dalje je naveo da se u decembru mjesecu 2007 godine ,  dogovorio sa okrivljenim da mu iz M. donese i ugradi na kuću  PVC stolariju, kojom prilikom je okrivljeni napravio nacrt i sačinio specifikaciju troškova u iznosu od 3.720,00 eura. Pošto je okrivljeni tražio da mu na ime avansa unaprijed isplati iznos od 420,00 eura, to mu je ovaj novac dao u prisustvu svog brata B.A. Inače, tom prilikom su se dogovorili da mu okrivljeni PVC strolariju donese i ugradi na kuću do kraja decembra mjeseca 2007 god. Medjutim , okrivljeni ne samo da nikada nije postupio po ovom njihovom dogovoru, već mu nikada nije vratio ni 420,00 eura,  koje mu je dao na ime avansa.  Nadalje je naveo da se krajem novembra mjeseca 2007 god. , usmeno dogovorio sa okrivljenim M.M., da mu za potrebe radova koje je izvodio na Benzinskoj pumpi vl. G.R., za decembar mjesec 2007 godine i januar mjesec 2008 godine,  iznajmi svoju gradjevinsku skelu, po cijeni od 20,00 eura,  po jednom danu. Pošto se zbog lošeg vremena u toku izvodjenja radova iznajmljena skela nije mogla koristiti svakog dana,  to su se prilikom njegovog boravka u V. , dogovorili da cijenu zaokruže na iznos od 1.000,00 eura,  uz obećanje okrivljenog da mu ovaj novac isplati po završetku radova na pumpi G.R. Od tada okrivljenog više nije nikada vidio niti mu je isti do danas  platio dugovani iznos. Na kraju je naveo da je zbog takvog ponašanja okrivljenog siguran da je isti od starta imao namjeru da ga prevari jer je do sada imao dosta vremena da prema njemu izmiri sve svoje obaveze. Medjutim on ne samo da ove svoje obaveze nije izmirio ni do danas već ga od susreta u V. više nije zvao ni telefonom niti je na bilo koji drugi način pokušao uspostaviti kontak sa njim u vezi tih obaveza.

      Navode javne optužbe u pogledu novčanih obaveza koje je okrivljeni M.M. imao prema oštećenom B.S.,  a samim tim i u pogledu njegove krivice i krivično-pravne odgovornosti za predmetno krivično djelo je u svemu potvrdio i svjedok B.A., istakavši da mu je lično poznato, ne samo da je oštećeni na ime ugradnje PVC stolarije na njegovoj porodičnoj kući okrivljenom  dao 420,00 eura  na ime avansa već i da mu okrivljeni nije platio niti obaveze po osnovu noćenja njegovih radnika u kući oštećenog niti obavezepo za iznajmljivanje gradjevinske skele od početka decembra  mjeseca 2007 godine do kraja januara mjeseca 2008 god. . Naime, izjašnjavajući se na okolnosti koje su mu poznate u vezi dogovora oštećenog B.S. sa okrivljenog  M.M.  za postavljanje PVC stolarije na porodičnoj kući oštećenog, svjedok B.A. je istakao da je lično prisustvovao ovom njihovom dogovoru. To je bilo početkom decembra mjeseca 2007 godine, u staroj kući oštećenog u kojoj su inače i noćili radnici koje je angažovao okrivljeni na izgradnji benzinske pumpe vl G.R.   kojom prilikom je oštećeni, na njegov zahtjev okrivljenom unaprijed dao 420,00 eura na ime avansa za dogovorene radove. I pored toga što se tom prilikom obavezao da PVC stolariju  iz M. dotjera i ugradi do kraja decembra mjeseca 2007 god., okrivljeni to nije nikada uradio niti je oštećenom vratio novac koji je uzeo na ime avansa, što mu je takodje lično poznato.  Pošto  mu je kao bratu oštećenog bilo poznato i to  da su radnici okrivljenog u dužem periodu  noćili u njegovoj porodičnoj kući i da je oštećeni okrivljenom iznajmio svoju skelu za izvodjenje radova na pumpi vl. G.R., svjedok B.A. se izjasnio i u tom dijelu istakavši da mu je   takodje poznato da okrivljeni M.M. ni po tim osnovima nije izvršio svoje obaveze prema oštećenom.

      Konačno, navodi javne optužbe u pogledu izvršenja krivičnih djela koja su ušla u sastav jedinstvenog tj. produženog krivičnog djela prevare koje je stavljeno na teret okrivljenom M.M., su u svemu potvrdjeni i izvedenim pismenim dokazima, obračunom vrijednosti predmetne PVC stolarije sačinjenom od strane okrivljenog i pisanom evidencijom oštećenog u vezi prenoćišta radnika okrivljenog u njegovoj porodičnoj kući,  kao i nalazom i mišljenjem vještaka ekonomsko - finansijske struke, dipl.ecc. Dj.R.,  jer je i na osnovu obračuna vrijednosti PVC stolarije sačinjenom od strane okrivljenog  potvrdjen poslovni odnos izmedju njih dvojice u tom dijelu, dok je na osnovu pismene evidencije oštećenog  i nalaza i mišljenja vještaka dipl. ecc. Dj.R. utvrdjeno da je okrivljeni M.M.,  u spornom periodu,  sa svojim radnicima imao ukupno 1000 noćenja u kući oštećenog i da njegove obaveze prema oštećenom po tom osnovu iznose 3.000,00 eura, što navode javne optužbe u pogledu krivice i krivično pravne odgovornosti okrivljenog M.M. za predmetno krivično djelo čini još utemeljenijim i osnovanijim.

      Sud je inače iskazima oštećenog B.S. i svjedoka B.A. u potpunosti povjerovao i iste u cjelosti prihvatio ocijenivši ih jasnim, logičnim i što je najbitnije saglasnim,  kako medjusobno tako i sa ostalim izvedenim dokazima, a samim tim i uvjerljivim . Sud je istovremeno bez rezerve prihvatio i  izvedene pismene dokaze kao i nalaz i mišljenje vještaka, dipl.ecc. Dj.R., jer je našao da je isti jasan, objektivan i u dovoljnoj mjeri sturčno obrazložen .

      Kako iz svega izloženog proizilazi da u pogledu utvrdjivanja krivičnih djela  koja su ušla u sastav jedinstvenog tj. produženog krivičnog djela prevare koje je javnom optužbom stavljeno na teret okrivljenom M.M. ,  nakon sprovedenog dokaznog postupka i ocjene izvedenih dokaza nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni  počinio predmetno krivično djelo.

      Naime, ocjenjujući pravno utvrdjeno činjenično stanje, sud nalazi da su u radnjama okrivljenog M.M.,  sadržana sva bitna obilježja produženog krivičnog djela prevare iz čl. 244. st. 1. u vezi sa čl. 49.  KZ CG,  pa mu je za izvršeno krivično djelo i izrekao kaznu bliže opisanu u izreci presude. Ovo iz razloga jer je sud našao da su u konkretnom slučaju ispunjeni svi potrebni uslovi za konstrukciju produženog krivičnog djela,  a ti uslovi su: da je isto lice izvršilo dvije ili više istovrsnih vremenski odvojenih radnji od kojih svaka pojedinačno sadrži sva zakonska obelježja istog krivičnog djela,  da je isti pasivni objekat tj. oštećeni, da postoji odredjeni vremenski kontinuitet tj. vremenska povezanost izmedju izvršenih krivičnih djela i da inkriminisane krivično - pravne radnje predstavljaju takvu kontiuniranu djelatnost koja ima vid jedinstvene cjeline. Primjenom navedenih uslova na konkretan slučaj proizilazi sledeće: okrivljeni M.M. je izvršio 3 krivična djela prevare  i to sva 3 prema istom oštećenom B.S. Sva krivična djela su izvršena na sličan način i izmedju njih postoji vremenski kontinuitet tj. povezanost obzirom da su sva djela počinjena u periodu od  avgusta mjeseca 2007 godine do januara mjeseca 2008 godine.  Konačno sva djela predstavljaju jedinstvenu cjelinu jer pored navedenih povezujućih elemenata imaju isti krajnji cilj -  pribavljanje protivpravne imovinske koristi,  isto mjesto izvršenja - sva djela izvršena na području opštine P. i jedinstvo umišljaja - sva djela izvršena sa direktnim umišljajem, pa sve ove okolnosti i ukazuju da su u konkretnom slučaju ispunjeni svi potrebni uslovi za konstrukciju produženog krivičnog djela, koje je stavljeno na teret okrivljenom M.M.

      Inače, radnje izvršenja krivičnih djela koja su ušla u sastav jedinstvenog tj. produženog krivičnog djela koje je stavljeno na teret okrivljenom M.M.  se sastoje u tome što je u namjeri da sebi pribavi protivpravnu imovinsku korist doveo u zabludu oštećenog B.S., na način  opisan u izreci presude,  čime je ne samo sebi pribavio protivpravnu imovinsku korist u iznosima navedenim u izreci  presude  već i oštećenom istovremeno pričinio štetu u istim iznosima.

       Sud je cijenio i vinost odnosno psihički odnos okrivljenog   u odnosu na radnje izvršenja krivičnih djela koja su ušla u sastav jedinstvenog tj. produženog krivičnog djela prevare, pa je našao da je okrivljeni   prilikom izvršenja svih ovih djela postupao sa umišljajem.Okrivljeni  je bio svjestan da će lažnim prikazivanjem činjenica na način opisan u izreci presude dovesti u zabludu oštećenog B.S. i navesti ga:  da mu za sporni period obezbijedi prenoćište za radnike u svojoj porodičnoj kući,  da mu na ime nabavke i ugradnje PVC stolarije na porodičnoj kući na ime avansa unaprijed isplati iznos od 420,00 eura i da mu za decembar mjesec 2007 godine i januar mjesec 2008 god. iznajmi svoju gradjevinsku skelu za izvodjenje radova na Benzinskoj pumpi vl. G.R., pa je i pored takve svijesti preduzeo opisane radnje a da oštećenom nikada nije isplatio svoje obaveze po tom osnovu niti mu je vratio 420,00 eura koje je od njega primio kao avans, čime je i manifestvovao svoje htjenje za izvršenje krivičnih djela koja su ušla u sastav produženog odnosno jedinstvenog krivičnog djela prevare koje mu je javnom optužbom stavljeno na teret. Kod okrivljenog  je pri tom postojala i namjera pribavljanja protivpravne imovinske koristi pa i ova činjenica takodje ukazuje na umišljajni oblik vinosti kod okrivljenog prilikom izvršenja predmetnih krivičnih djela.

      Prilikom izbora vrste i visine krivične sankcije koju treba primijeniti prema okrivljenom  za izvršeno  produženo krivično djelo prevare , sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog  kao i sve ostale okolnosti koje su relevantne u tom pogledu, pa je sobzirom na ove okolnosti kao i na cijenjenu olakšavajuću okolnost da okrivljeni ranije nije osudjivan,  našao da u konkretnom slučaju ima uslova da se prema okrivljenom primijeni blaža vrsta kazne, obzirom da su za ovo djelo alternativno predvidjene novčana i kazna zatvora, te mu je i izrekao novčanu kaznu u naznačenom iznosu.

      Sud je uvjerenja da je izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog  te da će se  u konkretnom slučaju i  ovom vrstom i visinom kazne, u okviru opšte svrhe izricanja krivičnih sankcija predvidjene čl. 4 st. 2 KZ CG, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega  da ubuduće ne vrši krivična djela.

      Odluka o troškovima krivičnog postupka je zasnovana  na odredbi čl. 202 st. 1 ZKP-a.  Visina troškova u ukupnom iznosu od 651,50 eura, predstavlja izdatke iz budžetskih sredstava, od čega iznos od 480,00 eura predstavlja nagradu braniocu okrivljenog, advokatu D.B., kojeg mu je sud postavio po službenoj dužnosti  a iznos od 71,50 eura  nagradu vještaku ekonomsko - finansijske struke dipl.ecc. Dj.R., dok iznos od 100,00 eura, predstavlja paušal koji je odmjeren  s obzirom na složenost i trajanje krivičnog postupka te obzirom na imovno stanje okrivljenog , shodno čl. 199 st. 3 ZKP-a.  
      Obzirom da je u toku glavnog pretresa nesumnjivo utvrdjeno da je okrivljeni M.M. , izvršenjem krivičnih djela koja su ušla u sastav produženog tj. jedinstvenog krivičnog djela prevare, oštećenom B.S. pričinio štetu u ukupnom iznosu od 4.420,00 eura, to je kod takvog činjeničnog stanja, na osnovu čl. 212 st.2. ZKP, istog  valjalo obavezati da na ime pričinjene štete oštećenom  plati navedeni iznos.

      Na osnovu iznijetih razloga odlučeno je kao u izreci presude.

OSNOVNI SUD U PLAVU
Dana, 09.03.2011 .godine.
Zapisničar
S  U D I J A
Senada Radončić
Hilmija Sujković  
PRAVNA POUKA:  
Protiv ove presude može se izjaviti žalba
Višem sudu u Bijelom Polju  u roku od
 8 (osam) dana od dana  njenog prijema
preko ovog suda.  
DNA: 1 x ODT u Plavu
           1 x okrivljenom M.M.
           1 x braniocu okrivljenog
                 adv. D.B.
           1 x oštećenom