
                                                                                                            K.br.132/12  
U IME CRNE GORE 
        Osnovni sud u Pljevljima, kao prvostepeni krivični sud  po sudiji Branko Pejović uz sudjelovanje zapisničara Djondović Milenke u krivičnom predmetu protiv okrivljenog P. D. iz P. zbog krivičnog djela izazivanje opšte opasnosti iz čl.327.st.1. Krivičnog zakonika po optužnom predlogu ODT Pljevlja Kt.br.207/12 od 18.09.2012. godine nakon održanog glavnog i javnog pretresa dana 05.12.2012. godine u prisustvu zamjenika ODT Pljevlja Djurović Veljka, okrivljenog kao i svjedoka oštećenih M. Ž. i Dj. D., donio je i javno objavio

P R E S U D U 
        Okrivljeni **P. D.** , JMBG ... od oca M. i majke R. rodjena K., rodjen .... godine u P. gdje i živi, ul. Z. br. ..., državljanin  CG, govori crnogorskim jezikom, ne zaposlen, pismen, završio osnovnu školu, ne oženjen, bez djece, izdržavaju ga roditelji, ranije osudjivan i to presudom ovog suda K.br.73/11 od 26.04.2011. godine, zbog krivičnog djela iz čl.246. st.2. Krivičnog zakonika izrečena mu uslovna osuda, presudom ovog suda K.br.116/11 od 28.09.2011. godine zbog krivičnog djela iz čl.240. st. 1. Krivičnog zakonika osudjen na kaznu zatvora od 3 mjeseca, izdržao kaznu, presudom ovog suda K.br.90/11 od 14.09.2011. godine zbog krivičnog djela iz čl.240.st.1. Krivičnog zakonika osudjen na kaznu zatvora u trajanju od 3 mjeseca, izdržao kaznu i presudom ovog suda K.br.49/12 od 29.06.2012. godine zbog krivičnog djela iz čl.240. st.1. Krivičnog zakonika izrečena mu kazna zatvora u trajanju od 3 mjseca.

K r i v    j e 
        Što je:  
        dana 14.08.2012. godine oiko 00,45 časova ispred porodične kuće Dj. D. u ul. Z. br. ... u P., požarom izazvao opasnost za život ili tijelo ljudi ili za imovinu čija vrednost prelazi iznos od 20.000,00 eura, na način što je prišao parkiranom PMV marke "R...", reg. br.  PV ... vlasništvo oštećenog M. Ž., koje vozilo je bilo parkirano neposredno do kuće Dj.a, a u kojoj kući su se nalazili Dj. D. sa suprugom, dvije kćerke i unukom, te se sageo ispred PMV britvom probušio rezervoar od goriva, a zatim šibicom zapalio gorivo koje je isticalo, usled čega je došlo do požara na pomenutom vozilu,

te se okrivljeni udaljio sa lica mjesta, a vatreni plamen od požara je
dostizao skoro do drvenih vrata prizemnog dijela kuće i prozora na prvom
spratu, pri čemu je na PMV pričinjena materijalna šteta, a brzom intervncijom
vatrogasne službe požar je ugašen,
            čime je izvršio krivično djelo izazivanje opšte opasnosti iz čl.327. st.1. Krivičnog zakonika,
            pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 45. i 46. Krivičnog zakonika te članova 226. i 229. ZKP CG  
O S U D J U J E 
        Na kaznu zatvora u trajanju od 3 mjeseca (tri mjeseca).  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima, optužnim predlogom Kt.br.207/12 od 18.09.2012. godine optužilo je okrivljenog P. D. iz P. zbog krivičnog djela izazivanje opšte opasnosti iz čl.327.st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT je u cjelosti ostao pri podnesenom optužnom predlogu i predložio da se okrivljeni oglasi krivim i osudi po zakonu.      
        Svjedok - oštećeni M. Ž. u završnoj riječi se pridružio krivičnom gonjenju protiv okrivljenog, a imovinsko-pravni zahtjev će ostvarivati u parnici kod ovog Suda, dok se svjedok - oštećeni Dj. D. nije pridružio krivičnom gonjenju niti je istakao imovinsko-pravni zahtjev.  
        Okrivljeni P. D. u svoju odbranu je istakao da je kritične večeri došao oko 22,00 časa u kuću kod J. I. gdje je sa sobom ponio dva litra vina i flašu kokakole. Sa J. I. je popio odnosno on je sam popio dva litra vina, a J. je pio kokakolu i tu se zadržao skoro od 01,00 čas i bio je u vidno pijanom stanju. Kada je izašao iz kuće rekao je I. "sad ću nekome da se osvetim". Došao je svojoj kući, a pošto su ukućani bili zaspali sa stola je uzeo britvu izašao iz kuće i pošao do parkiranog  PMV marke  "R..." reg.br. PV ... teget boje, a to je vozilo oštećenog M. Ž. Sa Ž. je imao ranije dobar odnos, ali prije više mjeseci je odbio njegovo vozilo i zbog tog krivičnog djela je kažnjen 3 mjeseca zatvora. U tim momentima zbog ranije osude i zbog konzumiranja alkohola prišao je vozilu sageo se ispod istog i britvom probušio rezervoar iz kojeg je počelo da curi gorivo, a zatim je šibicom kresnuo i zapalio gorivo, pa kada se stvorio plamen vozilo je počelo da gori. Odmah je napustio lice mjesta pa je nakon toga otišao u Hitnu službu izmjerio pritisak jer je imao aritmiju sirca, a nakon toga pošao do vojnog logara i tu je britvu kojom je probušio rezervoar od vozila zabio u jedno drvo. Kada je došao kući policija je već bila pred njegovom kućom pa su ga priveli u stanicu. Sada je svjestan šta je sve moglo da dodje u pitanje i da je molo doći do šireg požara jer se u neposrednoj blizini nalazi kuća Dj. D.,a od  mjesta gdje je vozilo zapaljeno na udaljenosti 2-3 m nalazila se drvena garaža Dj. u prizemlju kuće i smatra da je moglo doći do proširenja požara i da se vrata na garaži zapale, pime bi se ugrozila porodična kuća Dj. D. Priznao je u policiji gdje je ostavio brtvu pa je policija sa njim pošla na lice mjesta i istu mu oduzeli. Ističe da mu je posebno žao što je zapalio vozilo oštećenog i ako bude u mogućnosti ikada spreman je da to obešteti. Zbog ovog djela iskreno se kaje, a i sva ostala djela je do sada vršio isključivo u alkoholisanom stanju.

        U završnoj riječi je istakao da se osjeća krivim, da priznaje krivicu, da se kaje što je ovo uradio pa je svoju odgovornost ostavio sudu na slobodnu procjenu.  
        U dokaznom postupku sud je saslušao svjedoke - oštećene M. Ž. i Dj. D. kao i svjedoka J. I., pročitao zapisnik o uvidjaju UP PJ P. od 14.08.2012. godine, pročitao potvrdu UP PJ P. o privremeno oduzetim predmetima od okrivljenog od 14.08.2012. godine, izvršio uvid u fotoelaborat UP PJ P. br. 367/12 od 14.08.2012. godine i pročitao izvještaj ioz  KE za okrivljenog od dana 16.08.2012. godine.  
        Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i potpuno priznanje okrivljenog, sud je utvrdio da je okrivljeni P. D. iz P. izvršio krivično djelo koje mu je optužnim predlogom ODT stavljeno na teret. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na osnovu potpunog priznanja okrivljenog.  
        Naime, svjedok - oštećeni M. Ž. je istakao da živi u P. u ul. Z. i posjeduje  PMV marje "R..." reg.br. PV ... pa pošto nema mjesta gdje da parkira vozilo ispred svoje kuće pitao je oštećenog Dj. D. da mu dozvoli da parkira vozilo ispred njegove kuće, tačnije ispred njegove garaže pošto on nema vozilo. Ističe da je na tom mjestu dvije godine parkirao svoje vozilo. Dana 14.08.2012. godine oko 00,45 časova njega je pozvao jedan komšija H. K. i rekao mu da njegovo vozilo gori, pa je došao na lice mjesta vidio da je isto zapaljeno, a istog momenta je stiglo i vatrogasno vozilo jer je prethodno neko prijavio požar vatrogasnoj službi. Vatrogasci su izgasili vozilo koje je totalno izgorelo. Postajala je velika opasnost da se zapali kuća oštećenog Dj. D., a to bi se sigurno desilo da na vrijeme nisu došli vatrogasci i izgasili vozilo. Takodje, pored njegovog vozila na udaljenosti od nekih 3 m biloje parkirano i još jedno vozilo pa taj komšija zbog velike vatre nije mogao da istjera svoje vozilo, dakle, postajala je opasnost da se i to vozilo zapali. Sjutri dan je saznao da mu je vozilo zapalio upravo okrivljeni jer mu je to rekla njegova snaha. Dodao je i to da je njemu okrivljeni prije ovog dogadjaja na 3-4 mjeseca isto vozilo obio i oduzeo iz istog kasetofon i slomio staklo na istom.  
        U završnoj riječi je istakao da se pridružuje krivičnom gonjenju protiv okrivljenog, a imovinsko-pravni zahtjev će ostvarivati kod ovog suda u parnici.  
        Svjedok - oštećeni Dj. D. je istakao da živi u ul. Z. u kojoj posjeduje porodičnu kuću, a njegov bliži komšija je upravo oštećeni M. Ž. koji posjeduje  PMV marke "R...". Pošto oštećeni nema svoje vozilo njega je oštećeni M. pitao prije 2 godien dali može da parkira svoj vozilo ispred njegove kuće tačnije ispred garaže pa mu je on to dozvolio i on je tu stalno parkirao svoje vozilo. Dana 14.08.2012. godine oko 00,45 časova je spavao u svojoj kući, a u kući su sa njim bile obje ćerke i supruga kao i unuka od ćerke. Dok je spavao probudio se jer su počela da pucaju stakla na vozilu oštećenog pa kada je pogledao vidio je da ispred njegove garaže vozilo oštećenog M. gori. Nezna koje prijavio slučaj vatrogasnoj službi uglavno zna da su vatrogasci odmah došli i nakon kraćeg vremena ugasili vozilo oštećenog, a to vozilo je totalno izgorelo, pa su saznali da je to djelo upravo izvršio okrivljeni. Poznato mu je da je okrivljeni ranije obio ovo vozilo i iz istog otudjio kasetofon. Posebno je napomenuo da je vozilo oštećenog M. bilo blizu njeove kuće, tačnije blizu garažnih drvenih vrata na udeljenosti od 1,5 m pa je zbog toga mogla izgoreti i njegova kuća da vatrogasci nisu odmah došli. Ističe da njegova kuća najmanje vredi 50.000,00 eura, mada on istu ne bi daoni za 100.000,00 eura.

        U završnoj riječi je istakao da se ne pridružuje krivičnom gonjenju protiv okrivljenog niti ističe imovinsko-pravni zahtjev.

        Svjedok J. I. je istakao da živi u ul. Z. gdje posjeduje stan i živi sa svojom porodicom. Dana 13.08.2012. godine uveče kod njega kući je sjedio okrivljeni sa njim i sa njegovim sinom. Tu veče je pio vino pomiješano sa kokakolom. Njemu okrivljeni nije djelovao

mnogo pijan, pa je negdje oko 23,30 časova otišao iz njegove kuće, ali nezna u
kom pravcu, a njegova kuća se nalazi u blizini. Poznato mu je da je kritične
večeri zapaljeno vozilo oštećenog M., ali on nezna koje to uradio, ali on tu
veče nije vidio da je auto zapaljeno, jer je spavao, a njegova kuća je
udaljena od mjesto gdje je vozilo zapaljeno nekih 2-3 m. Postajala je opasnost
da izgori i njegova kuća kao i sve okolne kuće.  
        Sud je u cjelosti prihvatio iskaze oba oštećana, kao i svjedoka J. I. iz čijih iskaza je sud zaključio da je okrivljeni zapalio vozilo oštećenog te da je postajala opasnost da izgori kuća oštećenog Dj. D. kao i okolne kuće te da kuća Dj. D. vredi najmanje 50.000,00 eura pa i više, a u ostalom sve ove činjenice je potvrdio i sam okrivljeni svojim potpunim priznanjem.

        Iz zapisnika o uvidjaju UP PJ P. od 14.08.2012. godine sud je zaključio da su OSL policije izvršili uvidjaj dana 14.08.2012. godine i sačinili zapisnik.  
        Iz potvrde UP PJ P. o privremeno oduzetim predmetima utvrdjeno je da je od okrivljenog oduzeta jedna britva.

        Uvidom u fotoelaborate UP PJ P. br. 366 i 367/12 utvrdjeno je da su OSL policije sačinili dva fotoelaborata gdje se na jednom vidi zabodena britva u drvo, dok iz drugog fotoelaborata se vidi bliži izgled lica mjesta sa slikama potpuno izgorelog vozila oštećenog M. Ž.

        Iz izvještaja iz KE za okrivljenog sud je utvrdio da je okrivljeni do sada osudjivan 4 puta i to jednaput mu je izrečena uslovna osuda dok   mu  je 3 puta izrečana kazna zatvora u trajanju od po 3 mjeseca i iste kazne je okrivljeni izdržao.

        Kod ovakvog činjeničnog stanja na osnovu svih izvedenih dokaza kao i na osnovu potpunog priznanja sud je utvrdio da je okrivljeni P. D. iz P. izvršio krivično djelo koje mu je optužnim predlogom ODT Pljevlja stavljeno na teret, a na način mjesto i vrijeme kako je to bliže opisano u izreci ove presude. Ove činjenice sud je utvrdio na osnovu svih izvedenih dokaza kao i na osnovu potpunog priznanja okrivljenog. Na osnovu ovih dokaza utvrdjeno je da je okrivljeni požarom izazvao opasnost po život i tijelo ljudi kao i za imovinu čija vrednost prelazi    20.000,00 eura.

        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju jedino opravdano prema okrivljenom izrešći kaznu zatvora, ali takodje sud je mišljenja da je u konkretnom slučaju imalo smisla okrivljenom i ublažiti minimalnu kaznu što je sud i učinio, pa je okrivljenom umjesto propsane minimalne kazne u zakonu za ovo djelo od 6 mjeseci izrekao kaznu zatvora u trajanju od 3 mjeseca smatrajući da će se prema okrivljenom i sa ublaženom kaznom u cjelosti ostvariti svrha kažnjavanja predvidjena  u članu 32. Krivičnog zakonika. Kao olakšavajuće okolnosti sud je okrivljenom uzeo u obzir da se radi o mladom čovjeku koji je izrazio duboko kajanje zbog toga što je uradio , te da je djelo izvršio u pijanom stanju, pa je na kraju sud mišljenja da je izrečena kazna okrivljenom adekvatna i primjerena stepenu društvene opasnosti, težini učinjenog djela, kao i  nastalim posledicama te da ista kazna prema okrivljenom predstavlja onu mjeru kojom će se prema njemu postići svrha kažnjavanja.

        U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složensot krivičnog postupka kao i imovno stanje okrivljenog.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 05.12.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
6 x u predmet  