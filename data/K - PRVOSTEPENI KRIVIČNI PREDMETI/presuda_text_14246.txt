 
                                                                                                        K.br.134/12

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenih Č. Lj. iz sela K. opština P. i G. A. iz P. zbog krivičnog djela ugrožavanje sigurnosti iz čl.168.st.1. Krivičnog zakonika po optužnom predlogu ODT Pljevlja Kt.br.187/12 od 19.09.2012. godine, okrivljenog Č. Č. iz B. zbog krivičnog djela laka tjelesna povreda iz čl.152. st.2. u vezi st. 1. Krivičnog zakonika po optužnom predlogu ODT Pljevlja Kt.br.180/12 od 09.10.2012. godine, nakon održanog glavnog i javnog pretresa u prisustvu zamjenika ODT Gačević Božidarke i okrivljenih, dana 09.11.2012. godine, donio i javno objavio

P R E S U D U 
        Okrivljeni **Č. LJ.** , JMBG ... od oca V. i majke M. rodjena D., rodjen .... godine u selu K., gdje i živi, penzioner, oženjen, otac troje djece, govori srpskim jezikom, razumije crnogorski jezik, živi od penzije i poljoprivrednog imanja, pismen završio 4 razreda osnovne škole, ranije ne osudjivan

        Okrivljeni **Č. Č.** , JMBG  .... od oca M. i majke D. rodjena C., rodjen .... godine u mjestu K. opština P., živi u B. ul. D. br. ..., državljanin CG i RS, po zanimanju inženjer protivpožarne zaštite, ne zaposlen, oženjen, otac dvoje punoljetno djece, govori srpskim jezikom, razumije crnogski jezik, ranije ne osudjivan

K r i v i   s u 
        Što su:  
        Okrivljeni Č. Lj. što je dana 11.07.2012. godine oko 21,00 čas u selu K. opština P. ugrozio sigurnost oštećenom Č. Č. iz B. prijetnjom da će napasti na njegov život i tijelo, na način što je uzeo drveni kolac i pošao put oštećenog govoreći mu "nećeš ovuda prolaziti, majku ti jebem, ubiću te, zaklaću te" i sa kolcem zamahivao da udari oštećenog u predjelu glave,  
        čime je izvršio krivično djelo ugrožavanje sigurnosti iz čl.168.st.1. Krivičnog zakonika.


        Okrivljeni Č. Č.r što je dana 11.07.2012. godine oko 20,30 časova u blizini porodične kuće Č. Lj. u mjestu K. opština P. lako tjelesno povrijedio oštećenu G. A. na način što je drvenim kolcem, sredstvom podobnim da tijelo teško povrijedi ili zdravlje teško naruši, udario oštećenu u predjelu lijeve strane vrata, nanijeviši oštećenoj laku tjelesnu povredu, kontuziju vrata sa lijeve strane, sa krvnim podlivom veličine 4x3 cm sa površnom oguljotinom kože,  
        čime je izvršio krivično djelo laka tjelesna povreda iz čl.152. st.2. u vezi st. 1. Krivičnog zakonika.  
        pa im sud primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG   i z r i č e

USLOVNE OSUDE 
        S tim da okrivljenom Č. Lj. utvrdjuje kaznu zatvora u trajanju od dva mjeseca (2 mjeseca) i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo, a  
        Okrivljenom Č. Č. utvrdjuje kaznu zatvora u trajanju od šest mjeseci (6  mjeseci) i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.  
        Okrivljeni Č. Č. se obavezuje da na ime troškova vodjenja krivičnog postupka plati ovom sudu iznos od 60,50 eura.  
        Oba okrivljena se obavezuju da na ime paušala plate ovom sudu iznos od po 27,50 eura.  
        Okrivljeni Č. Č. će troškove krivičnog  postupka i paušal kao i okrivljeni Č. Lj. iznos paušala platiti u roku od 15 dana po pravnosnažnosti presude pod prijetnjom prinudnog izvršenja.

        Protiv okrivljene **G. A.** , JMBG ... od oca M. i majek G. rodjena Č., rodjena 22.12.1984. godine u P. gdje i živi, naselje K., trgovac, ne zaposlena, ne udata, lošeg imovnog stanja, izdržavaju je roditelji, pismena završila za KV trgovca, ranije ne osudjivana

OPTUŽBA SE ODBIJA 
        Da je:  
        dana 11.07.2012. godine oko 21,00 časova u selu K. opština P. ugrozila sigurnost oštećenom Č. Č. iz B. prijetnjom da će napasti na njegov život i tijelo na način što je uzela drveni kolac i sa istim zamahivala prema oštećenom govoreći mu  "jebaću ti majku, sada ću da te ubijem",  
        čime bi izvršila krivično djelo ugrožavanje sigurnosti iz čl.168. st. 1. Krivičnog zakonika.

        Usled odustanka zamjenika ODT Pljevlja od optužbe na glavnom pretresu protiv okrivljene.

        Troškovi krivičnog postupka u odnosu na ovu okrivljenu padaju na teret budžetskih sredstava ovog suda.

O b r a z l o ž e n j e 
        Pošto su se stranke odrekle prava na žalbu i nisu tražile pismeni otpravak presude to sud ističe da u konkretnom slučaju nije potrebno pisati obrazloženje presude.

OSNOVNI SUD U PLJEVLJIMA
dana 09.11.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude nije dozvoljena žalba, pa će ista
postati pravnosnažna
                                  danaom donošenja jer su se stranke na glavnom pretresu odrekle prava na
                                  žalbu.  
DOSTAVLJENO:
1x ODT Pljevlja
4x u predmet  