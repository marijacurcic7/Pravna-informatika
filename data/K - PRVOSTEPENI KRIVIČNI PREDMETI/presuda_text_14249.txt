
                                                                                                                        K.br.180/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Šestović Milanka u krivičnom predmetu protiv okrivljenog V. M. iz sela O. opština P., zbog krivičnog djela ugrožavanje sigurnosti iz čl.168. st.2. u vezi st. 1. Krivičnog zakonika, po optužnom predlogu ODT Pljevlja Kt.br.286/12 od 22.11.2012. godine, nakon održanog glavnog i javnog pretresa u prisustvu zamjenika ODT Pljevlja Tomčić Milivoja, okrivljenog i oštećenih, dana 19.12.2012. godine, donio je i javno objavio

P R E S U D U 
        Okrivljeni **V. M.** , JMBG ... od oca M. i majke S. rodjena G., rodjen ..... godine u P. gdje i živi, selo O. , državljanin  CG, govori srpskim jezikom, razumije crnogoski jezik, ne zaposlen, oženjen, otac troje punoljetno djece, pismen, zavšrio osnovnu školu, ranije osudjen presudom Opštinskog suda P. Kt.br..297/82 od 20.02.1985. godine zbog krivičnog djela iz čl.143. st.1. KZ RCG, izrečena mu novčana kazna.

K r i v    j e 
        Što je:  
        dana 02.11.2012. godine oko 12,00 časova u selu O. opština P., ugrozio sigurnost oštećenim O. M. zv. M. i O. M., prijetnjom da će napasti na njihov život i tijelo na način što im je uputio riječi prijetnje, držeći u ruci nož "majku ću ti ubiti, majku ti jebem, jebem ti oca, majku ću ti ubiti kada ti odeš u P., sve ću ti poklati, sve ću ti uništiti, ne možete da živite kako vi mislite", koja prijetnja je kod oštećenih izazvala osjećaj straha i koje riječi prijetnje je i ranije upućivao oštećenima,  
        čime je izvršio krivično djelo ugrožavanje sigurnosti iz čl.168.st.2. u vezi st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG  i z r i č e

USLOVNU OSUDU 
        S tim da mu utvrdjuje kaznu zatvora u trajanju od 4 mjeseca (četiri mjeseca) i istovremeno odredjuje da se ista neće izvršiti ukoliko okrivljeni u roku od jedne godine ne izvrši novo krivično djelo.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.286/12 od 22.11.2012. godine optužilo je okrivljenog V. M. iz O. zbog krivičnog djela ugrožavanje sigurnosti iz čl.168. st.2. u vezi st. 1. Krivičnog zakonika, navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je u cjelosti ostao pri podignutom optužnom predlogu i predložio da sud okrivljenog oglasi krivim i osudi po zakonu.  
        Svjedoci - oštećeni O. M.1 i O. M.2 u završnoj riječi su se pridružili krivičnom gonjenju protiv okrivljenog.  
        Okrivljeni V. M. je u svoju odbranu na zapisniku ODT Pljevlja od dana 22.11.2012. godine istakao da živi u selu O., a O. M. je njegova komšinica, a njegova kuća je udaljena od njene kuće nekih 600-700 m. Njen sin M. ne živi u O. već u P. i često dolazi u O. kod majke. Dalje dodaje da nije tačno da je on dana 02.11.2012. godine prijetio M. niti njegovoj majki jer ovo je njemu oštećeni M. sve napakovao da bi ga zatvorili. On njega i njegovu majku nije imao čime ubiti jer nema nikakvog oružja, a da je htio da ubije oštećenog on bi ga ubio, a oduzeli su mu pušku.  
        U završnoj riječi je istakao da se ne osjeća krivim, da ne priznaje krivicu, pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoke - oštećene O. M.1 i O. M.2 i pročitao izvještaj iz  KE za okrivljenog izdat od strane UP PJ P.  
        Nakon provedenog dokaznog postupka i nakon ocjene svih zvedenih dokaza kako pojedinačno tako i skupa  i u njihovoj medjusobnoj povezanosti jednog sa drugim sud je utvrdio da je okrivljeni V. M. iz sela O. opština P. izvršio krivično djelo koje mu se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.  
        Naime, svjedok - oštećeni O. M. je na zapisnik ODT Pljevlja od dana 22.11.2012. godine istakao da živi u P., a njegova majka - oštećena O. M. zv. M. živi u selu O., a okrivljeni je njihov komšija i kuća mu je udaljena od njine kuće nekih 500-600 m. Dalje, ističe da često dolazi kod majke u selo O., pa je i dana 02.11.2012. godine boravio u selu. Dok je sjedio ispred kuće sa majkom put je naišao okrivljeni i kretao se u pravcu svoje kuće, a od njega i njegova majke je bio udaljen nekih 120-150 m. Kda je ugledao njega i njegovu majku počeo je da viče i da im prijeti govoreći "majku ću ti ubiti, majku ti jebem, jebem ti oca, majku ću ti ubiti kada ti odeš u Podgoricu, sve ću ti poklati, sve ću ti uništiti, ne možete da živite kako vi mislite. Dalje dodaje da je tada majku uveo u kuću da ona dalje nebi slušala riječi koje je okrivljeni izgovarao. Dalje je istakao da je njegova majka bila potrešena i uplašena i plakala je pa joj je on rekao da se ne boji i da je okrivljeni neće ubiti da bi je smirio. Dalje ističe da je ona insistirala da zove policiju pa je to i učinio. Dok je okrivljeni upućivao ove riječi prijetnje držao je u ruci nekakav nož i pokazivao je na svoju ruku kao da je siječe odozgo i odozdo u predjelu zgloba. Da bi smirio majku rekao joj je da okrivljeni nosi nekakv predmet koji se sija jer ga je ona pitala "nosili M. nož". Na glavnom pretresu je ponovio sve što je rekao na zapisniku ODT Pljevlja, a posebno je istakao da se kritične prilike osjetio jako uplašen i ugrožen, uplašio se za sebe, a posebno za staru iznemoglu majku, pa je iz tog razloga i pozvao policiju. Dalje ističe da smatra da je okrivljeni spreman da i ostvari svoje prijetnje jer voli da popije, a u više navrata i ranije je maltretirao njegovu majku i ističe da su se oboje jako uplašili i osjećali su uznemirenost, a dodaje da on i danas osjeća uznemirenost i strah posebno za svoju majku koja živi u selu O. i živi sama u kući. Dodaje i to da je njihova kuća udaljena od komšija pa je i to razlog više što je upravo uplašen i što bi okrivljeni lakše na taj način i ostvario svoje prijetnje.  
        Svjedok - oštećena O. M. zv. M. je na zapisniku koji je sud sačinio u njenoj kući u selu O.k opština P. pošto je ista nepokretna i stara osoba istakla da živi sama u selu O. te da je kritičnog dana bila ispred kuće zajedno sa svojim sinom M., te da je okrivljeni naišao putem i počeo da im prijeti govoreći da će je ubiti, da će im jebati majku, da će on nju ubiti kada M. ode u P., zatim je govorio da će ih uništiti, da će ih poklati, da će im sve poklati i da ne mogu da žive kako oni misle. Posebno ističe da se mnogo osjetila ugroženom i uplašenom jer sama živi u kući u selu O., a okrivljeni je opasan i smatra da je spreman to da i ostvari.

        Istakla je na kraju da se pridružuje krivičnom gonjenju protiv okrivljenog.

        Sud je u cjelosti prihvatio iskaze oboje oštećenih smatrajući da su oštećeni istinu govorili te da su identično istakli da je njima okrivljeni uputio prijeteće riječi, a takodje sud je utvrdio da su se oboje oštećenih osjetili ugroženim da su osjetili strah od okrivljenog pošto je okrivljeni sklon alkoholu, a sama oštećena ističe da je on i opasan, a razlog više je taj što oštećena O. M. živi sama u kući i udaljena od komšija.

        Kod ovakvog činjeničnog stanja sud je pouzdano utvrdio da je okrivljeni V. M. izvršiokrivično djelo koje mu se stavlja na teret jer je sud u cjelosti prihvatio iskaze oštećenih, a odbacio odbranu okrivljenog pošto je sud mišljenja da je okrivljeni istu dao u cilju izbjegavanja krivične odgovornosti i njegova odbrana je u potpunosti obezvrijedjena svjedočenjem oboje oštećenih.

        Iz izvještaja iz kaznene evidnecije izdat od strane UP PJ P. br. 03-245/12-11307/2 od 16.11.2012. godine se zaključuje da je okrivljeni tokom 1985. godine osudjen na novčanu kaznu zbog krivičnog djela iz čl.143. st.1. Krivičnog zakonika.

        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da nije neophodno radi krivično-pravne zaštite protiv okrivljenog u konkretnom slučaju izricati drugu vrstu krivične sankcije osim uslovne osude jer je sud mišljenja da će i uslovna osuda dovoljno uticati na okrivljenog da više ne vrši krivična djela. Imajući to u vidu sud je mišljenja da je izrečena krivična snakcija okrivljenom adekvatna i primjerena stepenu drušvene opasnosti, težini krivičnog djela kao i nastalim posledicama te da će se istom krivičnom sankcijom prema okrivljenom u potpunosti ostvariti svrha kažnjavanja predvidjena u čl.32. Krivičnog zakonika.

        Kao olakšavajuću okolnost sud je okrivljenom uzeo u obzir činjenicu da je okrivljeni sklon alkoholu te da je krivično djelo izvršio u alkoholisanom stanju te da se radi o porodičnom čovjeku, koji je jedan put osudjen prije gotovo više od 27 godina, a sud konstatuje da je do današnjeg dana nastupila zakonska rehabilitacija za ovu osudu, pa se okrivljeni može smatrati neosudjivanim licem.

        U smislu člna 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.

        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 19.12.2012. godine 
Zapisničar,
S u d i j a,
Šestović Milanka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  