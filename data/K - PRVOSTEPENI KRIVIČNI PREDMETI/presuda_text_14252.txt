K. br. 59/11
U IME NARODA
OSNOVNI SUD U BIJELOM POLJU, kao prvostepeni krivični sud, sudija Ivan
Adamović, uz učešće namještenika suda Draginje Bošković, kao zapisničara, u
krivičnom predmetu protiv okrivljenog K.B.a, iz M.a, opština Plav, zbog
krivičnog djela ugrožavanje javnog saobraćaja iz čl. 339 st. 1 Krivičnog
zakonika, po optužnom predlogu Osnovnog državnog tužilaštva u Bijelom Polju,
Kt. br. 757/10 od 15. 01. 2011. godine, nakon održanog usmenog, glavnog i
javnog pretresa, u prisustvu: savjetnika u ODT-u u Bijelom Polju Smolović
Slavenka, okrivljenog K.B.a, oštećenog mldb. S.Ž.a, oštećenog S.I.a i njihovog
punomoćnika adv. L.H.a, iz Bijelog Polja, dana 01. 03. 2011. godine, donio je
i javno objavio
P R E S U D U
Okrivljeni K.B., od oca R., majke L., rođene Z., rođen .... godine u Beranama,
sa prebivalištem u mjestu M.o, opština Plav, drž. CG, nezaposlen, oženjen,
otac dvoje djece, završio SSS, lošeg imovnog stanja, neosuđI.,
K R I V J E
-Zato što je:
-dana 07. 10. 2010. godine, oko 14,05 h, ne pridržavajući se saobraćajnih propisa, protivno odredbi čl. 244 st. 1 ZOBS-a na putevima, upravljao autobusom marke "Mercedes benz" reg. ozn. PL-AC 099, vlasništvo "E.K.", iz Plava, sa neispravnim uređajima za zaustavljanje, magistralnim putem iz pravca Berana u pravcu Bijelog Polja, te je dolaskom u mjesto Zaton, opština Bijelo Polje, ugrozio saobraćaj i time doveo u opasnost život i tijelo ljudi, na način što protivno odredbi čl. 83 ZOBS-a na putevima, nije držao potrebno odstojanje kada se kretao iza putničkog motornog vozila marke "Zastava-Lada", reg. ozn. BP-AP 242, kojim je upravljao S.I., usled čega je u momentu kada je S.I. usporio kretanje vozila i započeo radnju skretanja vozilom u desno, na asfaltni kolovoz pristupnog puta, radi isključenja sa magistralnog puta, čeono-bočnom lijevom stranom autobusa udario u bočnu središnu stranu putničkog vozila na asfaltnom kolovozu pristupnog puta na udaljenosti od 2,45 m od desne ivice kolovoza magistralnog puta, posmatrano u smjeru kretanja okrivljenog, kojom prilikom je saputnik u putničkom vozilu "Zastava-Lada" oštećeni moldb. S.Ž.o zadobio lake tjelesne povrede u vidu nagnječenja mekih tkiva na glavi, a na autobusu i putničkom vozilu prouzrokovana je imovinska šteta, 
-čime je izvršio krivično djelo ugrožavanja javnog saobraćaja 339 st. 1 Krivičnog zakonika, 
-pa mu sud, primjenom navedenog zakonskog propisa i čl. 2, 4, 5, 13, 15, 32, 42, 52, 53 i 54 Krivičnog zakonika i čl. 199, 212 i 364 ZKP-a, i z r i č e,
USLOVNU OSUDU
Kojom mu utvrđuje kaznu zatvora od 60 (šezdeset) dana, i istovremeno određuje
da se ista neće izvršiti, ukoliko okrivljeni u roku od 1 (jedne) godine ne
izvrši novo krivično djelo.
Okrivljeni se obavezuje da plati ovom sudu na ime paušala iznos od 30,00€, kao
i na ime troškova krivičnog postupka iznos od 247,50 €, na račun Depozita
novčanih kazni, troškova postupka i paušala CG broj: 832-151-35, u roku od 15
dana, po pravosnažnosti presude, pod prijetnjom prinudnog izvršenja, s tim što
je dokaz o uplati istih dužan dostaviti krivičnoj pisarnici ovog suda.
Oštećeni S.I. i zakonski zastupnik mldb. S.Ž.a, iz Zatona, opština Bijelo
Polje, radi ostvarI.ja imovinsko-pravnog zahtjeva, upućuju se na parnični
postupak.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br.
757/10 od 15. 01. 2011. godine, optužen je K.B., iz M.a, opština Plav, zbog
krivičnog djela teška djela ugrožavanje javnog saobraćaja iz čl. 339 st. 1
Krivičnog zakonika, s tim što je savjetnik ODT-a prije davanja završne riječi
precizirao optužni predlog u dijelu koji se odnosi na ime okrivljenog, pa je
shodno tome sadržano u izreci presude.
Glavni pretres je održan i zaključen u prisustvu: savjetnika u ODT-u u Bijelom
Polju Smolović Slavenka, okrivljenog K.B.a, oštećenog mldb. S.Ž.a, oštećenog
S.I.a i njihovog punomoćnika adv. L.H.a, iz Bijelog Polja.
Savjetnik u Osnovnom državnom tužilaštvu u Bijelom Polju Smolović Slavenko u
završnoj riječi je izjavio da ostaje u svemu pri preciziranom optužnom
predlogu jer je izvedenim dokazima utvrđeno, a samim tim i dokazano da je
okrivljeni izvršio krivično djelo koje mu je stavljeno na teret optužnim
predlogom, pa je predložio sudu da okrivljenog oglasi krivim i osudi na kaznu
po zakonu.
Oštećeni S.I. u svoje ime, i u ime mldb. S.Ž.a, u završnoj riječi je izjavio
da se ne pridružuje krivičnom gonjenju protiv okrivljenog, a postavio je
imovinsko-pravni zahtjev, koji će ostvarivati u parničnom postupku.
Okrivljeni K.B., u svojoj odbrani u istražnom postupku je izjavio da radi kao
vozač autobusa u firmi "E.K.", iz Plava, vlasništvo M.E.a i Š.H.a, s tim što
taj posao obavlja povremeno, odnosno prema ukazanoj potrebi. Dana kada se
desila predmetna saobraćajna nezgoda upravljao je autobusom ove firme marke
"Mercedes", reg. ozn. PL-AD 099, na liniji Plav - Podgorica. Negdje oko
14,00h, dolaskom u mjesto Zaton, opština Bijelo Polje, sustigao je putničko
motorno vozilo marke "Lada", koje je pratio izvjesno vrijeme na rastojanju od
oko 50m za koje smatra da je normalno. Na tom dijelu magistralni put je bio
prav u većoj dužini. U jednom momentu vozač vozila "Lada" je bez ikakvog
prethodnog upozorenja ili znaka odjednom naglo zakočio, što je zapazio na stop
svjetlima tog vozila. Odmah je reagovao na kočioni mehanizam i kada je vidio
da neće uspjeti zaustaviti autobus i izbjeći kontakt sa vozilom, pokušao je da
kontakt izbjegne skretanjem autobusa u desnu stranu obzirom da je sa te strane
magistralnog puta bilo veće zemljano proširenje. Međutim, u momentu kada je to
učinio vozač vozila "Lada" je naglo skrenuo sa vozilom u desno i došlo je do
kontakta njihovih vozila tako što je prednjom lijevom stranom autobusa udario
u desnu bočnu stranu vozila "Lada". Smatra da u konkretnom slučaju je preduzeo
sve radnje da bi izbjegao saobraćajnu nezgodu, odnosno kontakt sa vozilom
marke "Lada", te kako se prije nezgode kretao iza tog vozila na normalnom i
bezbjednom rastojanju od oko 50m, to samim tim nije ni izvršio krivično djelo
stavljeno mu na teret.
Na glavnom pretresu ponovio je odbranu datu u istražnom postupku, s tim što je
dodao da u trenutku kada je vozilo "Lada", koje je bilo ispred njega, naglo
zakočilo on je uvidio da ne može zaustaviti autobus pa se odlučio da preduzme
radnju izmicanja u desno, odnosno skrenuo je sa desne kolovozne trake, desno
na proširenje. Međutim, vozilo "Lada" je takođe skrenulo u desno i u tom
trenutku van kolovoza, odnosno na proširenju sa desne strane, posmatrano iz
pravca njegovog kretanja, došlo je do kontakta, na način što je on prednjom
lijevom stranom autobusa udario u bočnu desnu stranu, otprilike u zoni sredine
automobila između vrata. Vozač vozila "Lada" prije nego je skrenuo u desno
nije davao znak - pokazivač pravca da će skrenuti.
U završnoj riječi je izjavio da se iskreno kaje zbog svega što se desilo, a
ostavio je sudu na ocjenu utvrđI.je njegove krivice, pa ako je nađe molio je
sud da ga što blaže kazni.
Radi utvrđI.ja odlučnih činjenica i krivice okrivljenog, sud je u dokaznom
postupku, na glavnom pretresu, izveo dokaze: saslušao u svojstvu svjedoka
oštećenog S.I.a i mldb. S.Ž.a, pročitao: zapisnik o uviđaju saobraćajne
nezgode Osnovnog suda u B.Polju, Kr. br. 103/10 od 07. 10. 2010. godine;
zapisnik o tehničkom pregledu "Lovćen auta" D. Podgorica za autobus marke
"Mercedes" reg. ozn. PL-AC 099, izdat na ime D. "E.C." od 07. 10. 2010.
godine; zapisnik o tehničkom pregledu "Lovćen auta" D. Podgorica za auto marke
"Lada" reg. ozn. BP-AP -242 od 08. 10. 2010. godine; izvještaje KC Podgorica o
analizi prisustva alkohola u krvi za okrivljenog K.B.a i S.I.a br. 1584 i br.
1585 od 12. 10. 2010. godine; medicinsku dokumentaciju na ime oštećenog mldb.
S.Ž.a; nalaz i mišljenje vještaka med. struke M.D.a sa zapisnika Kri. br.
497/10 od 29. 12. 2010. godine; nalaz i mišljenje vještaka saob. struke Č.M.a,
od 21. 12. 2010. godine; izvršio uvid u rendg. snimak na ime oštećenog mldb.
S.Ž.a; izvršio uvid u tahografsku traku za autobus od 07. 10. 2010. godine i
foto-tehničku dokumentaciju sa skicom lica mjesta nezgode UP-PJ B.Polje br.
385/10 od 07. 10. 2010. godine; i u izvod iz KE na ime okrivljenog.
Cijeneći odbranu okrivljenog i dokaze pojedinačno i u međusobnoj vezi, shodno
čl. 360 ZKP-a, sud je utvrdio činjenično stanje, i na osnovu takvog utvrđenog
činjeničnog stanja zaključio da je okrivljeni izvršio krivično djelo stavljeno
mu na teret preciziranom optužbom i da je za isto kriv.
Iz zapisnika o uviđaju saobraćajne nezgode Kr br. 103/10 Osnovnog suda, od 07.
10. 2010 godine, te skice lica mjesta i fotoelaborata, sud je utvrdio da se
saobraćajna nezgoda dogodila, dana 07. 10. 2010 godine, danju pri suvom
kolovozu i dobroj vidjivosti, na magistralnom putu Berane-Ribarevine, u mjestu
Zaton. Na mjestu saobraćajne nezgode, blaga pregledna lijeva krivina, sa desne
strane priključak pristupnog puta ka ugostiteljskom objektu. Tragovi ostali
nakon saobraćajne nezgode su evidentirani. Saobraćajne nezgoda posmatrana iz
pravca Berana prema Ribarevinama, kako je posmatra i ovaj sud.
Shodno materijalnim tragovima konstatovanim na licu mjesta, nalaz i mišljenje
je dao vještak saobraćajne struke Č.M.o, iz koga je sud utvrdi tok i dinamiku
predmetne saobraćajne nezgode.
Naime, prema nalazu vještaka saob. struke M.a Č., od 21. 12. 2010 godine,
saobraćajne nezgoda se dogodila 07. 10. 2010. godine oko 14,05 h, na
magistralnom putu Berane - Ribarevine u mjestu Zaton, u kojoj su učestvovala
vozila: autobus marke "Mercedes benz" 0303-10R", reg. ozn. PL-AC 099, kojim je
upravljao K.B., i vozilo marke "Zastava Lada" reg. ozn. BP-AP 242, kojim je
upravljao S.I.. Nezgoda se dogodila na magistralnom putu u blagoj preglednoj
lijevoj krivini, na mjestu gdje je sa desne starne locirano ulI.je pristupnog
puta. Na ovom potezu magistralnog puta brzina kretanja vozila za smjer
kretanja vozila, ograničena je saobraćajnim zankom na 80 km/h. Nezgoda se
dogodila danju, pri dobroj vidljivosti, kada je kolovoz bio suv.
IspitI.jem tehničke ispravnosti vozila utvrđena je neispravnost radne kočnice
na autobusu u dijelu sumarnog koeficijenta kočenja koji iznosi 41%, a
minimalno dozvoljeni je 50% i u dijelu stop razlike koja na I osovini iznosi
52%, a na II osovini 58%, pri čemu su desni točkovi prekočeni, a dozvoljena je
do 20%. Na putničkom vozilu nijesu bili ispravni uređaji za davanje
svjetlosnih znakova i to stop svijetlo i desna pozicija. Tokom nezgode do
kontakta vozila, putničko vozilo je isključI.o sa asfaltnog kolovoza
magistralnog puta desnim skretanjem na asfaltni kolovoz priključka pristupnog
puta sa desne strane, bez ostavljanja bilo kakvih tragova. Tokom nezgode do
kontakta vozila, autobus je bočno izmaknut sa asfaltnog kolovoza magistralnog
puta na zemljanu bankinu sa desne strane kolovoza, na kojoj je ostao trag
izrovane zemlje, dalje na asfaltnom kolovozu priključka pristupnog puta trag
paranja asfalta i trag kočenja, te se utvrđuje da je kontakt vozila ostvaren
kao nalet čeono bočne lijeve strane autobusa na bočnu desnu središnu stranu
putničkog vozila. U odnosu na širinu kolovoza magistralnog puta ovaj kontakt
je ostvaren van kolovoza magistralnog puta, na asfaltnom kolovozu ulI.ja
pristupnog puta, na udaljenosti oko 2,45 m od desne ivice kolovoza
magistralnog puta. Neposredno pred nezgodu autobus se kretao brzinom od oko 63
km/h. U momentu kontakta sa putničkim vozilom, autobus se kretao brzinom od 32
km/h. Neposredno pred udar autobusa i putničkog vozila, putničko vozilo se
kretalo brzinom od oko 23 km/h. Za zaustavljanje autobusa preduzimanjem
intenzivnog kočenja radnom kočnicom, na suvom asfaltnom kolovozu, pri
utvrđenoj brzini kretanja od 63 km/h, i za izmjerenu efikasnost radne kočnice,
u opisanim uslovima, bio je potreban zaustavni put od oko 63,68 m, pri čemu bi
put reagovanja vozača i mehanizma za kočenje na autobusu iznosio oko 22,75m, a
put intenzivnog kočenja do zaustavljanja oko 40,93 m. Vrijeme ovakvog
zaustavljanja autobusa iznosilo bi oko 5,99 sekundi, i to vrijeme reagovanja
vozača i vozila oko 1,30 sekundi i vrijeme intenzivnog kočenja do
zaustavljanja oko 4,69 sekundi. Za zaustavljanje autobusa preduzimanjem
intenzivnog kočenja radnom kočnicom, na suvom asfaltnom kolovozu, od utvrđene
brzine kretanja od 63 km/h do utvrđene brzine kretanja putničkog vozila od 23
km/h, za minimalno dozvoljenu efikasnost radne kočnice, u opisanim uslovima,
bio je potreban zaustavni put od ko 51,45 m, pri čemu bi put reagovanja vozača
i mehanizma za kočenje na autobusu iznosio oko 22,75 m, a put intenzivnog
kočenja do postizanja brzine kretanja putničkog vozila oko 28,70 m. Vještak je
dalje u svom nalazu naveo da: danju, pri dobroj vidljivosti i suvom asfaltnom
kolovozu, na magistralnom putu u blagoj preglednoj lijevoj krivini, na mjestu
gdje je sa desne strane locirano ulI.je pristupnog puta, u uslovima
saobraćajnim znakom neograničene brzine kretanja vozila i obilježene uzdužne
središne isprekidane linije, u saobraćajnoj situaciji kada se po desnoj
kolovoznoj traci kretalo putničko vozilo usporavajući i bočno se izmičući u
desno, vozač autobusa, upravljajući autobusom brzinom od oko 63 km/h, desnom
kolovoznom trakom iza putničkog vozila, propustio je mogućnost da
blagovremenim preduzimanjem kočenja na desnoj kolovoznoj traci uspori autobus
do brzine kretanja putničkog vozila i time održi bezbjedno podužno odstojanje
autobusa od putničkog vozila, pa je preduzeo bočno izmicanje autobusa u desno,
prelazeći autobusom sa desne kolovozne trake prvo, na desnu bankinu, a zatim
na kolovoz pristupnog puta, započinjući preticanje putničkov vozila sa desne
strane, tokom koga je na putanji isključI.ja putničkog vozila sa magistralnog
puta desnim skretanjem na pristupni put, autobus ostvario nalet čeono bočnom
lijevom stranom na bočnu desnu središnu stranu putničkog vozila, u momentu
kada se u c ijelim gabaritnim veličinama nalazio na asfaltnom priključku
pristupnog puta sa desne strane kolovoza magistralnog puta i sa desne strane
putničkog vozila, koje se isključivalo desnim skretanjem.
Propust vozača autobusa smatra se razlogom za nastanak ove nezgode.
IspitI.jem tehničke ispravnosti vozila utvrđena je neispravnost radne kočnice
na autobusu u dijelu sumarnog koeficijenta kočenja koji iznosi 41%, a
minimalno dozvoljeni je 50% i u dijelu stop razlike koja na I osovini iznosi
52%, a na II osovini 58%, pri čemu su desni točkovi prekočeni, a dozvoljena je
do 20%. Ova neispravnost radne kočnice na autobusu manifestovala je dva
negativna uticaja na tok ove nezgode, prvo, smanjila je mogućnost za
održavanje bezbjednog podužnog odstojanja autobusa od putničkog vozila i
drugo, mogla je, pri preduzetom kočenju, izazvati bočno izmicanje autobusa u
desno, što je, kumulativno, moglo iznuditi preticanje putničkog vozila sa
desne strane. Vještak je mišljenja - da u datim uslovima i opisanoj
saobraćajnoj situaciji vozač putničkog vozila nije intenzivno smanjivao brzinu
kretanja putničkog vozila prije preduzimanja isključI.ja putničkog vozila sa
magistralnog puta desnim skretanjem na priključni put, pa na njegovoj strani
nema propusta, osim u slučaju ako o namjeri da se vozilom isključi sa
magistralnog puta desnim skretanjem na priključni put, nije obavještavao druge
učesnike u saobraćaju dajući im znak pomoću pokazivača pravca, čime bi učinio
propust koji se smatra doprinosom nastanku ove nezgode. Na putničkom vozilu
nijesu bili ispravni uređaji za davanje svjetlosnih znakova i to stop svijetlo
i desna pozicija. Neispravno stop svijetlo na putničkom vozilu moglo je
doprinijeti da vozač autobusa sa kašnjenjem utvrdi da putničko vozilo u vožnji
desnom kolovoznom trakom ispred autobusa usporava, naročito ako prije
preduzimanja kočenja putničkog vozila nije dat znak pomoću pokazivača pravca o
namjeri da se putničko vozilo isključi sa magistralnog puta desnim skretanjem.
Nalaz i mišljenje vještaka saobraćajne struke sud je u potpunosti prihvatio
kao jasan, stručan i objektI., dat na osnovu pravila struke i nauke, te na
osnovu materijalnih tragova ostaloh na licu mjesta nakon saobraćajne nezgode.
Iz izvještaj KC CG o prisustvu alkohola u krvi od 08. 10. 2010 godine, na ime
okrivljenog K.B.a, i na ime oštećenog S.I.a, sud je utvrdio da su okrivljeni i
oštećeni kritičnom prilikom upravljali vozilima u trijeznom stanju.
Iz zapisnika o vršenju tehničkog pregleda Lovćen auta D. Podgorica, za pmv
marke Zastava-Lada reg. oznaka BP AP sud je utvrdio da je kočioni i
upravljački sistem na vozilu bio u ispravnom stanju, što je utvrđeno vizuelnim
pregledom.
Iz zapisnika o vršenju tehničkog pregleda Lovćen auta D. Podgorica, za autobus
marke Mercedes " reg. ozn. PL AC 099 sud je utvrdio da je na istom utvrđena
neispravnost radne kočnice u dijelu sumarnog koeficijenta kočenja, i dijelu
stop razlike pri čemu su desni točkovi prekočeni.
Iz medicinsku dokumentaciju na ime mldb oštećenog S.Ž.a, uvidom u RTG snimke,
te iz nalaza i mišljenja vještaka medicinske struke M.D.a, datog na zapisnik
Kr. br. 497/10 od 29. 12. 2010. godine, sud je utvrdio da je oštećeni S.Ž.o u
predmetnoj saobraćajnoj nezgodi zadobio lake tjelesne povrede u vidu
nagnječenja mekih tkiva na glavi, koje su nastale dejstvom tupo tvrde sile
manjeg inteziteta, u predjelu glave. Nalaz i mišljenje vještaka sud je u
potpunosti prihvatio, obzirom da je isti dat po osnovu pravila nauke i struke,
a na osnovu medicinske dokumentacije na ime oštećenog, koja predstavlja
objektivni pokazatelj povreda zadobijenih u saobraćajnoj nezgodi.
Uvidom u tahgrafsku traku sud je utvrdio da se autobus marke Mercedes,
neposredno pred nezgodu kretao brzinom od 63 km/h, a da je u trenutku udara u
PMV imao brzinu od 32 km/h.
Uvidom u izvod iz kaznene evidencije na ime okrivljenog, sud je utvrdio da
isti do sada nije osuđI..
Sud je analizirao iskaz oštećenog S.I.a, saslušanog u svojstvu svjedoka, i iz
istog utvrdio da je, dana 07. 10. 2010. godine, oko 14,00h, upravljao PMV
marke "Lada-karavan" reg. ozn. BP-AP 242 iz pravca Berana u pravcu Bijelog
Polja. Sa njim u vozilu nalazio se njegov unuk S.Ž.o koji je sjedio na zadnjem
sjdeištu. Dolaskom u mjestu Zaton namjeravao je da se isključi iz saobraćaja i
da se parkira na desno proširenje prema kući V.P.. Dao je desni pokazivač
pravca i preuzeo radnju skretanja u desno, međutim, u jednom momentu kada se
bio isključio sa svoje kolovozne trake autobus koji se nalazio iza njega
udario je u njegovo vozilo u desna prednja i desna zadnja vrata i gurao ga oko
6 metara. Poslije toga on i unuk Ž. su izašli iz vozila. Ž. je imao povrede u
predjelu glave i posjekotine na ruci, pa ga je jedan komšija prevezao do Hitne
službe radi ukazI.ja ljekarske pomoći. Na njegovom vozilu je nakon udesa
nastupila totalna šteta. Sud je iskaz ovog svjedoka u potpunosti prihvatio kao
jasan i određen.
Sud je analizirao iskaz oštećenog mldb. S.Ž.a, saslušanog u svojstvu svjedoka,
i iz istog utvrdio da se, dana 07. 10. 2010. godine, oko 14,00 h, nalazio na
zadnjem sjedištu u vozilu marke "Lada-karavan" reg. ozn. BP-AP 242, kojim je
upravljao njegov djed S.I. iz pravca Berana u pravcu Bijelog Polja. Dolaskom u
mjesto Zaton njegov djed I. je namjeravao da se isključi iz saobraćaja i da se
parkira na desno proširenje prema kući V.P.. Dao je desni pokazivač pravca i
preduzeo radnju skretanja u desno, međutim, u jednom momentu kada su se
isključili sa njihove kolovozne trake, autobus koji se nalazio iza njih udario
ih je u njihovo vozilo u desna prednja i desna zadnja vrata i gurao ih oko 6
metara. U momentu kada je došlo do udara sjedio je na desnoj ivici zadnjeg
desnog sjedišta i od siline udara je glavom, tačnije potiljkom, udario od neki
tupo tvrdi predmet i tada je skočio iz sjedišta i prešao na sjedište kod djeda
I.a. Tom prilikom zadobio je povrede u predjelu glave, posjekotine na ruci i
povredu u predjelu desnog ramena, bio je ugruvan i o tome posjeduje medicinsku
dokumentaciju. Sud je iskaz ovog svjedoka u potpunosti prihvatio kao jasan i
određen.
Naime, iz odbrane okrivljenog i dokaza izvedenih tokom postupka nesporno je
utvrđeno da se, dana 07. 10. 2010. godine, oko 14:05 h, dogodila saobraćajna
nezgoda na magistralnom putu Berane-Ribarevine u mjestu Zaton, kojom prilikom
je oštećeni S.Ž.o zadobio lake tjelesne povrede. Okrivljeni u svojoj odbrani
ne negira da je kočioni sitem na autobusu kojim je upravljao bio neispravan,
što je potvrđeno i zapisnikom o tehničkom pregledu autobusa, na koji dokaz
okrivljeni nije imao prigovora, kao i nalazom i mišljenjem vještaka
saobraćajne struke.
Sporno je da li je postupanje okrivljenog K.B.a u datoj saobraćajnoj situaciji
suprotno odredbama čl. 83 ZOBS-a na putevima.
Naime okrivljeni se branio da je do saobraćajne nezgode došlo zbog iznenadnog
i naglog kočenja vozila koje se nalazilo ispred njega te skretanja tog vozila
udesno bez davanja znakova pokazvača pravca.
Sud je analizirao ovakvu odbranu okrivljenog, dovodio je u vezu sa izvedenim
dokazima, pa istu nije prihvatio već je cijeni unaprijed sračunatom u cilju
izbjegavanja sopstvene krivice.
Cijeneći iskaz oštećenog S.Ž.a i svjedoka S.I.a, sud je utvrdio da se S.I.
koji je upravljao PMV Lada, kretao magistralnim putem iz pravca Berana prema
Bijelom Polju-Ribarevinama, te da se u mjestu Zaton, isključio sa magistralnog
puta desnim skretanjem, uz prethodno upaljen pokazivač pravca, sa kog razloga
ovaj sud ne prihvata navode iz odbrane okrivljeng da je vozilo koje se kretalo
ispred njega tj. Lada, preduzleo radnju skretanja bez prethodno datih znakova
pokazivača pravca. Takođe, navodi iz odbrane okrivljenog da je vozilo ispred
naglo zakočilo, sud ne prihvata, jer za ove navode okrivljenog nema dokaza,
obzirom da uviđajem na lcu mjesta na desnoj kolovoznoj traci nijesu
registrovani tragovi intezivnog kočenja, niti su oštećeni kao ni svjedok S.I.,
naveli da je pred isključenje automobil kojim je I. upravljao naglo zakočio.
Dakle, iz izvedenih dokaza tokom postupka – nalaza vještaka saobraćajne
struke, iskaza svjedoka-oštećenog S.Ž.a i S.I.a, sud je kao nesporno utvrdio
da je osnovni razlog za nastanak predmetne saobraćajne nezgode na strani
okrivljenog.
Okrivljeni kritičnom prilikom postupao suprotno važećim saobraćajnim
propisima, a koje postupanje je predstavljalo osnovni razlog za nastanak
predmetne saobraćajne nezgode, u kojoj je oštećeni zadobio lake tjelesne
povrede, jer je upravljao autobusom na kome, kočioni sistem nije bio u
ispravom stanju, čime je postupao suprotno odredbi člana 244 st. 1 ZOBS-a na
putevima, pa je u tom smislu i sadržano u izreci presude. Takođe postupao je i
suprotno odredbi člana 83 ZOBS-a na putevima, je nije držao potrebno
odstojanje, od vozila ispred, koje je dužan da drži i zbog mogućnosti naglog
kočenja vozila ispred, pa je na taj način u svojim radnjama ostvario elemente
krivičnog djela ugrožavanja javnog saobraćaja 339 st. 1 Krivičnog zakonika,
koje je izvršio s eventualnim umišljajem jer je bio svjestan da upotrebom
vozila sa neispravnim uredjajima za kočenje može učiniti krivično djelo, ali
je na isto pristao.U odnosu na posledice izvršenog krivičnog djela- nastanak
lakih tjelesnih povreda kod oštećenog i nastank štete okrivljeni je postupao s
nehatom.
Za krivično djelo ugrožavanje javnog saobraćaja iz čl. 339 st. 1 Krivičnog
zakonika RCG predvidjena je kazna zatvora do 3 godine.
Prilikom odlučI.ja o vrsti i visini kazne, sud je cijenio sve okolnosti iz čl.
42 KZ RCG, koje se odnose na odmjeravanje kazne, pa okrivljenom od
olakšavajućih okolnosti uzeo: da se radi o porodičnom čovjeku, ocu trdvoje
djece, licu lošeg imovnog stanja i koji do sada nije osudjI., što ukazuje da
nije sklon vršenju krivičnih djela, pa u nedostatku otežavajućih okolnosti,
sud je, mišljenja da sveukupnost olakšavajućih okolnosti, predstavlja osnov za
izricanje uslovne osude, pa je okrivljenom utvrdio kaznu zatvora od
60(šezdeset) dana, pri tom cijeneći da bi pristupanje izvršenju kazne suviše
represivno djelovalo na okrivljenog, nego da će i samo upozorenje, uz
prijetnju kaznom, dovoljno uticati na istog da u buduće ne vrši ova i slična
krivična djela i na taj način se ostvariti svrha uslovne osude predviđena u
čl. 52 u vezi čl. 4 st. 2 Krivičnog zakonika, i time ostvariti svrha generalne
i specijalne prevencije.
Okrivljeni je, shodno čl. 199 st. 2 i 202 ZKP-a, obavezan da ovom sudu plati
na ime paušala iznos od 30,00€, pri čemu je sud imao u vidu složenost i
trajanje krivičnog postupka, te imovinske prilike okrivljenog, kao i da na ime
troškova krivičnog postupka plati iznos od 247,50 €, koji iznos se odnosi na
troškove vještačenja od strane vještaka medicinske i saobraćajne struke.
Shodno čl. 212 ZKP-a, sud je oštećene S.I.a i zak. zastupnika mldb. oštećenog
S.Ž.a, radi ostvarI.ja imovinsko-pravnog zahtjeva, uputio na parnični
postupak.
Iz iznijetog je odlučeno kao u izreci presude, a shodno čl. 364 ZKP-a.
OSNOVNI SUD U BIJELOM POLJU
dana 01. 03. 2011. godine,
ZAPISNIČAR, S U D I J A,
Draginja Bošković s.r. Ivanm Adamović s.r.