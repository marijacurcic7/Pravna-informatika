K. br. 142/12
U IME CRNE GORE
OSNOVNI SUD U BIJELOM POLJU, kao prvostepeni krivični sud sudija Dragan Mrdak,
sa zapisničarem Koviljkom Lješnjak, rješavajući u po optužnom predlogu ODT-a
iz B. Polja, Kt.br.56/12 od 29.03. 2012. godine, protiv optuženog N.P.a iz
Nikšića, sa prebivalištem u Parizu - Francuska zbog krivičnog djela nedavanje
izdržavanja iz čl. 221 st.1 Krivičnog zakonika, po održanom usmenom glavnom i
javnom pretresu u prisustvu savjetnice ODT-u B. Polju Šćepanović Darinke i
branioca okrivljenog po službenoj dužnosti A.K.F.a, a u odsustvu okrivljenog i
zakonske zastupnice oštećene maloljetne R.I., majke R.S., dana 12. 06. 2012 .
godine, donio je i javno objavio
P R E S U D U
Okrivljeni N.P.O rođen ... godine u S., opština N., otac troje djece od kojih
jedno maloljetno,po zanimanju slikar sa prebivalištem u Parizu, 10 Vila
Haussmann 92130 Isuu Les Moulimeaux Francuska, osuđivan i to presudom Osnovnog
suda u Bijelom Polju K.br.120/2011 od 07.09.2011 godine, na novčanu kaznu od
600,00 €, zbog krivičnog djela iz čl.221. st.1. Krivičnog zakonika,
K r i v j e
Što :
- od 19.11.2010 godine do 01. 02. 2012 godine nije davao izdržavanje za svoje
dijete, oštećenu - maloljetnu R.I., koje je po zakonu dužan da izdržava, a ta
dužnost je utvrđena izvršnom sudskom odlukom - presudom Osnovnog suda u
Bijelom Polju P. broj 639/08 od 30.09.2009 godine, kojom je obavezan na
plaćanje iznosa od 250,00 €, mjesečno, počev od 18. 08. 2008. godine, pa
ubuduće dok za to budu postojali zakonski razlozi,
- čime je izvršio krivično djelo nedavanje izdržavanja iz čl. 221 st. 1
Krivičnog zakonika,
- za koje ga sud primjenom citiranih zakonskih propisa te čl. 2, 4, 5, 13,
15, 32, 39 i 42 Krivičnog zakonika te čl. 226, 229,239 i 374 Zakonika o
krivičnom postupku
O S U DJ U J E
Na novčanu kaznu u iznosu od 900,00€ ( devetstotina eura), koju kaznu je
okrivljeni dužan platiti u roku od tri mjeseca od dana pravnosnažnosti
presude, na žiro račun br. 832 -151 -35 Depozit novčanih kazni troškova
postupka i paušala CG.
Ako okrivljeni ne plati novčanu kaznu sud će novčanu kazni zamijeniti kaznom
zatvora, tako što će za svakih započetih 25,00 €, novčane kazne, odrediti
jedan dan zatvora, a ako okrivljeni plati samo dio novčane kazne, sud će
ostatak kazne srazmjerno zamijeniti kaznom zatvora, a ako okrivljeni plati
ostatak novčane kazne, izvršenje kazne zatvora će obustaviti.
Okrivljeni se obavezuje da ovom sudu na ime paušala plati iznos od 50,00 € kao
i na ime ostalih troškova postupka iznos od 75,00 €, na žiro račun br. 832 -
151 - 35 Depozita novačnih kazni troškova postupka i paušala ovog suda u roku
od 15 dana od dana pravosnažnosti presude, pod prijetnjom prinudnog izvršenja.
Oštećena R.I.a se preko svog zakonskog zastupnika majke R.S. radi ostvarivanja
imovinsko - pravnog zahtjeva upućuje na parnični postupak.
O b r a z l o ž e nj e
Optužnim predlogom ODT-a iz B. Polja Kt. br. 56/12 od 29. 03. 2012. godine,
optužen je N.P.o iz Nikšića, zbog krivičnog djela nedavanje izdržavanja iz čl.
221 st. 1 Krivičnog zakonika.
Zbog činjenice da se okrivljeni nalazi u Francuskoj gdje živi i radi i da se
isti iako uredno obaviješten nije odazvao na glavni pretres, rješenjem Vijeća
ovog suda Kv. br. 185/12 od 18.05.2012 godine, odredjeno je da se okrivljenom
N.P.u sudi u odsustvu i istom je rješenjem Su. br. 445/12 od 18.05.2012.
godine za branioca po službenoj dužnosti postavljen A.F.K..
Glavni pretres je održan i zaključen dana 12. 06. 2012. godine u prisustvu
savjetnice ODT- a iz B. Polja Šćepanović Darinke, branioca okrivljenog po
službenoj dužnosti A.K.F.a a u odsustvu obaviještene zakonske zastupnice
oštećene maloljetne R.I.e majke R.S..
Prije davanja završne riječi zamjenica u ODT-u je precizirala činjenični opis
optužnog predloga tako da umjesto '' od 18. 11.2010 godine do 01.02.2012
godine'' isti sada glasi: ''od 19.11.2010. godine do 01.02.2012 godine'' u
ostalom dijelu činjenični opis i pravna kvalifikacija ostaju neizmijenjeni.
U završnoj riječi savjetnica ODT-a je ostala je pri preciziranom optužnom
predlogu i predložila je da sud optuženog oglasi krivim i osudi na kaznu po
zakonu.
Zakonski zastupnik oštećene maloljetne R.I.e, majka R.S.a nije pristupila za
zaključeni glavni pretres pa je njena završna riječ izostala, a u toku
postupka ista se u ime malodobne oštećene R.I.e pridružila krivičnom gonjenju
protiv okrivljenog i postavila imovinsko pravni zahtjev.
U toku istražnog postupka okrivljeni nije saslušan, a na glavnom pretresu
okrivljenom je sudjeno u odsustvu, pa su njegova odbrana i završna riječ
izostale.
U završnoj riječi branilac okrivljenog N.P.a po službenoj dužnosti A.F.K. je
istakao da ako sud utvrdi da u radnjama okrivljenog postoje elementi krivičnog
djela koje mu se stavlja na teret da istog kazni što blaže i izrekne mu
novčanu kaznu. Tražio je troškove odbrane za razmatranje spisa i pristupa na
glavni pretres po AT-u.
Radi utvrdjivanja odlučnih činjenica i donešenja pravilne i zakonite odluke
sud je u dokaznom postupku na glavnom pretresu izveo sledeće dokaze: pročitao
i to: iskaz zakonske zastupnice malodobne oštećene R.I.e R.S. sa zapisnik o
saslušanju pred zamjenicom ODT-a u Bijelom Polju Kt. br. 56/12 od 20.03. 2012
godine,presudu Osnovnog suda u Bijelom Polju P. br.639/2008 od 30.09.2009
godine; presudu Osnovnog suda u Bijelom Polju K. br.120/11 od 07.09.2011
godine. izvršio uvid u izvod iz KE za okrivljenog. Drugih predloga za dopunu
dokaznog postupka nije bilo.
Cijeneći dokaze pojedinačno i u medjusobnoj vezi, a shodno čl. 370 Zakonika o
krivičnom postupku, sud je utvrdio činjenično stanje i na osnvu istog zakljčio
da je okrivljeni izvršio krivično djelo, koje mu je stavljeno na teret i da je
za isto krivično djelo kriv i odgovoran.
Iz iskaza zakonske zastupnice oštećene malodobne R.I.e majke R.S. se utvrdjuje
da malodobna Isidora ima nepunih šest godina a pred Osnovnim sudom u Bijelom
Polju je vođen parnični postupak u kom je donijeta pravnosnažna presuda
P.br.639/08 od 30.09.2009 godine, kojom je obavezan N.P.o vanbračni otac njene
ćerke R.I.e da na ime doprinosa za izdržavanje njene ćerke plaća iznos od
250,00 €, počev od 18.08.2008 godine. N.P.o nije dao ni jednu ratu na ime
izdržavanja za malodobnu R.I., te je protiv istog vođen i postupak pred
Osnovnim sudom u Bijelom Polju i to za period od 18.08.2008 godine, do
18.11.2010 godine, gdje je i donijeta presuda K.br.120/11 kojom je isti
oglašen krivim i osuđen na novčanu kaznu.
Zbog činjenice da se okrivljeni iako uredno obaviješten nije odazvao na glavni
pretres, činjenice da je istom uz poziv za glavni pretres od 08.05.2012.
godine uručen i optužni predlog, što podrazumijeva da je bio upoznat sa
sadržinom optužnog predloga i krivičnim djelom koje mu je stavljeno na teret,
i činjenice da isti ni na koji način nije osporio navode iz optužnog predloga,
sud je u potpunosti prihvatio iskaz ove svjedokinje, i utvrdio da okrivljeni
na ime izdržavanja maloljetnog djeteta po pravosnažnoj presudi ovog suda P.br.
639/2008 od 30.09.2009 godine, nije davao izdržavanje za period od 19.11.2010
godine do 01. 02. 2012 godine.
Iz pravosnažne i izvršne presude Osnovnog suda u B. Polju P. br. 639/2008 od
30.09.2009. godine proizilazi da na strani okrivljenog N.P.a postoji obaveza
da doprinosi izdržavanju svog maloljetnog djeteta R.I.e, i to na način što je
isti dužan da svakomjesečno plaća iznos od 250,00 €, počev od 18.08.2008
godine pa ubuduće dok za to budu postojali zakonski razlozi i to uplatom
navedenog iznosa na žiro račun zakonske zastupnice maloljetne tužilje koji se
vodi kod Prve banke.
Dakle, iz izvedenih dokaza tokom postupka sud je nesumnjivo utvrdio da je
okrivljeni N.P.o pravosnažnom sudskom odlukom obavezan da plaća doprinos na
ime izdržavanja svoje maloljetne ćerke R.I.e i da okrivljeni nije platio ni
jednu ratu dospjelu u periodu od 19.11.2010. godine do 01. 02. 2012 godine, pa
je okrivljeni ovakvim svojim ponašanjem ostvario elemente bića krivičnog djela
nedavanje izdržavanja iz čl. 221 st. 1 Krivičnog zakonika, pri čemu je
okrivljeni postupao s umišljajem jer je bio svjestan obaveze izdržavanja
maloljetne ćerke R.I.e, utvrdjene pravosnažnom presudom ovog suda P. br.
639/2008 od 30.09.2011. godine, pa pošto po istoj presudi nije postupao to je
htio izvršenje ovog krivičnog djela što je za posledicu imalo da njegovo
malodobno dijete kao korisnik izdržavanja isto nije moglo da ostvari.
Sud je imao u vidu i odredbe st. 2 istog člana zakona, kojima je predvidjeno
da se učinilac djela neće kazniti ako iz opravdanih razloga nije davao
izdržavanje pa na strani okrivljenog nije utvrdio postojanje opravdanih
razloga, jer okrivljeni iako upoznat sa sadržinom optužnog predloga i
krivičnim djelom stavljenim mu na teret nije sudu pružio bilo kakav pisani ili
drugi pak dokaz da je zdravstveno i radno nesposobno lice. Naprotiv sud je
uvjerenja da je okrivljeni N.P.o zbog činjenice da se nalazi na radu u
inostranstvu solidnog imovnog stanja i u mogućnosti da izvršava svoju zakonsku
obavezu utvrdjenu pravosnažnom presudom ovog suda P. br. 639/2008 od
30.09.2011 godine.
U pogledu ranije osuđivanosti okrivljenog sud nije prihvatio izvod iz KE izdat
od strane UP PJ Nikšić pod brojem 1011 od 23. 04. 2012 godine, gdje je
sadržano da N.P.o sa ličnim podacima kao u izreci presude ne prolazi kroz
kaznenu evidenciju jer je sud na glavnom pretresu iz izvedenog dokaza
pročitane presude Osnovnog suda u Bijelom Polju K. br. 120/2011 od 07.09.2011
godine, koja presuda je postala pravnosnažna 07.10.2011 godine, i dostavljena
UP PJ Nikšić dana 07.11.2011 godine utvrdio da je okrivljeni osuđivan za
krivično djelo nedavanje izdržavanja iz čl.221 st.1. Krivičnog zakonika.
Pravnosnažnom presudom Osnovnog suda u Bijelom Polju K.br.120/2011 od
07.09.2011 godine, okrivljeni N.P.o je oglašen krivim zato što u periodu od
18.08.2008 godine do 18.11.2010 godine, nije davao izdržavanje za svoje
dijete, oštećenu maloljetnu R.I. koju je po zakonu dužan da izdržava a ta
dužnost je utvrdjena izvršnom sudskom odlukom presudom Osnovnog suda u Bijelom
Polju P.br.639/08 od 30.09.2009 godine. Kako je u predmetu ovog suda
K.br.142/12 okrivljenom stavljeno na teret da u periodu od 19.11.2010 godine,
do 01.02.2012 godine, nije davao izdržavanje za svoje dijete oštećenu
maloljetnu R.I. to presuda ovog suda K.br.120/2011 od 07.09.2011 godine, nema
karakter presuđene stvari za predmet ovog suda K.br.142/12 jer su u ova dva
predmeta navedeni različiti periodi u kojima okrivljeni nije davao izdržavanje
za svoje maloljetno dijete R.I..
Prilikom odlučivanja o vrsti krivične sankcije sud je cijenio sve okolnosti iz
čl. 42 Krivičnog zakonika, koje utiču da kazna bude veća ili manja, pa je od
olakšavajućih okolnosti našao da se radi o starijem licu, ocu troje djece od
kojih jedno maloljetno i u obavezi izdržavanja istog, a od otežavajućih
okolnosti sud je cijenio njegovu raniju osuđivanost za istorodno krivično
djelo kao i njegovo držanje nakon izvršenog krivičnog djela, pa cijeneći sve
olakšavajuće i otežavajuće okolnosti, sud je okrivljenog osudio na novčanu
kaznu u iznosu od 900,00 €, smatrajući da će se novčanom kaznom u navedenom
iznosu dovoljno uticati na okrivljenog da ubuduće ne vrši ova i slična
krivična djela i da će se na ovaj način ostvariti svrha kažnjavanja iz čl. 32
Krivičnog zakonika. Prilikom odlučivanja o vrsti kazne sud je imao u vidu
činjenicu da je okrivljeni na boravku i radu u inostranstvu Pariz- Francuska,
što predpostavlja da je isti solidnog imovnog stanja.
Shodno čl. 226 Zakonika o krivičnom postupku, odlučeno je u pogledu paušala od
50,00 € imajući u vidu složenost i trajanje krivičnog postpuka i imovinske
prilike okrivljenog.
Okrivljeni je obavezan, shodno čl. 229 Zakonika o krivičnom postupku, da plati
na ime troškova krivičnog postupka iznos od 75,00 €, isti troškovi se odnose
na troškove odbrane okrivljenog N.P.a od strane branioca po službenoj dužnosti
A.K.F.a po AT-u i Odluci o visini naknade za rad advokata za odbranu po
službenoj dužnosti ( Sl. list br. 42/10 od 08.04.2010. godine) i to: na ime
pristupa na jedan održani glavni pretres u iznosu od 37,50 €, i na ime
razgledanja spisa predmeta u iznosu od 37,50 €.
Shodno čl.239 Zakonika o krivičnom postupku,oštećena malodobna R.I.a je radi
ostvarivanja imovinsko pravnog zahtjeva, upućena na parnicu preko zakonskog
zastupnika majke R.S..
Iz iznijetih razloga odlučeno je kao u izreci shodno čl. 374 Zakonika o
krivičnom postupku.
OSNOVNI SUD U BIJELOM POLJU
Dana, 12. 06. 2012. godine.
ZAPISNIČAR S U D I J A
Koviljka Lješnjak Dragan Mrdak