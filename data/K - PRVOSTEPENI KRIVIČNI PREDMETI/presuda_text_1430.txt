DRŽAVA CRNA GORA
OSNOVNI SUD U NIKŠIĆU
K.br. 88/2011
Dana 18.04.2011.godine  
U IME NARODA
             OSNOVNI SUD U NIKŠIĆU, kao prvostepeni krivični,u vijeću
sastavljenom od sudije Djuričković Igora kao predsjednika vijeća i sudija
porotnika R. M. i M. B. kao članova vijeća uz sudjelovanje saradnika Šabanović
Biljane i Papović Budimirke kao zapisničara, rješavajući u krivičnom predmetu
optuženog A.D. iz N. zbog krivičnog djela ugrožavanje javnog saobraćaja iz
člana 348 stav 1 u vezi člana 339 stav 1 KZ, postupajući po optužnici  ODT N.
Kt.br.451/10 od 04.02.2011.godine, nakon javnog glavnog pretresa održanog dana
15.04.2011. godine u prisustvu zamjenika ODT-a P.Ž. i optuženog, nakon tajnog
vijećanja i glasanja donio je i dana 18.04.2011.godine javno objavio  
P R E S U D U
Optuženi:
A.D. , od oca V.  i majke S., rodjene V., rodjen .... u N., sa
prebivalištem u N., državljanin Crne Gore, oženjen – otac jednog djeteta,
nezaposlen, lošeg imovnog stanja, ranije osudjivan presudom Osnovnog suda u N.
K.br. 252/08 od 12.05.2008.god. zbog kriv.djela iz čl. 256 st.2 u vezi st.1 KZ
na kaznu zatvora u trajanju od 30 dana uslovno na jednu godinu  
K r i v   j e
Što je:
Dana 01.06.2010.godine, oko 20:30 časova u .N. u ulici ....., ne pridržavajući
se saobraćajnih propisa, upravaljao prije sticanja prava na upravljanje
motornim vozilom i pod dejstvom alkohola pri koncentraciji od 2,62 promila
apsolutnog alkohola u krvi, putničkim motornim vozilom marke«......«, reg.br.
P..... i time tako ugrozio saobraćaj da je doveo u opasnost život i tijelo
oštećene J.V., na način što , krećući se navedenom ulicom iz pravca naselja
........ prema naselju ...... nije obratio pažnju na pješaka J.V. koja se u
istom smjeru kretala desnom ivicom kolovoza ulice ........., usled čega je
vozeći ovako protivno odredbama člana 13 stav 1, člana 200 stav 1 i člana 222
stav 1 ZOBS-a na putevima, prednjim desnim dijelom vozila udario i na kolovoz
oborio oštećenu J.V., koja je tom prilikom zadobila teške tjelesne povrede u
vidu preloma lijeve nadlaktice, preloma lijeve natkoljene kosti i preloma
drugog i trećeg rebra sa desne strane i lake tjelesne povrede u vidu razderne
rane u tjemenom dijelu poglavine sa desne strane i razderne rane u predjelu
desne podkoljenice.  
- čime je izvršio krivično djelo teško djelo protiv bezbjednosti javnog
saobraćaja iz člana 348 stav 1 u vezi člana 339 stav 1 KZ.  
- pa sud optuženog zbog izvršenja navedenog krivičnog djela primjenom
citiranih zakonskih odredbi kao i odredbi iz člana 4 stav 2, člana 42 stav 1,
član 32, 36, 45, 46 KZ kao i odredbi iz člana 199, 202 i 364 ZKP-a  
O S U D J U J E
Na kaznu zatvora u trajanju od 3 ( slovima: tri ) mjeseca, koju kaznu je
optuženi dužan izdržati nakon pravosnažnsoti presude.  
Obavezuje se optuženi da na ime troškova krivičnog postupka plati iznos od
223,00 eura u roku od 15 dana od dana pravosnažnosti presude pod prijetnjom
prinudnog izvršenja na žiro račun Osnovnog suda u N.  .......... i da sudu
dostavi dokaz o izvršenoj uplati.  
O b r a z l o ž e n j e
Osnovni državni tužilac u Nikšiću svojom optužnicom Kt.br.451/10 od
04.02.2011. godine, stavio je na teret optuženom A.D. izvršenje krivičnog
djela teško djelo protiv bezbjednosti javnog saobraćaja iz člana 348 stav 1 u
vezi člana 339 stav 1 KZ, koje krivično djelo je činjenično opisano u izreci
presude. Zamjenik ODT-a P.Ž. koji je zastupao optužnicu na glavnom pretresu
ostajući pri navodima iste tokom pretresa  u svojoj zavšrnoj riječi predložio
je sudu da optuženog za počinjeno djelo oglasi krivim i osudi po zakonu.  
Optuženi A.D. u svojoj odbrani datoj na glavnom pretresu u bitnom je
istakao da nikada nije polagao vozački ispit za upravljanje vozilima »B«
kategorije, ali da je znao da upravlja vozilom i da se dana 01.06.2010.god. u
večernjim časovima kretao sa vozilom marke »......«, koje vozilo je vlasništvo
njegovog oca, ulicom ........ iz pravca naselja ..... u pravcu naselja ..... i
nakon što je savladao jednu desnu krivinu ugledao je pješaka-oštećenu J.V.
ispred prednjeg desnog dijela vozila, nakon čega je tim dijelom vozila udario
oštećenu, od kog udarca je ista pala na kolovoz, zatim zaustavio vozilo na
proširenju pored puta nakon čega je otrčao do kuće M.G. koja se nalazi u
blizini, pozvao M. i zatim uz pomoć imenovanog lica oštećenu smjestio u jedno
vozilo koje se zateklo na mjestu dogadjaja i oštećenu odvezlo u bolnicu, a on
je ostao na mjestu dogadjaja i sačekao dolazak službenika policije. Takodje je
istakao da je kritičnog dana prije ovog dogadjaja popio dosta alkoholnih pića
i to 3-4 piva u kafani u .......... nakon čega je otišao u kafanu koja se
nalazi u naselju ....... i za vrijeme provedeno u istoj popio 3-4 čaše
alkoholnog pića Vinjak.  
U svojoj završnoj riječi optuženi je, ostajući pri svom kazivanju, izrazio
kajanje zbog učinjenog djela i pitanje svoje krivično- pravne odgovornosti i
odluku o krivičnoj sankciji ostavio na ocjenu sudu.  
Sud je na glavnom pretresu u dokaznom postupku pročitao zapisnik o uvidjaju
CG-PJ N. broj 304 od 01.06.2010. godine, izvršio uvid u skicu lica mjesta
predmetne saobraćajne nezgode i fotoelaborat iste br. 470/10 od
01.06.2010.god., na saglasan predlog stranaka pročitao iskaz oštećene J.V.,
nalaz i mišljenje vještaka saobraćajne struke ing. Š.M. nalaz i mišljenje
vještaka medicinske struke dr B.V. i  nalaz i mišljenje stalnog sudskog
vještaka neuropsihijatra dr N.Z. date u prethodnom postupku i pročitao izvod
iz KE za optuženog dat od U.P CG-PJ N..  
Analizirajući provedene dokaze pojedinačno i u nihovoj medjusobnoj
povezanosti, dovodeći ih u vezu sa navodima optužbe i kazivanjem optuženog,
sud je na nesumnjiv ančin utvrdio da je optuženi počinio krivično djelo koje
mu je stavljeno na teret optužbom i istog oglasio krivim i krivično pravno
odgovornim sa sljedećih razloga.  
Kazivanje optuženog sud je cijenio kao istinito, potpuno i jasno jer je isto u
pogledu, mjesta vremena i uzroka nastanka predmetne saobraćajne nezgode u
cjelosti potvrdjeno zapisnikom o uvrdjaju U.P RCG-PJ N. broj 304 sačinjenim
dana 01.06.2010.godine, skicom lista mjesta predmetne saobraćajne nezgode, kao
i nalazom i mišljenjem stalnog sudskog vještaka saobraćajne struke ing. Š.M.
koji se u istom odredjeno izjasnio da je do nezgode došlo uslijed propusta u
vožnji od strane optuženog A.D., koji propust se ogleda u tome što se optuženi
kritičnom prilikom kretao upravljajući putničkim motornim vozilom marke ...
reg.oznaka P ...., lokalnim putem od ..... prema .........., i pri tom nije
obratio adekvatnu pažnju prema pješaku koji se kretao uz desnu ivicu kolovoza
u smjeru kretanja vozila, tako da optuženi nije blagovremeno reagovao u pravcu
zaustavljanja vozila ili izmicanja vozila na lijevo radi bezbjednog
zaobilaženja pješaka, već je u odsustvu adekvatne pažnje sa vozilom zahvatio
prostor desne strane prostora u smjeru kretanja, kojim se kretao pješak, a
zatim prednjim desnim krajem vozila i pješaka na ovom prostoru , nakon čega je
pješak dospio do glavnog vjetrobrana vozila, a zatim bio nošen i odbačen
vozilom van kolovoza, po desnoj strani puta u smjeru kretanja. Imenovani
vještak u svom nalazu i mišljenu je naveo i da se pješak kritičnom prilikom
kretao uz desnu ivicu kolovoza, gledano u smjeru kretanja vozila, a isti se
morao kretati iz lijevu ivicu kolovoza, jer mu je ovaj način kretanja
obezbjedjivao veću sigurnost u odnosu na kretanju uz desnu ivicu kolovoza, u
kom slučaju ne bi došlo do predmetne saobraćajne nezgode.  
Oštećena J.V. u svom svjedočkom iskazu u bitnom je istakla  da se dana
01.06.2010.god. u večernjim časovima kretala  iz pravca ........ u pravcu
.......... desnom stranom kolovoza gledano iz svog smjera kretanje, kada je,
dok je prolazila kroz naselje .......... u jednom momentu osjetila udar sa
zadnje strane u predjelu tijela od kog udarca je pala na kamenje pored puta
nakon čega su je neki momci koji su se zatekli na mjestu dogadjaja odvezli u
bolnicu, gdje su joj konstatovane povrede u vidu preloma ruke,preloma noge,
kao i povrede u predjelu glave i povrede u vidu preloma rebara, a koje je
zadobila od udara vozila kojim je kritičnom prilikom upravljao optuženi A.D..
Takodje je istakla da povrede koje je zadobila u predmetnoj saobraćajnoj
nezgodi još uvijek nijesu  u potpunost sanirane, da se nakon svega optuženi
nije interesovao za njeno zdravlje, i u konačnom navela da se kao oštećena
pridružuje krivičnom gonjenju protiv optuženog i da će pravo na naknadu štete
ostvariti u parničnom postupku.  
Nalazom i mišljenjem sudskog vještaka medicinske struke dr B.V., koji nalaz i
mišljenje je sud cijenio kao jasan, stručan i objektivan jer je isti dat po
pravilima struke i na osnovu vjerodostojne medicinske dokumentacije, utvrdjeno
je da je kritičnom prilikom oštećena J.V. zadobila tešku tjelesnu povredu u
vidu preloma lijeve nadlaktice, preloma lijeve natkoljne kosti i preloma
drugog  i trećeg rebra sa desne strane i lake tjelesen povrede u vidu razderne
rane u tjemenom dijelu poglavine sa desne strane i razderne rane u predjelu
desne potkoljenice.  
Na osnovu izvještaja KC CG-Odjeljenja za sudsku medicinu br.732 od
03.06.2010.godine utvrdjeno je da su od optuženog 104 minuta nakon nastanka
predmetne saobraćajne nezgode uzeti na analizu prisustva alkohola uzeti krv i
urin i da je analizom krvi utvrdjena koncentracija alkohola od 2,40 promila
apsolutnog alkohola u krvi, a analizom urina koncentracija od 3,43 promila
apsolutnog alkohola u urinu.  
Nalazom i mišljenjem sudskog vještaka neuropsihijatra dr N.Z., koji je sud
cijenio kao jasan stručan i objektivan jer je isti dat po pravilima struke, na
osnovu izvještaja KC CG-Odjeljenja za sudsku medicinu br.732 od
03.06.2010.godine i kazivanja optuženog o vremenu, načinu, vrsti i kloičini
popijenih alkoholnih pića prije nastanka pedmetne saobraćajne nezgode,
utvrdjeno je da je da je u vrijeme nastanka predmetne saobraćajne nezgode
koncentracija alkohola u krvi kod optuženog A.D. bila 2,62 promila apsolutnog
alkohola u krvi i da se pri toj koncentraciji alkohola u krvi optuženi nalazio
u stanju teškog pijanstva.  
Imajući u vidu navedene činjenice utvrdjene kazivanjem optuženog, svjedočkim
iskazom oštećene i ostalim provedenim dokazima, sud je na nesumnjiv način
utvrdio da je optuženi  A.D. počinio krivično djelo teško djelo protiv
bezbjednosti javnog saobraćaja iz člana 348 stav 1  u vezi člana 339 stav 1 KZ
na način, u vrijeme i na mjestu kako je to predstavljeno izrekom presude.  
Cijeneći psihički odnos optuženog prema izvršenom krivičnom djelu sud je
utvrdio da je optuženi prilikom izvršenja djela postupao sa eventualnim
umišljajem, jer je optuženi upravljajući motornim vozilom bez položenog
vozačkog ispita i pod dejstvom alkohola bio svjestan da na taj način postupa
suprotno odredbama ZOBS-a na putevima i da postupajući tako može ugroziti
živote i imovinu ostalih učesnika u saobraćaju, odakle nedvosmisleno
proizilazi da je optuženi bio svjestan da postupajući na taj način može
učiniti predmetno krivično djelo pa je na to pristao, dok je u odnosu na
kvalifikovanu posljedicu-povrijedjivanje oštećene J.V. optuženi postupao sa
nehatom.  
Prilikom donošenja odluke o krivičnoj sankciji sud je u smislu člana 42 KZ kao
olakšavajuće okolnosti na strani optuženog našao njegovo iskazano kajanje zbog
učinjenog djela, porodičnost-činjenicu da je otac jednog djeteta, loše imovne
prilike, dok njegovu raniju osudjivanost sud optuženom nije cijenio kao
otežavajuću okolnost jer je optuženi ranije nije osudjivan zbog izvršenja
krivičnog djela koje nije istorodno sa djelom za koje mu se sudilo u
predmetnom postupku. Cijeneći navedene olakšavajuće okolnosti, sud je našao da
se radi o osobito olakšavajućim okolnostima i optuženog na osnovu člana 36 KZ
osudio na kaznu zatvora u trajanju od 3 mjeseca, koja kazna je primjenom
odredbi člana 45 i 46 KZ  ublažena ispod zakonskog minimuma predvidjenog za
predmetno krivično djelo, smatrajući da je ovakva kazna primjerena težini
izvršenog krivičnog djela i optuženom kao učiniocu istog i da će se sa ovakvom
kaznom na optuženog u dovoljnoj mjeri uticati da ubuduće ne vrši nova krivična
djela i da će se na taj način u ovom konkretnom slučaju ostvariti svrha
kažnjavanja iz člana 32 KZ u okviru opšte svrhe izricanja krivičnih sankcija
iz člana 4 stav 2 KZ.  
Odluku o troškovima krivičnog postupka sud je donio na osnovu člana 199 i 202
ZKP-a i optuženog obavezao da na ime troškova krivičnog postupka plati iznos
od 223,00  eura od čega se iznos od 44,00 eura odnosi na ime nagrade vještaku
medicinske struke dr. B.V. za dati nalaz i mišljenje, iznos od 88,00 eura na
ime nagrade vještaku saobraćajne struke ing. Š.M. za dati nalaz i mišljenje,
iznos od 44,00 eura vještaku neuropsihijatru dr. N.Z., iznos od 7,00 eura na
ime troškova prinudnog dovodjenja dok se iznos od 40,00 eura odnosi na ime
paušala kao dijela troškova krivičnog postupka, koji je iznos odredjen imajući
u vidu složenost predmeta, trajanje postupka i imovne prilike optuženog.  
Na osnovu svega izloženog, primjenom odredbi člana 364 ZKP-a odlučeno je kao u
izreci presude.  
OSNOVNI SUD U NIKŠIĆU , dana 18.04.2011. godine.  
Zapisničar
PREDSJEDNIK VIJEĆA – SUDIJA
Papović Budimirka s.r.
Djuričković Igor s.r.  
             Za tačnost otpravki tvrdi i ovjerava: Službenik suda 
PRAVNA POUKA: Protiv ove presude dozvoljena je žalba u roku od 15 dana od
dana
                                    Prijema iste preko ovog suda Višem sudu
Podgorica. 