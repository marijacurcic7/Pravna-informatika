U IME CRNE GORE
K.br. 55/2013
OSNOVNI SUD U BIJELOM POLJU, kao prvostepeni krivični, i to sudija Rahmo
Banda, kao sudija pojedinac, uz učešće namještenika suda Popović Ljiljane kao
zapisničara, u krivičnom predmetu protiv okrivljenog J. M.a iz Bijelog Polja,
zbog krivičnog djela falsifikovanje službene isprave iz čl. 414. st. 1. u
sticaju sa krivičnim djelom zloupotreba službenog položaja iz čl. 416. st. 1.
Krivičnog Zakonika, postupajući po Optužnom predlogu ODT iz B.Polja
Kt.br.16/13 od 11.02.2013. godine, nakon održanog usmenog, glavnog i javnog
pretresa u prisustvu Zamjenika ODT iz Bijelog Polja Z. D., okrivljenog J. M.a
i predstavnika oštećene – zaštitnika imovinsko pravnih interesa CG u B.Polju
M. Lj., donio je i javno objavio dana 07.03.2013. godine:
P R E S U D U
Okrivljeni J. M., od oca B. i majke Z. rodjene V., rodjen 06.01.1959.godine u
Bijelom Polju, sa prebivalištem u mjestu rodjenja - Naselje Lješnica bb,
državljanin Crne Gore, pismen, završio SSS, zaposlen, oženjen, otac troje
djece, srednjeg imovnog stanja, ne osudjivan.
K r i v j e
Što je :
- neutvrdjenog dana u septembru mjesecu 2012.godine u Bijelom Polju, kao
službeno lice – izvršitelj u Osnovnom sudu u Bijelom Polju, protiv-pravnim
iskorišćavanjem svog službenog položaja pribavio korist J. I.u, tako što je u
službenu ispravu – rješenje I.br. 350/11 od 12.06.2012.godine unio neistinite
podatke da je sudija R. P. u pravnoj stvari izvršnog povjerioca J. I.a iz Bara
protiv izvršnog dužnika Država Crna Gora, podnio rješenje kojim se na predlog
izvršnog povjerioca a na osnovu pravosnažne i izvršne presude Osnovnog suda u
Bijelom Polju P.br. 250/10 od 15.11.2011.godine, radi naplate novčanog
potraživanja izvršnog povjerioca u iznosu od 1.750,00 €, a na ime troškova
izvršnog postupka iznos od 75,00 €, odredjuje izvršenje zabranom novčanih
sredstava izvršnog dužnika i prenosom na račun izvršnog povjerioca, pa je
otpravak rješenja ovjerio svojim potpisom i službenim pečatom Osnovnog suda u
Bijelom Polju, nakon čega je takvo rješenje dana 26.12.2012.godine podnio
Centralnoj Banci Crne Gore na isplatu, po kojem rješenju je Centralna banka i
postupila i u korist J. I.a uplatila navedeni novčani iznos na štetu Budžeta
Države Crne Gore.
- čime je izvršio krivično djelo falsifikovanje službene isprave iz čl. 414.
st. 1. u sticaju sa krivičnim djelom zloupotreba službenog položaja iz čl.
416. st. 1. Krivičnog Zakonika.
-pa sud primjenom citiranih zakonskih propisa i čl. 2, 4,5,13,15,32,36,42, KZ, te čl. 226 i 374. ZKP-a, u t v r d j u j e :
- za krivično djelo falsifikovanja službene isprave iz čl. 414. st. 1.
Krivičnog Zakonika, kaznu zatvora u trajanju od 3. / tri / mjeseca, a
- za krivično djelo zloupotreba službenog položaja iz čl. 416. st. 1.
Krivičnog Zakonika, kaznu zatvora u trajanju od 6. / šest / mjeseci.
-​ pa mu primjenom čl. 48,52,53 i 54 KZ, i z r i č e :
USLOVNU OSUDU
Kojom mu utvrdjuje jedinstvenu kaznu zatvora u trajanju od 8. / osam /
mjeseci, i istovremeno odredjuje da se kazna neće izvršiti ukoliko okrivljeni
u roku od 3. / tri / godine, po pravosnažnosti presude, ne izvrši neko novo
krivično djelo.
Obavezuje se okrivljeni da plati na ime paušala iznos od 30,00 € / trideset
eura/, budžetu CG - na depozit novčanih kazni, troškova postupka i paušala, u
roku od 15. dana po pravosnažnosti presude, dok drugih troškova krivičnog
postupka nije bilo.
Imovinsko – pravnog zahtjeva nije bilo.
O b r a z l o ž e nj e
Optužnim predlogom ODT iz B.Polja Kt.br.16/13 od 11.02.2013.godine,
okrivljenom J. M.u iz Bijelog Polja, stavljeno je na teret izvršenje krivičnog
djela falsifikovanje službene isprave iz čl. 414. st. 1. u sticaju sa
krivičnim djelom zloupotreba službenog položaja iz čl. 416. st. 1. Krivičnog
Zakonika.
Zamjenik ODT-a Z. D. u završnoj riječi je izjavio, izvedenim dokazima na
glavnom pretresu utvrdjeno je da je okrivljeni J. M. počinio krivična djela
koja su mu Optužnim predlogom stavljena na teret i predložio da ga sud osudi
na kaznu po Zakonu.
Predstavnik oštećene – zaštitnika imovinsko pravnih interesa CG u B.Polju M.
Lj.u završnoj riječi je izjavio, s obzirom da su tek u toku postupka primili
dokaz da je novac koji je po osnovu u izvršnom postupku I.br. 350/11 skinut sa
trezora državnog računa u iznosu od 1.825 eura, a isti im je prezentiran od
strane okrivljenog, to ne postavlja imovinsko pravni zahtjev, a pridružuje se
krivičnom gonjenju protiv okrivljenog.
Okrivljeni J. M. priznaje krivicu i izvršenje djela, pa je u svojoj odbrani
datoj na zapisniku kod ODT u Bijelom Polju od 31.01.2013.godine naveo, da
prije 3 ili 4 godine bio je garant svojoj sestri za novac koji je pozajmila od
strica J. M.e a u pitanju je bio iznos od 1.600 eura. Istakao je, da ona taj
dug nije vraćala, pa ga je J. I., inače sin J. M.e pritiskao da mu on kao
garant vrati taj novac. On je imao kod sebe odredjeni iznos novca koji je imao
namjeru da uplati kako bi vratio ovaj dug, ali desila se situacija da je taj
novac iskoristio za neke druge potorebe, tako da mu nije ostalo ništa. Još je
istakao, da J. I. je nastavio da ga pritiska kako bi mu vratio novac i misli
da je bilo negdje u septembru mjesecu kada je došao kod njega u kancelariju,
pa je on da bi ga smirio odkucao jedno rješenje o izvršenju u korist J. I.a,
kao izvršnog povjerioca a na teret Države CG, kao izvršnog dužnika na iznos
odprilike 1.700 eura. Tada mu je to rješenje pokazao i to ga je malo umirilo,
pa pošto je on otišao rješenje je stavio u fijoku. Dakle, nije imao namjeru da
to rješenje pusti na izvršenje. A negdje oko 20.decembra 2012.godine bio je
kod kolege na slavu gdje je malo i popio, i nekako se desilo da to rješenje
bude odpremljeno prema Centralnoj Banci. Kada je uplata stigla J. I.u, isti ga
je nazvao i rekao mu da je podigao dio tog novca, pa mu je on rekao narednog
dana da vrati to što je podigao. Isti je tako i postupio pa je u Podgoričkoj
banci uplatio iznos od 1.825,00 eura. Iz trezora su obavijestili Zaštitnika
imovinsko pravnih interesa i Predsjednika Osnovnog suda. Na glavnom pretresu
je ponovio svoju odbranu. U završnoj riječi je izjavio, da se apsolutno osjeća
krivim jer to nije smio da uradi, došlo je do greške i moli sud da mu izreče
što je moguće blažu kaznu, kaje se, normalno da se to ne može desiti više ni u
snu.
Radi utvrdjivanja odlučnih činjenica i krivice okrivljenog sud je u dokaznom
postupku na saglasni predlog stranaka pročitao iskaze svjedoka B. B.a, dat na
zapisniku kod ODT u B.Polju od 31.01.2013.godine i R.a P.a, dat na zapisniku
kod ODT u B.Polju od 31.01.2013.godine, pročitao kopiju predmetnog rješenja
I.br. 350/11 od 12.06.2012.godine, izvršio uvid u spise predmeta Osnovnog suda
u Bijelom Polju I.br. 350/11, izvršio uvid u spise predmeta Osnovnog suda u
Bijelom Polju P.br. 250/10, izvršio uvid u uplatnicu na ime J. I.a od
11.01.2013.godine - Societe Generale Montenegro i izvršio uvid u izvod iz KE
na ime okrivljenog J. M.a, izdat od strane Uprave Policije - PJ Bijelo Polje
od 26.02.2013.godine.
Cijeneći odbranu okrivljenog i dokaze pojedinačno i u medjusobnoj vezi shodno
čl. 370. st. 3. ZKP-a, sud je utvrdio činjenično stanje kao u izreci presude.
Naime, odbranu okrivljenog u kojoj je izmedju ostalog istakao, da je prije 3
ili 4 godine bio garant svojoj sestri za novac koji je pozajmila od strica J.
M.e u iznosu od 1.600,00 eura, koji dug ona nije vraćala. Da ga je njegov brat
od strica J. I. pritiskao da mu on vrati taj novac jer je bio garant. Da je on
imao izvjesnu sumu novca kod sebe sa namjerom da vrati taj dug a da je taj
novac iskoristio za neke druge potrebe. Da je njegov brat od strica J. I.
nastavio da ga pritiska da bi mu vratio novac. Tako da je on negdje u
septembru mjesecu odkucao jedno rješenje o izvršenju u korist J. I.a, kao
izvršnog povjerioca a na teret države CG kao izvršnog dužnika, na iznos od
prilike 1.700,00 eura, i to rješenje mu pokazao, a potom ga ostavio u fioku. A
da negdje oko 20.decembra 2012.godine bio je na jednu slavu gdje je malo i
popio i nekako se desilo da to rješenje bude odpremljeno prema Centralnoj
banci. Kada je ta uplata stigla obavijestio ga je J. I. da je podigao dio tog
novca, pa mu je on rekao da vrati to što je podigao, te je isti tako i uradio
i uplatio u Podgoričkoj banci iznos od 1.825,00 eura, uz naglašavanje da su iz
trezora obavijestili zaštitnika imovinsko pravnih interesa i Predsjednika
suda. Pa je sud odbranu iznešenu na ovaj način cijenio kao podpuno priznanje
krivice i izvršenje djela.
Pored toga iz iskaza svjedoka R.a P.a se utvrdjuje, da je dana
11.01.2013.godine obaviješten od Zaštitnika imovinsko pravnih interesa CG ili
Centralne banke CG da je od strane Osnovnog suda u B.Polju donijeto rješenje
I.br. 350/11 od 12.06.2012.godine, gdje je izvršni povjerilac J. I. iz Bara, a
izvršni dužnik Država CG – Ministarstvo pravde, te je to rješenje podnijeto na
isplatu Centralnoj Banci. Odmah je izvršio odgovarajuće provjere u Osnovnom
sudu u Bijelom Polju, gdje je i predsjednik. Tj.izvršio provjeru upisnika za
parnične predmete i predmete izvršenja i utvrdio da se ne poklapaju imena
stranaka u spornom rješenju o izvršenju, niti u parničnoj odluci – koja
predstavlja izvršnu ispravu. Zatim je pozvao J. M.a i njegovog šefa B.a B.a,
jer je posumnjao na autentičnost podpisa na rješenje o izvršenju – štambilju
za tačnost - odpravka iz razloga što je primijetio da podpis pripada J. M.u a
njegov podpis nebi smio da bude tu, jer nije zadužen za odpremu pošte i
ovjerava tačnost – odpravka. Tada mu je J. M. sve ispričao i priznao da je on
sačinio to rješenje, a On tražio od istog da odmah napiše izjavu na okolnosti
sačinjavanja tog rješenja. A takodje je tražio i od njegovog šefa B. B.a, da
napiše izjavu, šta mu je poznato u vezi konkretnog.
A iz iskaza svjedoka B. B.a se utvrdjuje, da je dana 11.01.2013.godine u
hodniku suda sreo zamjenika zaštitnika imovinsko pravnih interesa CG M. Lj.
koji mu je rekao, da je potrebno da provjeri na osnovu koje odluke je
odredjeno izvršenje u korist jednog izvršnog povjerioca J.a iz Bara. Te je on
pogledao to rješenje koje mu je pokazao i naložio upisničaru da provjeri u
upisnik i isti ga obavijestio da je evidentiran predmet sa drugim strankama.
On je ponovo izvršio provjeru jer je sumnjao da slučajno nije došlo do
pogreške u broju predmeta u upisniku i utvrdio da predmet gdje su stranke J.
kao izvršni povjerilac i Država CG kao dužnik ne postoji u upisniku. Nakon
toga on je predsjedniku suda, koji ga je pozvao i predočio mu to isto
rješenje, ispričao šta je utvrdio provjerom a potom na zahtjev predsjednika
napisao izjavu.
Iskaze predhodnih svjedoka sud je u podpunosti prihvatio, jer su isti jasni i
odredjeni i kao takvi ne usmjereni na otežavanje krivice okrivljenom i kojima
nije prigovoreno. Pored toga isti su u punom saglasju sa pisanim dokazima,
kojima takodje nije prigovoreno.
Tako iz kopije rješenja I.br. 350/11 od 12.06.2012.godine, koje se nalazi u
spisima se vidi, da je pod tim brojem u Osnovnom sudu u B.Polju upisano, da je
Predsjednik suda – sudija R.e P. u pravnoj stvari izvršnog povjerioca J. I.a
iz Bara, protiv izvršnog dužnika Država CG – Ministarstvo pravde CG,
odlučujući po predlogu izvršnog povjerioca za naplatu novčanog potraživanja,
donio rješenje – Na predlog izvršnog povjerioca a na osnovu pravosnažne i
izvršne presude Osnovnog suda u B.Polju P.br. 250/10 od 15.11.2011.godine,
radi naplate novčanog potraživanja izvršnog povjerioca u iznosu od 1.750,00
eura i na ime troškova izvršnog postupka iznos od 75,00 eura. Te da se
odredjuje izvršenje. Zabranom novčanih sredstava izvršnog dužnika koja ima kod
Centralne banke CG. Sektor platnog prometa Podgorica Žr.br. 832-1130-08,
glavni račun trezora, ili sa bilo kojeg drugog i prenosom na račun izvršnog
povjerioca Ž.r.br. 05-004-0002165, kod '' Podgoričke banke Societe general
Group'' AD Podgorica – Filijala Bar, do konačnog namirenja povjerioca.
Zabranjuje se CB CG, da sa računa izvršnog dužnika vrši isplate izvršnom
dužniku ili trećim licima sve dok ovo rješenje ne bude sprovedeno u cjelini. I
da o eventualnim smetnjama prilikom sprovodjenja ovog rješenja, obavijesti
izvršnog povjerioca i ovaj sud.
Uvidom u spise predmeta Osnovnog suda u B.Polju P.br. 250/10 se utvrdjuje, da
je dana 05.03.2010.godine u tom sudu primljena tužba radi naknade u kojoj je
kao tužilac označen M. Ć. iz B.Polja koga zastupa adv.R. Š., a da je tuženi AD
'' I.'' iz Bijelog Polja. Te da na zapisniku o pripremnom ročištu od
01.06.2010.godine konstatovano, da tom pripremnom ročištu je pristupio tužilac
sa punomoćnikom Š.R. adv. iz B.Polja i punomoćnik tuženog L.B. adv. iz B.Polja
i donijeto rješenje – utvrdjuje se da je tužba u ovoj pravnoj stvari povučena
i da stranke ne traže pisani odpravak rješenja.
A iz spisa predmeta Osnovnog suda u B.Polju I.br. 350/11 se utvrdjuje, da je u
Osnovnom sudu dana 18.05.2011.godine izvršni povjerilac : Crna Gora – Osnovni
sud u B.Polju koga zastupa zaštitnik imovinsko pravnih interesa CG, a izvršni
dužnik: G. P. iz Bijelog Polja, stavljen predlog za izvršenje popisom i
prodajom stvari dužnika, radi naplate troškova krivičnog postupka po
pravosnažnoj i izvršnoj presudi Osnovnog suda u B.Polju K.br. 566/2010 od
09.02.2011.godine, kojom je izvršni dužnik u obavezi da plati izvršnom
povjeriocu na ime troškova krivičnog postupka iznos od 95,00 eura u roku od
15. dana po pravosnažnosti presude. Te je Osnovni sud u Bijelom Polju dana
22.11.2011.godine donio rješenje – Na osnovu pravosnažne i izvršne presude
Osnovnog suda u bijelom Polju K.br. 566/10 od 09.02.2011.godine, na predlog
izvršnog povjerioca odredjuje se izvršenje protiv izvršnog dužnika G. Petra iz
Bijelog Polja, radi naplate novčanog postraživanja izvršnog povjerioca u
iznosu od 95,00 eura, zabranom na ½ zarade izvršnog dužnika G. Petra koju on
prima kod RT CG Podgorica i prenosom na žiro račun izvršnog povjerioca br.
907-83001-19, glavni račun trezora CG do konačnog namirenja potraživanja. A
zabranjuje se RT CG Podgorica da navedeno potraživanje izmiri izvršnom dužniku
a izvršnom dužniku se zabranjuje da pod prijetnjom krivično pravnih posledica
to potraživanje naplati ili da njime raspolaže.
Sve predhodno izloženo udopunjuje i uplatnica – kreditni nalog Societe
Generale Montenegro od 11.01.2013.godine, iz kojeg se vidi, da je naziv
inicijatora kao nalogodavca upisano I. J., a u rubrici ‘’ svrha transfera’’
upisano povraćaj novca po rješenju Osnovnog suda u B.Polju I.br. 350/11 za
korisnika Ministarstvo pravde i upisano, da je izvršena uplata u iznosu od
1.825,00 eura, kao i broj računa korisnika, šifra transfera i ostale bitne
pojedinosti.
Dakle, na osnovu izvedenih dokaza, uz provjeru priznanja okrivljenog, od
strane ovog suda je na nesumnjiv način utvrdjeno, da je okrivljeni J. M.,
neutvrdjenog dana u septembru mjesecu 2012.godine u Bijelom Polju, kao
službeno lice – izvršitelj u Osnovnom sudu u Bijelom Polju, protiv-pravnim
iskorišćavanjem svog službenog položaja pribavio korist J. I.u, tako što je u
službenu ispravu – rješenje I.br. 350/11 od 12.06.2012.godine unio neistinite
podatke da je sudija R.e P. u pravnoj stvari izvršnog povjerioca J. I.a iz
Bara protiv izvršnog dužnika Država Crna Gora, podnio rješenje kojim se na
predlog izvršnog povjerioca a na osnovu pravosnažne i izvršne presude Osnovnog
suda u Bijelom Polju P.br. 250/10 od 15.11.2011.godine, radi naplate novčanog
potraživanja izvršnog povjerioca u iznosu od 1.750,00 €, a na ime troškova
izvršnog postupka iznos od 75,00 €, odredjuje izvršenje zabranom novčanih
sredstava izvršnog dužnika i prenosom na račun izvršnog povjerioca, pa je
otpravak rješenja ovjerio svojim potpisom i službenim pečatom Osnovnog suda u
Bijelom Polju, nakon čega je takvo rješenje dana 26.12.2012.godine podnio
Centralnoj Banci Crne Gore na isplatu, po kojem rješenju je Centralna banka i
postupila i u korist J. I.a uplatila navedeni novčani iznos na štetu Budžeta
Države Crne Gore, a što znači da su u radnjama okrivljenog sadržani svi
elementi bića krivičnog djela falsifikovanje službene isprave iz čl. 414. st.
1. u sticaju sa krivičnim djelom zloupotreba službenog položaja iz čl. 416.
st. 1. Krivičnog Zakonika. Za koja ga je sud i oglasio krivim i ista djela je
izvršio s umišljajem jer je bio svjestan da preduzetim radnjama vrši krivična
djela, tj.isti je bio svjestan da čini zabranjenu djelatnost što je u
konkretnom slučaju i htio.
Naime, krivično djelo falsifikovanje službene isprave iz čl. 414. st. 1. KZ,
vrši službeno lice koje u službenu ispravu, knjigu ili spis unese neistinite
podatke ili ne unese važan podatak ili svojim podpisom, odnosno službenim
pečatom ovjeri službenu ispravu, knjigu ili spis sa neistinitom sadržinom ili
koje svojim podpisom, odnosno službenim pačatom omogući pravljenje službene
isprave, knjige ili spisa sa neistinitom sadržinom, i za isto u Krivičnom
zakoniku propisano, - da će se učinilac kazniti zatvorom od 3. mjeseca do 5.
godina. A krivično djelo zloupotreba službenog položaja iz čl. 416. st. 1.
Krivičnog Zakonika, vrši službeno lice koje protivpravnim iskorišćavanjem svog
službenog položaja ili ovlašćenja, prekoračenjem granica svog službenog
ovlašćenja ili ne vršenjem svoje službene dužnosti pribavi sebi ili drugom
korist, drugom nanese štetu ili teže povrijedi prava drugog, i za isto u KZ
propisano, - da će se učinilac kazniti zatvorom od 6. mjeseci do 5.godina.
Prilikom odlučivanja o vrsti i visini kazne, sud je imao u vidu sve okolnosti
iz čl. 42 KZ, koje utiču da kazna bude veća ili manja, pa je na strani
okrivljenog od olakšavajućih okolnosti našao, da se radi o relativno starijem,
porodičnom licu, ocu troje djece, u obavezi izdržavanja porodice, njegovo
priznanje krivice i izraženo kajanje koje je ovaj sud cijenio kao iskreno, te
okolnosti da je oštećeni u podpunosti obeštećen, zbog koje okolnosti nije
postavljen imovinsko pravni zahtjev, njegovu raniju neosudjivanost, što
ukazuje da isti do sada nije dolazio u sukob sa Zakonom, dok otežavajućih
okolnosti nije našao. Imajući u vidu predhodno utvrdjene olakšavajuće
okolnosti, te posebno njegov raniji život i ponašanje nakon izvršenog djela,
sud je okrivljenom za krivično djelo falsifikovanje službene isprave iz čl.
414. st. 1. KZ, utvrdio kaznu zatvora u trajanju od 3. ( tri ) mjeseca, a za
krivično djelo zloupotreba službenog položaja iz čl. 416. st. 1. Krivičnog
Zakonika. utvrdio kaznu zatvora u trajanju od 6.( šest ) mjeseci, s tim što mu
je primjenom čl. 48.KZ, izrekao jedinstvenu kaznu zatvora u trajanju od 8. (
osam) mjeseci, i shodno čl. 53. KZ, istovremeno odredio da se ista neće
izvršiti pod uslovom da okrivljeni u roku od 3.godine, po pravosnažnosti
presude, ne izvrši neko novo krivično djelo. Ovaj Sud je mišljenja da u
konkretnom slučaju prema okrivljenom nije nužno primijeniti kaznu i da se može
osnovano očekivati da će se i samim upozorenjem uz prijetnju kazne ( uslovnom
osudom) dovoljno uticati na okrivljenog da ubuduće ne vrši ovakva i slična
krivična djela, odnosno da će se postići svrha izricanja uslovne osude iz čl.
52. u vezi čl. 4. st. 2. KZ.
Shodno čl. 226. ZKP-a, sud je obavezao okrivljenog da na ime paušala plati
iznos od 30,00 €, pri čemu je sud vodio računa o trajanju postupka i
imovinskim prilikama okrivljenog, dok drugih troškova krivičnog postupka nije
bilo.
Imovinsko – pravnog zahtjeva nije bilo.
Sa iznijetih razloga odlučeno je kao u izreci presude shodno čl. 374. ZKP-a.
OSNOVNI SUD U BIJELOM POLJU
Dana: 07.03.2013.godine
Zapisničar, S u d i j a,
Ljiljana Popović Rahmo Banda