U IME CRNE GORE
K.br. 379/2012
OSNOVNI SUD U BIJELOM POLJU, kao prvostepeni krivični, i to sudija Rahmo
Banda, kao sudija pojedinac, uz učešće namještenika suda Popović Ljiljane kao
zapisničara, u krivičnom predmetu protiv okrivljenog P. S.a iz Bijelog Polja,
zbog krivičnog djela skidanje i povreda službenog pečata i znaka iz čl. 381.
st. 1. Krivičnog Zakonika, u sticaju sa krivičnim djelom samovlašće iz čl.
384. st. 1. Krivičnog Zakonika, postupajući po Optužnom predlogu ODT iz
B.Polja Kt.br.121/12 od 07.05.2012. godine, nakon održanog usmenog, glavnog i
javnog pretresa u prisustvu zamjenika ODT iz Bijelog Polja P. C.e, okrivljenog
P. S.a i branioca okrivljenog Š. R.a adv. iz Bijelog Polja, donio je i javno
objavio dana 31.01.2013. godine:
P R E S U D U
Okrivljeni P. S., od oca R. i majke F. rodjene M., rodjen 13.11.1971.godine u
Bijelom Polju, živi u mjesto rodjenja – Bistrica, državljanin Crne Gore,
pismen – diplomirani ekonomista, oženjen, otac četvoro djece, srednjeg imovnog
stanja, ne osudjivan.
-​ na osnovu čl. 373. tač. 2. ZKP-a. 
OSLOBADJA SE OD OPTUŽBE
Da je :
- u vremenu od 06.03. do 07.03.2012.godine na trafostanici MBTS-HOTEL, sa
električnog brojila 031143344, skinuo službeni znak – distributivnu plombu br.
EDBPAA 01471, a nakon toga samovlasno priključio Hotel '' Bijela Rada'' na
električnu mrežu i nastavio korišćenje električne energije, koja mu je bila
isključena prethodnog dana i naredio da se postavi lanac oko trafostanice koji
je zaključan katancem i na taj način onemogućio oštećenu Elektrodistribuciju
iz Bijelog Polja da vrši provjeru ispravnosti reduktora u istoj.
- čime bi izvršio krivično djelo skidanje i povreda službenog pečata i znaka
iz čl. 381. st. 1. Krivičnog Zakonika u sticaju sa krivičnim djelom samovlašće
iz čl. 384. st. 1. Krivičnog Zakonika.
Jer nije dokazano da je izvršio krivična djela za koja je optužen.
Troškovi krivičnog postupka shodno čl. 230. ZKP-a padaju na teret budžetskih
sredstava.
O b r a z l o ž e nj e
Optužnim predlogom ODT iz B.Polja Kt.br.121/12 od 07.05.2012.godine,
okrivljenom P. S.u iz Bijelog Polja, stavljeno je na teret izvršenje krivičnog
djela skidanje i povreda službenog pečata i znaka iz čl. 381. st. 1. Krivičnog
Zakonika u sticaju sa krivičnim djelom samovlašće iz čl. 384. st. 1. Krivičnog
Zakonika.
Presudom ovog suda K.br. 186/2012 od 12.09.2012.godine okrivljeni P. S.
oglašen je krivim da je izvršio krivično djelo skidanje i povreda službenog
pečata i znaka iz čl. 381. st. 1. Krivičnog Zakonika,u sticaju sa krivičnim
djelom samovlašće iz čl. 384. st. 1. Krivičnog Zakonika i istom izrečena
uslovna osuda kojom mu je utvrdjena jedinstvena kazna zatvora u trajanju od
45. dana i istovremeno odredjeno da se ista neće izvršiti ukoliko okrivljeni u
roku od 1.godine po pravosnažnosti presude ne izvrši neko novo krivično djelo.
Na navedenu presudu žalbu je izjavio okrivljeni, pa je Viši sud u B.Polju
svojim rješenjem Kž.br. 819/12 od 20.11.2012.godine, ukinuo prvostepenu
presudu i predmet vratio istom sudu na ponovno sudjenje.
Zamjenik ODT-a P. C.a u završnoj riječi je izjavila, da ostaje u svemu pri
ranije datoj završnoj riječi, a izvedenim dokazima i tokom ponovljenog glavnog
pretresa utvrdjeno je da je okrivljeni izvršio krivična djela iako se tokom
odbrane trudio da dokaže da kritičnog dogadjaja struja u Hotel ‘’ Bijela
Rada’’ nije isključivana. Medjutim, takva odbrana je u suprotnosti sa
izvedenim dokazima. Takodje saslušani svjedoci - službenici Hotela nijesu
priznali da su izvršili krivična djela za koje se tereti okrivljeni, tako da
jedini izvršilac ovog krivičnog djela je okrivljeni, jer je to i logičan
zaključak jer je imao interesa da mu objekat u kome je on direktor
funkcioniše, i predložila da se oglasi krivim i osudi na kaznu po Zakonu.
Okrivljeni P. S., ne priznaje krivicu ni izvršenje krivičnih djela, pa je u
svojoj odbrani na zapisniku kod ODT od 10.04.2012.godine naveo, da je
predsjednik odbora direktora AD ''Brskovo'' i ovlašćeno lice od strane
izvršnog direktora za obavljanje svih pravnih i drugih radnji koje pripadaju
izvršnom direktoru po Zakonu. A što se tiče krivične prijave koju je protiv
njega podnijela UP PJ B.Polje i Elektrodistribucije B.Polje zbog krivičnog
djela skidanje službenog pečata u sticaju sa krivičnim djelom samovlašća
izjavljuje: - da do dana 06.03.2012.godine i dolaska na posao u 8 h, bilo je
redovno snadbijevanje električnom energijom Hotela ''Bijela Rada''. Istakao
je, da oko 10 h, otišao je u Upravu na nekretnine PJ B.Polje gdje je imao
zakazanu raspravu koja je završena oko 11,30 h, a nakon toga pošao u
Andrijevicu. Prije odlaska za Andrijevicu nije ulazio u Hotel, već je uzeo
vozilo koje je bilo parkirano ispred Hotela, tako da mu nije bilo poznato da
li je Hotel bio isključen sa elektro mreže niti ga je ko od radnika Hotela
obavijestio o eventualnom isključenju mada nije nikod od radnika ni vidio. U
Andrijevici se našao u jednoj kafani sa Ć. M.om i još nekim prijateljima i tu
se zadržao do 16 h,. Dok je boravio u Andrijevici niko ga od radnika Hotela
nije zvao i obavještavao da je od strane radnika ED B.Polje isključena struja
u Hotelu.
Iz Andrijevice u B.Polje je došao oko 17 h, i ušao u Hotel i vidio da je bilo
struje, pa mu nije bilo poznato da su dolazili radnici ED. Istakao je i to, da
trafostanica u neposrednoj blizini Hotela je na zemljištu Hotela. Medjutim,
dana 07.03.2012.godine dva radnika ED a misli da je jedan od njih Đ. a za
drugog nezna kako se zove, izvodili su radove na trafostanici i trafostanica
je bila otvorena, a bušilica je bila uključena i radovi su izvodjeni u
unutrašnjost trafostanice. Pa smatra ako je predhodnog dana ili predhodnih
dana ista plombirana pečatom ED kako su oni mogli da obavljaju radove u
trafostanici a da ne povrijede službeni pečat ili znak. Takodje misli, da su
oni bili dužni da prije nego što počnu sa radovima na trafostanici da
obavijeste bilo njega, bilo upravu ED, jer je moglo da se desi da jedna ekipa
postavi plombu a druga ekipa je vršila radove u trafostanici pa je mogla da
skine plombu, što on ne može da tvrdi, jer mu nije poznato da je ta plomba
postojala. Telefonskim putem jedan od radnika je pozvao svog predpostavljenog
i obavijestio da on ne dozvoljava da se vrše bilo kakvi radovi na trafostanici
bez sudskog naloga, jer se ona nalazi na privatnom vlasništvu, pa je taj
predpostavljeni mogao da pomene plombu i da podnese taj dan prijavu za
skidanje plombe a ne šest dana nakon toga. Kako je on primijetio da buše na
trafostanici koja je pripadala Hotelu ''Bijela Rada'' zatražio je od njih da
li imaju nalog od suda i oni su pokazali interni nalog ED, pa je on rekao da
ti nalozi nijesu obavezujući za njihovo preduzeće koje je u stečaju te da je
potreban nalog od Privrednog suda u B.Polju. On je tada pozvao urednika
televizija '' SUN'' Sašu Jevrića da dodje na lice mjesta da snima cjelokupan
dogadjaj a sa njim je došao i kamerman A. M., zatim su došli P. S., P. A. i B.
V. i radnici ED su obustavili radove i obavijestili predpostavljene da je tu
televizija i da on kao ovlašćeno lice ne dozvoljava da nastave radove nakon
toga su svi zajedno pošli u redstoran '' Sinema'' da popiju kafu, nakon čega
ga je Đ. zamolio da na njegovom nalogu napiše da je tražio od njega sudski
nalog i da ne da da oni izvršavaju radove i on je to i učinio, podpisao se i
ovjerio pečatom AD ''Brskovo'' i osim toga je dao i pisani nalog pod br.90 od
07.03.2012.godine u kojem takodje ističe, da ne dozvoljava da vrše radove na
njihovoj imovini bez naloga suda i nakon toga su se razišli.
Poslije sat ili više vremena ne može se tačno izjasniti došli su radnici ED a
misli da se zovu M. i K., stajali su pored trafostanice i rekli mu, da nije
trebao da im zabrani da vrše radove koje su započeli. Kada je razgovarao sa
njima tu je bio P. A. i P. S. a telefon mu je uporno zvonio i on je odbijao
više puta pozive jer nije znao ko ga zove, ali nakon upornog pozivanja on se
javio a to je bio direktor ED K. M.. Tada mu je rekao, da je to njihova
trafostanica i imaju pravo da vrše radove bez naloga suda, te da je cilj tih
radova da se obezbijedi trafostanica od neovlašćenog pristupa i mogućnosti da
djeca otvore vrata, te da to nema nikakve veze sa dugom oko struje. Tada je on
rekao, ako je to njihova trafostanica neka je izmjeste, ali misli da nije, jer
se nalazi na našem zemljištu. A posebno je istakao, za ovaj predhodni period
iako je takva kakva je bila, nikada nije bila predmet neovlašćenog pristupa
niti je dovedena u pitanju bilo čija sigurnost za život. Medjutim, dodao je
ako je tobilo svrha samoobezbjedjenja trafostanice da će oni dodatno
obezbijediti kako nebi moglo neovlašćeno da se pristupi i da se dovede u
pitanju nečiji život. Kada je rekao radnicima da je razgovarao sa K.om dok su
sjedjeli na kafu oni su ga začudjeno pogledali i on je pokazao broj sa kojeg
ga je zvao K.. A tog dana njih dvojica nijesu pravili zapisnik koji je
priložen uz prijavu a to je 07.03.2012.godine, jer da su on bi ga svakako
podpisao kao što se podpisao na internom nalogu kod Đ.a i njegovog kolege.
Osim toga na zapisniku ED od 06.03.2012.godine i 07.03.2012.godine nema nigdje
podpisa potrošača niti mu je nudjen zapisnik na podpis za dan
07.03.2012.godine u ovom slučaju ovlašćenog lica AD Brskovo, te je on mogao
biti sastavljen u njihovoj kancelariji. A sve to ukazuje da uz prijavu nijesu
priložili nalog na kome je ručno ispisao da zabranjuje bilo kakve radove bez
naloga suda, koji je podpisao i ovjerio pečatom.
Tačno je da je on nakon ovoga dao nalog 08.03.2012.godine B. V.u da stavi
katanac i lanac na kapiju preko koje se ulazi u dvorište Hotela u kojem se
nalazi i pomenuta trafostanica i tačno je da je B. V. stavio teži lanac bez
katanca oko trafostanice da djeca ne bi otvarala vrata. No bez obzira na ovu
činjenicu, radnici ED mogu da dodju i poprave kvar na trafostanici. Takodje je
istakao, da sada na trafostanici nema plombe, niti on zna da je od strane
radnika ED postavljena. Na sve ove okolnosti koje je izjavio želi suočenje sa
svim radnicima Ed koji su dana 07.03.2012.godine bili na izvodjenju radova na
trafostanici kao i sa K.em i M.em koji su sačinili zapisnik dana
07.03.2012.godine, a takodje je tražio suočenje sa direktorom K. M.em da se
sve desilo kako je rekao u svojoj odbrani.
Na glavnom pretresu od 30.05.2012.godine je dodao, da mu nije jasno ko je
podnio prijavu protiv njega jer je kod davanja izjave kod Tužilaštva upoznat
da ima više prijava, što ga sve navodi na sumnju da je ovaj slučaj namješten i
prejudiciran i da je očigledno Tužilac koji je podnio ovaj optužni akt, vodjen
ne dokazima već nekim drugim činjenicama ili pritiskom, pošto se nalazi na
čelu Ugostiteljskog objekta, odnosno preduZ. i u jednom postupku zaštite
imovine tog preduZ. podnio je više krivičnih prijava koje se još uvijek nalaze
u fijoci ovog Tužilaštva. Tako da ovu prijavu smatra kao prtitisak na njega, a
sa razloga što dokaze koje je predložio tokom davanja izjave Tužilac niti je
provjerio niti se upuštao u provjeru istih, te da je to učinio nebi mogao ni
podići Optužni predlog.
Dana 12.09.2012.godine na glavnom pretresu, a na pitanje Suda, šta je
okrivljeni preduzeo kada je saznao da je povrijedjena plomba i da radnici iz
ED B.Polje nešto rade 07.03.2012.godine je naveo, da je on 07.03.2012.godine
obavio razgovor sa radnikom ED B.Polje Đ. Z.om i da mu nije dozvolio da dalje
radi, a što je ovjerio svojim podpisom i pečatom na njegovom nalogu, nikakve
druge radnje nije preduzeo niti je svoje radnike pitao da li je neko prije
toga dolazio kod trafostanice. On je ovako reagovao pošto je Hotel ‘’ Bijela
Rada’’ u stečaju i smatrao je da treba da zaštiti svu imovinu Hotela ‘’ Bijela
Rada’’, a tako i trafostanicu jer se ista nalazi na njihovom zemljištu - u
dvorištu Hotela, i on je tada postupao kao ovlašćeno lice TUP ‘’Brskovo’’ –
predsjednik Odbora direktora i ovlašćeno lice TUP ‘’Brskovo’’ B.Polje u
stečaju, a ne kao fizičko lice.
Na glavnom pretresu od 13.12.2012.godine je dodao, a na pitanje Zamjenika ODT
na kojim poslovima radi i koje je njegovo svojstvo u TUP ‘’ Brskovo’’ je
odgovorio, da je predsjednik odbora direktora AD TUP ‘’ Brskovo’’ i ovlašćen
je od strane izvršnog direktora za obavljanje poslova koji spadaju u njegovu
nadležnost a u preduzeću je zaposlen na poslove menadžera o čemu postoji
ugovor koji može dostaviti sudu.
Branilac okrivljenog Š. R.e adv. iz B.Polja u završnoj riječi je izjavio,
tokom postupka na održanim pretresima nijedan od navoda Optužnog predloga nije
dokazan. Prvo je počeo od onog što je lakše i kazao, ukidnim rješenjem Viši
sud je ocijenio da nijesu dovoljno razjašnjene okolnosti pogotovu iz optužbe i
u cilju provjere odbrane okrivljenog. Viši sud je uputio na potrebu saslušanja
M. M.a, K. Z., Đ. Z.a i R. G.a, što je na pretresima u ponovljenom postupku
učinjeno. Iz njihovih nedvosmislenih iskaza jasno se može zaključiti da dana
06.03.2012.godine i 07.03.2012.godine nije bilo nikakvog ni lanca ni katanca
oko trafostanice. Pa samim tim dio optužbe ne može ni da stoji, za nešto što
je sad po logici stvari u suštini izmišljeno. Ne postojanje lanca i katanca
potvrdili su saslušani svjedoci, pa samim tim ne stoji optužba da je P. S.
onemogućio ED da vrši provjeru ispravnosti reduktora u istoj niti su to
saslušani svjedoci izjavili. U svim radnjama postupali su po nalozima koje su
dobijali od svog predpostavljenog, tvrde da ih niko nije sprečavao pa ga čudi
da se u optužbi zasniva nešto neki logični dio.
Okrivljeni se optužuje i da je skinuo službeni znak – distributivnu plombu a
nakon toga samovlasno priključio Hotel ‘’Bijela Rada’’ na električnu mrežu i
nastavio korišćenje električne energije. Medjutim, P. S. nije bio u B.Polju
06.03.2012.godine a 07.03.2012.godine je preduzimao one radnje koje su ovdje
posvjedočili saslušani svjedoci a to je da je u momentu kada je došao kod
trafostanice bilo struje, a vrata od trafostanice otvorena. Saslušani svjedoci
M. i K. su posvjedočili svoju radnju od 07.03.2012.godine i tvrdili dakle, Đ.
Z.o predhodno postavljao metalnu šipku kao uši za katanac na šaraf koji se
zavija onda je morao skinuti plombu. Na priloženim slikama vidi se da je to
slučaj. Oni su sudu predložili da izadje na lice mjesta i da bi se uvjerio u
postojanje ovakvog postavljanja katanca, ne postojanja plombe koja je juče
postavljena i činjenice da pored takvih činjenica Hotel ima struju, oni
izgleda pogrešnu trafostanicu isključuju jer prosto je nemoguće ako su
pogodili ili ako je to prava trafostanica Hotel nebi mogao da ima struje, a
čitavo vrijeme Hotel ima struju a oni nešto tamo skidaju i stavljaju plombe.
Prema tome nijedan jasan dokaz u smislu svjedočkog iskaza pisanog naloga,
zapisnika, ne govori o radnji okrivljenog onako kako je kvalifikuje optužba.
Ako postoji sumnja ona je morala da se dokaže ovdje kod suda. Ali pošto je
ostalo sve na sumnji on se poziva na pravno pravilo ‘’ in dubio proreo’’ u
slučaju sumnje povoljnije za okrivljenog. Postavlja se pitanje zašto bi on
preduzimao takvu radnju koja je njegova korist, on ima kao predsjednik odbora
direktora ali firma se nalazi u stečaju. Prema tome ne vidi tu neku njegovu
naročitu ekonomsku zainteresovanost, pa ni pravnu. Oni su svim dokazima koje
su prilagali i na koje su ukazivali a koji nijesu izvedeni jasno pokazali da
radnje radnika ED od 06.03. i 07.03.2012.godine niti su jasne u pogledu
postavljanja plombe, niti u pogledu činjenice ko je skinuo i kad, indikativno
je, zašto Đ. Z.o dolazi da postavlja metalnu šipku i ušice na trafostanici ako
postoji plomba, samo postojanje plombe je dovoljan agrument da niko ne smije
otvarati vrata. To što je trafostanica fizički neobezbijedjena i što svaki
slučajni prolaznik, namjernik, nenamjernik ili iz nekog drugog razloga može
vrata otvoriti i prekinuti plombu, bila je upravo razlog zašto se ED odlučila
za ovakvo obezbedjenje trafostanice. Oni su sudu predložili da izadje na lice
mjesta da bi pokazali da i pored ovih radnji Hotel ima struju i da ED fingira
isključenje ili isključuje pogrešnu sklopku jer tamo ima više korisnika koji
su odvojeni, jer vjerovatno misle ko je davno odselio, a možda je to njegova
predpostavika kome oni isključuju struju to je nejasno, ali ono što je bitno
saslušani svjedoci podkrepljuju odbranu P. S.a. Konačno je predložio da sud
oslobodi P. S.a od optužbe, a uz oslobadjajuću odluku tražio je troškove
odbrane po AT-eu.
Okrivljeni P. S. u završnoj riječi je izjavio, da prihvata završnu riječ svog
branioca i dodao, da je na dan 30.01.2013.godine na pomenutoj trafostanici
postojao katanac i plomba i da je bilo struje u Hotelu ‘’Bijela Rada’’. Da su
radnici ED koji su podpisali zapisnik zajedno sa njim konstatovali da su oni
skinuli katanac i plombu i stavili novi katanac, što znači da izmedju tih
radnji nijesu isključili struju Hotelu ‘’Bijela Rada’’. Takodje sa njima je
bio prisutan i Đ. Z.o koji je takodje podpisao pomenuti zapisnik, što sve
ukazuje na činjenicu da radnici ED dobijaju nalog čas da postave plombu, čas
da je skinu, bez predhodnog upozorenja potrošača Hotela ‘’Bijela Rada’’, a da
pri tom ne isključuju električnu energiju. Ove činjenice ukazuju da su dana 06
i 07.03.2012.godine isto postupali. Dana 31.01.2013.godine kada su tražili
izlazak na lice mjesta nema plombe osim novog katanca koji je postavio radnik
ED Karišik Brano, što je i sadržano u zapisnik koji je priložio sudu, a na
koji je on stavio svoj podpis i pečat veoma transparentno što sve ukazuje da
nijesu isključili električnu energiju i činjenica je da ima struje i danas.
Sud je u dokaznom postupku na glavnom pretresu u svojstvu svjedoka saslušao M.
M.a, K. Z., R. G.a i Đ. Z.a, na saglasni predlog stranaka pročitao iskaze
svjedoka P. A.a, dat na zapisniku kod ODT u Bijelom Polju od 10.04.2012.godine
i sa zapisnika o glavnom pretresu od 30.05.2012.godine, K. Ž.a, dat na
zapisniku kod ODT u Bijelom Polju od 07.05.2012.godine i sa zapisnika o
glavnom pretresu od 13.06.2012.godine, V. I.a, dat na zapisniku kod ODT u
Bijelom Polju od 07.05.2012.godine i sa zapisnika o glavnom pretresu od
13.06.2012.godine, B. V.a, dat na zapisniku kod ODT u Bijelom Polju od
12.04.2012.godine i na zapisniku o glavnom pretresu od 27.06.2012.godine, S.
A.a, dat na zapisniku kod ODT u Bijelom Polju od 12.04.2012.godine i sa
zapisnika o glavnom pretresu od 27.06.2012.godine, Ć. M.a, dat na zapisniku o
glavnom pretresu od 12.07.2013.godine, pročitao zapisnik o izvršenju naloga za
obustavu snadbijevanja električnom energijom br. 24862 od 06.03.2012.godine,
pročitao zapisnik o izvršenju naloga za obustavu snadbijevanja električnom
energijom br. 28/03 od 07.03.2012.godine, pročitao dopis TUP ‘’ Brskovo’’
B.Polje br. 92/12 od 09.03.2012.godine upućen EP CG – FC Distribucija Bijelo
Polje, izvršio uvid u 8. fotografija trafostanice MBTS – Hotela, koje se
nalaze u spisima predmeta, pročitao zapisnik sa lica mjesta od
06.07.2012.godine, izvršio uvid u fotografije 13 + 5.komada, izvršio uvid u
zapisnik ED B.Polje od 30.01.2013.godine, pročitao dopis – izjava direktora ED
B.Polje od 20.12.2012.godine i izvršio uvid u izvod iz KE na ime okrivljenog
P. S.a, izdat od strane Uprave Policije – PJ Bijelo Polje od
26.04.2012.godine.
Cijeneći odbranu okrivljenog i dokaze pojedinačno i u medjusobnoj vezi shodno
čl. 370. st. 3. ZKP-a, sud je utvrdio činjenično stanje kao u izreci presude.
Naime, svjedoci M. M. i K. Zećo su posvjedočili da su zajedno dana
06.03.2012.godine po nalogu br. 24862 EP CG AD Nikšić FC snadbijevanje pošli u
krug Hotela '' Bijela Rada'' gdje se nalazi Trafostanica i kako su naveli
isključili su električnu energiju zbog dugovanja iste. Prije toga su
obavijestili momka na recepciji Hotela '' Bijela Rada''. Nakon što su izvršili
isključenje obzirom da trafostanica nije imala brave i katanac na vratima oni
su plombirali vrata trafostanice i stavili plombu br. ED BP AA01471, a potom
jedan primjerak zapisnika o isključenju su ostavili na recepciji Hotela, pošto
ovaj radnik na recepciji nije htio da zapisnik podpiše. A sledećeg dana tj.
07.03.2012.godine ovi svjedoci su obavijestili svog šefa R. G.a u kakvom je
stanju orman trafostanice i predložili mu da bi dobro bilo da se na njoj
postavi katanac i brava a radi obezbjedjenja pristupa trafostanici. Dalje su
istakli, da u toku istog tog dana njih je šef obavijestio ( R. G. ) da je
plomba koju su oni postavili predhodnog dana skinuta. Nakon toga su zajedno
pošli i sačinili zapisnik o povredi plombe na vratima trafostanice i
konstatovali da je Hotel samovlasno priključen na distributivni sistem, i taj
zapisnik su dostavili ED B.Polje.
Ovi svjedoci su detaljno odgovorili na sva postavljena pitanja i objasnili
kako su dana 06.03.2012.godine isključili struju na trafostanici Hotela Bijela
Rada i postavili plombu na vratima te trafostanice, i vrata su plombirana, o
čemu su sačinili zapisnik. A drugog dana odnosno 07.03.2012.godine oko 14 h,
su po nalogu šefa ( R. G.a) pošli do trafostanice Hotela i vidjeli da nema
plombe koju su oni postavili predhodnog dana na vratima trafostanice i ista su
bila pritvorena. Istakli su da na trafostanici nije postojao nikakav lanac ni
katanac. Tada su sačinili zapisnik i isti predali u ED, ističući da im nije
poznato ko je skinuo plombu koju su oni postavili.
Svjedok Đ. Z.o je naveo bitne činjenice, da kada je prvi put došao tj.dana
07.03.2012.godine kod trafostanice Hotela '' Bijela Rada'', jer je od njegovog
predpostavljenog inž.M.a dobio nalog da istu zaključa. On je u trafostanici
tada uključio bušilicu i probušio jednu rupu na vratima a tada je P. S. došao
i obustavio dalje radove i tražio sudski nalog. Tog dana nije vidio nikakvu
plombu na trafostanici a to je bilo oko 9,30 do 10 h. I u Hotelu je imalo
struje.
A iz iskaza svjedoka P. A.a se utvrdjuje, da dana 07.03.2012.godine je vidio,
da su kod trafostanice iza Hotela '' Bijela Rada'' bili radnici ED kao i P. S.
i da se vodila polemika oko nekog naloga jer je P. S. tražio sudski nalog, te
da su vrata na trafostanici bila otvorena. A tom prilikom nije vidio nikakav
lanac niti katanac a u Hotelu je imalo struje i tog dana i predhodnog.
Iskazom svjedoka B. V.a je utvrdjeno, da dana 07.03.2012.godine je vidio dva
radnika ED koji su razgovarali sa P. S.om kod trafostanice koja se nalazi u
krugu Hotela '' Bijela Rada''. Tada je P. S. na zapisniku radnika ED nešto
napisao i stavio pečat firme, a vrata od trafostanice su bila otvorena i zna
da njega niko nije obavijestio od osoblja Hotela da je nestajalo električne
energije u zgradi Hotela a da je on dana 06.03.2012.godine bio u Hotelu ''
Bijela Rada'' do 9. časova.
Dalje iz izvedenih dokaza tj. iz naloga za obustavu električne energije
Elektroprivrede CG AD Nikšić FC snadbijevanje OJ Bijelo Polje br. 24862 od
06.03.2012.godine se vidi, da je tog dana Hotel '' Bijela Rada'' na
trafostanici MBTS Hotela na brojilo 031143344, potrošač isključen u
trafostanici i plombiran plombom EDAA01471. A u zapisniku o izvršenju naloga
za obustavu snadbijevanja električnom energijom br. 28/03 od 07.03.2012.godine
je konstatovano, da je potrošač Hotel '' Bijela Rada'' sa brojila 031143344, u
trafostanici i upisano - kupac je skinuo distributivnu plombu br. EDAA01471,
sa vrata TS Hotela i samovlasno priključio svoj objekat na distributivni
sistem.
Tako da iz predhodno izloženog se utvrdjuje, tačnije iz iskaza svjedoka M. M.a
i K. Z., nesporno se utvrdjuje, da su dana 06.03.2012.godine po nalogu
br.24862 ED OJ Snadbijevanje B.Polje u Hotelu '' Bijela Rada'' tog potrošača
isključili u trafostanici i postavili plombu ED AA 01471. A dana
07.03.2012.godine ponovo došli kod trafostanice Hotela '' Bijela Rada'' i
utvrdili da je skinuta distributivna plomba ED AA 01471, koju su oni
postavili, sa vrata trafostanica i Hotel priključen na distributivni sistem i
to sve zapisnički konstatovano.
Medjutim, ono što je sporno je, ko je izvršio uklanjanje – skidanje
distributivne plombe ED BP AA 01471, koju su postavili radnici ED na
trafostanici MBTS Hotela i kako je i na koji način je došlo do priključenja
Hotela '' Bijela Rada'' na električnu mrežu.
Naime, izvedeni dokazi ne upućuju na zaključak da je to izvršio okrivljeni.
Tako kod stanja odbrane okrivljenog koji decidno negira krivicu i izvršenje
krivičnih djela, te iskaza saslušanih svjedoka kao i ostalih izvedenih dokaza,
sud nije mogao utvrditi ko je izvršilac krivičnih djela u pitanju, pa ni da je
to okrivljeni, te je stao na stanovište da nije dokazano da je okrivljeni P.
S. izvršio krivična djela za koja je optužen.
Tako, odbranu okrivljenog koji ne priznaje krivicu ni izvršenje krivičnih
djela, opisujući do detalja radnje koje je preduzimao vezano za krivična djela
koja mu se stavljaju na teret javnom optužbom. Koji se izmedju ostalog branio
i istakao, da dana 06.03.2012.godine u 8 h, kada je došao na posao u Hotelu ''
Bijela Rada'' je bilo struje i da je u 10 h, tog dana otišao u Upravu za
nekretnine u B.Polje i zadržao se do 11,30 h. A nakon toga pošao za
Andrijevicu gdje se sa Ć. M.om i još nekim prijateljima zadržao do 16 časova,
a nakon toga došao u B.Polje oko 17 časova. Da za to vrijeme niko od radnika
Hotela ga nije obavijestio da je dolazilo do isključenja struje u Hotelu. Da
je dana 07.03.2012.godine vidio Đ. Z.a i još jednog radnika ED kako izvode
radove na trafostanici Hotela i da je trafostanica bila otvorena i bušilica
uključena u istu. Te da smatra ako je na trafostanici postavljena plomba
predhodnog dana da se nijesu mogli izvoditi radovi na istoj a da se ne ukloni
plomba. A da je on obustavio radove zbog toga što nije postojao sudski nalog,
ovaj sud je prihvatio.
Pored toga takva odbrana je potvrdjena izvedenim dokazima. Prije svega
iskazima svjedoka M. M.a i K. Z. koji su saglasno posvjedočili, da su dana
06.03.2012.godine po nalogu ED u krug Hotela '' Bijela Rada'' gdje se nalazi
trafostanica isključili električnu energiju zbog dugovanja i nakon toga pošto
trafostanica nije imala brave i katanca oni su na vratima iste postavili
plombu br. ED BP AA 01471. Sledećeg dana oni su predložili šefu ( R. G.u) da
bi bilo dobro da se na toj trafostanici postavi katanac i brava radi
obezbjedjenja. A takodje, tog dana njih je šef obavijestio da je plomba koju
su oni postavili predhodnog dana skinuta. Te su oni nakon toga otišli do te
trafostanice i sačinili zapisnik o povredi plombe i konstatovali da je Hotel
samovlasno priključen na distributivni sistem. A da im nije poznato ko je
uklonio tu disitributivnu plombu i uključio struju.
Predhodno izloženo udopunjeno je iskazom svjedoka Đ. Z.a u pogledu činjenica,
da dana 07.03.2012.godine je dobio nalog da trafostanicu kod Hotela '' Bijela
Rada'' zaključa i sa njim je bio još jedan radnik ED. Kada je došao vrata od
trafostanice su bila otvorena, on je uključio bušilicu i probio jednu rupu na
vratima. A tada je P. S. došao i obustavio radove tražeći sudski nalog i tog
dana nije vidio nikakvu plombu na trafostanicu, a ne sjeća se da li je vidio
katanac tada ili kada je drugi put dolazio, a to se dešavalo oko 9,30 h, - 10
h, a u Hotelu je imalo struje.
Kazivanje svjedoka Đ. Z.a potkrepljuje se iskazom svjedoka P. A.a u pogledu
činjenica, da dana 07.03.2012.godine kod trafostanice Hotela '' Bijela Rada''
je vidio radnike ED i P. S.a koji je tražio sudski nalog i da su vrata od
trafostanice bila otvorena, i da tom prilikom nije vidio nikakav lanac ni
katanac na trafostanici. A što je sve potvrdjeno i kazivanjem svjedoka B. V.a,
koji je kazao, da je dana 07.03.2012.godine kod trafostanice Hotela '' Bijela
Rada'' vidio dva radnika ED i P. S.a koji je napisao nešto na zapisniku, da su
vrata trafostanice bila otvorena i da nije obavještavam od strane osoblja
Hotela da je struje nestajalo u istom.
U prilog predhodno izloženom idu i nalog za obustavu električne energije za
dan 06.03.2012.godine ED B.Polje, kojim je konstatovano da je u trafostanici
Hotela '' Bijela Rada'' potrošač isključen i plombiran plombom ED BP AA 01471.
A zapisnikom o izvršenju naloga za obustavu snadbijevanja električnom
energijom ED B.Polje od 07.03.2012.godine konstatovano je, da je u
trafostanici Hotela '' Bijela Rada'' skinuta distributivna plomba ED BP AA
01471, sa vrata trafostanice i samovlasno priključen objekat na distributivni
sistem.
Dakle, imajući u vidu sve predhodno izloženo ovaj sud nije mogao izvesti
drugačiji zaključak, no da nije bilo dokaza da je okrivljeni izvršio krivična
djela za koja je optužen. U konkretnom slučaju su postojale samo indicije i
predpostavke. A osudjujuća presuda se ne može zasnivati na predpostavkama već
na čvrstim i uvjerljivim dokazima tj.činjenice koje terete okrivljenog moraju
biti apsolutno dokazane tokom postupka, što u konkretnom slučaju nije
utvrdjeno. S toga je sud primijenio načelo '' in dubio proreo'' u slučaju
sumnje povoljnije za osumnjičenog i okrivljenog oslobodio od optužbe, shodno
čl. 373. tač. 2. ZKP-a, usled nedostatka dokaza.
Ovaj sud je cijenio i ostale izvedene dokaze koje nije posebno obrazlagao,
nalazeći da isti nemaju karakter odlučnih činjenica za eventualno drugačije
presudjenje u ovoj krivičnoj stvari imajući u vidu ukupno činjenično stanje, i
isti ne upućuju na zaključak da je okrivljeni izvršilac krivičnih djela u
pitanju.
Sud nije prihvatio predlog ODT u B.Polje da se pozove i sasluša u svojstvu
svjedoka direktor ED B.Polje K. M.. Takodje, sud nije prihvatio predlog
branioca okrivljenog da sud izadje na lice mjesta i uvjeri se na koji način su
postavljeni šarafi, da se vidi da li je plomba povrijedjena i da sud pribavi
od ED B.Polje orginalnu knjigu zapisnika vezano za 06 i 07.03.2012.godine i
kasnije. Naime, po ocjeni ovog suda izvodjenjem predloženih dokaza činjenično
stanje se u bitnom nebi promijenilo, već bi se samo bespotrebno odugovlačio
krivični postupak, a ovo imajući u vidu izvedene dokaze i ukupno činjenično
stanje.
Troškovi krivičnog postupka shodno čl. 230. ZKP-a padaju na teret budžetskih
sredstava.
Sa iznijetih razloga odlučeno je kao u izreci presude shodno čl. 373. tač. 2.
ZKP-a.
OSNOVNI SUD U BIJELOM POLJU
Dana: 31.01.2013.godine
Zapisničar, S u d i j a,
Ljiljana Popović s.r. Rahmo Banda s.r.