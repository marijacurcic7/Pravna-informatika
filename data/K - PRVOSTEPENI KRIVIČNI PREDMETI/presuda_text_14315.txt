K.br. 390/12
U IME CRNE GORE
Osnovni sud u Bijelom Polju prvostepeni krivični sud sudija pojedinac Dragan
Mrdak, uz učešće nameštenika suda zapisničara Koviljke Lješnjak, u krivičnom
predmetu protiv okrivljenog P.S.a iz Bijelog Polja , zbog produženog krivičnog
djela teška krađa iz člana 240. stav 1. tač.1. u vezi člana 49 stav 1
Krivičnog zakonika, rješavajući po optužnici, ODT-a u B. Polju, KT. br.382/12
od 29.11.2012. godine, nakon održanog usmenog glavnog i javnog pretresa, u
prisustvu zamjenice ODT-a iz Bijelog Polja Kljajević Katarine, okrivljenog
P.S.a i njegovog branioca A.K.A.a, po zamjeničkom punomoćju branioca
okrivljenog po službenoj dužnosti A.P.P.a, punomoćnika oštećene kladionice
''P.'' N.J., a u odsustvu punomoćnika oštećene kladionice M.'', dana 12. 12.
2012. godine, donio je i javno objavio:
P R E S U D U
Okrivljeni P.S. JMBG... od oca A. i majke H., rođene B., rođen 25... godine u
Bijelom Polju, natanjen u Bijelom Polju, ul. Ž.Ž.a, državljanin Crne Gore,
pismen, sa završenom osnovnom školom, lošeg imovnog stanja, osuđivan presudom
Osnovnog suda u Bijelom Polju K.br.738/05 od 25.05.2006 godine, zbog krivičnog
djela iz čl. 301 st.1. KZRCG na kaznu zatvora od 45 dana, presudom Osnovnog
suda u Bijelom Polju K. br. 577/08 od 09.02.2009 godine, zbog krivičnog djela
iz čl. 246 st.1. KZCG, na novčanu kaznu od 400,00 €, presudom Višeg suda u
Bijelom Polju K. br. 122/07 od 14.03.2008. godine, zbog krivičnog djela iz čl.
300 st.1. KZRCG, na kaznu zatvora od 1 (jedne) godine, presudom Osnovnog suda
u Bijelom Polju K. br. 726/08 od 13.02.2009 godine, zbog krivičnog djela iz
čl. 240 st.1. tač.1. u vezi čl. 49 KZCG na kaznu zatvora od 1 (jedne) godine;
presudom Osnovnog suda u Bijelom Polju K.br.442/09 od 14.05.2009 godine, zbog
krivičnog djela iz čl.240. st.1.tač.1. u vezi čl. 49 KZCG na kaznu zatvora od
1 (jedne) godine i 2(dva) mjeseca i presudom Osnovnog suda u Bijelom Polju K.
br. 100/2012 od 23.05.2012 godine, zbog krivičnog djela iz čl. 240. st.1.
tač.1. Krivičnog zakonika, na kaznu zatvora od 1 (jedne) godine i 3 (tri)
mjeseca.
K r i v j e
Sto je:
1. Dana 31.10/01.11.2012 godine, u ul. Ž.Ž.a, opština Bijelo Polje, na Starom
Tržnom centru provalio kladionicu ''M.'', vlasništvo M.A.a iz Inđije, na način
što je, došao do prozora toaleta kladionice ''M.'' gdje se uz pomoć nasloženih
drva ispod prozora koji se nalazi na visini od 2 metra, popeo na prozor koji
je bio otvoren, kroz koji je ušao u unutrašnjost toaleta, pa kako su vrata od
toaleta bila zaključana, popeo se do otvora na plafonu od toaleta na kojem se
nalazila tabla, koju je prethodno uklonio i kroz ovaj otvor dospio na tavanski
prostor, a zatim došao tavanom do iznad kancelarije kladionice ''M.'' gdje je
upotrebom podesnog sredstva na podu od tavana polomio lamperiju, termo
izolaciju i spušteni plafon od kancelarije i kroz napravljen otvor na plafonu
spustio se na radni sto u kancelariju,nakon čega je počupao kablove od
tehničkih uređaja, a zatim otvorio ladicu radnog stola iz koje je oduzeo sav
sitan novac u raznim apoenima u iznosu od 73,00 eura, a sve u namjeri da
njihovim prisvajanjem sebi pribavi protivpravnu imovinsku korist,
2. Dana U isto vrijeme i na istom mjestu kao pod tačkom 1 dispozitiva
optužnice provalio kladionicu ''P.'' vlasništvo N.M.a iz Podgorice, na način
što je nakon što je provalio kladionicu ''M.'' i prispio na njen tavanski dio
došao do tavanskog dijela kladionice ''P.'', koja se nalazi uz kladionicu
''M.'', nakon čega je podesnim sredstvom napravio otvor na plafonu od ove
kladionice, tako što je polomio lamperiju, termo izolaciju i spušteni plafon
od kancelarije i kroz napravljen otvor spustio se u kancelariju na radni sto,
kojom prilikom je iz ladice radnog stola iz dvije bijele koverte, oduzeo sav
novac u iznosu od 117,00 €, nakon čega se udaljio, a sve u namjeri da njihovim
prisvajanjem sebi pribavi protivpravnu imovinsku korist,
- čime je izvršio produženo krivično djelo teška krađa iz čl. 240. st.1.
tač.1. u vezi sa čl. 49. st.1. Krivičnog zakonika.
- za koje ga sud primjenom citiranih zakonskih propisa, i čl. 2, 4, 5, 13,
15, 32, 36, 42, 51.Krivičnog zakonika i čl. 226, 229, 239 i 374 Zakonika o
krivičnom postupku,
O S U D J U J E
Na kaznu zatvora od 1 ( jedne ) godine i 9 (devet) mjeseci u koju kaznu mu se
ima uračunati vrijeme provedeno u pritvoru od 02.11.2012 godine do 12.12.2012
godine.
Okrivljeni se obavezuje da ovom sudu na ime paušala plati iznos od 30,00 €,
kao i iznos od 900,00 €, na ime ostalih troškova postupka, koje iznose će
okrivljeni uplatiti na žiro račun 832- 151 - 35 Depozita novčanih kazni
troškova postupka i paušala ovog suda, u roku od 15 dana, od dana
pravnosnažnosti presude pod prijetnjom prinudnog izvršenja, s tim što će dokaz
o izvršenoj uplati dostaviti krivičnoj pisarnici ovog suda.
Okrivljeni se obavezuje da oštećenoj kladionici ''M.'' vlasništvo M.A.a iz
Inđije, vrati oduzetih 73,00 €, a da oštećenoj kladionici ''P.'', vlasništvo
M.M.a iz Podgorice, vrati oduzetih 97,00 €, a sve prednje u roku od 15 dana od
dana pravnosnažnosti presude, pod prijetnjom prinudnog izvršenja.
O b r a z l o ž e nj e
Optužnicom ODT-a, u B. Polju, KT. br.382/12 od 29.11.2012. godine godine,
optužen je P.S. iz Bijelog Polja, da je izvršio produženo krivično djelo teška
kradja iz čl. 240 st. 1 tač. 1 u vezi čl. 49 st. 1 Krivičnog zakonika,
Glavni pretres je održan i zaključen u prisustvu zamjenice ODT-a iz Bijelog
Polja Kljajević Katarine, okrivljenog P.S.a, branioca okrivljenog A.K.A.a po
zamjeničkom punomoćju branioca okrivljenog po službenoj dužnosti A.P.P.a i
punomoćnika oštećene kladionice ''P.'' N.J., a u odsustvu punomoćnika oštećene
kladionice ''M.''.
Prije davanja završne riječi zamjenica ODT-a je precizirala optužnicu u
pogledu iznosa otuđenog novca pod tačkom 1 i 2. te ista u tom dijelu glasi:
''Pod tač. 1 otuđeni iznos od 73,00 € a pod tač. 2. iznos od 117,00 €''. U
ostalom dijelu činjenični opis i pravna kvalifikacija iz optužnice su ostali
neizmijenjeni.
U završnoj riječi zamjenica ODT-a, u B. Polju, Kljajević Katarina je istakla
da imajući u vidu dokaze izvedene na glavnom pretresu kao i potpuno priznanje
okrivljenog P.a, smatra da je činjenično stanje iz precizirane optužnice u
potpunosti dokazano i utvrđeno da je okrivljeni izvršio krivično djelo
stavljeno mu na teret. Tražila je da ga sud za isto oglasi krivim i osudi na
kaznu zatvora u granicama zakonskog minimuma i maksimuma. Odluku o pritvoru
nakon izricanja kazne ostavila je sudu na odluku.
U završnoj riječi punomoćnca oštećene kladionice ''P.'' nije se pridružila
krivičnom gonjenju postavila je imovinsko pravni zahtjev na iznos od 117,00 €,
umanjen za 20,00 €, koliko novaca joj je predato na glavnom pretresu odnosno
na iznos od 97,00 €.
Okrivljeni je u svojoj odbrani u toku istražnog postupka u bitnom je istakao:
da je u noći 31.10. na 01.11.2012. godine, došao do tržnog centra koji se
nalazi u ul. Ž.Ž.a u B. Polju ispred kladionica ''P.'' i ''M.'' i tada je
odlučio da iste obije, pošto je tih dana trebao da ide na izdržavanje kazne u
ZIKS Podgorica, a nije imao potrebnu garderobu, to je imao namjeru ukoliko
pronađe novac u navedenim kladionicama, od tog novca sebi kupi garderobu. U
kladionici ''M.'' ušao je na način što je prošao iza kladionice, došao do
prozora od toaleta koji je bio otvoren i na visini 1,5 do 2 m od zemlje, pa je
uz pomoć drva koja su bila nasložena ispod prozora, ušao kroz otvoren prozor,
nakon čega je s obzirom da su vrata od toaleta bila zaključana, popeo se do
proskoka od toaleta, uklonio tablu koja se nalazila na proskoku i stigao na
tavan kladionice, nakon čega je polomio termo izolaciju, lamperiju i spušteni
plafon i kroz napravljeni otvor spustio se na radni sto u kladionici, kojom
prilikom je počupao kabal tehničkih uređaja. Potom je otvorio ladicu radnog
stola iz koje je oduzeo sav sitan novac u raznim apoenima u iznosu od oko
70,00 €. Nakon ovoga vratio se kroz navedeni proskok kojim je ušao u
kancelariju kladionice ''M.''. Zatim se ponovo vratio na tavan, došao do
tavana koji se nalazi iznad kladionice ''P.'', na kojem je na isti način
polomio termo izolaciju, lamperiju i spušteni plafon i kroz napravljeni otvor
spustio se u unutrašnjost kancelarije kladionice ''P.'' a potom iz ladice
radnog stola u kojoj su bile dvije bijele koverte u istima pronašao novac u
raznim apoenima i odzeo iznos od 80,00 €. Zatim se kroz taj otvor popeo na
tavanski dio kladionice, a potom kroz napravljeni otvor iznad kladionice
''M.'', spustio se u toalet, a zatim kroz otvoreni prozor izašao vani, nakon
čega je otišao u svoj stan, gdje je presvukao garderobu koju je imao na sebi,
kao i patike, stavio ih u kesu i odnio i bacio u rijeku Lim. Istog dana oko
13,00 h, otišao je u Kineski butik gdje je kupio posteljine i mobilni telefon
marke ''alkatel'' od novca koji je oduzeo u pomenutim kladionicama, od kojeg
novca mu je ostalo 20,00 €, koje je zadržao za sebe. Sve ovo je uradio u
pijanom stanju. Izjašnjavajući se povodom predloga za određivanja pritvora
istakao je: da je izvršio djela koja su mu stavljena na teret, a ovo iz
razloga što je htio sebi da kupi garderobu, pošto je trebao da ide na
izdržavanje zatvorske kazne u ZIKS Spuž. Ranije je dva puta osuđivan za isto
krivično djelo, prvi put zbog krađe motornih testera i brusilica, a drugi put
je provalio nekoliko prodavnica. Na glavnom pretresu u potupnosti je priznao
djelo i krivicu, i ostajući pri ranijim odbranama dodao da se sada ne može
tačno izjasniti koliko je tačno novca kritične večeri oduzeo iz kladionica
''P.'' i M.'' misli da se radilo o manjim iznosima, mislim da je ukupno u obje
kladionice bilo oko 100,00 €, s tim što nije siguran. Nekada je bio zavisnik
od narkotika, sada više nije, povremeno koristi tablete bensadin i ksalol i
tog dana je pio bensadine. Prije je uzimao drogu ''heroin'' i to 5 gr. dnevno
u vrijeme dok mu je bila živa majka. Srednji brat mu živi u Njemačkoj pa su
njih dvoje finansirali kupovinu ove droge.
U završnoj riječi branilac okrivljenog je istakao: da je nesporno da je njegov
branjenik izvršio krivično djelo opisano u optužnici, a moli sud da prilikom
odmjeravanja kazne ima u vidu da je priznanje okrivljenog doprinijelo
razjašnjenju ove krivično pravne stvari s obzirom da se iz ostalih izvedenih
dokaza kao i saslušanja oštećenih ne bi moglo utvrditi ko je izvršilac
predmetnog krivičnog djela. Tražio je da sud uzme u obzir da je okrivljeni
dugogodišnji zavisnik od opojne droge ''heroin'', te da su sva djela koja je i
ranije učinio, takođe vezana za tu okolnost jer se radi o krivičnim djelima u
vezi sa drogom i imovinskim djelima koja idu na pribavljanje novčanih
sredstava, da bi se došlo do novca za drogu. Okrivljeni je prilikom izvršenja
krivičnog djla bio pod dejstvom alkohola i tableta koje sada koristi kada ima
apstencijalnu krizu, te isti nema onu slobodu volje kao čovjek koji nije
zavisnik od droga. Motiv za izvršenje ovog krivičnog djela je bio da se
prikupe novčana sredstva radi kupovine odjeće pošto je trebao da ide na
izdržavanje zatvorske kazne po ranijoj osudi. Okrivljeni je slabog imovnog
stanja priznao je djelo i kaje se. Tražio je da sud okrivljenom izrekne kaznu
na granicu propisanog minimuma.
U završnoj riječi okrivljeni okrivljeni P. je u potpunosti usvojio završnu
riječ svog branioca, istako je da mu je žao i da se kaje Tražio je da ga sud
što blaže kazni.
Radi utvrdjivanja odlučnih činjenica i donošenja pravilne i zakonite odluke,
sud je izveo dokaze: saslušao predstavnika oštećene kladionice ''P.'' N.J., na
saglasan predlog stranaka pročitao iskaz svjedoka P.S.a sa zapisnika o
saslušanju svjedoka pred zamjenicom ODT-a KTI br. 5/12 od 22.11.2012 godine;
pročitao: zapisnik o uviđaju UP PJ Bijelo Polje od 01.11.2012 godine za
kladionicu ''P.''; zapisnik o uviđaju UP PJ Bijelo Polje od 01.11.2012 godine
za kladionicu ''M.''; potvrdu o privremeno oduzetim predmetima na ime P.S.a od
02.11.2012. godine; izvršio uvid u četiri novčanice u apoenima od po pet eura;
izvršio uvid u izvod iz KE za okrivljenog P.S.a. Drugih predloga za dopunu
dokaznog postupka nije bilo.
Cijeneći odbranu okrivljenog i dokaze pojedinačno i u medjusobnoj vezi, a
shodno čl. 370 Zakonika o Krivičnom postupku, sud je utvrdio činjenično
stanje, i na osnovu istog zaključio da je okrivljeni izvršio krivično djelo
koje mu je optužnicom stavljeno na teret i da je za isto kriv.
Odbranu okrivljenog, sud je cijenio kao jasno, potpuno i ne dvosmisleno
priznanje izvršenja krivičnog djela i krivice za isto, u potpunosti potvrđeno
svim izvedenim dokazima u toku postupka.
Naime iz iskaza punomoćnika oštećene kladionice ''P.'' N.J., datog u toku
istražnog postupka proizilazi da je ona šef kladionica ''P.'' u Bijelom Polju,
od kojih kladionica se jedna nalazi u ulici Ž.Ž.a. Ona kao šef ima obavezu da
obilazi kladionice, vrši obračun, i predaje pazare. Dana 31.10.2012 godine u
22,00 časova, obišla je kladionice i pokupila pazar. U kladionici br.2. u ul.
Ž.Ž.a, radnica iz druge smjene D.S.a, predala joj je od pazara 370,00 €, dok
je ostatak - depozit u metalnim apoenima u iznosu od 117,00 €, ostavila u
fioci radnog stola. Dana 01.10.2012 godine, oko 09,15 h. Pozvala je radnica
kladionice br.2. koja je radila u prvoj smjeni D.A.i obavijestila da je
kladionica provaljena. Njih dvije su zapazile da se na radnom stolu
kancelarije nalaze pocijepane koverte u kojima je bio ostavljen depozit -
novac, a koverte su bile ostavljene u fioci radnog stola, te je novac iz tih
koverti i oduzet. Na plafonskom dijelu kancelarije, bila su vidljiva oštećenja
u vidu polomljene lamperije, a ulazna vrata od kladionice, prilikom njihovog
dolaska bila su zaključana i na njima nije bilo nikakvih oštećenja. Na glavnom
pretresu dodala je da je u depozitu bilo ekih 40 do 50 eura papirnog novca, a
ostali iznos do 117,00 €, bio je u metalu. Kritične večeri prilikom
primopredaje novca ona je uzela 370,00 €, koji su bili u papirnim apoenima a
117,00 €, od kojih dio bio u papirnim apoenima, ona i radnica D. su prebrojale
i ostavile u depozit. Iskaz ove svjedokinje sud je u potpunosti prihvatio kao
jasan, logičan i uvjerljiv, ničim dovedene u sumnju, nesračunate na otežavanje
ili pak olakšavanje krivično pravnog položaja okrivljenog, a u potpunosti
potvrđen priznanjem okrivljenog, te sadržinom pisanih dokaza.
Iz iskaza svjedoka P.S.a proizilazi da je on zaposlen u kladionici ''M.'' u
Bijelom Polju, koja kladionica posluje u sastavu preduzeća D. '' TO TO'' iz
Podgorice i radi na poslovima operatera na računaru. Dana 01.11.2012 godine,
oko 09,00 časova, pozvao ga je V.R.koji do ove kladionice drži kafanu i kazao
mu da se kroz staklo vidi da je pao plafon u kladionici. Nakon ovog razgovora
on je pozvao poslovođu T.ća iz Berana, pa su njih dvojica pošli do kladionice.
U kladionici su zatekli ekipu za uviđaj PJ Bijelo Polje, koja je tom prilikom
vršila uviđaj, a oni su obaviješteni od strane radnice iz susjedne kladionice
''P.'', o tome da je neko ulazio u njihovu kladionicu i da je i njima takođe
plafon oštećen. Na kladionici ''M.'' su bila ista oštećenja kao na kladionici
''P.''. Po ulasku u kladionicu on i T.ć su utvrdili da iz radnog stola
nedostaje sav novac - 73,00 €, koji su bili u metalnim apoenima. U kladionici
se nalazilo sedam televizora i dva kompjutera koji nijesu bili uključeni,
ulazna vrata su zatekli neoštećena i zaključana kao i vrata od toaleta koja su
otključali u prisustvu policije. Konstrukcija od spuštenog plafona bila je
oštećena tako što je bila polomljena iznad radnog stola, a bili su počupani
kablovi od video nadzora. Iskaz ovog svjedokina, sud je u potpunosti prihvatio
kao jasan, logičan i uvjerljiv, ničim dovedene u sumnju, nesračunate na
otežavanje ili pak olakšavanje krivično pravnog položaja okrivljenog, a u
potpunosti potvrđen priznanjem okrivljenog, te sadržinom pisanih dokaza.
Sadržinom pisanih dokaza - zapisnicima o uviđaju UP PJ Bijelo Polje od
01.11.2012 godine, sačinjenim povodom uviđaja obavljenih u kladionicama ''P.''
i ''M.'' u potpunosti su potvrđeni navodi iz iskaza svjedoka, kao i iz navoda
iz odbrane okrivljenog.
Iz priznanja okrivljenog koje priznanje je sud cijenio kao jasno, potpuno i
nedvosmisleno a u potpunosti potvrđeno svim izvedenim dokazima u toku
postupka, sud je utvrdio činjenično stanje da je okrivljeni:
Dana 31.10/01.11.2012 godine, u ul. Ž.Ž.a, opština Bijelo Polje, na Starom
Tržnom centru provalio kladionicu ''M.'', vlasništvo M.A.a iz Inđije, na način
što je, došao do prozora toaleta kladionice ''M.'' gdje se uz pomoć nasloženih
drva ispod prozora koji se nalazi na visini od 2 metra, popeo na prozor koji
je bio otvoren, kroz koji je ušao u unutrašnjost toaleta, pa kako su vrata od
toaleta bila zaključana, popeo se do otvora na plafonu od toaleta na kojem se
nalazila tabla, koju je prethodno uklonio i kroz ovaj otvor dospio na tavanski
prostor, a zatim došao tavanom do iznad kancelarije kladionice ''M.'' gdje je
upotrebom podesnog sredstva na podu od tavana polomio lamperiju, termo
izolaciju i spušteni plafon od kancelarije i kroz napravljen otvor na plafonu
spustio se na radni sto u kancelariju,nakon čega je počupao kablove od
tehničkih uređaja, a zatim otvorio ladicu radnog stola iz koje je oduzeo sav
sitan novac u raznim apoenima u iznosu od 73,00 eura, a sve u namjeri da
njihovim prisvajanjem sebi pribavi protivpravnu imovinsku korist.
Dana U isto vrijeme i na istom mjestu kao pod tačkom 1 dispozitiva optužnice
provalio kladionicu ''P.'' vlasništvo N.M.a iz Podgorice, na način što je
nakon što je provalio kladionicu ''M.'' i prispio na njen tavanski dio došao
do tavanskog dijela kladionice ''P.'', koja se nalazi uz kladionicu ''M.'',
nakon čega je podesnim sredstvom napravio otvor na plafonu od ove kladionice,
tako što je polomio lamperiju, termo izolaciju i spušteni plafon od
kancelarije i kroz napravljen otvor spustio se u kancelariju na radni sto,
kojom prilikom je iz ladice radnog stola iz dvije bijele koverte, oduzeo sav
novac u iznosu od 117,00 €, nakon čega se udaljio, a sve u namjeri da njihovim
prisvajanjem sebi pribavi protivpravnu imovinsku korist.
Pošto se u konkretnom slučaju radi o više istovrsnih krivičnih djela učinjenih
u vremenskoj povezanosti od strane istog učinioca, a takodje se radi i o
istovrsnosti predmeta djela i korišćenja iste situacije i jedinstva umišljaja
počinioca, to je iz navedenog utvrdjeno da je okrivljeni ovakvim svojim
ostupanjem izvršio produženo krivično djelo teška kradja iz čl. 240 st. 1 tač.
1 u vezi čl. 49 Krivičnog zakonika. Naime, oduzimajući sav novac koji je našao
u kladionicama ''P.'' i ''M.'' u kojima je izvršio kradju s namjerom da
prisvajanjem istog pribavi sebi protivpravnu imovinsku korist, okrivljeni P.S.
je u svojim radnjama ostvario elemente krivičnog djela kradje, a kako je
kradju u obje kladionice, izvršio provaljivanjem tavana kladionica, to je isti
u svojim radnjama ostvario elemente krivičnog djela teške kradje. Okrivljeni
je ovo krivično djelo izvršio sa direktnim umišljajem, jer je bio svjesan da
novac koji je oduzeo iz kladionica pripada drugom licu ali je svojim
postupanjem – oduzimanjem istog bio svjesan svoga djela i htio je njegovo
izvršenje, te je kriv za izvršenje predmetnog krivičnog djela produženog
krivičnog djela teška kradja iz čl. 240 st. 1 tač. 1 u vezi čl. 49 Krivičnog
zakonika i za isto je odgovoran.
Prema čl. 240 st. st.1. KZ, predvidjeno je da će se učinilac djela krađe
kazniti zatvorskom kaznom od jedne do osam godina ako je krađa izvršena
obijanjem ili provaljivanjem zatvorenih kasa soba, ormara, ili drugih
zatvorenih prostorija ili drugim savlađivanjem većih prepreka. Za ovaj oblik
krađe karakteristične su dvije okolnosti da se oduzimanje tuđe pokretne stvari
vrši iz zatvorenog prostora i da se to čini obijanjem ili provaljivanjem ovih
prostora. Zatvorenim prostorom smatra se svaki prostor u koji se ne može
slobodno ući već je neophodno da se prethodno otklone prepreke čija je svrha
upravo zatvaranje tog prostora. Zatvaranje se može izvršiti na različite
načine zaključavanjem, stavljanjem katanca, podizanjem visokog zida ili visoke
ograde ili na sličan način, pa pošto se u konkretnom slučaju radilo o
zatvorenom prostoru i pošto je okrivljeni provaljivanje u zatvorene prostorije
- kladionice ''P.'' i ''M.'' izvršio uklanjanjem prepreka na neuobičajen način
- provaljivanjem tavana na prostorijama kladionica, to je okrivljeni izvršio
produženo krivično djelo teška krađa iz čl. 240. st.1. tač.1. u vezi čl. 49.
st.1. Krivičnog zakonika.
Odlučujući u pogledu vrste i visine kazne, sud je imao u vidu sve okolnosti iz
čl. 42 Krivičnog Zakonika, koje utiču da kazna bude veća ili manja, pa je kod
okrivljenog od olakšavajućih okolnosti našao da se o mladjem licu, koji se u
toku potupka korektno držao, priznao djelo i krivicu za isto i pokazao po
ocjeni suda iskreno kajanje, kome se punomoćnik oštećene kladionice ''P.'' u
ime oštećene, nije pridružila krivičnom gonjenju, a na strani otežavajućih
okolnosti, sud je cijenio da je okrivljeni više puta osuđivan za srodna
krivična djela, pa cijeneći sve otežavajuće i olakšavajuće okolnosti, sud je
okrivljenog osudio na kaznu zatvora od 1 (jedne) godine i 9 (devet) mjeseci,
smatrajući da će se zatvorskom kaznom u ovolikom trajanju dovoljno uticati na
okrivljenog da ubuduće ne vrši krivična djela, i da će se prema okrivljenom
postići svrha kažnjavanja iz čl. 32 Krivičnog zakonika, u pogledu specijalne
prevencije, dok će izrečena zatvorska kazna dovoljno uticati na ostale
potencijalne izvršioce da ne vrše ova i slična krivična djela, i na taj način
se ostvariti ciljevi generalne prevencije. U smislu čl.51 Krivičnog zakonika,
okrivljenom je u izrečenu zatvorsku kaznu uračunato vrijeme provedeno u
pritvoru od 02.11.2012 godine do 12.12.2012 godine.
Shodno čl.226 Zakonika o krivičnom postupku Crne Gore, odlučeno je da
okrivljeni na ime paušala plati iznose od 30,00 €, pri čemu je sud vodio
računa o dužini trajanja postupka i imovinskim prilikama okrivljenog, dok je
sud shodno čl.229 Zkp-a, okrivljenog obavezao da plati troškove odbrane za
branioca po službenoj dužnosti, A.P.P.a po AT-u umanjen za 50% u ukupnom
iznosu od 900,00 €, od čega na ime pisanja tri žalbe iznosi od po 200,00 €, na
ime prisustva ispitivanju osumnjičenog u istražnom postupku 100,00 €, na ime
razgledanja i kopiranja spisa 100,00 €, i na ime pristupa na održani glavni
pretres 100,00 €.
Na glavnom pretresu od 12. 12. 2012 godine, punomoćniku oštećene kladionice D.
''P.'' uz potvrdu su vraćene četiri novčanice od po pet eura, odnosno ukupno
20,00 €, a koje novčanice su oduzete od okrivljenog od strane UP PJ Bijelo
Polje, po potvrdi o privremenom oduzimanju predmeta od 02.11.2012 godine, pa
kako je isti punomoćnik u ime oštećene kladionice ''P.'', postavio imovinsko
pravni zahtjev za ostali iznos otuđenog novca do iznosa od 117,00 €, odnosno
na iznos od 97,00 €, to je sud u smislu čl. 239 Zkp-a, okrivljenog obavezao da
oštećenoj kladionici ''P.'' vrati oduzetih 97,00 €, a oštećenoj kladionici
''M.'' da vrati oduzetih 73,00 €.
Iz iznijetog je odlučeno kao u izreci presude shodno čl. 374 Zakonika o
krivičnom postupku.
OSNOVNI SUD U BIJELOM POLJU
Dana 12. 12. 2012 godine
Zapisničar S U D I J A
Koviljka Lješnjak s.r. Dragan Mrdak s.r.
Zapisničar S U D I J A
Koviljka Lješnjak Dragan Mrdak
DN-a: po primjerak presude sa pravnom poukom dostaviti:
- ODT- u B. Polje,
- Okrivljenom P.S.u ZIKS Spuž
- Oštećenoj kladionici ''P.'' ul. Ž.Ž.a B. Polje
- Oštećenoj kladionici ''M.'' ul. Ž.Ž.a B. Polje