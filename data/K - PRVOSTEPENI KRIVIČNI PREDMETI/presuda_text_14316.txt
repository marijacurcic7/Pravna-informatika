K.br.392/12
U IME CRNE GORE
OSNOVNI SUD U BIJELOM POLJU, sudija Raičević Violeta uz učešće namještenika
suda Joksimović Ljiljane kao zapisničara u krivičnom predmetu protiv
okrivljenog H.M.a iz Bijelog Polja, zbog krivičnog djela napad na službeno
lice u vršenju službene dužnosti iz čl.376 st.3. u vezi st.1.KZ, po optužnom
aktu ODT-a u B.Polju Kt.br.139/07 od 09.07.2007.godine, izmijenjenom dana
19.06.2012.godine u optužni predlog, nakon održanog usmenog glavnog i javnog
pretresa u prisustvu zamjenika ODT-a Šćepanović Vesne i okrivljenog H.M.a,
dana 19.12.2012.godine donio je i javno objavio:
P R E S U D U
DJELIMIČNO SE stavlja van snage presuda ovog suda K.br.489/07 od
22.09.2008.godine, koja je preinačena presudom Višeg suda u B.Polju
Kž.br.1331/08 od 05.05.2009.godine, kojom je okrivlljeni H.M. od oca H. i
majke D. rodjene J., rodjen .....godine, osudjen na kaznu zatvora u trajanju
od 4 /četiri/ mjeseca, zbog krivičnog djela napad na službeno lice u vršenju
službene dužnosti iz čl.376.st.3. u vezi st.1.KZ CG pa se okrivljeni:
O S U D J U J E
Na kaznu zatvora u trajanju od 3 /tri/ mjeseca, stim što mu se u izrečenu
kaznu ima uračunati vrijeme provedeno u zatvoru od 25.05.2012 do
12.06.2012.godine, po osnovu započetog izdržavanja kazne po presudi Višeg suda
u Bijelom Polju Kž.br.1331/08 od 05.05.2009.godine, i vrijeme provedeno u
pritvoru od 12.06.2012.godine do 19.06.2012.godine, shodno čl.51.KZ CG dok se
presuda ovog suda K.br.489/07 od 22.09.2008.godine, koja je preinačena
presudom Višeg suda u B.Polju Kž.br.1331/08 od 05.05.2009.godine, ostavlja na
snazi u pogledu činjeničnog opisa, pravne kvalifikacije, troškova krivičnog
postupka i paušala.
O b r a z l o ž e nj e
Optužnicom ODT-a u Bijelom Polju, Kt.br.139/07 od 09.07.2007.godine, optužen
je H.M. iz B.Polja zbog krivičnog djela napad na službeno lice u vršenju
službene dužnosti iz čl. 376 st. 3 u vezi st. 1 Krivičnog zakonika Republike
Crne Gore.
Glavni pretres je održan u prisustvu zamjenika ODT-a i okrivljenog, te je isti
održan na osnovu rješenja ovog suda Kv.br.190/12 od 07.06.2012.godine kojim je
dozvoljeno ponavljanje krivičnog postupka okončanog presudom Višeg suda u
B.Polju Kž.br.1331/08 od 05.05.2009.godine, kojom je preinačena presuda ovog
suda K.br.489/07 od 22.09.2008.godine.
Na glavnom pretresu održanom dana 19.06.2012.godine, zamjenik ODT-a je
izmijenila optužnicu u optužni predlog dok je u pogledu činjeničnog opisa i
pravne kvalifikacije optužni akt ostao neizmijenjen a u skladu sa izmjenama
optužbe od 23.09.2008.godine.
U završnoj riječi zamjenik ODT-a predložila je sudu da okrivljenog oglasi
krivim za djelo stavljeno mu na teret i osudi na kaznu zatvora u trajanju od
tri mjeseca.
Oštećeni R.M.se tokom postupka pridružio krivičnom gonjenju i istakao da će
imovinsko-pravni zahtjev pokušati da ostvari u parničnom postupku.
Okrivljeni H.M. u svojoj odbrani tokom postupka istakao: da ga je dana
03.03.2007.godine oko 14,00 h, pozvala sestra M.a govoreći mu da je neki
čovjek napao, a u vezi saobraćajne nezugode koja se dogodila u kojoj je
njegova sestra M.a bila jedan od učesnika. Došavši na lice mjesta saobraćajne
nezgode zatekao je policijsko vozilo, jednog policajca i jedno civilno lice u
tom vozilu kojem je prišao i zatražio objašnje od lica u civilnoj unformi
zašto je napalo njegovu sestru.Kada je prišao do vozila policajac mu je
govorio da se odmakne od vozila, kada je pošao na drugu stranu puta i pozvao
sestru da dodje.Ponovo je prišao do tog lica sa kojim je njegova sestra imala
nesporazuma tražio od njega da izadje iz vozila. Medjutim, policajac je izašao
iz vozila i počeo ga gurati od službenog vozila. Istakao je da je on tada
policajca uhvatio za ruke kako bi mu sklonio ruke sa sebe govoreći mu da nema
potrebe da ga gura te da će se sam udaljiti.Dok se raspravljao sa policajcem
došla je soabraćajna patrola i privela ga u CB-e B.Polje. Negirao je da je
policajcu uputio riječi » ko si ti da me odavde ukloniš, pokazat ću ja tebi za
ovo, ja mogu da radim šta hoću, platićeš mi za ovo ». Negirao je da je
oštećenog R.M.a, koji je u konkretnom slučaju postupao kao poicajac, hvatao za
revere od uniforme i vukao.
Okrivljeni je u završnoj riječi molio sud da prilikom odmjeravanja vrste i
visine kazne cijeni sve olakšavajuće okolnosti pri čemu je ukazao na činjenicu
da je nakon kritičnog dogadjaja postao otac te imajući u vidu protek vremena
od ranije osude da mu se izrekne kazna u trajanju od dva mjeseca
zatvora.Posebno je istakao da mu sud u izrečenu kaznu uračuna vrijeme koje je
proveo u ekstradicionom pritvoru o čemu je sudu uz molbu za uračunavanje
priložio odluku Državnog tužilaštva Revensburg.
Radi utvrđivanja odlučnih činjenica i krivične odgovornosti okrivljenog, sud
je na glavnom pretresu u dokaznom postupku izveo sledeće dokaze: pročitao
iskaz oštećenog R.M.a; iskaz svjedoka K.I.a, izvršio uvid u kopiju odluke
Državnog tužilaštva Revensburg i izvršio uvid u izvod iz KE na ime okrivljenog
H.M.a.
Sud je cijeneći dokaze pojedinačno i u medjusobnoj povezanosti dovodeći ih u
vezu sa navodima odbrane okrivljenog utvrdio činjenično stanje i na osnovu
istog zaključio da je okrivljeni izvršio krivično djelo napad na službeno lice
u vršenju službene dužnosti iz čl.376.st. 3 u vezi st.1. Krivičnog zakonika
Crne Gore zbog čega je kriv.
Sud je cijenio odbranu okrivljenog H.M.a kao neosnovanu i sračunatu na
izbjegavanje krivične odgovornosti pa isti nije prihvatio iz više razloga.
Naime, odbrana okrivljenog obezvrijedjena je jasnim i decidnim iskazom
oštećenog R.M.a koji je saslušan u svojstvu svjedoka čiji iskaz je sud u
potpunosti prihvatio, a koji je posvjedočio u pogledu odlučnih činjenica da je
kritičnog dana obavljajući poslove javne bezbjednosti - vršio uvidjaj povodom
saobraćajne nezgode u kojoj saobraćajnoj nezgodi je jedan od učesnika bila
H.M.a sestra okrivljenog, te da je nakon što je na lice mjesta došao
okrivljeni H.M. nasrnuo na drugog učesnika u saobraćajnoj nezgodi S.M.a iz
Podgorice, vrijedjajući ga i psujući ga. On je tada okrivljenom prišao i
upozorio ga da prekine sa vrijedjanjem. Nakon toga H.M. mu je uputio riječi«
ko si ti da me odavde ukloniš, pokazat ću ja tebi za ovo, ja mogu da radim šta
hoću, platićeš mi za ovo«. R. ga je ponovo upozorio da se udalji od vozila
kada se okrivljeni udaljio i sa nekim razgovarao mobilnim telefonom.Nedugo
zatim okrivljeni je prišao službenom vozilu u kojem se nalazio oštećeni sa
jednim od učesnika nezgde – S.M.om, tada je H.M. počeo da prijeti S.M.u,a to
je činila i njegova sestra.Oštećeni ga je ponovo upozorio da se odmakne od
vozila da ga ne ometa u radu i izašao je iz vozila pokušao da ga udalji od
vozila medjutim, okrivljeni ga je uhvatio ga za ruke i revere od uniforme
vukući ga ka sebi sa povijenom glavom sa namjerom da ga sa glavom i udari,
kada ga je oštećeni odgurnuo i upozorio, nakon čega je nazvao policiju koja je
došla i H.M.a privela u prostorije Područne jedinice B.Polje.
Iz iskaza svjedoka K.I.a sud nije mogao utvrditi pravno relevantne činjenice
obzirom da je isti istakao da je na lice mjesta, a nakon obavještenja dežurne
službe došao kada se dogadjaj praktično završio, medjutim, ovaj svjedok je
istakao da je primijetio da su okrivljeni i oštećeni galamili i vikali jedan
na drugoga kao i da su jedan drugoga gurali prsima.
Iz izvoda iz KE na ime okrivljenog H.M.a utvrdjuje se da je isti osudjivan
presudom Osnovnog suda u B.Polju K.br.358/95 od 22.11.1996.godine zbog
krivičnog djela iz čl.36/1 KZ RCG, kaznom zatvora u trajanju od 4 mjeseca;
presudom Osnovnog suda u B.Polju K.br.247/96 od 09.12.1997.godine, zbog
krivičnog djela iz čl.145.st.1.KZ RCG kaznom zatvora u trajanju jedne godine i
dva mjeseca; presudom Osnovnog suda u B.Polju K.br.26/00 od 28.04.2003.godine
zbog krivičnog djela iz čl.145./1-3 KZ RCG, kaznom zatvora u trajanju od jedne
godine i dva mjeseca.
Da bi postojalo krivično djelo napad na službeno lice u vršenju službene
dužnosti iz čl.376.st.3. u vezi st.1. Krivičnog zakonika RCG potrebno je da
počinilac napadne ili prijeti da će napasti službeno lice u vršenju službene
dužnosti , a pri tom je djelo učinjeno prema sudiji ili državnom tužiocu u
vezi sa vršenjem njihove sudijske odnosno tužilačke dužnosti ili službenom
licu u vršenju poslova javne ili državne bezbjednosti.
Radnja kod ovog krivičnog djela je alternativno odredjena i sastoji se u
napadu na službeno lice ili prijetnji napadom, a pod napadom u smislu
zakonskog propisa podrazumijeva se svaki oblik upotrebe sile u odnosu na
tjelesni integritet službenog lica. Pasivni subjekat je službeno lice pa se
napad ili prijetnja napadom vrše prema službenom licu u vršenju službene
dužnosti.
Imajući u vidu odbranu okrivljenog i iskaz oštećenog R.M.a koji je saslušan u
svojstvu svjedoka sud je nedvosmisleno zaključio da je okrivljeni dana
03.03.2008.godine oko 14,00 časova u naselju Nedakusi, opština B.Polje, napao
službeno lice - policijskog službenika Uprave policije PJ B.Polje, oštećenog
R.M.a, u vršenju poslova javne bezbjednosti – vršenja uvidjaja povodom
saobraćajne nezgode, na način što je nakon štoga je oštećeni upozorio da se
udalji sa lica mjesta, jer nije učesnik saobraćajne nezgode istom rekao » ko
si ti da me odavde ukloniš, pokazat ću ja tebi za ovo, ja mogu da radim šta
hoću, platićeš mi za ovo«, nakon čega se poslije ponovnog upozorenja od strane
oštećenog udaljio, da bi zatim opet prišao, uhvatio ga za ruke i revere od
uniforme i krenuo glavom da ga udari.Okrivljeni je bio svjestan da je oštećeni
u konkretnom slučaju postupao kao službeno liice u vršenju poslova javne
bezbjednosti, a koji je vršio uvidjaj povodom saobraćajne nezgode pa je na
opisani način izivršio napad prema istom za vrijeme dok je oštećeni vršio
službenu dužnost, tako da je postojala istovremenost napada u vršenju službene
dužnosti, pa je krivično djelo za koje je oglašen krivim izvršio sa
umišljajem.Postupajući na opisani način u radnjama okrivljenog H.M.a stekla su
se sva obilježja krivičnog djela iz čl.376.st.3. u vezi st.1. Krivičnog
zakonika CG zbog čega je kriv i krivično pravno odgovoran.
Za predmetno krivično djelo u Krivičnom zakoniku predvidjena je kazna zatvora
od 6 mjeseci do 5 godina.
Odlučujući prilikom odmjeravanja kazne okrivljenom sud je cijenio sve
okolnosti iz čl.42.KZ koje utiču na to da kazna bude veća ili manja pa je na
strani okrivljenog od otežavajućih okolnosti cijenio stepen krivice, a od
olakšavajućih okolnosti je cijenio porodične prilike, obzirom da je oženjen,
otac jednog djeteta.Sud je cijenio raniju osudjivanost okrivljenog medjutim,
kako je isti do sada osudjivan za neistovrsna krivična djela to sud ovoj
činjenici nije pridavao poseban značaj pa je okrivljenog osudio na kaznu
zatvora u trajanju od tri mjeseca primjenom čl.45 i 46.KZ, jer je olakšavajuću
okolnost na strani okrivljenog cijenio kao osobito olakšavajuću okolnost.Sud
je mišljenja da će se i sa ublaženom kaznom prema okrivljenom u potpunosti
ostvariti svrha kažnjavanja, a ovo imajući u vidu težinu krivičnog djela i
nastupjele posledice, time uticati na okrivljenog da ubudće ne vrši krivčna
djela te postići ciljeve specijalne i genralne prevencije shodno čl.32.KZ.
U pogledu troškova postupka, visine paušala i imovinsko pravnog zahtjeva
ranija presuda se održava na snazi.
Shodno čl.51.KZ sud je okrivljenom u izirečenu kaznu uračunao vrijeme
provedeno u zatvoru po osnovu započetog izdržavanja kazne i vrijeme provedeno
u pritvoru.
Sud u izrečenu kaznu, okrivljenom nije uračunao vrijeme koje je proveo u
ekstradicionom pritvoru u Njemačkoj od 10.05.2012.godine do 25.05.2012.godine,
kako je to okrivljeni naveo i tražio u molbi za uračunavanje pritvora u
izrečenu kaznu, sa razloga, što se iz odluke Državnog tužilaštva Revensburg
vidi da okrivljeni nije bio u ekstradicionom pritvoru po presudi ovog suda,
već se po presudi Pokrajinskog suda Revensburg od 07.10.2008.godine nalazio na
izdržavanju kazne u sudskom izvršnom zatvoru Aachen.
Sa gore iznesenih razloga, odlučeno je kao u izreci, na osnovu čl.374 i
430.Zakonika o krivičnom postupku Crne Gore.
OSNOVNI SUD U BIJELOM POLJU
Dana, 19.12.2012.godine
Zapisničar, S U D I J A,
Ljiljana Joksimovi s.r Violeta Raičević s.r
DN-a, po primjerak presude dostaviti:
-ODT-u B.Polje,
- okrivljenom Hajdarpašić Miradu, B.Polje,
-oštećenom Raonuć Milanu – B.Polja
S U D I J A,