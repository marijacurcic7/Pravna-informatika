K.br.522/11
U IME CRNE GORE
OSNOVNI SUD U BIJELOM POLJU, po sudiji pojedincu Raičević Violeti uz učešće
namještenika suda Joksimović Ljiljane kao zapisničara u krivičnom predmetu
protiv okrivljenog J.V.a iz Bijelog Polja, zbog krivičnog djela teška tjelesna
povreda iz čl.151.st.1.KZ, po optužnom predlogu ODT-a u B.Polju Kt.br.443/11-2
od 23.12.2011.godine, nakon održanog usmenog glavnog i javnog pretresa u
prisustvu zamjenika ODT-a Smolović Slavenka i oštećene K.D.a u odsustvu
okrivljenog J.V.a, dana 09.03.2012.godine donio je i javno objavio:
P R E S U D U
Okrivljeni J.V., JMBG ..., od oca R. i majke V. rodjene P., rodjen
11.03.1975.godine u Bijelom Polju sa prebivalištem u ul. V.LJ.br.51 sa
povremenim boravištem u Budvi ul. M.P. bb, državljanin Crne Gore, oženjen,
otac jednog djeteta, pismen, sa završenom srednjom školom, lošeg imovnog
stanja, neosudjivan.
K R I V J E
Što je:
Dana 09.10.2011.godine, oko 02,30 h, u mjestu Rakonje opština Bijelo Polje,
ispred pekare " 5 plus" teško tjelesno povrijedio oštećenu K.D., na način što
je pesnicom udario u predjelu glave - nosa, kojom prilikom joj je nanio
povredu u vidu preloma nosnih kostiju sa dislokacijom,
-čime je izvršio krivično djelo teška tjelesna povreda iz čl. 151 st. 1 Krivičnog zakonika Crne Gore,
- pa ga sud primjenom citiranog zakonskog propisa i čl. 2, 4, 5, 13, 15, 32,
36, 42, 45 i 46 Krivičnog zakonika Crne Gore /KZ/ i čl. 226, 229, 239 i 374
Zakonika o krivičnom postupku Crne Gore / ZKP/,
O S U Đ U J E
Na kaznu zatvora u trajanju od 30 /trideset/ dana.
Okrivljeni se obavezuje na plaćanje paušala ovom sudu u iznosu od 30 € i na
ime troškova krivičnog postupka u iznosu od 44,00 € /četrdeset četiri eura/na
račun depozita novčanih kazni, troškova postupka i paušala CG broj 832-151-35,
u roku od 15 dana po pravosnažnosti presude, pod prijetnjom prinudnog
izvršenja.
Oštećena K.D.a se upućuje na parnični postupak, radi ostvarenja imovinsko-
pravnog zahtjeva.
O b r a z l o ž e nj e
Optužnim predlogom ODT-a u Bijelom Polju, Kt.br.443/11-2 od 23.12.2011.godine,
okrivljenom J.V.u iz B.Polja stavljeno je na teret izvršenje krivičnog djela
teška tjelesna povreda iz čl. 151 stav 1 Krivičnog zakonika Crne Gore.
Glavni pretres je održan i zaključen u prisustvu zamjenika ODT-a i oštećene ,
a u odsustvu uredno pozvanog okrivljenog, shodno čl.457.ZKP.
Zamjenik ODT-a je u završnoj riječi tražio da se okrivljeni oglasi krivim i
osudi na kaznu po zakonu.
Oštećena K.D.a se pridružila krivičnom gonjenju protiv okrivljenog.
Okrivljeni J.V. u svojoj odbrani je istakao da je dana 09.10.2011.godine, oko
02,30 h bio u gradu sa R.N.i nakon što su popili nekoliko pića pošli su u
Rakonje u pekaru "5 plus" da nešto pojedu. Dok su objedovali u pekaru su ušle
K.D.a (njegova bivša supruga), njena sestra J.a sa još dva momka. Nakon što su
se pogledali, one su izašle napolje a on je nedugo za njima izašao sa namjerom
da pita D. kako je njihova kćerka N.a koju nije gledao skoro 4 godine. Kada je
pitao D. gdje je N.a i šta radi, ista nije reagovala, a njena sestra J.a mu se
obratila riječima " šta hoćeš, vidiš kako si se osušio bijedo jedna", nakon
čega je ustala iza stola i držeći viljušku u ruci krenula ka njemu rukom. On
je tada instiktivno zamahnuo otvorenom šakom sa namjerom da je udari po licu i
pošto se J.a izmakla, slučajno je zakačio D. koja je bila naspram nje. Istakao
je da je vjerovatno udario dijelom šake gdje je korijen palca i to desne ruke,
što mu je i tada bilo žao a i sada se kaje jer ni u podsvijesti nije imao
namjeru da udari D..
Radi utvrđivanja odlučnih činjenica i kriviče odgovornosti okrivljenog, sud je
u dokaznom postupku na glavnom pretresu, izveo sledeće dokaze: u svojstvu
svjedoka saslušao oštećenu K.D., pročitao iskaze svjedoka K. J.e, R. N. i
B.M.a, izvršio uvid u medicinsku dokumentaciju na ime oštećene, pročitao nalaz
i mišljenje vještaka ORL dr. N.J.a od 16.12.2011.godine, izvršio uvid u RTG
snimak na ime oštećene K. J.e od 09.10.2011.godine, izvršio uvid u izvod iz KE
na ime okrivljenog.
Sud je cijeneći dokaze pojedinačno i u medjusobnoj povezanosti, dovodeći ih u
vezu jedne sa drugim kao i u vezu sa odbranom okrivljenog, utvrdio činjenično
stanje i na osnovu istog zaključio da je okrivljeni J.V. izvršio krivično
djelo teška tjelesna povreda iz čl.151.st.1.KZ zbog čega je kriv.
Naime, sud je cijenio odbranu okrivljenog kao djelimično priznanje izvršenja
krivičnog djela za koje je oglašen krivim obzirom da isti nije sporio da je
kritičnom prilikom udario oštećenu D.. Medjutim, navode koje je istakao u
pogledu okolnosti da njegova namjera nije bila da udari oštećenu D. već da je
zamahnuo rukom da udari njenu sestru J.u koja se izmakla sud ne prihvata i
cijeni ih sračunatim na olakšavanje krivičnog položaja. Odbrana okrivljenog u
tom dijelu obezvrijedjena je iskazom oštećene K.D.e, čiji iskaz je sud
prihvatio obzirom da je bila kategorična u pogledu odučnih činjenica i pri tom
istakla da se kritičnog dana nalazila u pekari "5 plus" zajedno sa sestrom K.
J.om, te F.N.i B.M.om. U pekari je primijetila svog bivšeg supruga J.V.a, pa
je izašla vani i htjela da pozove taksi da se vrati kući. Sjela je za jedan
sto ispred pekare kada je iz iste izašao J.V. zajedno sa R.N.i obratio joj se
riječima " šta ćeš u ovo doba tu, što ne čuvaš dijete" a zatim je prišao i
udario je stisnutom šakom u predjelu lica - nosa, usled čega joj je potekla
krv iz nosa. Pošto je njena sestra J.a bila pored nje ona mu je nešto rekla
zbog čega je i nju udario stisnutom šakom u potiljačnom dijelu glave.O povredi
koju je zadobila kritičnog dogadjaja posjeduje medicinsku dokumentaciju i
rengenski snimak. Izloženo je potvrdjeno iskazom svjedoka K. J.e koja je u
bitnom istakla da je ispred pekare "5 plus" J.V. udario stisnutom šakom u
predjelu lica - nosa K.D. a nakon toga i nju u potiljačni dio glave. Svjedok
B.M. potvrdio je da je kritičnom prilikom bio u društvu sa oštećenom K.D.om i
njenom sestrom J.om ispred pekare "5 plus" kada joj je prišao okrivljeni koji
je izašao iz pekare obraćajući joj se riječima " šta ćeš ovdje što ne čuvaš
dijete" a zatim je udario u predjelu glave - lica nakon čega je i J.u takodje
udario rukom u predjelu glave. Oštećena D.a je imala otok u predjelu nosa.
Takodje je i svjedok R. N.a vidio da J.V. stoji pored oštećene K.D.kritičnog
dana i na kritičnom mjestu i predpostavio je po njenoj reakciji da je isti
ošamario a D.a i njena sestra J.a su galamile i psovale.
Iz medicinske dokumentacije na ime oštećene K.D.i nalaza i mišljenja vještaka
medicinske struke dr. N.J.a proizilazi da je oštećena kritičnom prilikom
zadobila tešku tjelesnu povredu u vidu preloma nosnih kostiju sa
dislokacijom.Vještak je istakao da je povreda mogla nastati udarcem pesnicom.
Sud je u potpunosti prihvatio nalaz i mišljenje vještaka medicinske struke
dr.N.J.a, jer je isti stručno i objektivno sačinjen, a na bazi raspoloživih
podataka – medicinske dokumentacije na ime oštećene, te na osnovu nauke i
vještine.
Da bi postojalo krivično djelo teška tjelesna povreda iz čl. 151 st. 1
Krivičnog zakonika Crne Gore, potrebno je da počinilac drugog teško povrijedi
ili mu zdravlje teško naruši. Pod tjelesnom povredom podrazumijeva se povreda
tjelesnog integtriteta ili narušavanje zdravlja drugog lica. Povreda tjelesnog
integriteta je oštećenje tijela čovjeka uzetog u njegovoj bio – psihičkoj
jedinstvenosti. Na osnovu svega izloženog nedvosmisleno se zaključuje da je
okrivljeni dana 09.10.2011.godine, oko 02,30 h, u mjestu Rakonje opština
Bijelo Polje, ispred pekare" 5 plus" teško tjelesno povrijedio oštećenu K.D.,
na način što je pesnicom udario u predjelu glave - nosa, kojom prilikom joj je
nanio povredu u vidu preloma nosnih kostiju sa dislokacijom.
Postupajući na navedeni način, odnosno udarajući oštećenu pesnicom u predjelu
glave- nosa što je za posledicu imalo povredjivanje tjelesnog integriteta
oštećene i povrede izražene u vidu preloma nosnih kostiju sa dislokacijom
okrivljeni je ostvario obilježje krivičnog djela teška tjelesna povreda iz čl.
151 st. 1 KZ, zbog čega je kriv i krivično odgovoran. Umišljaj okrivljenog
obuhvatao je sve zakonske elemente krivičnog djela za koje je oglašen krivim
obzirom da je bio svjestan svog činjenja, učešća u zbivanju i htio njegovo
izvršenje.
Za predmetno krivično djelo u Krivičnom zakoniku, zaprijećena je kazna zatvora
od šest mjeseci do pet godina.
Iz izvoda iz KE na ime okrivljenog sud je utvrdio da je isti do sada
neosudjivan.
Odlučujući o vrsti i visini kazne okrivljenom, sud je cijenio sve okolnosti iz
čl. 42 KZ, pa je na strani istog od otežavajućih okolnosti cijenio stepen
krivice a od olakšavajućih okolnosti da se radi o ocu jednog djeteta, koji je
lošeg imovnog stanja, neosudjivan, što je rezultat njegovog dosadašnjeg
pozitivnog vladanja pa je olakšavajuće okolnosti na strani okrivljenog cijenio
kao osobito olakšavajuće okolnosti, zbog čega mu je primjenom čl.45 i 46 KZ
ublažio kaznu ispod granica zakonskog minimuma i osudio na kaznu zatvora u
trajanju od trideset dana, cijeneći da će se i sa ublaženom kaznom, u
potpunosti ostvariti svrha kažnjavanja u okviru opšte svrhe izricanja
krivičnih sankcija, time uticati na okrivljenog da ubuduće ne vrši krivična
djela i postići ciljevi specijalne i generalne prevencije shodno čl. 32 KZ.
Sud je obavezao okrivljenog na plaćanje paušala u iznosu od 30 €, koji
troškovi paušala su određeni obzirom na složenost i trajanje postupka i na
imovinske prilike okrivljenog, shodno odredbi čl. 226 ZKP CG.
Sud je obavezao okrivljenog na plaćanje troškova krivičnog postupka u iznosu
od 44,00 € a koji troškovi se odnose na nagradu isplaćenu vještaku medicinske
struke, shodno čl. 229 ZKP.
Oštećena K.D.a se radi ostvarivanja imovinsko-pravnog zahtjeva upućuje na
parnični postupak, shodno čl. 239 ZKP.
Sa iznijetog odlučeno je kao u izreci presude, shodno čl. 374 ZKP.
OSNOVNI SUD U BIJELOM POLJU
Dana, 09.03.2012.godine
Zapisničar, S U D I J A,
Ljiljana Joksimović s.r Violeta Raičević s.r
DN-a, po primjerak presude dostaviti:
-ODT-u B.Polje,
-okrivljenom J.V.u 
-oštećenoj K.D.i  S U D I J A, 