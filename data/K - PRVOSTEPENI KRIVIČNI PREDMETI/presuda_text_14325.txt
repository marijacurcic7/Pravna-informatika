U IME CRNE GORE
K. br. 362/2012
OSNOVNI SUD U BIJELOM POLJU, kao prvostepeni krivični i to sudija Rahmo Banda,
kao sudija pojedinac, uz učešće namještenika suda Ljiljane Popović kao
zapisničara, u krivičnom predmetu protiv okrivljenog B.E.a iz Bijelog Polja,
zbog krivičnog djela laka tjelesna povreda iz čl. 152. st. 2. u vezi st. 1.
Krivičnog Zakonika, postupajući po Optužnom predlogu ODT-a iz Bijelog Polja
Kt. br.326/12 od 25.10.2012. godine, nakon održanog, usmenog, glavnog i javnog
pretresa, održanog dana 17.12.2012.godine, u prisustvu Zamjenika ODT iz
Bijelog Polja Šćepanović Vesne, okrivljenog B.E.a i oštećenog B.S.a, istog
dana donio je i javno objavio,
P R E S U D U
Okrivljeni B.E., od oca S. i majke N. rodjene B., rodjen .....godine u Bijelom
Polju, živi u mjestu rodjenja – K.e, državljanin Crne Gore, pismen, završio
Osnovnu Školu, nezaposlen, oženjen, otac dvoje maloljetne djece, lošeg imovnog
stanja, osudjivan presudom Osnovnog suda u Bijelom Polju K.br. 430/07 od
15.11.2007.godine po čl. 403/1 KZ RCG, na kaznu zatvora od 30. dana, kaznu
izdržao u vremenu od 26.11.2007.godine do 20.12.2007.godine i presudom
Osnovnog suda u B.Polje K.br. 280/09 od 01.06.2010.godine po čl. 152. st. 2. u
vezi st. 1. KZ CG, na kaznu zatvora u trajanju od 30. dana.
K r i v j e
Što je :
- dana 08.08.2012.godine u kući B.N.a u mjestu K., Opština Bijelo Polje, lako
tjelesno povrijedio B.S.a, na način što ga je staklenom flašom od 1 litra,
sredstvom podobnim da tijelo teško povrijedi ili zdravlje teško naruši,
pogodio u predjelu glave, kojom prilikom mu je nanio povredu u vidu oguljotine
kože – poglavine u tjemenom dielu glave – četiri manje oguljotine dimenzija
oko 1 x 1 cm,
- čime je izvršio krivično djelo laka tjelesna povreda iz čl. 152. st. 2. u
vezi st. 1. Krivičnog Zakonika.
- pa ga sud primjenom citiranog zakonskog propisa i čl. 2, 4, 5, 13, 15, 32,
36, 42, Krivičnog zakonika, kao i čl. 226, 229, 239 i 374. ZKP-a,
O S U DJ U J E
Na kaznu zatvora u trajanju od 30 ( trideset ) dana.
Obavezuje se okrivljeni da ovom sudu na ime paušala uplati iznos od 30,00 € (
trideset ) eura, kao i na ime troškova krivičnog postupka iznos od 110,00 € (
sto deset eura ), sve u roku od 15 dana po pravosnažnosti presude.
Oštećeni B.S., radi ostvarivanja imovinsko - pravnog zahtjeva upućuje se na
parnicu.
O b r a z l o ž e nj e
Osnovni državni tužilac iz B.Polja podnio je ovom sudu Optužni predlog. Kt.br.
326/12 od 25.10.2012. godine, protiv okrivljenog B.E.a iz Bijelog Polja, zbog
krivičnog djela laka tjelesna povreda iz čl. 152. st. 2. u vezi st. 1.
Krivičnog Zakonika.
Zamjenik ODT-a Šćepanović Vesna u zvršnoj riječi je izjavila, da ostaje pri
podnijetom Optužnom predlogu jer je dokazima izvedenim na glavnom pretresu a
posebno izjavom oštećenog i svjedoka K.S.a te nalazom i mišljenjem vještaka
med.struke potvrdjeno da je okrivljeni B.E. izvršio krivično djelo stavljeno
mu na teret, u vrijeme, mjesto i način kako je to navedeno u Optužnom
predlogu, i predložila sudu da ga oglasi krivim i osudi na kaznu po Zakonu.
Oštećeni B.S. u završnoj riječi je izjavio, da se pridružuje krivičnom
gonjenuju protiv okrivljenog i postavlja imovinsko - pravni zahtjev koji će
ostvarivati u parnici.
Okrivljeni B.E. ne priznaje krivicu ni izvršenje krivičnog djela, pa je u
svojoj odbrani na zapisniku kod ODT u B.Polju naveo, da nije nanio lake
tjelesne povrede B.S.u dana 08.08.2012.godine, jer smatra da istog nije
pogodio staklenom flašom u glavu. Istakao je, da 15.dana prije kritičnog
dogadjaja B.S. je njemu više puta prijetio da će ga ubiti i optuživao ga da mu
je on pokrao drva. A dana 08.08.2012.godine oko 17 h, bio je u kući svog
polubrata B.N.a u mjestu K.e, gdje je bio i prisutan B.S. koji je bio vidno
pijan i smatra da je povreda koju je B.S. zadobio na glavi posledica pada sa
drugog sprata sopstvene kuće, kada je S. bježeći od policije a nakon svadje sa
njim pao i zadobio povrede a ne udara staklene flaše kojom ga je on gadjao.
Posebno je naveo da priznaje da ga je gadjao staklenom flašom ali smatra da ga
nije pogodio. A na ovu radnju ga je primorao jer ga je B.S. provocirao i
izazivao da izadju na '' fer tuču'' i krenuo je prema njemu sa nožem. Te je on
zbog ovog dogadjaja pretrpio veliki strah i priložio izvještaj ljekara
specijaliste od 10.08.2012.godine ističući i to, da K.S.a ne piznaje za
svjedoka jer smatra da nije govorio istinu kada je davao izjavu policijskim
službenicima u vezi kritičnog dogadjaja.
Na zapisniku o glavnom pretresu je ponovio svoju odbranu i dodao, da nijesu
saslušani svjedoci kojisu bili prisutni kritičnog dogadjaja i to B.N., D.E.i
B.R., svi iz sela K.a, a na okolnosti kritičnog dogadjaja. U završnoj riječi
je izjavio, da se ne osjeća krivim i traži od suda da ga oslobodi od optužbe i
istakao, da se oštećeni javio kod ljekara 7. sati nakon kritičnog dogadjaja i
da je tog dana imao još jedan dogadjaj odnosno tuču u svojoj kući, što je
poznato Tužiocu, a i bio je kod ljekara psihijatra i prilaže medicinsku
dokumentaciju.
Radi utvrdjivanja odlučnih činjenica i krivice okrivljenog, sud je u dokaznom
postupku na glavnom pretresu u svojstvu svjedoka saslušao ošećenog B.S.a,
saslušao svjedoke K.S.a, B.R.a i D.E.a, saslušao vještaka medicinske struke
dr. S.M.a, na saglasni predlog stranaka pročitao nalaz i mišljenje vještaka
medicinske struke dr. S.M.a dat na zapisniku kod ODT u B.Polju od
23.10.2012.godine, izvršio uvid u ljekarski izvještaj iz Hitne medicinske
pomoći JZU Opšta bolnica B.Polje br. 11545 od 08.08.2012.godine, izdat na ime
B.S.a i izvršio uvid u izvod iz KE na ime okrivljenog B.E.a, izdat od strane
Uprave Policije - PJ Bijelo Polje od 14.11.2012.godine, pa je cijeneći
izvedene dokaze pojedinačno i u medjusobnoj vezi shodno čl. 370. st. 3. ZKP-a
i dovodeći ih u vezi sa odbranom okrivljenog, utvrdio činjenično stanje kao u
izreci presude.
Naime, odbranu okrivljenog u kojoj je izmedju ostalog istakao, da kritičnom
prilikom nije nanio lake tjelesne povrede oštećenom B.S.u jer smatra da ga
nije pogodio staklenom flašom u glavu. A da povreda koju je zadobio oštećeni
na glavi je posledica pada sa drugog sprata svoje kuće, a ne od udara staklene
flaše, naglasivši da priznaje da je gadjao oštećenog staklenom flašom ali
smatra da ga nije pogodio. Te da ga je oštećeni provocirao kritičnom prilikom
i izazivao na fer tuču i da je isti krenuo sa nožem prema njemu. Pa je za
ovakvu odbranu okrivljenog sud cijenio da je ista usmjerena u cilju
izbjegavanja sopstvene krivice.
Pored toga takva odbrana je opovrgnuta izvedenim dokazima koje je sud
prihvatio.
Tako se iz iskaza svjedoka – oštećenog B.S.a utvrdjuju činjenice, da je dana
08.08.2012.godine sjedio u kući B.N.a u mjestu K.e. A tu su bili još prisutni
B.N., B.E. i K.S., da je okrivljeni počeo da vrijedja njegovog oca i upućivao
mu teške riječi i njemu i njegovom ocu. A nakon toga ga je pogodio staklenom
flašom u glavu. A on tada pao sa klupe na kratko i izgubio svijest.
A iz iskaza svjedoka K.S.a se utvrdjuju odlučne činjenice, da je kritičnog
dana oko 17 h, bio u kući B.N.a koja se nalazi u mjestu K.e a tu su bili još
B.E., D.E., B.S. i B.N., da su razgovarali i sjedjeli i u jednom trenutku S.
rekao E. ‘’ ti mene mrziš’’, a E. mu odgovorio da ga ne mrzi i u jednom
momentu je kazao ‘’ pa i mrzim’’, a zatim mu S. rekao da će da ga bije, a onda
je B.E. uzeo staklenu flašu od 1 litra i istom je gadjao S.a i pogodio ga u
glavu i S. je pao na beton, a potom je B.E. gadjao teglom od fafarona u S.a i
pogodio njega ( svjedoka ). Ovaj svjedok je pojasnio da zna da je oštećeni bio
malo u nesvjesnom stanju ( minut – dva), a nakon toga došao ksebi i da je on
istom pomagao da ustane.
Sud je predhodne iskaze u podpunosti prihvatio jer su isti jasni i odredjeni i
ničim dovedeni u sumnju. Pored toga isti su podkrijepljeni medicinskom
dokumentacijom i nalazom i mišljenjem vještaka med.struke dr. S.M.a koji je
dat na zapisniku kod ODT u B.Polje 23.10.2012.godine i koji se izjasnio, da od
med.dokumentacije za oštećenog B.S.a priložen je ljekarski izvještaj iz HMP
Opšte Bolnice u B.Polju od 08.08.2012.godine u kojem se navodi, da se pacijent
javlja na pregled zbog povreda zadobijenih u tuči a koja se desila 5 – 6 sati
prije javljanja na pregled. Na pregledu je dao podatak da je povrijedjen od
udarca staklenom flašom u predjelu glave. I žalio se na glavobolju navodeći,
da je povraćao dva puta nakon povredjivanja. Klinički objektivno su bile
vidljive povrede: - oguljotine kože – poglavine u tjemenom dijelu glave (
4.manje oguljotine dimenzija oko 1 x 1 cm,) na spoljašnjoj strani lijeve
nadlaktice oguljotina kože 5 x 2 cm, u predjelu lijevog skočnog zgloba sa
spoljne strane oguljotina kože 2 x 2 cm, drugih vidljivih povreda nije bilo.
Navedene povrede kako pojedinačno tako i zbirno spadaju u laku tjelesnu
povredu a sve povrede spadaju u nespecifične mehaničke povrede – ozlede i
mogle su nastati od više načina, kao npr.od udarca tupom mehaničkom silom ili
tupo – tvrdim predmetom, ili udarom navedenih djelova tijela u neku tupo-tvrdu
površinu. A što se tiče povrede na glavi u vidu oguljotine poglavine, ista je
mogla nastati od udarca staklenom flašom, ali slabijeg intenziteta.
Neposredno na glavnom pretresu od 17.12.2012.godine ovaj vještak je razjasnio
sva sporna pitanja vezano za nastanak povrede kod oštećenog B.S.a, pa je
kazao, da ostaje u svemu pri nalazu i mišljenju datom na zapisniku kod ODT u
B.Polju i na pitanje okrivljenog da li je on mogao pogoditi oštećenog iz
sjedećeg stava bocom u glavu, odgovorio je, moglo je zašto ne. Dalje na
pitanje da li je isti mogao povredu zadobiti prilikom skoka sa kuće sa drugog
sprata, kazao je, da misli da nije, jer se konkretna povreda nalazi na
tjemenom dijelu glave, i bukvalno bi bilo da je isti pao na glavu, a da je pao
na glavu povreda bi bila jačeg intenziteta, i pukla bi mu lobanja. Takodje na
pitanje da li je mogao navedene povrede zadobiti prilikom udara od eloksirana
vrata, izjasnio se, to bi bilo namjerno povredjivanje a nebi nastanak povrede
od nekog tupog predmeta, i istakao, da to nebi bila zadesna povreda. Te na
pitanje zašto se oštećeni javio doktoru poslije 7. sati nakon kritičnog
dogadjaja, odgovorio je, pacijent ima pravo da se javi kad hoće, a iz
izvještaja se vidi da je oštećeni naveo da je povrede zadobio prije 5 – 6
sati, a dešava se da se nekada pacijenti i ne jave.
A na pitanje da li je oštećeni mogao prilikom otimanja oko noža sa njegovim
bratom tim nožem da ga ogrebe, odgovorio je, povrede koje su nastale kod B.E.a
nijesu mogle nastati od noža i isključuje se oštrica kao i suprotni dio od
oštrice noža. Inače, nalaz vještaka i njegovo pojašnjenje sud je cijenio kao
objektivno i stručno dat.
Dakle, imajući u vidu predhodno izloženo od strane ovog suda je utvrdjeno da
je okrivljeni B.E., dana 08.08.2012.godine u kući B.N.a u mjestu K.e, Opština
Bijelo Polje, lako tjelesno povrijedio B.S.a, na način što ga je staklenom
flašom od 1 litra, sredstvom podobnim da tijelo teško povrijedi ili zdravlje
teško naruši, pogodio u predjelu glave, kojom prilikom mu je nanio povredu u
vidu oguljotine kože – poglavine u tjemenom dielu glave – četiri manje
oguljotine dimenzija oko 1 x 1 cm, a što znači da su u radnjama okrivljenog
sadržani svi elementi bića krivičnog djela laka tjelesna povreda iz čl. 152.
st. 2. u vezi st. 1. KZ. Za koje djelo ga je sud oglasio krivim. U konkretnom
slučaju okrivljeni je postupao s umišljajem, obzirom da je bio svjestan svog
djela i htio je njegovo izvršenje, tj.znao je da preduzetim radnjama vrši
krivično djelo.
Za konkretno krivično djelo u Krivičnom zakoniku, propisana je kazna zatvora
do 3.godine.
Prilikom odlučivanja o vrsti i visini kazne za okrivljenog sud je imao u vidu
sve okolnosti koje su od uticaja da kazna bude veća ili manja u smislu odredbi
čl.42. Krivičnog Zakonika, pa je od olakšavajućih okolnosti našao da se radi o
relativno mladjem porodičnom licu, ocu dvoje maloljetne djece, nezaposlen,
lošeg imovnog stanja, u obavezi izdržavanja porodice, dok mu je kao
otežavajuću okolnost cijenio da je isti ranije osudjivan dva puta izmedju
ostalog i za krivično djelo laka tjelesna povreda. Imajući u vidu predhodno
utvrdjene olakšavajuće okolnosti uz prisustvo otežavajućih, ranije
osudjivanosti, sud je okrivljenog osudio na kaznu zatvora u trajanju od 30 /
trideset/ dana. Ovaj sud je uvjerenja da će se i sa ovom vrstom i visinom
kazne u konkretnom slučaju u podpunosti ostvariti svrha kažnjavanja
predvidjena čl. 32. u okviru opšte svrhe izricanja krivičnih sankcija iz čl.
4. st. 2. KZ, te da okrivljeni ubuduće nebi vršio ovakva i slična krivična
djela.
Sud je cijenio i ostale izvedene dokaze – iskaze svjedoka B.R.a i D.E.a, pa je
našao da su isti bez uticaja na drugačije zaključivanje u ovoj krivičnoj
stvari, imajući u vidu ukupno činjenično stanje.
Naime, svjedok B.R. u svom svjedočkom iskazu na glavnom pretresu je kazao, da
nije bio prisutan kritičnom dogadjaju koji se desio dana 08.08.2012.godine u
kući B.N.a, a izmedju okrivljenog B.E.a i oštećenog B.S.a i da mu nije poznato
šta se desilo kritičnom prilikom, i isti se izjašanjavao na okolnosti
dešavanja prije kritičnog dogadjaja. A svjedok D.E.je posvjedočio, da je bio
prisutan kritičnom dogadjaju u kući B.N.a kada je B.E. u jednom momentu uzeo
jednu staklenu flašu i sa tom flašom gadjao u pravcu oštećenog B.S.a, ali nije
vidio da je flaša pogodila B.S.a u glavu, ističući da je tada B.E. sjedio i
uzeo flašu i desnom rukom gadjao iza sebe u pravcu B.S.a, a da je u jednom
momentu S. bio uzeo neki nož sa kojim je N. sjekao pršutu, a onda su mu taj
nož oduzeli – oteli K.S. i B.N..
Ovaj sud nije prihvatio predlog okrivljenog B.E.a da izvede dokaz –
saslušanjem u svojstvu svjedoka B.N.a, jer po ocjeni ovog suda saslušanjem
predloženog svjedoka činjenično stanje se u bitnom nebi izmijenilo, već bi se
samo bespotrebno odugovlačio krivični postupak. Naime, ovaj svjedok je brat po
ocu okrivljenom, a s druge strane okrivljeni je izjavio da se svjedok nalazi u
Francuskoj i da mu nije poznat datum njegovog povratka u Crnu Goru.
Sud je u smislu odredbi čl.226. ZKP-a, obavezao okrivljenog da na ime troškova
paušala plati iznos od 30,00 eura, koji iznos je odmjeren u odnosu na trajanje
i složenost krivičnog postupka i imovno stanje okrivljenog, kao i na ime
troškova krivičnog postupka iznos od 110,00 €, koji iznos je na ime naknade
isplaćen vještaku medicinske struke za izvršeno vještačenje, tokom trajanja
krivičnog postupka, shodno čl. 229. ZKP-a.
Oštećeni B.S., radi ostvarivanja imovinsko - pravnog zahtjeva upućuje se na
parnicu, shodno čl. 239. ZKP-a.
Sa izloženog u smislu čl. 374. ZKP-a, odlučeno je kao u izreci presude.
OSNOVNI SUD U BIJELOM POLJU
Dana: 17.12.2012. godine
Zapisničar S u d i j a
Ljiljana Popović Rahmo Banda