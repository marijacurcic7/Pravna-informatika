K.br.334/12
U IME CRNE GORE
OSNOVNI SUD U BIJELOM POLJU, sudija Raičević Violeta uz učešće namještenika
suda Ljiljane Joksimović zapisničara u krivičnom predmetu protiv okrivljenog
F.M.a iz B.Polja, zbog krivičnog djela posebni slučajevi falsifikovanja
isprave iz čl.413.st.1.tač.3 u vezi čl.412.st.2 u vezi st.1.KZ, po optužnom
predlogu ODT-a u B.Polju Kt.br.702/10 od 10.10.2012.godine, izmijenjenom dana
10.12.2012.godine nakon održanog usmenog glavnog i javnog pretresa u prisustvu
zamjenika ODT-a Perović Cmiljane i okrivljenog F.M.a, dana 10.12.2012.godine
donio je i javno objavio:
P R E S U D U
Okrivljeni F.M., jmbg.... od oca Dj. i majke R., rodjene N., rodjen,
....godine u B.Polju, sa prebivalištem u mjestu rodjenja R. bb, državljanin
Crne Gore, pismen, sa završenom srednjom školom, lošeg imovnog stanja,
osudjivan presudom Višeg suda u B.Polju Kž.br.15/11 od 02.02.2012.godine, zbog
krivičnog djela iz čl.412.st.1.KZ CG, tri mjeseca zatvora uslovno za dvije
godine i presudom Osnovnog suda u B.Polju K.br.237/11 od 29.06.2011.godine
zbog krivičnog djela iz čl.412.st.1.KZ CG četiri mjeseca zatvora uslovno za
dvije godine.
K R I V J E
Što je :
- Dana 28.12.2007.godine, u Bijelom Polju, izdao neistinitu mjenicu serije
AA0559879 u ime oštećene T.M., bez njenog ovlašćenja sa njenim podacima pod
rednim brojem jedan na prednjoj strani i poledjini mjenice, nakon čega je
mjenicu zajedno sa ostalom dokumentacijom predao u Hipotekarnu banku AD
Podgorica, Filijala u Bijelom Polju, po osnovu koje je podigao kredit u iznosu
od 10.000,00 € po ugovoru broj 630-1274.
- čime je izvršio krivično djelo posebni slučajevi falsifikovanja isprave iz
čl.413.st.1.tač. 3. u vezi čl.412.st.2 u vezi st.1. Krivičnog zakonika,
-pa ga sud primjenom citiranih zakonskih propisa i članova 2, 4, 5, 13, 15, 32, 36 i 42, Krivičnog zakonika Crne Gore te članova 226, 229, 239 i 374.Zakonika o krivičnom postupku Crne Gore, 
O S U D J U J E
Na kaznu zatvora u trajanju od 4 /četiri/ mjeseca.
Okrivljeni se obavezuje na plaćanje paušala ovom sudu u iznosu od 30
€,/trideset eura/, te na ime troškova krivičnog postupka u iznosu od 115,50 €/
sto petnaest eura i pedeset centi / u roku od 15 dana po pravosnažnosti
presude, pod prijetnjom prinudnog izvršenja na račun broj 832-151-35.
O b r a z l o ž e nj e
Optužnim predlogom ODT-e u B.Polju Kt.br. 702/10 od 10.10.2012.godine,
okrivljenom F.M.u stavljeno je na teret izvršenje krivičnog djela
falsifikovanja isprave čl.412.st.2 u vezi st.1. Krivičnog zakonika.
Glavni pretres je održan u prisustvu zamjenika ODT-a i okrivljenog.
Zamjenik ODT-a je prije davanja završne riječi precizirala činjenični opis i
pravnu kvalifikaciju optužnog predloga na način kako je to sadržano u izreci
presude a u završnoj riječi je predložila sudu da okrivljenog oglasi krivim i
osudi na kaznu po zakonu.
Okrivljeni F.M. u svojoj odbrani tokom postupka je istakao da T.M.poznaje od
ranije pa je krajem 2007.godine, zamolio da mu bude žirant za kredit koji je
dana 28.12.2007.godine, podigao kod Hipotekarne banke u B.Polju. T.M.je rekao
za iznos kredita i da mu je isti potreban radi adaptacije kuće. Takodje je
istakao da je iznos kredita bio upisan na obrascima za kredit u momentu kada
je T.M.a ove obrasce potpisivala. Ovaj kredit nije mogao vraćati zbog
finasijske krize što je imalo za posledicu aktiviranje opomene žiranta u ovom
slučaju T.M.. Što se tiče potpisivanja mjenice po ovom kreditu nije mu poznato
ko je istu ispunio jer je njegova majka predala obrasce za kredit u banku,
obzirom da je bio povrijedjen a prije toga nije dobio mjenicu uz obrasce za
kredit. Medjutim, na glavnom pretresu je priznao da je zajedno sa svojom
majkom predao dokumentaciju u banku uključujući i mjenicu a zatim otišao da
podigne kredit. Kada se interesovao kod službenika banke šta mu je sve od
dokumentacije potrebno radi realizovanja kredita u iznosu od 10.000,00 €
rečeno mu je izmedju ostalog da je za kredit potrebna i mjenica koja će biti
potpisana od strane žiranta. T.M.je dao blanko papire uključujući i blanko
mjenicu koju mu je banka dala radi ovjere. Kući mu je stigla popunjena
dokumentacija za kredit od strane T.M. uključujući i mjenicu.
U završnoj riječi je istakao da sud uzme u obzir sve olakšavajuće okolnosti na
njegovoj strani prilikom odlučivanja.
Radi utvrđivanja odlučnih činjenica i krivične odgovornosti okrivljenog, sud
je u dokaznom postupku na glavnom pretresu izveo sledeće dokaze: saslušao
svjedoka T.M.u, uz saglasnost stranaka pročitao iskaz svjedoka V.R.sa
zapisnika Kri.br.492/10 od 11.05.2012.godine, izvršio uvid u kreditnu
dokumentaciju na ime F.M.a po ugovoru br.630-1274, izvršio uvid u mjenicu br.
AA0559879, pročitao nalaz i mišljenje vještaka grafologa N.V.br.43/12 od
17.04.2012.godine, izvršio uvid u izvod iz KE na ime okrivljenog. Drugih
predloga za dopunu dokaznog postupka nije bilo.
Sud je cijeneći dokaze pojedinačno i u medjusobnoj povezanosti, dovodeći ih u
vezu sa odbranom okrivljenog utvrdio činjenično stanje i na osnovu istog
zaključio da je okrivljeni izvršio krivično djelo posebni slučajevi
falsifikovanja isprave iz čl.413.st.1.tač. 3. u vezi čl.412.st.2 u vezi st.1.
Krivičnog zakonika, zbog čega je kriv.
Sud je cijenio odbranu okrivljenog u dijelu tvrdnji da nije u ime T.M. izdao
mjenicu bez njenog ovlašćenja, kao sredstvo obezbedjenja kredita koji je
podigao u Hipotekarnoj banci u decembru mjesecu 2007.godine na svoje ime u
iznosu od 10.000,00 €, kao neosnovanu i sračunatu na izbjegavanje krivične
odgovornosti pa istu nije prihvatio sa razloga što je demantovana ubjedljivim
iskazom svjedoka T.M. koja je bila kategorična u pogledu odlučnih činjenica
zbog čega je sud njen iskaz prihvatio, i pri tom istakla da je dana
16.08.2010.godine, dobila predlog za izvršenje isplate duga u iznosu od
9.266,02 € a po osnovu mjenice za kredit koji je podigao F.M. koji dospjele
obaveze ne izmiruje. F.M.a poznaje od ranije i istom je pristala da bude
žirant u decembru mjesecu 2007.godine za iznos od 1.000 € a ne za iznos od
10.000,00 € koliko je F. podigao kod Hipotekarne banke u B.Polju. U
djelovodniku pod brojem 3597 upisan je tačan iznos kredita od 1.000 € a koji
iznos joj je F.M. rekao da ima namjeru da podigne kod Hipotekarne banke zbog
popravke auta. F.M. ni u jednom momentu nije pominjao postojanje mjenice i
potrebu da se ista uz kredit treba priložiti i potpisati.
Pored toga iskaz svjedoka T.M. utemeljen je kroz nalaz i mišljenje vještaka
grafološke struke N.V.br.43/12 od 17.04.2012.godine, koji je sud u potpunosti
prihvatio kao stručno i objektivno sačinjen a na bazi raspoloživih podataka -
nespornih rukopisa okrivljenog F.M.a i svjedoka T.M. i spornih podataka i
potpisa T.M. upisanih na prednjoj strani i poledjini sporne mjenice.Iz ovog
nalaza vještaka decidno se zaključuje da sporne podatke o žirantu i potpise
T.M. koji se nalaze pod rednim brojem jedan na prednjoj strani i poledjini
mjenice AA0559879, nije svoje ručno ispisala T.M.a.Medjutim, na osnovu
raspoloživog materijala prijemnom komperativne grafološke metode izmedju
rukopisa kojim su napisani sporni podaci za prvog žiranta na mjenici i
nespornog rukopisa F.M.a nijesu konstatovane sličnosti od značaja za
identifikaciju.
Takodje se i iz iskaza svjedoka V.R., koja je u spornom periodu bila zaposlena
u Filijali Hipotekarne banke u B.Polju, utvrdjuje u pogledu činjenice da je
F.M. predao svu dokumentaciju potrebnu za kredit u Hipotekarnu banku i da je
bio zajedno sa svojom majkom F. R. a da T.M.a tada nije bila prisutna.
Medjutim, svjedok se nije mogla sjetiti da li je u dokumentaciji potrebnoj za
kredit bila priložena već potpisana mjenica ili je mjenica potpisivana u
njenom prisustvu.Pored toga, svjedok je istakla da je F.M.u odobren kredit kod
pomenute banke u iznosu od 10.000,00 €.
U prilog predhodno izloženom ide ugovor o kreditu br.630-1274 od
28.12.2007.godine zaključen izmedju Hipotekarne banke AD Podgorica kao davaoca
kredita i F.M.a korisnika kredita na iznos od 10.000,00 € a iz ugovora se
jasno vidi da isti prati mjenica koja mjenica je i sastavni dio dokumentacije
za kredit.
Tako se iz mjenice serije AA0559879 utvrdjuje da su u istoj na prednjoj strani
i poledjini mjenice upisani podaci i potpisi za žiranta T.M.u.
Dakle imajući u vidu utvrdjeno činjenično stanje posebno kroz materijalne
dokaze koje čine sadržina predmetne mjenice, nalaz i mišljenja vještaka
grafološke struke i stim u vezi iskaz svjedoka T.M., nedvosmisleno se
zaključuje da je okrivljeni F.M. dana 28.12.2007.godine, u Bijelom Polju,
izdao neistinitu mjenicu serije AA0559879 u ime oštećene T.M., bez njenog
ovlašćenja sa njenim podacima pod rednim brojem jedan na prednjoj strani i
poledjini mjenice, nakon čega je mjenicu zajedno sa ostalom dokumentacijom
predao u Hipotekarnu banku AD Podgorica Filijala u Bijelom Polju, po osnovu
koje je podigao kredit u iznosu od 10.000,00 € po ugovoru broj 630-1274.
Krivično djelo posebni slučajevi falsifikovanja isprave iz čl.413.st.1.tač.3.
vezi čl.412. st.2. u vezi st.1. Krivičnog zakonika Crne Gore postoji kada
počinilac ispravu izda u ime drugog lica bez njegovog ovlašćenja a djelo je
izmedju ostalog učinjeno u pogledu mjenice.
U radnjama okrivljenog F.M.a stekla su se sva obilježja krivičnog djela
falsifikovanje isprave iz čl.413.st.1.tač.3. u vezi čl.412.st.2. u vezi
st.1.Krivičnog zakonika. Okrivljeni je bio svjestan da je u ime T.M. bez
njenog ovlašćenja izdao mjenicu, pri čemu je kod njega postojala namjera da
takvu mjenicu upotrijebi obzirom da je na osnovu iste ostvario kredit kod
banke u naznačenom iznosu, što ukazuje da je riječ o njegovom direktnom
umišljaju.
Za predmetno krivično djelo u Krivičnom zakoniku, zaprijećena je kazna zatvora
od tri mjeseca do pet godina.
Odlučujući o vrsti i visini kazne sud je cijenio sve okolnosti iz čl. 42 KZ
CG, pa je na strani okrivljenog od otežavajućih okolnosti cijenio činjenicu da
je isti osudjivan za istovrsna krivična djela, što ukazuje da je sklon
izvršenju ovih krivičnih djela, pa je u nedostatku olakšavajućih okolnosti
okrivljenog osudio na kaznu zatvora u trajanju od četiri mjeseca cijeneći da
će se sa ovakvom kaznom ostvariti svrha kažnjavanja koja podrazumijeva
sprečavanje učinioca da čini krivična djela, uticaj na njega da ubuduće ne
čini krivična djela, uticanje na druge da ne čine krivična djela, izražavanje
društvene osude za krivično djelo i obaveza poštovanja zakona, jačanje morala
i uticajaj na razvijanje društvene odgovornosti, a ovo shodno čl.32.KZ.
Sud je obavezao okrivljenog na plaćanje paušala u iznosu od 30 €, koji
troškovi paušala su odredjeni obzirom na složenost i trajanje postupka i na
imovinske prilike okrivljenog, ovo shodno odredbi čl. 226 ZKP CG.
Sud je obavezao okrivljenog na plaćanje troškova krivičnog postupka u iznosu
od 115,50 € koji troškovi se odnose na nagradu vještaku grafološke struke
shodno čl.229 ZKP.
Sa iznijetog odlučeno je kao u izreci presude, shodno čl. 374 ZKP.
OSNOVNI SUD U BIJELOM POLJU
Dana,10.12.2012. godine
Zapisničar, S u d i j a,
Ljiljana Joksimović Violeta Raičević
PRAVNA POUKA:
Nezadovoljna stranka ima pravo žalbe u roku od 8 dana Za tačnost otpravka
od dana prijema otpravka presude putem ovog suda Namještenik suda
Višem sudu u Bijelom Polju. _____
a