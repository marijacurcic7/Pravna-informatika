K. br. 325/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Jovanke Raičević, kao zapisničara, u krivičnom predmetu
protiv okrivljene Z.D., iz Mojkovca, zbog produženog krivičnog djela posebni
slučajevi falsifikovanja isprave iz čl. 413 st. 1 tač. 3 u vezi sa čl. 412 st.
2 u vezi st. 1 Krivičnog zakonika, u vezi čl. 49 st. 1 Krivičnog zakonika i
produženog krivičnog djela falsifikovanje isprave iz čl. 412 st. 1 Krivičnog
zakonika u vezi sa čl. 49 st. 1 Krivičnog zakonika, po optužnici Osnovnog
državnog tužilaštva u Bijelom Polju, KT. br. 709/09 od 15. 07. 2011. godine,
nakon održanog glavnog i javnog pretresa, u prisustvu zamjenika ODT-a u
Bijelom Polju Tanje Nišavić, okrivljene Z.D., dana 21. 12. 2012. godine, donio
je i javno objavio,
P R E S U D U
Okrivljena Z.D.A, od oca Lj., majke M., rođene B., rođena . godine u Mojkovcu,
sa prebivalištem u mjestu rođenja-naselje U.a, Crnogorka, razvedena, majka
četvoro djece, završila SSS, lošeg imovnog stanja, osuđivana presudama
Osnovnog suda u Bijelom Polju K. br. 323/10 od 18. 01. 2011. godine zbog kriv.
djela iz čl. 413/1-2 i čl. 412/1 KZ CG i kažnjena 2 mjeseca zatvora uslovno za
jednu godinu, K br. 255/11 od 27. 10. 2011 godine zbog KD iz čl. 412, kaznom
zatvora od 30 dana, K br. 173/2011 od 22. 11. 2011 godine, zbog KD iz čl. 413
st. 1 i 2 u vezi čl. 412 st. 1, KZ-a, novčanom kaznom od 1.200,00€ i presudom
Višeg suda u Bijelom Polju Kž. br. 383/12 od 15.05.2012. godine, zbog KD iz
čl. 413. st. 1. tač. 3.u vezi čl. 412. st. 2. u vezi st. 1. KZ-a kojom joj je
izrečena kazna zatvora od tri mjeseca.
K R I V A J E
Zato što je:
- I - Neutvrđenog dana u januaru mjesecu 2007. godine, u Mojkovcu, izdala
ispravu-mjenicu serije AA0128737 u ime S.M.a, bez njegovog ovlašćenja a sa
njegovim podacima, pod br. 2, koju mjenicu je uz zahtjev za odobrenje kredita
u iznosu od 10.000,00 eura, predala Crnogorskoj komercijalnoj banci –
Ekspozitura Mojkovac,
- II - Neutvrđenog dana u martu mjesecu 2007 godine u Mojkovcu, izdala
ispravu-mjenicu serije broj AA0070687 u ime S.M.a i V.R., bez njihovog
ovlašćenja a sa njihovim podacima, koju mjenicu je uz zahtjev za odobrenje
kredita u iznosu od 10.000,00 eura, predala NLB Montenegro banci – Ekspozitura
Mojkovac,
-čime je izvršila produženo krivično djelo posebni slučajevi falsifikovanja isprave iz čl. 413 st. 1 tač. 3 u vezi sa čl. 412 st. 2 u vezi st. 1 Krivičnog zakonika, u vezi čl. 49 st. 1 Krivičnog zakonika, 
- III – Dana 09. 11. 2007 godine, lažne isprave – Administrativna zabrana za
žiranta i Izjava, Oportunity banke Bijelo Polje, u kojima je navedeno da je
S.M. saglasan da bude žirant korisniku kredita D. »D.«, upotrijebila kao
prave, na način što ih je predala uz zahtjev za dobijanje kredita na ime D.
»D.«, »Oportunity« banci, na osnovu kojih je i podigla kredit u iznosu od
21.000,00 eura,
- IV - Dana 30. 10. 2007 godine, lažnu ispravu, obrazac »Izjava«, NLB
»Montenegro« banke, u kojoj je navedeno da je S.M. saglasan da bude žirant
korisniku kredita Z.D., upotrijebila kao pravu, na način što je uz zahtjev za
dobijanje kredita na ime Z.D.a, predala NLB »Montenegro« banci u Mojkovcu i
podigla kredit u iznosu od 10.000,00 eura,
-čime je izvršila produženo krivično djelo falsifikovanje isprave iz čl. 412 st. 1 Krivičnog zakonika u vezi sa čl. 49 st. 1 Krivičnog zakonika, 
-pa joj sud, primjenom citiranih zakonskih propisa, te čl. 2, 4, 5, 13, 15, 32, 36, 42, Krivičnog zakonika (Kz) i čl. 226, 229 i 374 Zakonika o krivičnom postupku (Zkp), u t v r đ u j e,
-za produženo krivično djelo posebni slučajevi falsifikovanja isprave iz čl. 413 st. 1 tač. 3 u vezi sa čl. 412 st. 2 u vezi st. 1 Krivičnog zakonika u vezi čl. 49 st. 1 Krivičnog zakonika,
-kaznu zatvora od 3 (tri) mjeseca,
-za produženo krivično djelo falsifikovanje isprave iz čl. 412 st. 1 Krivičnog zakonika u vezi sa čl. 49 st. 1 Krivičnog zakonika,
-kaznu zatvora od 30 (trideset) dana
-pa je sud, primjenom odredbi člana 48 Kz-a, 
O S U Đ U J E
Na jednistvednu kaznu zatvora od 3(tri) mjeseca i 15 (petnaest) dana.
Okrivljena se obavezuje da plati ovom sudu na ime paušala iznos od 35,00€, kao
i na ime troškova vještačenja iznos od 423,50€, koje iznose će uplatiti na
račun Depozita novčanih kazni, troškova postupka i paušala CG, broj:
832-151-35, u roku od 15 dana, po pravosnažnosti presude, pod prijetnjom
prinudnog izvršenja, s tim što je dokaz o uplati istih dužna dostaviti
krivičnoj pisarnici ovog suda.
O b r a z l o ž e nj e
Optužnicom Osnovnog državnog tužilaštva u Bijelom Polju, Kt. br. 709/09 od
15.07.2011. godine, optuženoj Z.D.i iz Mojkovca, stavljeno je na teret
izvršenje, produženog krivičnog djela posebni slučajevi falsifikovanja isprave
iz čl. 413 st. 1 tač. 3 u vezi sa čl. 412 st. 2 u vezi st. 1 Krivičnog
zakonika, u vezi čl. 49 st. 1 Krivičnog zakonika i produženog krivičnog djela
falsifikovanje isprave iz čl. 412 st. 1 Krivičnog zakonika u vezi sa čl. 49
st. 1 Krivičnog zakonika, s tim što zamjenik ODT-a prije davanja završne
riječi izmijenila činjenični opis optuženja pa je u tom smislu sadržano u
izreci presude.
Glavni pretres je zaključen u prisustvu zamjenika ODT-a u Bijelom Polju
Nišavić Tanje i okrivljene Z.D..
Zamjenik ODT-a u B.Polju, Nišavić Tanja u završnoj riječi ostala je pri
izmijenjenoj optužnici, smatrajući da je izvedenim dokazima utvrđeno da je
okrivljena izvršila krivična djela koja su joj stavljena na teret, pa je
predložila sudu da okrivljenu oglasi krivom i osudi na kaznu po zakonu.
Okrivljena Z.D.a u svojoj odbrani ne priznaje izvršenje krivičnih djela koja
su joj stavljena na teret, niti krivicu za ista. U svojoj odbrani u bitnom je
navela da nije tačno da je ona potpisala S.M.a na mjenicu serije AA0128737, a
misli da se on lično potpisao na ovu mjenicu. Ova mjenica je priložena
prilikom dobijanja kredita kod "Crnogorske Komercijalne" banke. Navela je da
ona nije u ime S.M.a i V.R. izdala mjenicu serije AA0070687, takodje nije je
ni ispunila, a ova mjenica je predata prilikom traženja kredita kod NLB
"Montenegro-banke" Ekspozitura u Mojkovcu, a misli da su se S.M. i V.R.a,
svojevoljno potpisali na ovoj mjenici.
Negirala je i da je S.M.a, potpisala u administrativnoj zabrani i izjavi
žiranta, koje formulare je izdala "Oportuniti banka" u B.Polju a koji
dokumenti su predati prilikom traženja kredita od ove Banke na ime D. "D.".
Navela je da je u formularima, administrativnoj zabrani i izjavi žiranta, ona
lično popunila dio podataka, koji se tiču opštih podataka, a zatim ih je, kako
navodi dala S.M.u, kako bi se on potpisao, ispunio ostali dio podataka i zatim
ove formulare ovjerio kod Uprave policije.
Dalje se branila da je u formular NLB "Montenegrobanke" i to "Izjavu" žiranta,
ona unijela podatke uz saglasnost i znanje žiranta S.M.a, koji je kako je
navela znao da će kredit biti podižen na ime Z.D.a, njenog sina, s tim što ona
nije potpisala žiranta, već je on(žirant Smolivić) to pretpostavlja, sam
učinio i zatim ove formulare ovjerio u ustanovi u kojoj radi.
U završnoj riječi okrivljena je kazala da nije izvršila krivična djela koja su
joj stavljena na teret, jer nije izdala mjenicu niti druge isprave u ime
S.M.a, navodeći da je Milovan lično te formulare donio u banku kako su to
naveli i svjedoci B.M.a i M.D.a. Što se tiče kredita kod Oprtjuniti banke,
ovjeru je izvršio lično S.M. a ona nije nikada dolazila u prostorije gdje se
vrši ovjera. Kazala je još da su V. i S. bili žiranti na iznos od 1.000,00 do
1.500,00 €, a svjedokinja B.M.a je kazala da su oba žiranta dolazila u banku i
svojeručno potpisali izjavu za žiranta i mjenicu. Navela je još da se krediti
redovno otplaćuju i da ima imovinu kojom može izmiriti dugovanja. Dodala je
još da je majka četoro djece o kojima se stara, pa je predložila sudu da je
oslobodi od optužbe.
Radi utvrđivanja odlučnih činjenica i krivice okrivljene sud je, u dokaznom
postupku na glavnom pretresu, izveo dokaze: saslušao svjedoke V.R.u, S.M.a,
pročitao iskaze svjedoka Š.S., V.S., Z.D.a, B.M.e i M.D., pročitao zapisnik o
suočenju svjedoka B.M.e i S.M.a, suočio okrivljenu Z.D.u i svjedoka V.R.u,
pročitao izjavu žiranta priloženu za kredit br. 2007/15860, administrativnu
zabranu i izjavu žiranta na ime S.M.a po osnovu ugovora o kreditu, br. LD
07311/00072, pročitao ugovore o kreditu Br LD 07311/00072, br, 821-85-35, br,
UGKR 2007/15860, te izvršio uvid u mjenice sreije AA0128737 i AA0070687,
pročitao nalaz i mišljenje vještaka grafološke struke N.V., od 25. 06. 2011
godine i 11. 03. 2012 godine, saslušao vještaka na glavnom pretresu i pročitao
dopunu nalaza i mišljenja vještaka grafološke struke N.V. od 10.12.2012.
godine, te pribavio i izvršio uvid u izvod iz KE na ime okrivljene.
Nakon savjesne ocjene svih provedenih dokaza, pojedinačno i u njihovoj
međusobnoj vezi, sud je na nesumnjiv način utvrdio da je okrivljena izvršila
krivična djela stavljena joj na teret, za koja je kriva iz sledećih razloga.
Sud je cijenio iskaz svjedoka V.R., iz čijeg iskaza datog tokom istražnog
postupka proizilazi, da mu nije poznato koja lica su bila žiranti Z.D.i za
kredite koje je ona podizala, niti mu je poznato šta je njima govorila vezano
za iznos kredita koji će da podigne. Zna da je dva puta bio žirant Z.D.i i to
prvi put u martu mjesecu 2007. godine, kada ga je zamolila da joj bude žirant
za kredit u iznosu od 1.000,00€ kod CKB banke. Kako je bio u prijateljskim
odnosima sa njenim mužem i sa njom, pristao je da joj bude žirant na iznos od
1.000,00€. Nije mu rekla, niti mu je bilo poznato, da će kredit da podiže na
ime njenog sina Z.D.a, nije donijela mjenicu na potpis, niti je od službenika
banke pozivan u banku da potpiše mjenicu u njihovom prisustvu. Nije mu poznato
ko je popunio mjenicu i u istu unio njegove lične podatke. Tvrdio je da je
prevaren od strane Z.D., da je ista zloupotrijebila njegovo povjerenje i lažno
mu je predstavila činjenicu da će podići kredit u iznosu od 1.000,00€ i kod
iste je vjerovatno u tom momentu postojala namjera da podigne kredit u višem
iznosu. U administrativnoj zabrani za žiranta, gdje je on ispunio svoje lične
podatke nije postojala rubrika koja se odnosi na iznos kredita koji će da
podigne nosilac kredita, tako da je Z.D.a naknadno upisala taj iznos u
dokumentaciji koju je ona podnijela kod banke, a bez njegovog znanja. Dalje je
naveo da je bio žirant Z.D.i za kredit koji je podigla kod NLB »Montenegro«
banke u martu mjesecu 2007. godine. Kada je zatražila od njega da joj bude
žirant rekla je da će da podigne iznos od 1.000,00€, i da hoće tim kreditom da
otplati prethodni, koji je podigla od CKB banke, u šta on nije sumnjao i
pristao je da joj bude žirant na iznos od 1.000,00€. Z.D.a je bez njegovog
znanja zaključila ugovor sa NLB »Montenegro« bankom i podigla kredit u iznosu
od 10,000,00€. Dalje je istakao da nije potpisao mjenicu, niti bilo koju
ispravu, na kojoj je bio upisan iznos kredita od 10.000,00€, a potpisao je
formular »ovjera podataka za žiranta«. U septembru mjesecu 2009. godine dobio
je opomene od CKB banke i NLB »Montenegro« banke i tada je saznao da je Z.D.a
podigla kod obije banke kredit u iznosu od po 10.000,00€. Smatrao je da je
ista imala unaprijed namjeru da podigne kredit u tom iznosu, da se poslužila
prevarom i nije mu saopštila pravi iznos kredita, jer u protivnom on ne bi
pristao da joj bude žirant. Istakao je da su mu odbijene po dvije rate od NLB
»Montenegro« banke i CKB banke za kredite koje je podigla Z.D.a, nakon čega se
on obratio njenom suprugu koji mu je nadoknadio te novčane iznose.
Na glavnom pretresu ponovio je iskaz dat u istražnom postupku, s tim što je
dodao da mjenicu serije AA0070687, koju mu je prezentirao sud i na kojoj stoji
njegovo ime i prezime, on nije ispunio, niti potpisao, a ko je to učinio nije
mu poznato, niti zna za dobijanje kojeg kredita je ova mjenica predata. Iskaz
ovog svjedoka sud je u potpunosti prihvatio kao jasan, odredjen i objektivan,
te podudaran sa drugim izvedenim dokazima, a prilikom suočenja sa okrivljenom,
svjedok V. je ubedljivo posvjedočio da mjenicu serije 0070687 nikada nije
vidio niti se potpisao u istu.
Sud je cijenio iskaz svjedoka S.M.a iz čijeg iskaza datog tokom istražnog
postupka proizilazi da je u januaru mjesecu 2007. godine, dok je obavljao
službene poslove u Ispostavi Mojkovac došla Z.D.a i ista ga zamolila da joj
bude žirant za kredit koji je, kako mu je rekla, imala namjeru da podigne u
iznosu od 1.000,00€ kod CKB banke. Pominjala je da hoće da sa ovim kreditom u
iznosu od 1.000,00€ otplati neki kredit u manjem iznosu i da joj ostane
500,00€ za nabavku robe. Pristao je da bude žirant za kredit u iznosu od
1.000,00€ i u blanko formularima – obrascima koji su namijenjeni za žirante i
to: u obrascu »ovjera podataka za žiranta« i »administrativna zabrana za
žiranta« upisao je svoje lične podatke i nakon toga odnio kod zamjenika
komandira M.Z.a, koji je svojim potpisom garantovao tačnost podataka koje je
on sam unio i nakon toga te obrasce je ponio u arhivu gdje su zavedeni i
ovjereni. Na tim obrascima nije imala nijedna rubrika koja je predviđena za
iznos kredita koji se podiže, a vjerovao je na riječ Z.D.i da će da podigne
kredit u iznosu od 1.000,00€, ne sumnjajući da će ona naknadno, kako se to
ispostavilo kasnije, upisati iznos od 10.000,00€. Kasnije, kada su mu već
došle zabrane od CKB banke, otišao je u njihovu Ekspozituru u Mojkovcu i kada
su mu dali original dokumentaciju na uvid za predmetni kredit, primijetio je
da je zahtjev za odobrenje kredita, koji on ranije nije imao na uvid, a koji
je Z.D.a podnijela, bio ispunjen na 10.000,00€, i da su, u rubrici gdje se
upisuju žiranti i gdje je upisano njegovo ime i matični broj, korektorom
vršene neke ispravke. Dalje je naveo, da mu se u martu mjesecu 2007. godine,
obratila Z.D.a sa molbom da joj bude žirant za još jedan kredit u iznosu od
1.500,00€ kod NLB »Montenegro« banke. Kako nije znao da ga je prevarila i za
prethodni kredit, to je pristao da joj bude žirant za kredit u iznosu od
1.500,00€ i potpisao je blanko formular »rješenje o administrativnoj zabrani«
i obrazac »potvrda o visini primanja i izjavu žiranta.« U tim obrascima upisao
je on lično svoje podatke, a tačno je da nije popunio iznos gdje je pisala
visina traženog kredita i ta rubrika je ostala prazna tako da je ista naknadno
u toj rubrici upisala iznos od 10.000,00€, a to je saznao naknadno, tek kada
je otišao u banku i tražio dokumentaciju na uvid. Dokumentaciju koju je
ovjerio u Upravi policije – Ispostava Mojkovac on je predao Z.D.i. U oba
slučaja tj. za kredit kod CKB banke, kao i za kredit kod NLB »Montenegro«
banke, nije potpisivao mjenice. Dalje je naveo, da što se tiče kredita koji je
Z.D.a podigla kod »Oportunity« banke u iznosu od 25.000,00€ i Z.D. kod NLB
»Montenegro« banke u iznosu od 10.000,00€, u vezi istih mu nije ništa poznato
i Z.D.a ga nikad nije pitala da joj bude žirant za te kredite, niti je pristao
da bude žirant. Njegovi podaci koji se nalaze upisani u obrascima za žirante,
upisani su od strane nekog drugog, te obrasce nije ovjeravao u Ispostavi
Mojkovac i ništa u vezi istih mu nije poznato. Za kredit koji je Z.D.a podigla
kod »Oportunity« banke saznao je tek kada je dobio zabranu na platu. Tada je
provjeravao u arhivi Ispostave Mojkovac da li su zaista ovjereni podaci za
žiranta vezano za kredite koje su Z.D.a i Z.D. podigli i utvrdio je da su
obrasci ovjereni i da je original štambilj i djelovodni broj upisan. Na ovjeri
ovih podataka u Ispostavi Mojkovac rade službenice Š.S.a i V.S.a.
Na glavnom pretresu svjedok S.M., naveo je da se nije potpisao na mjenicu
serije AA0128737 što je tvrdio nakon što mu je sud prezentirao predmetnu
mjenicu i nije mu poznato ko ga je potpisao na ovoj mjenici, s tim što je
tvrdio da postojeći potpis nije njegov. Takođe je naveo i da, nije njegov
potpis na mjenici serije AA0070687, koja mu je prezentirana od strane suda, a
nije mu poznato ko je njega potpisao na predmetnoj mjenici. Što se tiče
formulara, administrativna zabrana i izjava žiranta "Oportjuniti banke"
potpisi i ostali ispunjeni sadržaj na ovim formularima nije on ispisao, niti
je ove formulare nosio na ovjeru kod službenika koji je tada vršio ovjeru, a
ovjera se vršila u zgradi Ispostave policije u Mojkovcu, uz prethodni potpis
starješine organa. U oktobru mjesecu 2007 godine, na ovjerama je radila Š.S.a
ili V.S.a. Što se tiče formulara a koji se odnose se za kredit koji je
okrivljena podigla od NLB "Montenegrobanke", takodje je tvrdio da ove
formulare nije ispunio niti se na njima svojeručno potpisao, a u pitanju su
izjava za žiranta, potvrda o visini primanja i rješenje o administrativnoj
zabrani, niti je kako navodi, ove formulare nosio na ovjeru kod nadležnih u
Ispostavi policije u Mojkovcu.
Dalje je naveo da je on pristao da bude žirant okrivljenoj za kredit koji je
ona podigla kod "Crnogorske komercijalne banke" filijala u Mojkovcu, s tim što
je pristao da joj bude žirant za kredit u iznosu od 1.000,00 € a
ona(okrivljena) je podigla kredit u iznosu od 10,00,00 €, s tim što on nije
potpisao niti ispunio mjenicu serije AA0128737, koja je priložena uz ostalu
dokumentaciju za ovaoj kredit. Tačno je i da je pristao da okrivljenoj bude
žirant za kredit koji je ona podigla kod NLB "Montenegro banke" filijala u
Mojkovcu, s tim što je pristao da bude žirant za kredit u iznosu od 1.000,00 €
a ona(okrivljena) je podigla kredit u iznosu od 10.000,00 €. Takođe je tvrdio
i da se on nije svojeručno potpisao na mjenicu serije AA0070687, koja je
priložena za dobijanje ovog kredita. Što se tiče kredita podiženih kod
"Oportuniti banke", gdje je korisnik kredita D. "D." i kredita koji je podižen
na ime korisnika Z.D.a, naveo je da on nije nikada pristao da bude žirant za
ove kredite. Iskaz ovog svjedoka sud je u potpunosti prihvatio kao jasan,
odredjen i objektivan, potvrđen i nalazom i mišljenjem vještaka N.V..
Sud je cijenio iskaz svjedokinje Š.S., koji u svom iskazu u bitnom navodi, da
je početkom 2007. godine, pri Ispostavi policije u Mojkovcu obavljala poslove
knjižena, evidentiranja i ovjere akata. Pojasnila je da se dešavalo da
formulre radi ovjere ne donese lično lice na čije ime glase već da to učini
neko od kolega iz Ispostave policije a ona bi ovakve formulare ovjerila tek
nakon što bi neko od ovlašćenih lica, odnosno načelnik ili komandir, svojim
potpisom garatovao za tačnost tih podataka a u djelovodnu knjigu bi upisala da
su navedeni podaci ovjereni i zavedeni s tim što se u djelovodnu knjigu nijesu
potpisivali lica koja su donosila formulare na ovjeru. Navela je još da dok je
ona radila na ovjeri i zavodjenju podataka Z.D.a joj nije donosila nikakve
formulare radi zavodjenja. Iskaz ove svjedokinje sud je prihvatio.
Sud je cijenio iskaz svjedokinje V.S.koja u svom iskazu u bitnom navodi, da je
zaposlena u Upravi policije Ispostava Mojkovac na poslovima tehničkog
sekretara. Navela je da se dešavalo da povremeno zamijeni na poslovima u
arhivi Š.S.u a dokumentaciju na ovjeru, donosili su službenici kako lično tako
i kolega za kolegu, s tim što ona licima koja nijesu zaposlena u Ispostavi
Mojkovac nikada nije ovjerila dokumentaciju bez prisustva lica na koje se
odnose podaci. Navela je još da se ne sjeća da li je nekad Z.D.a dolazila u
prostorije UP Ispostava Mojkovac a radi eventualne ovjere dokumentacije. Na
glavnom pretresu ponovila je ranije dati iskaz, dodajući da je dokument -
potvrdu o visini primanja zavedenu kod Uprave policije Ispostava Mojkovac pod
br. 062/07-5051 od 26.12.2007. godine, rješenje o administrativnoj zabrani
zavedeno pod br. 03-062-5150 od 26.10.2007. godine, kao i administrativnu
zabranu zavedenu pod br. 03-062-5149 od 26.10.2007. godine, kao i izjavu
zavedenu pod br. 03-062-5149 od 26.10.2007. godine , ona lično zavela, s tim
što se ne sjeća da li joj je ova dokumenta na ovjeru donio lično S.M. ili neko
od njegovih kolega. Iskaz ove svjedokinje sud je prihvatio.
Sud je cijenio iskaz svjedoka Z.D.a iz čijeg iskaza proizilazi da mu je
poznato da je na njegovo ime kod NLB Montenegrobanke, podižen kredit u iznosu
od 10.000,00€, s tim što je naveo da mu u vezi sa podizanjem ovog kredita nije
ništa poznato jer je taj kredit podigla njegova majka Z.D.a koja je i
obezbijedila žirante. Naveo je da on lično nije kontaktirao nijednog žiranta
niti zna ko su žiranti po predmetnom kreditu. Iskaz ovog svjedoka sud je
prihvatio.
Sud je cijenio iskaz svjedokinje B.M.e iz čijeg iskaza proizilazi da joj je
poznato obzirom da je službenik NLB Montenegrobanke, da je okrivljena Z.D.a
podigla kredit kod ove banke za koji su žiranti bili V.R.a i S.M. a navela je
da je priložena i mjenica. Kazala je da su žiranti V. i S. u prostorijama
filijale ove banke u Mojkovcu potpisali izjavu žiranta i mjenicu, te da su
dostavili uredno popunjene, ovjerene i potpisane potvrde o visini primanja i
administrativne zabrane. Dalje je navela da, što se tiče kredita koji je od
strane NLB Montenegrobanke, odobren Z.D., da joj je poznato da su žiranti bili
T.S.a i S.M. a za dobijanje ovog kredita takodje je priložena i mjenica. Dalje
je navela da su mjenicu i izjavu žiranta, žiranti potpisali u prostorijama
filijale ove banke a priložili su i potvrdu o visini primanja i uredno
popunjene i ovjerene administrativne zabrane. Svjedokinja B. je još navela da
su formulari ove banke, kada ih izdaju bjanko i u njima nema unijetih podataka
koji se tiču nosioca kredita i iznosa kredita. Navela je i da što se tiče
kredita koji je Z.D.a podigla kod ove banke u iznosu od 10.000,00€, po kome su
žiranti V. i S., te da su oni u prostorije banke donijeli uredno popunjenu
dokumentaciju, u kojoj je stajalo ime korisnika kredita, iznos kredita, nakon
čega su potpisali izjavu žiranta i mjenicu. Takodje, je navela da što se tiče
kredita podiženog na ime Z.D.a kazala je da su žiranti donijeli uredno
popunjenu kreditnu dokumentaciju tj. potvrdu o visini primanja i
administrativnu zabranu a zatim su u prostorijama banke potpisali izjavu
žiranta i mjenicu. Iskaz ove svjedokinje sud nije prihvatio, obzirom da su
navodi svjedokinje u bitnom obezvrijeđeni iskazima svjedoka S.a i V.a te
mišljenjem vještaka grafološke struke, a njen iskaz po ocjeni ovog suda
usmjeren je i na eventualno izbjegavanje sopstvene krivice.
Sud je cijenio iskaz svjedoka M.D. koji u bitnom navodi da je bio zaposlen u
NLB Montenegrobanci filijala u Mojkovcu tokom 2007. godine i da mu je poznata
situacija kada je S.M., dolazio pred kraj radnog vremena, a njegova koleginica
B.M.a ga je čekala kako bi on njoj donio nekakvu dokumentaciju za kredit koji
je podizala Z.D.a u iznosu od 10.000,00 €. Naveo je da je on lično otvorio
vrata S.M.u koji je došao sa nekakvom dokumentacijom a zatim se uputio prema
šalteru gdje se nalazila B.M.a. Naveo je da nije gledao, niti je vidio da je
ovom prilikom S.M. nešto potpisivao pa nezna da li je ovom prilikom potpisao
mjenicu. Pojasnio je da je procedura zahtijevala lično prisustvo lica koja se
potpisuju na mjenici. Dalje je naveo da što se tiče kredita koji je podižen na
ime Z.D.a, da je službenik banke B.M.a postupala prilikom odobravanja ovog
kredita a zna da je u praksi postupanja ove banke bilo i lično prisustvo
žiranata prilikom njihovog potpisivanja na izjavi žiranta i mjenici, dok se
potpis žiranata na administativnoj zabrani i potvrdi o visini primanja,
stavlja - ovjerava u preduzeću gdje žirant radi. Naveo je dalje i da mu je
poznato da je V.R.a bio žirant Z.D.i za kredit koji je ona podigla kod ove
banke u iznosu od 10.000,00 €, s tim što on ne zna da li je V. dolazio u banku
radi potpisivanja mjenice i izjave žiranta. Na pitanje zamjenika ODT-a kazao
je i da se ne sjeća koje je bilo godišnje doba niti koji je bio mjesec, a kada
je S.M. dolazio u NLB Montenegrobanku radi žiriranja. Iskaz ovog svjedoka sud
nije prihvatio, obzirom da je obezvrijeđen iskazima svjedoka S.a i V.a te
mišljenjem vještaka grafološke struke, te usmjeren u cilju eventualnog
izbjegavanja sopstvene krivice.
Suočenjem sjedoka B.M.e i S.M.a, svjedok S.M. je tvrdio da nije dolazio u
prostorije Montenegrobanke filijala u Mojkovcu niti da je u prostorijama te
banke potpisao bilo kakve forumlare za kredite podižene na ime Z.D. i Z.D.a,
nakon čega je svjedokinja B.M.a kazala da je S.M. dolazio u prostorije NLB
Monenegrobanke filijala u Mojkovcu, gdje je donio dokumentaciju za oba kredita
i u njenom prisustvu se potpisao na izjavu žiranta i mjenicu.
Uvidom u mjenicu serije AA0128737 utvrđeno je da na pleđini iste pod rednim
brojem dva, stoji potpis »S.M.«, LK 2141 CB Mojkovac, dok uvidom u mjesnicu
serije AA0070687 utvrđeno je na prednjoj strani mjenice potpis S.M., dok na
poleđini mjenice pod rednim brojem jedan stoji ime S.M. sa potpisom a pod
rednim brojem dva ime V.R.a sa potpisom.
Iz izjave žiranta NLB Montenegrobanke priložene za dobijanje kredita na ime
Z.D.a proizilazi da je S.M. saglasan da bude žirant korisniku kredita Z.D. po
kreditu kod NLB Montenegrobanke. U rubrici izjavu dao žirant stoji potpis S.M.
br. lk. 2141, JMB 0103969283011.
Iz administrativne zabrane i izjave žiranta na ime S.M.a izdatih od
Opportunity banke, a priložene uz ostalu dokumentaciju za dobijanje kredita od
Opportunity banke koji je odobren korisniku kredita D. "D." proizilazi da je
S.M. kao lice zaposleno kod Uprave policije Ispostava Mojkovac, izrazio želju
da bude žirant korisniku kredita D. "D." za kredit u iznosu od 25.000,00 € dok
iz izjave Opportunity banke proizilazi da je S.M. saglasan da bude žirant
korisniku kredita D. "D." a za kredit u iznosu od 25.000,00 €. U rubrici
svojeručni potpis žiranta stoji potpis S.M..
Iz ugovora o kreditu LD 07311/00072 od 09. 11. 2007 godine utvrđeno je da je
Opportunity banka odobrila kredit preduzeću D. D. iz Mojkovca, u iznosu od 21.
000,00 €. U članu 7 ugovora predviđeno je da će korisnik kredita, vraćanje
kredtita obezbijediti sredstvima obezbijeđenja- solventnim žirantima i to
J.B.a i S.M..
Iz ugovora o kreditu br 821-85-35 zaključenog dana 26. 01. 2007 godine, između
Crnogorske komercijalne banke i Z.D., utvrđeno je da je banka okrivljenoj
Z.D.i, odobrila kredit, u iznosu od 10. 000,00€. U članu 4 ugovora predviđeno
je da će korisnik kredita, vraćanje kredtita obezbijediti sredstvima
obezbijeđenja, administrativnim zabranama za dva žiranta, administrativnoj
zabrani na plati korisnika, mjenici i polisi osiguranja.
Iz ugovora o kreditu zaključenog između NLB Montenegro banke i Z.D.a UGKR
2007/15860 utvrđeno je da je zaključen nakon što je kreditni odbor banke dana
30.10. 2007 godine, odobrio kredit. Ugovorom je banka korisniku odbrila kredit
u iznosu od 10.000,00€. U članu 7 ugovora navedeno je da je korisnik kredita
kao sredstvo obezbjeđenja dostavio administrativne zabrane na ime S.M.a i
T.S.e, sopstvenu blanko potpisanu mjenicu i mjenicu i mjenično ovlašćenje D.
D. Mojkovac.
Sud je cijenio nalaz i mišljenje vještaka grafološke struke N.V. od
25.06.2011. godine. U svom nalazu vještak N. je mišljenja da sporne potpise
"S.M." , konstatovane u dokumentaciji NLB Montenegrobanke po osnovu ugovora o
kreditu broj UGKR2007/15860 od 30.10.2007. godine, a koji glasi na Z.D.a kao
korisnika kredita, kao i Opportunity banke po osnovu ugovora o kreditu broj
LD07311/00072 od 19.11.2007. godine, koji glasi na D. "D." kao korisnik
kredita nije svojeručno ispisao S.M..
Şud je cijenio nalaz i mišljenje vještaka N.V. od 11.03.2012. godine. U svom
nalazu vještak N. je mišljenja da je podatke o žirantu i sporne potpise "S.M."
a koji se nalaze na prednjoj strani mjenice serije AA0070687, kao i na
poledjini mjenice serije AA0128737, vjerovatno nije svojeručno ispisao S.M..
Vještak je takodje mišljenja da S.M. najvjerovatnije nije svojeručno ispisao
"S.M.", u djelovodnoj knjizi a pod brojem 5149, 5150 od 26.10.2007. godine.
Vještak N. je takodje mišljenja da podatke i potpis "V.R.a" a koji se nalazi
na poledjini mjenice serije AA0070687 nije svojeručno ispisao V.R.a.
U ponovnom postupku vodeći računa o ukidnim razlozima sadržanim u rješenju
Višeg suda u Bijelom Polju, Kž br. 642/12, sud je u prisustvu vještaka N.V.
uzeo rukopis svjedoka S.M.a te pribavio dokumenta iz UP Ispostava Mojkovac na
kojima se nalazio nesporni rukopis S.M.a. Po pribavljenim dokumentima dopunu
nalaza i mišljenja dala je vještak grafološke struke N. V.a. U svom mišljenju
vještak N. je mišljenja da podatke o žirantu i sporne potpise "S.M." koji se
nalaze na prednjoj strani i poleđini mjenice serije AA0070687, kao i na
poleđini mjenice serije AA0128737 nije svojeručno ispisao S.M.. Takođe potpise
S.M. koji se nalaze na stranicama djelovodne knjige pod brojevima 5149 i 5150
od 26.10.2007. godine, nije svojeručno ispisao S.M..
Nalaze i mišljenja vještaka N. od 25.06.2011. godine, 11.03.2012. godine te
dopunu nalaza i mišljenja od 10. 12. 2012 godine, sud je prihvatio kao stručne
i objektivne, date u skladu sa pravilima struke i nauke.
Iz izvoda iz KE na ime okrivljene sud je utvrdio da je ista osudjivana
presudama Osnovnog suda u Bijelom Polju K. br. 323/10 od 18. 01. 2011. godine
zbog kriv. djela iz čl. 413/1-2 i čl. 412/1 KZ CG i kažnjena 2 mjeseca zatvora
uslovno za jednu godinu, K br. 255/11 od 27. 10. 2011 godine zbog KD iz čl.
412, kaznom zatvora od 30 dana, K br. 173/2011 od 22. 11. 2011 godine, zbog KD
iz čl. 413 st. 1 i 2 u vezi čl. 412 st. 1, KZ-a, novčanom kaznom od 1.200,00€
i presudom Višeg suda u Bijelom Polju Kž. br. 383/12 od 15.05.2012. godine,
zbog KD iz čl. 413. st. 1. tač. 3.u vezi čl. 412. st. 2. u vezi st. 1. KZ-a
kojom joj je izrečena kazna zatvora od tri mjeseca.
Tokom postupka, nesporno je utvrđeno da je okrivljena Z.D.a kod Crnogorske
komercijalne banke podigla kredit, dana 26.01.2007. godine u iznosu od
10.000,00€. Nesporno je i da je uz ostalu dokumentaciju priložena i mjenica
serije AA0128737. Sporno je da li je S.M. svojeručno potpisao predmetnu
mjenicu, ili je eventualno pristao da ga neko drugi potpiše. Svjedok S.M.
decidno je negirao da je stavio svoj potpis na predmetnu mjenicu, dok
okrivljena Z.D.a u svojoj odbrani navodi da se svjedok S.M. potpisao u
predmetnoj mjenici svojeručno. U dopuni nalaza i mišljenja od 10. 12. 2012
godine, a prilikom ocjenjivanja da li je S.M. svjojeručno ispisao svoje ime i
prezime u predmetnoj mjenici, vještak N. se izjasnila da se S.M. nije
svojeručno potpisao na poledjini predmetne mjenice. Imajući u vidu ovakavo
mišljenje vještaka a kod činjenice da svjedok S. decidno negira da se potpisao
na predmetnoj mjenici, to proizilazi da je okrivljena Z.D.a, bez znanja i
odobrenja S.M.a izdala mjenicu serije AA0128737, obzirom da je ona podnosilac
zahtjeva za dobijanje kredita pa je jedino ona i imala interesa za
preduzimanjem radnji u cilju izdavanja mjenice, neophodne za dobijanje
predmetnog kredita.
Tokom postupka nesporno je utvrdjeno i da je prilikom traženja kredita od NLB
Montenegrobanke ekspozitura u Mojkovcu u iznosu od 10.000,00€ uz ostalu
dokumentaciju priložena i mjenica serije AA0070687. Svjedok S.M. tvrdio je da
se nije potpisao na predmetnoj mjenici, a takodje i svjedok Vlavoić Radojica u
svom iskazu negirao je da se potpisao na predmetnoj mjenici. Svjedoci B. Rada
i M.D.a u svojim iskazima tvrdili su da su se S.M. i V.R.a svojeručno
potpisali u predmetnoj mjenici i to u prostorijama banke. Medjutim, vještak
grafološke struke N. V.a u dopuni nalaza i mišljenja od 10. 12. 2012 godine,
mišljenja je da potpisi na predmetnoj mjenici "S.M." kako na poledjini tako i
na prednjoj strani, nije svojeručno ispisao S.M., a decidno se izjasnila i da
potpis "V.R.a" koji se nalazi na poledjini predmetne mjenice nije svojeručno
ispisao V.R.a. Okrivljena Z.D.a u svojoj odbrani kazala je da su se S.M. i
V.R.a vjerovatno potpisali na predmetnoj mjenici. Dakle, okrivljena ne tvrdi
da su se na predmetnoj mjenici, potpisali svojeručno V. i S., dok je
grafološkim vještačenjem, utvrđeno da sporni potpisi V.a i S.a, nijesu
svojeručni potpisi V.a i S.a na spornoj mjenici. Kod ovakvog činjeničnog
stanja sud nije prihvatio iskaze svjedoka B. Rade i M.D.e, već je prihvatio
iskaze svjedoka V.a i S.a. S toga imajući u vidu da se V. i S. nijesu
svojeručno potpisali u predmetnoj mjenici niti su na to ovlastili bilo koga,
to proizilazi da je predmetna mjenica izdata bez njihovog ovlašćenja, a jedino
je okrivljena Z.D.a imala je interesa da posegne za ovom radnjom, obzirom da
je tražila kredit, pa je sporna mjenica, njoj bila potrebna radi dobijanja
kredita.
Takodje, tokom postupka nesporno je utvrdjeno i da je od strane Opportuniy
banke korisniku kredita D. "D." odobren kredit u iznosu od 21.000,00 €, te da
su kao žiranti po predmetnom kreditu, navedeni J.B.a i S.M.. Sporno je da li
je svjedok S.M. pristao da bude žirant po predmetnom kreditu te da li je u
obrasce "Administrativna zabrana za žiranta" i "Izjava" Opportuny banke,
svojeručno i svojevoljno unio predmetne podatke ili je ove podatke u predmetnu
dokumentaciju unijela okrivljena. Okrivljena se branila da je u formularima,
administrativnoj zabrani i izjavi žiranta, ona lično popunila dio podataka,
koji se tiču opštih podataka, a zatim ih je, kako navodi, dala S.M.u, kako bi
se on potpisao, ispunio ostali dio podataka i zatim ove formulare ovjerio kod
Uprave policije. Svjedok S. u svom iskazu naveo je da, što se tiče formulara,
"Administrativna zabrana za žiranta" i "Izjava" žiranta "Oportjuniti banke"
potpisi i ostali ispunjeni sadržali na ovim formularima on nije ispisao, niti
je ove formulare nosio na ovjeru kod službenika koji je vršio ovjeru tada, a
ovjera se vršila u zgradi Ispostave policije u Mojkovcu, uz prethodni potpis
starješine organa. U svom mišljenju od 25.06.2011. godine vještak grafološke
struke navela je da sadržaj u predmetnim spornim dokumentima nije svojeručno
ispisao S.M., pa proizilazi da su sporne isprave sačinjene kao lažne, te da su
dana 09. 11. 2007 godine kao lažne i upotrijebljane, predavanjem službenicima
banke, prilikom traženja i kasnije odobravanja kredita.
Takodje tokom postupka nesporno je utvrdjeno da je Z.D. podigao kredit kod NLB
Montenegrobanke filijala u Mojkovcu u iznosu od 10.000,00 €, te da se kao
žirant u predmetnom kreditu pojavljuje S.M.. Uz ostalu dokumentaciju priložena
je i izjava žiranta predmetne banke u kojoj je navedeno da je izdata od strane
S.M.a. Kako S. nije sačinio spornu izjavu, što je utvrđeno iz nalaza i
mišljenja vještaka grafološke stuke, niti je pristao da bude žirant za kredit
kod NLB Montenegro banke, kako je naveo u svom iskazu, to jasno proizilazi da
su u sporne obrasce unijeti neistiniti podaci i koji neistiniti podaci su
ovjereni, pa kao takvi predstavljaju isprave koje su na ovaj način sačinjene
kao lažne isprave i kao takve su upotrijebeljene, dana 30. 10. 2007 godine,
predavanjem NLB Montenegro banci od strane okrivljene, obzirom da je svjedok
Z.D. koji se pojavljuje kao nosilac kredita, naveo da je svu dokumentaciju oko
predmetnog kredita, pribavljala okrivljena, što ona nije sporila.
Iz navednih razloga, ne prihvatajući odbranu okrivljene, a iz dokaza izvedenih
tokom postupka, sud je utvrdio činjenično stanje da je okrivljena Z.D.a
neutvrđenog dana u januaru mjesecu 2007. godine, u Mojkovcu, izdala mjenicu
serije AA0128737 u ime S.M.a, bez njegovog ovlašćenja a sa njegovim podacima,
pod br. 2, koju mjenicu je uz zahtjev za odobrenje kredita u iznosu od
10.000,00 eura predala Crnogorskoj komercijalnoj banci – Ekspozitura Mojkovac,
te da je neutvrđenog dana u martu mjesecu 2007. godine, u Mojkovcu, izdala
mjenicu serije broja AA0070687 u ime S.M.a i V.R., bez njihovog ovlašćenja a
sa njihovim podacima, koju mjenicu je uz zahtjev za odobrenje kredita u iznosu
od 10.000,00 eura predala NLB Montenegro banci – Ekspozitura Mojkovac, pa u
opisanim radnjama okrivljene, po ocjeni ovog suda stekla su se sva bitna
obilježja bića krivičnog djela posebni slučajevi falsifikovanja isprave iz čl.
413 st. 1 tač. 3 u vezi sa čl. 412 st. 2 u vezi st. 1 Krivičnog zakonika, pri
čemu je okrivljena bila svjesna da mjenice izdaje u ime S.a i V.a bez njihove
saglasnosti, niti odobrenja, te da ih kao takve upotrebljava predavanjem
službenicima banaka, uz zahtjev, po osnovu kojih su između ostalog odobreni
krediti. Krivično djelo posebni slučajevi falsifikovanja isprave iz čl. 413
st. 1 tač. 3 u vezi sa čl. 412 st. 2 u vezi st. 1 Krivičnog zakonika,
okrivljena je izvršila u produženom trajanju, obzirom da se radi o više
istovrsnih krivičnih djela učinjenih u vremenskoj povezanosti od strane istog
učinioca, prema istom oštećenom a takođe se radi o istovrsnosti predmeta djela
i korišćenju iste situacije te jedinstvu umišljaja učinioca.
Takođe je utvrđeno i da je okrivljena dana 09. 11. 2007 godine, lažne isprave
– »Administrativna zabrana za žiranta« i »Izjava«, »Oportunity« banke, u
kojima je navedeno da je S.M. saglasan da bude žirant korisniku kredita D.
»D.«, upotrijebila kao prave, predajući ih uz zahtjev za dobijanje kredita na
ime D. »D.«, »Oportunity« banci, kod koje je i podigla kredit u iznosu od
21.000,00 eura, kao i da je dana 30. 10. 2007 godine, lažnu ispravu, obrazac
»Izjava«, NLB »Montenegro« banke, u kojoj je navedeno da je S.M. saglasan da
bude žirant korisniku kredita Z.D., upotrijebila kao pravu, tako što je, uz
zahtjev za dobijanje kredita na ime Z.D.a, predala NLB »Montenegro« banci u
Mojkovcu i podigla kredit u iznosu od 10.000,00 eura, pa su se u opisanim
radnjama okrivljene, stekla sva bitna obilježja bića krivičnog djela,
falsifikovanje isprave iz člana 412 st. 1 Krivičnog zakonika, za koje je i
oglašena krivom, jer je okrivljena svjesna činejnice da se radilo o lažnim
ispravama, obzirom da se S. nije svojeručno potpisao, niti pristao da ga neko
drugi potpiše, u spornim ispravama, niti je pristao da bude žirant, pa je
takve lažne isprave predala službenicima banaka prilikom odobravanja kredita
čime je opisane lažne isprave upotrijebila kao prave, pa je time i bila
svjesna svog djela i krivično djelo je izvršila sa direktnim umišljajem.
Krivično djelo falsifikovanje isprave iz čl. 412 st. 1 Krivičnog zakonika,
okrivljena je izvršila u produženom trajanju, obzirom da se radi o više
istovrsnih krivičnih djela učinjenih u vremenskoj povezanosti od strane istog
učinioca, prema istom oštećenom a takođe se radi o istovrsnosti predmeta djela
i korišćenju iste situacije te jedinstvu umišljaja učinioca.
Prilikom odlučivanja o vrsti i visini krivične sankcije, sud je cijenio sve
okolnosti iz čl. 42 Krivičnog zakonika koje utiču da kazna bude veća ili
manja, pa je od olakšavajućih okolnosti na strani okrivljene našao da se radi
o porodičnoj osobi, majci četvoro djece, licu lošeg imovnog stanja.
Osuđivanost okrivljene, presudama Osnovnog suda u Bijelom Polju K. br. 323/10
od 18. 01. 2011. godine za kriv. djelo iz čl. 413/1-2 i čl. 412/1 KZ CG, K br.
255/11 od 27. 10. 2011 godine zbog KD iz čl. 412, K br. 173/2011 od 22. 11.
2011 godine, zbog KD iz čl. 413 st. 1 i 2 u vezi čl. 412 st. 1, KZ-a, i
presudom Višeg suda u Bijelom Polju Kž. br. 383/12 od 15.05.2012. godine, zbog
KD iz čl. 413. st. 1. tač. 3.u vezi čl. 412. st. 2. u vezi st. 1. KZ-a, sud
nije cijenio kao raniju osuđivanost, obzirom da su donešene nakon izvršenja
djela opisanih u ovoj presudi, s tim što je isto, sud cijenio kao raniji život
okrivljene. Sud je okrivljenoj za izvršeno produženo krivično djelo posebni
slučajevi falsifikovanja isprave iz čl. 413 st. 1 tač. 3 u vezi sa čl. 412 st.
2 u vezi st. 1 Krivičnog zakonika u vezi čl. 49 st. 1 Krivičnog zakonika,
utvrdio kaznu zatvora od 3 (tri) mjeseca a za produženo krivično djelo
falsifikovanje isprave iz čl. 412 st. 1 Krivičnog zakonika u vezi sa čl. 49
st. 1 Krivičnog zakonika, utvrdio kaznu zatvora od 30 (trideset) dana, pa
primjenom odredbi o sticaju utvrdio jedinstvenu kaznu zatvora od 3(tri)
mjeseca i 15 (petnaest) dana. Sud je mišljenja da će se sa jedinstvenom kaznom
zatvora od 3(tri) mjeseca i 15 (petnaest) dana, postići svrha kažnjavanja iz
čl. 32 Krivičnog zakonika i time dovoljno uticati na okrivljenu da u buduće ne
vrši ova ili druga krivična djela.
Shodno čl. 226 i 229 Zakonika o krivičnom postupku, odlučeno je u pogledu
troškova postupka, pa je okrivljena obavezana da na ime paušala plati sudu
iznos od 35,00 €, pri čemu je sud vodio računa o složenosti i dužini trajanja
krivičnog postupka, te imovinskom stanju okrivljene, kao i da plati troškove
vještačenja po vještaku grafološke struke isplaćenih iz predračunskih
sredstava suda, u iznosu od 423,50€.
Iz iznijetog je odlučeno kao u izreci presude, a shodno čl. 374 Zakonika o
krivičnom postupku.
OSNOVNI SUD U BIJELOM POLJU
Dana 21.12. 2012. godine,
ZAPISNIČAR, S U D I J A,
Jovanka Raičević s.r. Ivan Adamović s.r.