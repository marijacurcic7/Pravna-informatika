K.br.234/12
U IME CRNE GORE
OSNOVNI SUD U BIJELOM POLJU, sudija Raičević Violeta uz učešće namještenika
suda Ljiljane Joksimović, zapisničara, u krivičnom predmetu protiv okrivljenog
N.M.a iz Bijelog Polja, zbog krivičnog djela uništenje i oštećenje tudje
stvari iz čl.253.st.1. KZ, po privatnoj tužbi tužilaca Č.N.i M.V.a koje
zastupa adv. M.N.od 18.06.2012.godine, nakon održanog usmenog glavnog i javnog
pretresa u prisustvu privatnog tužioca M.V.a i njegovog punomoćnika adv. M.N.a
i okrivljenog N.M.a, a u odsustvu uredno pozvanog privatnog tužioca Č.N., dana
05.12.2012.godine donio je i javno objavio:
P R E S U D U
Optuženi N.M.O, od oca R. i majke D., rodjene R., rodjen .....godine u
B.Polju, sa prebivalištem u selu LJ.a, opština B.Polje, po zanimanju radnik,
završio Osnovnu školu, oženjen, otac četvoro maloljetne djece, lošeg imovnog
stanja, zaposlen, osudjivan presudom Osnovnog suda u B.Polju K.br.349/03 od
25.02.2005.godine zbog krivičnog djela iz čl.37.st.2. u vezi st.1. KZ RCG, 45
dana zatvora uslovno za jednu godinu.
K R I V J E
Što je:
- Dana 10.05.2012.godine, u mjestu LJ.a opština Bijelo Polje, na seoskom
putu, na parcelama privatnih tužilaca oštetio tudje stvari na način što je
polomio, počupao i odbacio tri drvene vratnice - kapije koje su privatni
tužioci postavili radi sprečavanja izlaska krava sa svojih parcela a koje
vratnice su bile pokretne i mogle su se nesmetano otvarati.
-čime je izvršio krivično djelo uništenje i oštećenje tudje stvari iz čl.253.st.1. Krivičnog zakonika Crne Gore.
-pa mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika Crne Gore /KZ/ i čl. 226, 229, 239 i 374 Zakonika o krivičnom postupku Crne Gore /ZKP/, i z r i č e :
USLOVNU OSUDU
Kojom mu utvrdjuje kaznu zatvora u trajanju od 30 /trideset/ dana istovremeno
odredjuje da se kazna neće izvršiti ukoliko okrivljeni u roku od jedne godine
po pravosnažnosti presude ne izvrši novo krivično djelo.
Okrivljeni se obavezuje na plaćanje paušala u iznosu od 30,00 eura u roku od
15 dana po pravosnažnosti presude pod prijetnje prinudnog izvršenja na račun
broj 832-151-35.
Okrivljeni se obavezuje da privatnim tužiocima naknadi troškove krivičnog
postupka u iznosu od 487,50 € /četiristo osamdeset sedam eura i pedeset centi/
u roku od 15 dana od dana pravosnažnosti presude.
O b r a z l o ž e nj e
Privatnom tužbom tužilaca Č.N.i M.V.a, okrivljenom N. M. stavljeno je na teret
izvršenje krivičnog djela uništenje i oštećenje tudje stvari iz čl. 253.st.1.
Krivičnog zakonika Crne Gore.
Glavni pretres pretres je zaključen u prisustvu privatnog tužioca M.V.a i
njegovog punomoćnika adv. M.N.a te okrivljenog N.M.a.
Prije davanja završne riječi punomoćnik privatnih tužilaca je precizirao
činjenični opis privatne tužbe, a u završnoj riječi je tražio od suda da
okrivljenog oglasi krivim i kazni po zakonu kao i da privatnim tužiocima
naknadi troškove postupka koji su isti imali za angažovanje punomoćnika.
Okrivljeni N.M.o u svojoj odbrani tokom postupka u bitnom je istakao da ne
priznaje djelo koje mu se stavlja na teret niti krivicu za isto bliže
pojašnjavajući da sa porodicom M.V.a još od ranije ima problema oko prava
prolaza putem. M.V. i njegova porodica napadali su njegovu porodicu i djecu.
Na seoskom putu u mjestu LJ.a zaseok Vukanovići na parcelama privatnih
tužilaca postoje drvene vratnice i to više njih. On je taj put koristio radi
prolaza i pri tom otvarao i zatvarao predmetne vratnice. Nije mu poznato niti
je vidio da su vratnice privatnih tužilaca polomljene niti su na bilo koji
drugi način uništene.Vratnice su se mogle nesmetano otvarati i zatvarati.
Istakao je da se svakodnevno kretao seoskim putem prolazeći preko parcela
privatnih tužilaca gdje postoje vratnice i to periodu od januara do maja
2012.godine. U više navrata je policiji prijavljivao M.V.a zbog neke ograde
koju je postavio povrh puta. Smatra da je M.V. namjerno podnio ovu tužbu
protiv njega jer je isti prije podnošenja tužbe zabranio drugi postojeći put
zbog čega je on pokrenuo tužbu protiv njega pa se vodi parnični postupak. U
maju mjesecu 2012.godine policija je izlazila na lice mjesta u vezi predmetnih
vratnica ali po njegovoj prijavi pošto su M.V. i njegovi sinovi te Č.N.a
prijetili njemu a ne zna zbog čega jer je samo išao od kuće.
U završnoj riječi je istakao da se sve što su privatni tužioci naveli, nije
tačno, ostao je pri svojoj odbrani i smatra da je on oštećen i optužen bez
razloga, posebno ističući da su njegova djeca zbog radnji privatnih tužilaca
zaustavljana i prepadana na putu.
Radi utvrđivanja odlučnih činjenica i krivične odgovornosti okrivljenog sud je
na glavnom pretresu izveo sledeće dokaze: saslušao privatne tužioce Č.N.u i
M.V.a u svojstvu svjedoka, saslušao svjedoke M.R.a, M.D.a, B.D.a, K.S., L.V.a
i N.V.a, izvršio uvid u službenu zabilješku Uprave policije PJ B.Polje
br.240/12 - 540/04/2 od 10.05.2012.godine i to samo u dijelu poslovnog broja i
datuma kada je ista sačinjena a ne u dijelu sadržine iste i izvršio uvid u
izvod iz KE na ime okrivljenog. Drugih predloga za dopunu dokaznog postupka
nije bilo.
Sud je cijeneći dokaze pojedinačno i u medjusobnoj povezanosti dovodeći ih u
vezu sa navodima odbrane okrivljenog utvrdio činjenično stanje na način
sadržan u izreci presude i na osnovu istog zaključio da je okrivljeni N.M.o
izvršio krivično djelo uništenje i oštećenje tudje stvari iz čl.253.st.1. KZ
zbog čega je kriv.
Naime, sud je cijenio odbranu okrivljenog N.M.a kao neosnovanu i sračunatu na
izbjegavanje krivične odgovornosti pa istu nije prihvatio iz više razloga. Ovo
posebno što je njegova odbrana demantovana jasnim iskazima privatnih tužilaca
koji su saslušani u svojstvu svjedoka a koje je sud prihvatio obzirom da su
bili kategorični u pogledu odlučnih činjenica. Tako, iz iskaza Č.N.,
proizilazi da je u maju mjesecu 2012.godine na seoskom putu a na parcelama
privatnih tužilaca vidio okrivljenog N.M.a koji je lomio drvene vratnice na
način što je jednu vratnicu napravljenu od drvenih baskija a pričvršćenu za
drveni kolac isčupao iz ležišta i bacio na zemlju a zatim se udaljio u drugi
zaseok.Policija je izašla na lice mjesta pregledala stanje i napravila
zapisnik vezano za uništene vratnice.Iz iskaza privatnog tužioca M.V.a koji je
saslušan u svojstvu svjedoka proizilazi da je okrivljeni N.M.o prolazio
seoskim putem preko njegove parcele i parcele Č.N.gdje su oni napravili
vratnice. Sa početka godine pa do sredine, kada god bi prošao okrivljeni bi
izivaljivao vratnice i lomio o svemu tome obavještavana je policija koja je
izlazila na lice mjesta.Na njegovoj parceli postoje dvije vratnice od kojih je
jedna bila polomljena na pola a druga je bila slomljena na način što su
nedostajale nekolike baskije dok je vratnica na parceli Č.N.bila polomljena na
način što je ista odvaljena i bačena.
Prednje iznijeto utemeljeno je kroz iskaze svjedoka M.R.a, M.D.a, B.D.a i
K.S..Pri tom je svjedok M.R. takodje istakao da je u prvoj polovini tekuće
godine u više navrata okrivljeni N.M.o lomio drvene vratnice koje se nalaze na
seoskom putu na parcelama privatnih tužilaca povodom čega je policija izlazila
na lice mjesta te je lično vidio kada je N.M.o odvaljivao i bacao vratnicu na
parceli njegovog oca V.a a vratnicu na parceli Č.N.uništio je na isti način. U
maju mjesecu policija je izlazila na lice mjesta. Vratnice su ranije bile
pokretne i mogle su se nesmetano otvarati.Dešavalo se da su vratnice
polomljene na pola a u zadnjem navratu kako je jedna vratnica bila napravljena
na sistem federa tako da se sama mogla zatvarati kada se otvori, poslije
prolaska N.M.a ta vratnica je bila odvaljena i bačena.Zadnji put kada su
vratanice polomljene više nijesu postavljane.Svjedok M.D. u bitnom je istakao
da na seoskom putu u mjestu LJ.a na parcelama privatnih tužilaca Č.N.i M.V.a
postojalo je nekoliko drvenih vratnica koje su se mogle nesmetano otvarati i
bile su pokretne. Duži vremenski period okrivljeni N.M.o, koji inače koristi
taj put radi prolaza bez ikakvih smetnji privatnih tužilaca, na razne načine
uništavao je drvene vratnice prvo skidajući eksere i bacajući ih pod put zbog
čega su vratnice često opravljane a to se učestalo dešavalo u prvoj polovini
2012.godine. Kada je zadnji put u maju mjesecu 2012.godine polomio vratnice na
način što ih je izvalio iz ležišta i bacio na zemlju više se nijesu mogle
obnavljati. Iz iskaza svjedoka B.D.a proizilazi da je dana 30.01.2012.godine,
dežurna služba Uprave policije PJ B.Polje dobila prijavu putem telefona od
strane N.M.a da je u mjestu LJ.a na spornoj dionici puta ograda navijena do te
mjere da se ne može proći pješke. Izlaskom na lice mjesta vidio je da je
vratnica obaljena i bačena sa desne strane u pravcu kuće N.a. Po njegovoj
procjeni ograda nije bila u toj mjeri navijena da se ne može proći pješke.
Nije se mogao izjasniti da li je od tog dana pa do maja 2012.godine bilo
prijava mada mu je poznato da je u maju mjesecu na lice mjesta izlazio
policajac K.S.a.Svjedok K.S.a u bitnom je istakao da je negdje u prolećnim
mjesecima tekuće godine, mada se nije mogao precizno odrediti oko tačnog
datuma, postupao kao policijski službenik povodom prijave M.D.a iz LJ.e a
vezano za oštećenje vratnica koje on koristi. Izlaskom na lice mjesta vidio je
da se na seoskom putu nalaze tri vratnice udaljene jedna od druge oko stotinak
metara i iste su bile oštećene na način što je jedna od vratnica bila skinuta
sa metalne reze i skroz odvaljena i skinuta iz svog ležišta te oborena na
zemlju. Ostale dvije vratnice su takodje bile otvorene i kako su na njih bile
postavljene po 3-4 baskije jedna je bila odvaljena i oslonjena na donju stranu
a da li je bila iz ležišta izglavljena nije mogao sa sigurnošću tvrditi jer na
to nije obraćao posebnu pažnju. O tome je upoznao nadležnog tužioca koji je
uputio stranke preko Uprave policije da pomenuti spor rešavaju privatnom
tužbom.Iz službene zabilješke Uprave policije PJ B.Polje koju je sačinio K.S.a
postupajući kao policijski službenik povodom predmetnog dogadjaja vidi se da
je ista sačinjena dana 31.05.2012.godine.
Svjedok L.V. u bitnom je istakao da je u maju mjesecu 2012.godine, postupajući
kao dežurni policijski službenik u PJ B.Polje dobio telefonsku prijavu od
N.M.a radi problema sa komšijama koji mu postavljanjem vratnica osporavaju
prolaz putem, da će doći do svadje i da neko policije izadje na lice mjesta.
Tu prijavu je prenio kolegi K.S.i koji je kasnije izašao na lice mjesta.Smatra
da postoji mogućnosti da je prije poziva N.M.a dežurnu službu pozvao neko od
strane M.a a ovo obzirom da on nije jedini primao prijave, već su prijave
primali još dvojica njegovih kolega, a u razgovoru sa K.S.om kojem je prenio
prijavu, isti je bio upoznat sa predmetom vezano za sukob izmedju N.M.a i M.a
u mjestu LJ.a. Sud je cijenio i iskaz ovog svjedoka ali je isti ostao bez
značajnog uticaja na drugačije odlučivanje.
Sud je cijenio iskaz svjedoka N.V.a kao usmjeren na pomaganje krivičnom
položaju okrivljenom N.M.u a ovo u dijelu iskaza da mu nije poznato da je
N.M.o na bilo koji način uništavao i lomio vratnice niti mu je poznato da su
predmetne vratnice kada bile uništene ili polomljene, posebno kada se ima u
vidu prednje iznijeto i sadržina ostalih izvedenih dokaza jer dokazi kojima je
sud poklonio punu vjeru su takvog kvaliteta i veće dokazne snage u odnosu na
iskaz ovog svjedoka koji po ocjeni suda ne može uticati na drugačije
činjenično utvrdjenje u njegovom kvalitativnom smislu. Sud je cijenio dio
iskaza ovog svjedoka u kojem je istakao da su privatni tužioci postavljanjem
vratnica na seoskom putu u znatnoj mjeri suzili prolazak putem te da je u više
navrata dijete N.M.a bilo uplašeno i uplakano zbog prijetnje M.V.a da ne
prolazi kroz te vratnice pa je isti ostao bez posebnog uticaja na drugačije
odlučivanje.
Da bi postojalo krivično djelo uništenje i oštećenje tudje stvari iz
čl.253.st.1.KZ potrebno je da počinilac uništi, ošteti ili učini
neupotrebljivom tudju stvar.Objekat krivičnog djela je tudja stvar, a radnja
krivičnog djela je alternativno odredjena i obuhvata povrede tudje stvari kao
što su oštećenje, uništenje ili činjenje neupotrbljivim.Oštećenje postoji kada
su svojstva stvari djelimično promijenjena u negativnom smislu tj.tako da se
mijenja njen izgled, umanjuje upotrebna vrijednost i dr. Stvar je učinjena
neupotrebljivom onda kada se više uopšte ne može koristiti i kada ne može više
da služi svrsi kojoj je namijenjena. Pri tom, njen spoljni izgled ne mora biti
promijenjen, odnosno svojstva stvari u fizičkom smislu mogu biti samo malo
izmijenjena ali zbog prirode stvari kao posledicu imaju njenu potpunu
neupotrebljivost.
Imajući u vidu izloženo, odbranu okrivljenog, sadržinu iskaza saslušanih
svjedoka, te zakonska obilježja krivičnog djela koje je okrivljenom stavljeno
na teret nedvosmisleno se zaključuje da je okrivljeni N.M.o dana
10.05.2012.godine, u mjestu LJ.a opština Bijelo Polje, na seoskom putu, na
parcelama privatnih tužilaca oštetio tudje stvari na način što je polomio,
počupao i odbacio tri drvene vratnice - kapije koje su privatni tužioci
postavili radi sprečavanja izlaska krava sa svojih parcela a koje vratnice su
bile pokretne i mogle su se nesmetano otvarati.
Postupajući na opisani način u radnja okrivljenog stekla su se sva obilježja
krivičnog djela uništenje i oštećenje tudje stvari iz čl.253.st.1. KZ zbog
čega je kriv i krivično odgovoran.
Okrivljeni je predmetno krivično djelo izvršio sa umišljajem, jer je bio
svjestan da navedene djelatnosti vrši prema tudjoj stvari pa je u tom pravcu i
preduzeo činjenje.
Za predmetno krivično djelo zaprijećena je novčana kazna ili kazna zatvora do
šest mjeseci.
Odlučujući o vrsti i visini kazne okrivljenom, sud je cijenio sve okolnosti iz
čl. 42 KZ, pa je na strani okrivljenog od olakšavajućih okolnosti cijenio
njegove porodične prilike da je oženjen, otac četvoro maloljletne djece, lošeg
imovnog stanja. Sud je cijenio raniju osudjivanost okrivljenog ali kako je
isti osudjivan za neistvrsno krivično djelo i kako je od osude protekao duži
vremenski period, to ovoj činjenici nije pridavao poseban značaj. Shodno
važećem zakonu olakšavjuće okolnosti koje je sud našao na strani okrivljenog
ujedno čine uslove iz čl. 54 KZ da se okrivljenom može izreći uslovna osuda.
Shodno čl. 53 KZ okrivljenom je utvrđena kazna zatvora u trajanju od 30 dana i
istovremeno određeno da se ista neće izvršiti pod uslovom da okrivljeni u roku
od jedne godine ne učini novo krivično djelo, pa se može očekivati da će se
ostvariti svrha uslovne osude iz čl. 52 KZ.Sud je mišljenja da će se i sa
uslovnom osudom kao mjerom upozorenja u potpunosti ostvariti svrha kažnjavanja
te time postići ciljevi specijalne i generalne prevencije shodno čl.32.KZ.
Sud je obavezao okrivljenog na plaćenje paušala u iznosu od 30 eura, koji
paušal je određen obzirom na trajanje i složenost postupka, te imovno stanje
okrivljenog, ovo shodno čl. 226 ZKP.
Sud je obavezao okrivljenog da privatnim tužiocima na ime naknade troškova
koje su imali za angažovanje punomoćnika isplati iznos od 487,50 € u roku od
15 dana po pravosnažnosti presude, a koji troškovi se odnose na sastav tužbe
iznos od 75,00 €, prisustvo jednom odloženom glavnom pretresu iznos od 37,50
€, te prisustvo na pet održanih glavnih pretresa iznos od po 75,00 €, shodno
čl.229.ZKP.
Sa iznijetih razloga odlučeno je kao u izreci presude, a ovo shodno čl. 374
ZKP.
OSNOVNI SUD U BIJELOM POLJU
Dana, 05.12.2012. godine
Zapisničar S u d i j a,
Ljiljana Joksimović s.r Violeta Raičević s.r
DN-a:Po primjerak presude s
poukom o pravu na žalbu dostaviti:
-okrivljenom N.M.u
-privatnom tužiocu M.V.u
-privatnom tužiocu Čabarka Novici
Adv.M.N.u
S u d i j a,