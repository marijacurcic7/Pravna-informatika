K.br.191/12
U IME CRNE GORE
Osnovni sud u Bijelom Polju, prvostepeni krivični sud, sudija pojedinac Dragan
Mrdak, uz učešće namještenika suda Koviljke Lješnjak, zapisničara, u krivičnom
predmetu protiv okrivljenog R.Z.a iz Bijelog Polja, zbog krivičnog djela
ugrožavanje sigurnosti iz čl.168 st.1 Krivičnog zakonika, odlučujući po
optužnom predlogu Osnovnog Državnog Tužioca u B. Polju, KT. br. 311/11 od 27.
04. 2012. godine, nakon održanog usmenog glavnog i javnog pretresa, u
prisustvu zamjenice ODT-a iz Bijelog Polja Jelić Ljubice, okrivljenog R.Z.a
oštećenog Đ.M.a iz Bijelog Polja, dana 31. 08. 2012. godine, donio je i javno
objavio:
P R E S U D U
Okrivljeni R.Z.O JMBG ..., od oca B. i majke S., rođene S., rođen .. godine u
Bijelom Polju, sa prebivališem u ulici S.P.Bijelo Polje, državljanin Crne
Gore, oženjen, bez djece, pismen, sa završenom srednjom školom, student, lošeg
imovnog stanja, osuđivan Presudom Osnovnog suda u Bijelom Polju K. br.74/09 od
15. 05. 2009 godine, zbog krivičnog djela iz čl.152. st.2. u vezi st.1. KZCG,
na kaznu zatvora od 45 dana, uslovno na jednu godinu,
K r i v j e
Što je:
Dana 15.07.2011 godine, oko 17,00 h, u naselju P.u Bijelom Polju, ugrozio
sigurnost oštećenom Đ.M.u prijetnjom da će napasti na njegov život i tijelo,
na način što mu je uputio riječi '' četnici, sve ćemo vas poklati, jebem vam
majku četničku''.
- čime je izvršio krivično djelo ugrožavanje sigurnosti iz čl.168 st.1
Krivičnog zakonika,
za koja ga sud primjenom navedenog zakonskog propisa i čl. 2, 4, 5, 13, 15,
32, 39, 42 Krivičnog zakonika (KZ) , i čl. 226, 229, 236 i 374 Zakonika o
krivičnom postupku (ZKP-a),
O S U D J U J E
Na novčanu kaznu od 700,00 €, (sedamstotinaeura) koju kaznu je okrivljeni
dužan platiti u roku od tri mjeseca od dana pravnosnažnosti presude, na žiro
račun br. 832 - 151 -35 Depozita novčanih kazni troškova postupka i paušala
Crne Gore.
Ako okrivljeni ne plati novčanu kaznu sud će novčanu kaznu zamijeniti kaznom
zatvora, tako što će za svakih započetih 25,00 €, novčane kazne, odrediti
jedan dan zatvora, a ako okrivljeni plati samo dio novčanih kazni, sud će
ostatak kazne srazmjerno zamijeniti kaznom zatvora, a ako okrivljeni plati
ostatak novčane kazne, izvršenje kazne zatvora će obustaviti.
Okrivljeni se obavezuje da plati ovom sudu na ime paušala iznose od 30,00 €,
koji iznose će uplatiti na žiro račun br. 832 - 151 - 35, Depozita novčanih
kazni paušala i troškova postupka u roku od 15 dana, od dana pravnosnažnosti
presude, pod prijetnjom prinudnog izvršenja, s tim što će dokaz o izvršenoj
uplati dostaviti krivičnoj pisarnici ovog suda.
Oštećeni: Đ.M. se radi ostvarivanja imovinsko pravnog zahtjeva upućuje na
parnični postupak.
O b r a z l o ž e nj e
Optužnim predlogom Osnovnog Državnog Tužilaštva u B. Polju, KT. br. 311/11 od
27.04.2012. godine, optužen je R.Z.o iz Bijelog Polja da je izvršio krivično
djelo ugrožavanje sigurnosti iz čl. 168 st. 1 Krivičnog zakonika.
Glavni pretres je održan i zaključen dana 31.08.2012 godine u prisustvu
zamjenice ODT-a iz Bijelog Jelić Ljubice okrivljenog R.Z.a i oštećenog Đ.M.a.
U završnoj riječi zamjenica ODT-a je istakla da iz izvedenih dokaza na glavnom
pretresu i to iz izjava oštećenog i svjedoka Č.A.a i O.V.a proizilazi da je
okrivljeni R.Z.o izvršio krivično djelo na način kako mu je to optužbom
stavljeno na teret, Predložila je sudu da okrivljenog oglasi krivim a da ga
imajući u vidu sve okolnosti iz čl. 42 Krivičnog zakonika, osudi na novčanu
kaznu u granicama propisanim za ovo krivično djelo.
Oštećeni Đ.M. pridružio se krivičnom gonjenju protiv okrivljenog i prema istom
istakao imovinsko pravni zahtjev.
Okrivljeni R.Z.o u svojoj odbrani u toku istražnog postupka u bitnom je
istakao da je u ljeto 2011 godine, ne zna kojeg datuma sa drugovima O.V.om i
Č.A.bio ispred zgrade u blizini Zabavišta u kojoj zgradi se nalazi prodavnica
'' D.''. Dok je razgovarao sa ovim drugovima, osjetio je da mu je neko prišao
s leđa i uhvatio ga rukama za vrat. Nije vidio ko je to a čuo je da mu isti
govori '' vidiš kako je bilo u Srebrenici, jebem ti tursku majku, ti si
vehabija''. Po glasu je prepoznao da je to Đ.M. koji mu je komšija i kojeg je
od ranije poznavao. Dok je izgovarao ove riječi, držeći ga za vrat Đ. ga je
odigao od zemlje i držao neko vrijeme, potom se on nekako izvukao, a tu su se
umiješali V. i A., te se on oslobodio. Đ.u je kazao nešto u smislu '' jesi li
ti normalan'', uputio se ka ulici i počeo da bježi u pravcu pumpe ''L.'' a Đ.
je trčao za njim govoreći '' stani da te zakoljem''. Utrčao je u dvorište kuće
K.a gdje su ispred kuće bili neki ljudi koji su mogli da čuju šta se dešavalo
između njega i Đ.a. Kada je on ušao u dvorište ove kuće Đ. se vratio i stajao
neko vrijeme ispred zgrade, on nije smio da se vrati prema zgradi a posle pet
minuta K. ga je vozilom povezao do zgrade policije. Posle ovog događaja, nije
spavao kod svoje kuće, već kod rođaka G.a, a sjutradan se vratio u svoj stan.
Kada je sjutrdan izašao ispred zgrade da raspremi prostor za drva, vidio je
Đ.a koji je išao u njegovom pravcu i govorio '' jel me ti to provociraš '' a
on mu je odgovorio '' ne'' a potom se udaljio u pravcu Pumpe ''L.'', s tim što
je prethodno čuo da se slomila flaša kojom ga je gađao Đ.. I ovaj događaj je
prijavio policiji s tim što je u policiji zatekao Đ.a. Riječii koje mu je
prvog dana uputio kod njega su izazvale osjećaj straha i nesigurnosti i
uplašio se za svoj život, a od Đ.evog ponašanja sledećeg dana dodatno je imao
osjećaj straha i sledećih pet dana nije spavao u svom stanu. Događaj od prvog
dana odnosno od 15.07.2011 godine, osim O.a i Č.a mogli su da vide izvjesni
Mejo koji se nedavno doselio u kuću B.A.kao i porodica K.. Dešavanje između
njega i Đ.a je bilo nepotrebno i oni bi trebali da prevaziđu ovaj događaj,
kako zbog njh tako i zbog ostalog naroda, spreman je da prihvati Đ.evo
izvinjenje. Na glavnom pretresu dodao je da ni u jednom momentu kritičnog
događaja Đ.u nije uputio riječi '' četnici, sve ćemo vas poklati, jebem vam
majku četničku'', Đ.a poznaje od ranije, sa njim nije imao problema, i bio je
sa njim u komšijskim odnosima. Đ. je poznat po tome što posjeduje ''
nacionalistički lokal'' u lokalu drži slike ljudi koji su klali a smata da Đ.u
smeta iz razloga što se opredijelio za svoju vjeru '' Islam'', koju religiju
je naslijedio po majci, pošto potiče iz mješovitog braka. Moguće je da Đ.u
smeta što je njegova žena po običajima Islama pokrivena.Kao uvredu doživljava
kad ga neko u ovom gradu deklariše i doživljava kao ''vehabiju''.
U završnoj riječi okrivljeni R.Z.o je istakao da nije izvršio krivično djelo
stavljeno mu na teret i ne osjeća se krivim. Tražio je da ga sud oslobodi, a
za slučaj da sud nađe da je kriv da ga kazni novčanom kaznom u najmanjem
iznosu.
Radi utvrdjivanja odlučnih činjenica i donošenja pravilne i zakonite odluke,
sud je na glavnom pretresu izveo sledeće dokaze: saslušao u svojstvu svjedoka
oštećenog Đ.M.a, svjedoke F.L.a, O. V.a, Č. A.a,izvršio uvid u izvod iz KE za
okrivljenog.
Rješenjem sa glavnog pretresa od 03.07.2012 godine, utvrđeno je da se u
spisima predmeta nalazi zapisnik na kojem se ne može zasnivati sudska odluka i
određeno da se izdvoji radi odvojenog čuvanja i to zapisnik o saslušanju
okrivljenog Đ.M.a pred istražnim sudijom ovog suda Kri.br.238/11 od 30.11.2011
godine.
Sud je odbio predlog okrivljenog da se u dokaznom postupku u svojstvu svjedoka
sasluša D.H.na okolnosti da je nekoliko dana prije kritičnog događaja oštećeni
Đ. njemu uputio neke riječi iz razloga što taj svjedok nije bio očevidac
kritičnog događaja od 15.07.2011 godine, te bi njegovo saslušanje vodilo
odugovlačenju postupka.
Cijeneći odbranu okrivljenog i dokaze pojedinačno i u medjusobnoj vezi, a
shodno čl. 370 st. 3 Zakonika o Krivičnom postupku, utvrdio činjenično stanje,
i na osnovu istog zaključio da je okrivljeni izvršio krivično djelo, stavljeno
mu na teret i da je za isto kriv.
Odbranu okrivljenog, sud je cijenio kao isključivo usmjerenu na izbjegavanje
sopstvene krivice obezvrijeđenu izvedenim dokazima u toku postupka. Naime iz
iskaza svjedoka - oštećenog Đ.M.a, proizilazi da je on negdje u julu mjesecu
2011 godine, pošao do prodavnice i prolazeći pored zgrade koja se nalazi u
blizini Vrtića ispred iste stajale su njegove komšije R.Z.o, Č. A. i O. V..
Oni su se nešto šalili i smijali pa se i on nasmijao a zatim je R. ustao
zauzeo gard i stao ispred njega, mislio je da je to šala, pošto prije ovog
događaja sa njim nije imao nikakvih problema. R.a je pitao ''jeli se ti to
šališ'' a isti je i dalje stajao u gard. Ponovio je isto pitanje a na to mu je
R. odgovorio '' ovo ti je ozbiljno od mene''. O. i Č. su stali između njih da
bi ih razdvojili a R. mu je govorio ''četnici, bićete svi poklani, poklaće vas
vehabije, majku vam četničku''. Pošto je izgovorio ove riječi R. je krenuo da
bježi niz ulicu nastavljajući sa psovkama. R.u je kazao '' koga ćeš da
kolješ'', pa je isti pobjegao. Tog dana događaj nije htio da prijavi policiji
i došao je u klub Nove srpske demokratije koji se nalazi u njegovoj kući.
Petnaest minuta posle ovog događaja kod njega je došla policija i tražili su
da ode i da da izjavu, pošto ga je prijavio R. da je pričao o klanju,
Srebrenici i slično, te je on potom pošao u policiju i dao izjavu. Sjutradan u
popodnevnim časovima, dok je u klubu bio sa ženom i dvoje djece, u jednom
trenutku zaustavilo se karavan vozilo tamne boje u kojem su bile četiri
vehabije. Na vozilu su bili otovreni prozori, vehabije su gledale u pravcu
lokala i vozilo je stajalo ispred vrata, on je sklonio ženu iza šanka i krenuo
put vrata da vidi šta hoće, a oni su dodali gas i otišli vozilom, dva minuta
posle ovoga, ispred lokala je stao motor, sivi skuter, na kom je bio čovjek sa
bradom. Kasnije mu je rečeno da takav skuter vozi L.F.a, mada on istog nije
poznavao niti bi ga prepoznao, ovo lice na motoru je potom produžilo put.
Smatra da se radilo o nekom zastrašivanju. Pet minuta posle motora, sa ženom i
djetetom je izašao ispred kluba i sjeo za jedan stočić, R. se pojavio kod
trafostanice udaljene nekih 20 do 30 metara i tada se isti smijao. Pitao ga je
'' šta ti ovo znači'' misleći pri tom na dolazak vehabija, a on se smijao i
kazao mu '' svi ćete biti poklani''. Pošao je ka R.u, koji je krenuo put grada
i pobjegao, a zatim se vratio u kuću, pozvao policiju i prijavio R.a i ove
vehabije a potom dao policiji izjavu, s tim što su u to vrijeme ispred SUP-a,
bile neke vehabije i čekale R.a dok je i on boravio u policiji. Od prijetnji
koje mu je R. uputio nije mu bilo svejedno, mislio je da je to bila šala a kad
je isti kazao '' bit ćete poklani'' tada je vidio da to nijesu čista posla i
bilo ga je stah za porodicu i djecu a on se nije mnogo plašio za sebe mada se
osjetio ugroženim. Policiji je prijavio ovaj događaj, jer je procijenio da je
to otišlo daleko i da je to ozbiljna stvar, a smatra da je vehabizam opasnost
za cio region. Kada se desio kritični događaj dana 15.07.2011 godine, osim Č.a
i O.a nije bilo drugih svjedoka. Prije ovog događaja nije imao problema sa
R.em, sa istim i njegovim ocem je bio u dobrim odnosima i istom nikad nije
rekao '' pucaćemo se komšije'' Kritičnog događaja osim O.a i Č.a nije bilo
drugih svjedoka.Iskaz ovog svjedoka, sud je u potpunosti prihvatio kao jasan,
logičan i uvjerljiv, nesračunat na otežavanje niti pak olakšavanje krivično
pravnog položaja okrivljenog, a u bitnom potvrdjen navodima iz iskaza svjedoka
Č.a i O.a.
Iz iskaza svjedoka Č. A.a datog u toku istražnog postupka proizilazi da je u
julu 2011 godine, sa R.Z.om i O.V.om stajao ispred zgrade u Pruškoj i oni su
tu nešto pričali. U jednom trenutku vidio je Đ.M.a, koji se kretao i trebao da
prođe pored njih. Nije mu poznato šta se desilo, da li se R. prepao ili nešto
drugo, ali je odjednom stao u gard pred Đ.a. On i O. su stali između njih da
ih razdvoje i da spriječe eventualni sukob. Zatim je R. počeo da psuje Đ.a
''majku četničku, sve ćemo vas poklati'', a zatim je otrčao niz ulicu.
Kritičnog događaja Đ. nije hvatao R.a a nije ga psovao niti mu prijetio. Na
glavnom pretresu dodao je da okrivljenog i oštećenog poznaje od ranije, sa
istima je u komšijskim odnosima, i sa obojicom ima podjednake odnose. U
momentu kada je Đ. prilazio ka njima njih trojica su stajali, a pet minuta
prije ovog događaja on je došao autom i zatekao O.a i R.a koji su stajali
pored stepenica, potom zaustavio auto i pridružio im se. Od zgrade gdje su oni
stajali pa nekih dva do tri metra do trafike Š.a, Đ. je običnim hodom išao za
R.em s tim što on nije mogao da vidi da li je Đ. dalje išao za R.em. Nakon što
se desio ovaj događaj pred trafikom Š.a, komentarisao je ''ovo je sramota
M.''.Iskaz ovog svjedoka, sud je u potpunosti prihvatio kao jasan, logičan i
uvjerljiv, nesračunat na otežavanje niti pak olakšavanje krivično pravnog
položaja okrivljenog, a u bitnom potvrdjen navodima iz iskaza svjedoka Đ.a i
O.a.
Iz iskaza svjedoka O.V.a datog u toku istražnog postupka proizilazi da je u
julu mjesecu 2011 godine, ne sjeća se tačno datuma, bio u Pruškoj ispred
zgrade sa R.Z.om i Č. A.om. Oni su tu stajali i nešto pričali i u jednom
trenutku vidio je da ide M. Đ.. Đ. je trebao da prođe pored njih kada je R. iz
čista mira stao u gard ispred njega. On i Č. su stali između Đ.a i R.a da ne
bi došlo do neke svađe, možda i tuče, on je odgurnuo R.a i rekao mu da bježi,
što je ovaj i učinio. Dok se R. udaljavao, isti je Đ.u govorio '' sve ću vas
poklati, četnici, i psovao mu je četničku majku''. Đ. nije hvatao R.a za vrat,
niti ga je psovao, niti mu je prijetio. Narednog dana otišao je kod Đ.a da
smiri situaciju i primijetio je R.a u neposrednoj blizini kuće Đ.a, koji je
Đ.u prijetio i pokazivao prstom kao da će da ga kolje. Na glavnom pretresu
dodao je da su prije nailaska Đ.a, on, R. i Č. sjedjeli na stepenicama, ne
sjeća se na kom mjestu je sjedio R., u momentu kad je do njih stigao Đ., oni
su ustali i s njim se rukovali, Đ. je krenuo da se rukuje s R.em a R. nije
htio da se rukuje s njim već je stao u gard. Đ. tom prilikom nije zamahivao
rukama ka R.u, a potom je on stao između R.a i Đ.a i nije dao da dođe do
sukoba između Đ.a i R.a. Kada je ka njima prišao Đ. on ni jednim svojim gestom
nije uvrijedio R.a, niti riječima niti pokretima tijela, a nakon što je R.
krenuo niz ulicu govoreći '' majku vam četničku, svi ćete biti poklani'' na
ovo je Č. A. prokomentarisao '' ovo je sramota''.Iskaz ovog svjedoka, sud je u
potpunosti prihvatio kao jasan, logičan i uvjerljiv, nesračunat na otežavanje
niti pak olakšavanje krivično pravnog položaja okrivljenog, a u bitnom
potvrdjen navodima iz iskaza svjedoka Č.a i Đ.a.
Iz iskaza svjedoka F.L.a datog u toku istražnog postupka proizilazi da ga je
dana 15.07.2011 godine, pozvao poznanik R.Z.o, tražio da dođe ispred njegove
zgrade, koja se nalazi u Pruškoj, da ga uzme i da ga povede do policije. On je
potom otišao i uzeo R.Z.a, koji mu je na putu do policije rekao da ga je napao
M. Đ., govorio mu '' ti si vehabija, i rukom ga uhvatio za vrat'' i da je
Zlatko pobjegao. Kod R.a je primijetio crvenilo na vratu. On nije bio očevidac
događaja, već je samo R.a poveo do policije. Na glavnom pretresu dodao je da
ga je kritičnog dana R. zvao oko 18 časova, i da nikad nije prisustvovao nekoj
komunikaciji između R.a i Đ.a. Sjutradan je bio ispred zgrade policije, tu su
bili R. i Đ. i tom prilikom se Đ. drao na R.a i govorio mu '' vehabija, majku
tursku'', i još neke riječi kojih se ne sjeća, a po izlasku iz zgrade policije
Đ. je ušao u auto i iz auta pustio '' srpsku muziku''. Đ.a do tog dana nije
poznavao lično, a znao je kako isti izgleda još iz vremena partijskih
promocija. Iz iskaza ovog svjedoka, sud nije mogao da utvrdi pravno relevantne
činjenice vezane za kritični događaj pošto isti nije bio očevidac kritičnog
događaja.
Svjedok F.a je istakao ''da mu je o kritičnom događaju pričao okrivljeni R. u
toku vožnje kada je on postupajući po R.evom pozivu istog povezao do zgrade
Policije nakon kritičnog događaja oko 18 časova'', što je suprotno sa navodima
iz odbrane okrivljenog koji je istakao ''da ga je do zgrade Uprave policije
nekih pet minuta posle kritičnog događaja prevezao izvjesni K. čije ime ne
zna'', te imajući u vidu ove protivrječnosti u kazivanjima okrivljenog i ovog
svjedoka a imajući u vidu da su svjedoci neutralni očevidci kritičnog događaja
- O. i Č. u potpunosti potvrdili kazivanje ošećenog Đ.a o kritičnom događaju,
to je sud stanovišta da je oštećeni Đ. govorio istinu i da se kritični događaj
desio na način kako je to predstavio on i svjedoci Č. i O..
Niko od svjedoka očevidaca kritičnog događaja nije potvrdio navode iz odbrane
okrivljenog da ga je kritičnog događaja ošećeni Đ., uhvatio za vrat i da mu je
govorio riječi ''vidiš kako je bilo u Srebrenici, jebem ti tursku majku, ti si
vehabija'', te je ovakvom odbranom po ocjeni suda okrivljeni išao za tim da
oštećenog Đ.a predstavi kao napadača i lice koje mu je ugrozilo sigurnost
odnosno da izbjegne sopstvenu krivicu.
Navodi iz iskaza svjedoka F.e ''da je on u toku vožnje kod R.a primijetio
crvenilo na vratu'' kada ga je on navodno jedan sat posle kritičnog događaja u
18,00 časova, vozio ka zgradi Uprave policije, nijesu potvrđeni ni jednim
izvedenim dokazom a po ocjeni suda za slučaj da je okrivljeni kada ga je
navodno oštećeni uhvatio rukama za vrat zadobio ovu povredu koju je navodno
kod njega vido svjedok F.a logično bi bilo da to prijavi policiji i da se javi
u HMP Bijelo Polje, a što je u konkretnom slučaju izostalo.
Iz iskaza svjedoka - oštećenog Đ.a i svjedoka O.a i Č.a, sud je utvrdio
činjenično stanje da je okrivljeni R. dana 15.07.2011 godine, oko 17,00 h, u
naselju Pruška u Bijelom Polju, ugrozio sigurnost oštećenom Đ.M.u prijetnjom
da će napasti na njegov život i tijelo, na način što mu je uputio riječi
''četnici, sve ćemo vas poklati, jebem vam majku četničku''.
Postupajući na opisani način upućujući ozbiljne i objektivno podobne prijetnje
oštećenom Đ.M.u kritičnog dana i događaja, bliže opisane u dispozitivu
presude, okrivljeni je kod oštećenog izazvao osjećaj straha i uopšte osjećaj
nesigurnosti te je ovakvim ponašanjem ostvario obilježja krivičnog djela
ugrožavanje sigurnosti iz čl. 168 st. 1. Krivičnog zakonika.
Po objektivnom svatanju ovakvo ponašanje okrivljenog u datim okolnostima je
kod prosječnog čovjeka moralo izazvati osjećaj nesigurnosti i straha, te je sa
navedenih razloga sud prihvatio navode iz iskaza oštećenog Đ.a da je on zbog
ponašanja okrivljenog kritičnog dana i događaja imao osjećaj straha,
nesigurnosti i zabrinutosti za svoj život i život ostalih članova porodice -
supruge i djece.
Po ocjeni suda okrivljeni je djelo izvršio sa umišljajem, jer je bio svjestan
da će ozbiljnim prijetnjama konkretno upućenim oštećenom Đ.M.u u vrijeme i na
mjestu kako je to prestavljeno u izreci presude kod njega izazvati strah,
ugroženost i nesigurnost, pa je djelo htio i za isto je kriv. Sud nije
utvrdjivao da li je okrivljeni imao namjeru da realizuje ove prijetnje, jer
ista namjera nije po ocjeni suda od značaja za postojanje krivičnog djela
ugrožavanje sigurnosti iz čl. 168 st. 1 Krivičnog zakonika.
Odlučujući u pogledu vrste i visine krivične sankcije, u odnosu na
okrivljenog, a cijeneći sve okolnosti iz čl. 42 Krivičnog Zakonika, sud je kod
okrivljenog kao olakšavajuće okolnosti našao da se radi o mlađem licu,
studentu, lošeg imovnog stanja, a od otežavajućih okolnosti sud je cijenio
njegovu raniju osudjivanost, pa cijeneći sve olakšavajuće i otežavajuće
okolnosti na strani okrivljenog, sud je okrivljenog osudio na novčanu kaznu u
iznosu od 700,00 €, smatrajući da će se izrečenom novčanom kaznom dovoljno
uticati na okrivljenog da u buduće ne vrši ova i slična krivična djela i da će
se na ovaj način ostvarila svrha kažnjavanja iz čl. 32. KZ.
U smislu čl. 226 Zakonika o Krivičnom postupku, odlučeno je u pogledu paušala
u iznosu od 30,00 €, pri čemu je sud cijenio složenost i trajanje krivičnog
postupka, kao i imovinske prilike okrivljenog.
Oštećeni Đ.M. je shodno čl.239 ZKP-a, se radi ostvarivanja imovinsko pravnog
zahtjeva upućen na parnični postupak.
Sa navedenih razloga shodno čl. 374 ZKP-a, sud je odlučio kao u izreci
presude.
OSNOVNI SUD U BIJELOM POLJU
Dana 31. 08 2012 . godine.
ZAPISNIČAR, S U D I J A
Koviljka Lješnjak Dragan Mrdak