K.br.61/11  
U IME CRNE GORE  
OSNOVNI SUD U HERCEG NOVOM, sudija Blagojević Marko, kao sudija pojedinac uz
sudjelovanje namještenika suda Dragović Katarine kao zapisničara, rješavajući
u krivičnom prerdmetu  protiv okrivljenog P. A., zbog krivičnog djela teško
djelo protiv bezbjednosti javnog saobraćaja iz čl. 348 st. 3 u vezi čl. 339
st. 3 u vezi st. 1  KZ, postupajući po optužnom predlogu ODT-a Herceg Novi
Kt.br. 258/2010 od 15.03.2011 godine, nakon javnog, usmenog i glavnog pretresa
održanog dana 19.09.2011. godine, u prisustvu zamjenika ODT-a Samardžić
Nikole, okrivljenog, donio je i istog dana javno objavio  
PRESUDU  
OKRIVLJENI:  
P. A., JMBG …, od oca T. i majke V. rođene V., rođenog …. godine u K., stalno
nastanjen u HN, , razumije i govori crnogorski jezik,  
Kriv je  
Što je:  
dana 19 sepetmbra 2010 godine oko 04:45 časova, u neposrednoj blizini
benzinske pume “E. p.l” u  I., upravljajući putničkim motornim vozilom marke
“Volkswagen”, tip “Corado”, reg oznake …, krećući se iz pravca HN u pravcu S.
i nešridržavajući se saobraćajnih propisa iz čl. 27 st. 2 ZOBS-a na putevima,
ugrozio saobraćaj i doveo u opasnost život i tijelo ljudi tako što vozilo u
kretanju nije držao bliže desnoj ivici kolovoza, već se vozilo kretalo
zahvatajući i lijevu kolovoznu traku, pa je dolaskom na kritično mjesto, kada
je iz suprotnog smijera naišlo vozilo za odvoz smeća, u namjeri da izbijegne
sudar, a pri brzini od najmanje 69,3 m/h naglo zakočio i promjenio pravac
kretanja vozila skretanjem u desno, zbog čega je došlo do zanošenja vozila u
desnu stranu koje je zadnjim desnim točkom udarilo u ivičnjak sa desne strane
kolovoza a zatim je prešlo preko suprotne kolovozne trake i desnom čeonom
bočnom stranom udarilo u putokaz sa desne strane puta, gledano iz pravca S.,
pri čemu je saputnik u njegovom vozilu, V. M. iz HN, zadobio povrede u vidu
kompresivnog preloma tijela prvog slabinskog pršljena i kompresivnog preloma
tijela trećeg slabinskog pršljena sa pomakom prema nazad, koje povrede
prestavljaju  teške tjelesne povrede, a njegov saputnik P. M. povrede u vidu
nagnječenja grudnog koša i nagnječenja kičmenog stuba u predjelu grudno
slabinskog djela, koje povrede u zbiru prestavljaju laku tjelesnu povredu,  
- čime je učinio krivično djelo teško djelo protiv bezbjednosti javnog
saobraćaja iz čl 348 st. 3 u vezi čl. 339 st. 3 u vezi st. 1  Krivičnog
zakonika,  
- pa sud okrivljenog primjenom zakonskih odredbi, te iodredbi iz čl. 4 st. 2,
32,36,42 st. 1, 52, 53, 54 Krivičnog zakonika, te odredbi iz čl. 226, 229 st.
4, 239 st. 3 i 374 st. 1 Zakonika o krivičnom postupku, izriče  
USLOVNU OSUDU
Sa kojom okrivljenom utvrđuje kaznu zatvora u trajanju od 4 (četiri) mjeseca i
istovremeno određeje da se utvrđena kazna neće izvršiti ukoliko okrivljeni u
roku od  2(dvije) godine ne učini novo krivično djelo.  
Okrivljeni se oslobađa troškova krivičnog postupka.  
Oštećeni P. M. se za svoj ispostavljeni imovinsko pravni zahtijev upućuje da
isti može ostvariti u parnici.  
Kako su se stranke odrekle prava žalbe na presudu i nisu zahtijevali opravak
iste, to je saglasno čl. 458 st .7 ZKP-a obrazloženje izostalo kao nepotrebno.  
    Zapisničar                                                                                                             SUDIJA

                                                                                                                          Blagojević Marko
