K.br.197/12
U IME CRNE GORE
OSNOVNI SUD U BIJELOM POLJU, po sudiji pojedincu Raičević Violeti uz učešće
namještenika suda Ljiljane Joksimović kao zapisničara u krivičnom predmetu
protiv okrivljenog F.D.a iz Bijelog Polja, zbog krivičnog djela teška tjelesna
povreda iz čl.151.st.1.KZ, po optužnom predlogu ODT-a u B.Polju Kt.br.132/12
od 18.05.2012.godine, nakon održanog usmenog glavnog i javnog pretresa u
prisustvu zamjenika ODT-a Kljajević Katarine, okrivljenog F.D.a i njegovog
branicoa adv. J.S.a te oštećenog M.B.a, dana 13.06.2012.godine donio je i
javno objavio:
P R E S U D U
Okrivljeni F.D., jmbg...., od oca Ć. i majke Z., rodjene B., rodjen
....godine, u Bijelom Polju, sa prebivalištem u mjestu rodjenja, R.
, nezaposlen, neoženjen, pismen, sa završenom srednjom školom - mašinski
tehničar, državljani CG, osudjivan.
K R I V J E
Što je:
Dana 04.04.2012.godine, oko 16,20 h, u mjestu R., opština B.Polje, teško
tjelesno povrijedio oštećenog M.B.a iz B.Polja, na način što ga je stisnutom
pesnicom udario u predjelu glave - nosa kojom prilikom mu je nanio tešku
tjelesnu povredu u vidu preloma nosnih kostiju sa dislokacijom.
-čime je izvršio krivično djelo teška tjelesna povreda iz čl. 151 st. 1 Krivičnog zakonika Crne Gore,
- pa ga sud primjenom citiranog zakonskog propisa i čl. 2, 4, 5, 13, 15, 32,
36, 42, 45 i 46 Krivičnog zakonika Crne Gore /KZ/ i čl. 226, 229, 239 i 374
Zakonika o krivičnom postupku Crne Gore / ZKP/
O S U Đ U J E
Na kaznu zatvora u trajanju od 30/trideset/ dana.
Okrivljeni se obavezuje na plaćanje paušala ovom sudu u iznosu od 30 € i na
ime troškova krivičnog postupka u iznosu od 71,50 /sedamdeset jedan eur i
pedeset centi/ € na račun Depozita novčanih kazni, troškova postupka i paušala
CG broj 832-151-35, u roku od 15 dana po pravosnažnosti presude, pod
prijetnjom prinudnog izvršenja.
Oštećeni M.B.o se upućuje na parnični postupak, radi ostvarenja imovinsko-
pravnog zahtjeva.
O b r a z l o ž e nj e
Optužnim predlogm ODT-a u Bijelom Polju, Kt.br. 132/12 od 18.05.2012.godine,
okrivljenom F.D.u iz B.Polja stavljeno je na teret izvršenje krivičnog djela
teška tjelesna povreda iz čl. 151 stav 1 Krivičnog zakonika Crne Gore.
Glavni pretres je održan i zaključen u prisustvu zamjenika ODT-a, okrivljenog,
njegovog branioca i oštećenog.
Zamjenik ODT-a je u završnoj riječi tražila da se okrivljeni oglasi krivim i
osudi na kaznu po zakonu.
Oštećeni M.B.se nije pridružio krivičnom gonjenju protiv okrivljenog.
Okrivljeni F.D. u svojoj odbrani tokom postupka je istakao da je prije
kritičnog dogadjaja sa oštećenim imao sukob jer dok je bio sa djevojkom,
oštećeni mu je dobacivao da ima lijepu djevojku, da je mangup, i smijao bio mu
se, koje ponašanje je njega iritiralo, mada mu nikada ništa ne bi rekao.
Nekoliko dana prije kritičnog, sa vozilom se parkirao na jednoj livadi u
Rasovu, i čekao svoju djevojku. U jednom momentu naišlo je vozilo iz kojeg je
izašao njegov rodjak F.L. koji mu je popriječio put, a u vozilu F.L.a bio je i
oštećeni M.B.o.Obojica su htjeli da se sukobe sa njim jer ga je F.L. pozvao na
tuču a M.B.o je iz gepega vozila uzeo ostve za ribe - bodeže i prišao mu sa
ledja i upozorio ga da ne može više dolaziti na privatni posjed jer mogu da ga
ubiju. Nedugo zatim iz njegovog vozila uzeo je ključ i zatvorio vrata, tada su
mu i M.B.o i F.L.rekli da mora da pokupi neke papire i flaše - otpatke koji su
se tu nalazili. Konačno su mu se izvinuli vratili mu ključeve i on se udaljio.
Dana, 04.04.2012.godine oko 17,30 h došao je sa vozilom u R. gdje se parkirao
kod njegovog brata B. S.a a nedugo zatim došao je i B. K.. Dok su stajali
primijetio je da im u susret sa vozilom nailazi F.L. da je na mjestu suvozača
u njegovom vozilu sjedio M.B.o a na zdanjem sjedištu jedan crni momak sa
bradom kojeg ne poznaje. L. je tom prilikom stao pored njih i pozdravio se.
M.B.o je izašao iz vozila obratio mu se riječima "gdje si ti" i rukom ga
uhvatio za vrat, spustio mu glavu i sa nekim predmetom za koji misli da je bio
šrafciger, udario ga u predjelu lijevog rebarnog luka. Tada mu je više puta
tim predmetom prešao u predjelu grudnog koša i vrata i zadao mu više crtastih
ogrebotina. To je trajalo oko pola minuta usled čega se naglo istrgao od M.B.a
koji je krenuo da trči prema njemu pa ga je tada iz straha udario jednom u
predjelu nosa kojom prilikom mu je potekla krv, a zatim je M.B.o uskočio u
auto kojim je upravljao F.L..L. je zaustavio vozilo izvadio iz škafa istog
ostve, i sa njima zamahivao, a zatim su se udaljili put grada.
U završnoj riječi branilac okrivljenog u bitnom je istakao da je okrivljeni
priznao da je odnsonom prilikom udario oštećenog u predjelu nosa ali da je
drugim ponašanjem, vrijedjanjem i bezobzirnošću doveden u afektivno stanje.
Pri tom je okrivljeni izrazio iskreno kajanje i spremnost da svu štetu koju je
pretrpio oštećeni nadoknadi pri čemu je istom ponudio izvinjenje pa su se on i
oštećeni izmirili.
Radi utvrđivanja odlučnih činjenica i krivične odgovornosti okrivljenog, sud
je u dokaznom postupku na glavnom pretresu, izveo sledeće dokaze: uz
saglasnost stranaka pročitao iskaze svjedoka F.L.a, B. S.a, M.D.a, izvršio
uvid u medicinsku dokumentaciju na ime oštećenog i pročitao nalaz i mišljenje
vještaka medicinske struke dr. K.I.a sa zapisnika od 18.05.2012.godine, i
izvršio uvid u izvod iz KE na ime okrivljenog. Drugih predloga za dopunu
dokaznog postupka nije bilo.
Sud je cijeneći dokaze pojedinačno i u medjusobnoj povezanosti, dovodeći ih u
vezu jedne sa drugim kao i u vezu sa odbranom okrivljenog, utvrdio činjenično
stanje i na osnovu istog zaključio da je okrivljeni F.D.izvršio krivično djelo
teška tjelesna povreda iz čl.151.st.1.KZ zbog čega je kriv.
Naime, sud je cijenio odbranu okrivljenog kao priznanje izvršenja krivičnog
djela za koje je oglašen krivim, obzirom da nije sporio da je kritičnom
prilikom teško tjelesno povrijedio oštećenog M.B.a na način što ga je
stisnutom pesnicom udario u predjelu glave - nosa.Medjutim, navode koje je
istakao u pogledu okolnosti da je takvo ponašanje izazvano drugim ponašanjem,
vrijedjanjem i bezobzirnošću te je doveden u afektivno stanje sud ne prihvata
i cijeni ih sračunatim na umanjenje sopstvene odgovornosti i stepena krivice.
Ovo sa razloga jer je njegova odbrana u tom pravcu demantovana iskazom
oštećenog M.B.a, čiji iskaz je sud prihvatio obzirom da je bio kategoričan u
pogledu odlučnih činjenica i pri tom istakao da je dana 04.04.2012.godine,
zajedno sa F.L.om i M.D.pošao u R. kod kuće F.L.a. Sjedio je u vozilo Mercedes
na mjestu suvozača, a F.L. je upravljao vozilom. Kada su prolazili putem
primijetio je na raskrsnici tri momka od kojih je jedan od njih zaustavio
vozilo i smijao se. F.L. je otvorio prozore na vratima vozača i suvozača a
F.D. mu je prišao i kroz otvoren prozor udario ga više puta zatvorenom šakom u
predjelu glave - nosa, od čega mu je potekla krv iz nosa, pa je F.L. dodao gas
kako bi se udaljili u namjeri da spriječe F.D.a da ga dalje udara.F.L. i M.D.,
kada je na nekih 10-tak metara zaustavljeno vozilo, izašli su iz istog i
raspravljali se sa F.D.om. Izloženo su potvrdili i svjedoci F.L., B. S. i
M.D..Naime, F.L. u bitnom je istakao da je F.D. kroz prozor vozila udario
M.B.a dok je on sjedio na mjestu suvozača u vozilu kojim je upravljao
predhodno mu se obraćajući riječima što ga je rastavio sa djevojkom.Takodje je
istakao da je F.D. pedhodno zaustavio vozilo a zatim preduzeo činjenje kako je
to opisano. Takodje je i svjedok B. S. istakao da je kritičnog dana stajao sa
F.D.om i B. K.om do samog puta u mjestu R. kada je naišao F.L. koji je
upravljao vozilom a u vozilu je na mjestu suvozača sjedio M.B.o i na zadnjem
sjedištu jedan momak kojeg nije poznavao.F.L. je stao sa vozilom a on i B. K.
su se rukovali sa istim. Do vrata suvozača stajao je F.D.. Odjedanput je
nastala gužva i vidio je kako se M.B.o i F.D. sukobe na način što su jedan
drugog vukli u predjelu vrata i grudnog koša povlačeći se za garederobu.
Istakao je da nije vidio da li je medju njima bilo udaraca ali je primijetio
da je F.L. naglo dodao gas i udaljio se 10 do 15 m sa vozilom a zatim izašao
iz istog i uputio se prema F.D.u govoreći mu "šta radiš ovo D.". Svjedok M.D.
bio je suvozač u vozilu u kom se nalazio oštećeni M.B.o a kojim vozilom je
upravljao F.L. . Kada je vozilo zaustavljeno do vrata suvozača stao je F.D. na
jednom dijelu puta, pominjao je neku djevojku a zatim pesnicom udario M.B.a
koji je sjedio na mjestu suvozača u predjelu glave odnosno nosa.
Da je oštećeni kritičnom prilikom zadobio tešku tjelesnu povredu potvrdjeno je
medicinskom dokumentacijom koju čine izvještaj ljekara specijaliste ORL J.T.a
od 04.04.2012.godine, izvještaj specijaliste preventivne dječije stomatologije
dr. M.a O.a od 12.04.2012.godine, i rendgenski snimak preloma nosnih kostiju i
paranazalnih sinusa, te nalazom i mišljenjem vještka medicinske struke
specijaliste ORL dr. K.I.a.
Naime, iz nalaza i mišljenja ovog vještaka, koji je sud u potpunosti
prihvatio, kao stručno i objektivno sačinjen, na bazi raspoloživih podataka i
nesporne medicinske dokumentacije na ime oštećenog te na osnovu nauke i
vještine utvrdjuje se da je oštećeni kritičnom prilikom zadobio tešku tjelesnu
povredu u vidu preloma nosnih kostiju sa dislokacijom fragmenata, a koja
povreda je mogla nastati od udarca pesnice.
Da bi postojalo krivično djelo teška tjelesna povreda iz čl. 151 st. 1
Krivičnog zakonika Crne Gore, potrebno je da počinilac drugog teško povrijedi
ili mu zdravlje teško naruši. Pod tjelesnom povredom podrazumijeva se povreda
tjelesnog integriteta ili narušavanje zdravlja drugog lica. Povreda tjelesnog
integriteta je oštećenje tijela čovjeka uzetog u njegovoj bio–psihičkoj
jedinstvenosti. Na osnovu svega izloženog nedvosmisleno se zaključuje da je
okrivljeni dana 04.04.2012.godine, oko 16,20 h, u mjestu R., opština B.Polje,
teško tjelesno povrijedio oštećenog M.B.a iz B.Polja, na način što ga je
stisnutom pesnicom udario u predjelu glave - nosa kojom prilikom mu je nanio
tešku tjelesnu povredu u vidu preloma nosnih kostiju sa dislokacijom.
Postupajući na navedeni način, odnosno udarajući oštećenog pesnicom u predjelu
glave- nosa što je za posledicu imalo povredjivanje njegovog tjelesnog
integriteta i povrede izražene u vidu preloma nosnih kostiju sa dislokacijom,
okrivljeni je ostvario obilježja krivičnog djela teška tjelesna povreda iz čl.
151 st. 1 KZ, zbog čega je kriv i krivično odgovoran. Umišljaj okrivljenog
obuhvatao je sve zakonske elemente krivičnog djela za koje je oglašen krivim
obzirom da je bio svjestan svog činjenja, učešća u zbivanju i htio njegovo
izvršenje.
Za predmetno krivično djelo u Krivičnom zakoniku, zaprijećena je kazna zatvora
od šest mjeseci do pet godina.
Odlučujući o vrsti i visini kazne okrivljenom, sud je cijenio sve okolnosti iz
čl. 42 KZ, pa je na strani istog od otežavajućih okolnosti cijenio stepen
krivice, dok je od olakšavajućih okolnosti uzeo u obzir da se radi o čovjeku
mladje životne dobi a posebno je uzeo u obzir da se oštećeni nije pridružio
krivičnom gonjenju jer se sa okrivljenim izmirio pa je ove olakšavajuće
okolnosti na strani okrivljenog cijenio kao osobito olakšavajuće te primjenom
čl. 45 i 46 KZ okrivljenom ublažio kaznu ispod granica zakonskog minimuma
cijeneći da će se i sa kaznom zatvora u trajanju od trideset dana u potpunosti
ostvariti svrha kažnjavanja u okviru opšte svrhe izricanja krivičnih sankcija,
time uticati na okrivljenog da ubuduće ne vrši krivična djela i postići
ciljevi specijalne i generalne prevencije shodno čl. 32 KZ.
Sud je obavezao okrivljenog na plaćanje paušala u iznosu od 30 €, koji
troškovi paušala su određeni obzirom na složenost i trajanje postupka i na
imovinske prilike okrivljenog, shodno odredbi čl. 226 ZKP CG.
Sud je obavezao okrivljenog na plaćanje troškova krivičnog postupka u iznosu
od 71,50 € a koji troškovi se odnose na nagradu isplaćenu vještaku medicinske
struke, shodno čl. 229 ZKP.
Oštećeni M.B.o se radi ostvarivanja imovinsko-pravnog zahtjeva upućuje na
parnični postupak, shodno čl. 239 ZKP.
Sa iznijetog odlučeno je kao u izreci presude, shodno čl. 374 ZKP.
OSNOVNI SUD U BIJELOM POLJU
Dana, 13.06.2012.godine
Zapisničar, S U D I J A,
Ljiljana Joksimović s.r Violeta Raičević s.r
DN-a, po primjerak presude dostaviti:
-ODT-u B.Polje,
-okrivljenom F.D.u 
-oštećenom M.B.u 
-adv. J.S.u  S U D I J A 