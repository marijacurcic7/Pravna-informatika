
K.br.80/11 
U IME NARODA
OSNOVNI SUD U U.U, kao krivični, u vijeću sastavljenom od sudije Đokaj
Amira, kao predsjednika vijeća i sudija porotnika Kolari Šućurije i Abazović
Fadile, kao članova vijeća , uz učešće namještenika Markoč Roze  kao
zapisničara, u krivičnom predmetu protiv optuženog Q. R.a iz Đ., koga brani
branilac po službenoj dužnosti G. S. adv. iz U., zbog krivičnog djela teška
krađa iz čl.240 st.1 tač.1 Krivičnog zakonika, odlučujući po optužnici
Osnovnog državnog tužioca U. Kt.br.246/10 od 01.12.2010.godine, nakon održanog
usmenog, glavnog i javnog pretresa dana 18.03.2011.godine, u prisustvu
Škopelja Zorana V.D. Osnovnog državnog tužioca u U.u, optuženog i njegovog
branioca, istoga dana nakon tajnog vijećanja i glasanja donio je i javno
objavio  
P   R  E  S  U  D  U
Optuženi:   Q. R., od oca A. i majke M., rođene T., rođen
29.11.1980.godine u selu Z., opština Đ., R.Kosovo,gdje je i stalno nastanjen,
,radnik, neoženjen, lošeg imovnog stanja, razveden, otac jednog mldb. djeteta,
pismen, završio 8 razreda osnovne škole, državljanin R. Kosovo,  
K R I V    J E 
  Što je : 
Neutvrđenog dana u periodu od 20.10. do 03.11.2010.godine, u selu S., opština
U., iz kuće oštećenog Z. S. iz U., obijanjem oduzeo njegove pokretne stvari i
to: pištolj marke "CZ", kal. 7,62 mm, fab.br. 70537, lovačku pušku kal. 12mm
nepoznate marke, serisjkog broja P6780 i mobilni telefon sa SIM karticom sa
brojem 068 ............, ukupne vrijednosti od 800,00 eura na način što je
prišao zadnjem dijelu kuće, vlasništvo oštećenog, upotrebom podesnog sredstva
i fizičke snage otvorio eloksirani prozor od kuhinje, zatim ušao u kuću i
izvršio detaljno pretraživanje, nakon čega je oduzeo navedene stvari koje je
odnio sa sobom, sve u namjeri da njihovim prisvajanjem pribavi sebi
protivpravnu imovinsku korist,  
- čime je izvršio krivično djelo teška krađa iz čl.240 st.1 tač.1 Krivičnog
zakonika,  
Pa ga sud, primjenom citiranog zakonskog propisa, te čl.  4, 13, 15, 32, 36,
42, 45, 46 i 51  Krivičnog Zakonika i čl.199, 202, 212 i 364 Zakonika o
krivičnom postupku  
O S U Đ U J E 
Na kaznu zatvora u trajanju od 6 (šest) mjeseci, u koju kaznu mu se uračunava
vrijeme provedeno u pritvoru od 22.11.2010.godine od 13,15 časova pa do
puštanja na slobodu.  
Oštećeni se radi ostvarivanja imovinskopravnog zahtjeva upućuje na parnični
postupak .  
Obavezuje se okrivljeni da na ime troškova krivičnog postupka uplati iznos od
469,60 eura, kao i iznos od 30,00 eura na ime paušala, sve u roku od 15 dana
po pravosnažnosti presude.  
O b r a z l o ž e n j e 
Optužnicom Osnovnog državnog tužilaštva u U.u Kt.br.246/10 od
01.12.2010.godine, stavljeno je na teret optuženom Q. R.u da je izvršio
krivično djelo teška krađa iz čl.240 st.1 tač.1 Krivičnog zakonika.  
Optuženi ne priznaje izvršenja krivičnog djela za koje je optužen, i u svojoj
odbrani pred policijom  navodi  da je dana 20.10.2010.godine od nepoznatog
lica iz Albanije kupio pištolj tetejac kal. 7,62 mm sa dva šanžera i 11
metaka, kao i lovačku pušku nepoznate marke kal.12mm za iznos od 800 eura, da
to lice  ga uslovilo da kupi i pušku i pištolj ili mu ih neće prodati. Pištolj
mu je bio potreban jer je njegov brat na Kosovu imao problema sa NN licem gdje
je ranje i isti mu je trebao radi njegove sigurnosti i njegove porodice na
Kosovu.Dalje je naveo da je u Crnu Goru dolazio da radi kao fizički
radnik.Pred istražnim sudijom i na glavnom pretresu je djelimično izmijenio
svoju odbranu i navodi da je u U. radio kao preduzimač skoro osam mjeseci i
ima svoju grupu sa kojom izvodi građevinske radove, te da mu je izvjesni K. sa
Kosova dao  broj mobilnog telefona izvjesnog Lj.a, kojeg je pozvao i sa njim
su se sreli u kafani L. gdje su se dogovorili da mu Lj. proda jedan pištolj a
isti mu  je dao i lovačku pušku da odnese K. na Kosovu.Sa Lj. se našao kod
mjesta gdje se otkupljuju mandarine i tu mu je Lj. predao lovačku pušku i
pištolj, dok je mobilni telefon kupio na pijaci, a kartice su bile
njegove.Dalje je naveo da je Lj. iz Skadra, star oko 35 ili 36 godina, visok,
duge kose i tamne puti. Da  prije oko dva mjeseca jedna grupa iz Albanije mu
je u njegovom selu ranila brata R.Istakao je da ne zna gdje se nalazi selo
Sutjel, i da je radio samo u gradskom jezgru u U.u i u Starom B., te da dok je
boravio u zatvoru Spužu  sa njim  u sobi je bio  saradnik osobe  od koje je
kupio oružje, a koji se zvao F.,  koji je iz S.  i koji   je  izvršio   oko
30 kradja na području Opštine U., a u pritvoru je  bio sedam dana.U završnoj
riječi je u potpunosti prihvatio završnu riječ svog branioca.  
Branilac optuženog u završnoj riječi je naveo da imajući u vidu odbranu
optuženog i dokaze provedene na glavnom pretresu, nije dokazano da je njegov
branjenik  izvršio krivično djelo koje mu je stavljeno na teret i predložio
sudu da ga oslobodi od optužbe.  
Sud je u dokaznom postupku na saglasan predlog stranaka pročitao: iskaz
svjedoka Z. E. dat pred istražnim sudijom ovog suda na zapisniku Ki.br.97/10
od 23.11.2010.godine, pročitao potvrdu o privremeno oduzetim predmetima PJ Bar
- Ispostava U.,   Ku. 228/10  od 21.10.2010.godine, na ime Q. R., potvrdu o
privremeno oduzetim  predmetima   Uprave policije PJ Bar  Ispostave U.   od
21.10.2010.godine takođe na ime Q. R., nalaz i mišljenje sudskog vještaka
fianasijske struke N. V. iz U. od 25.11.2010.godine i zapisnik   o  uvidjaju
Uprave policije PJ Bar Ispostava U. KU.br. 238/10  od 03.11.2010.godine.  
Svjedok Z.E. u svom iskazu datim pred istražnim sudijom ovog suda na zapisniku
Ki.br.97/10 od 23.11.2010.godine u bitnom je naveo da je dana
03.11.2010.godine kada je ušao da nadzire objekat rođaka Z.S. primijetio da je
objekat obijen. Slučaj je prijavio policiji, koja je izašla na lice mjesta
istog dana i konstatovala da je nepoznato lice ušlo u objekat sa vanjske
strane visine oko 2,60 m od zemlje i da je neko nasilno otvorio prozor od
eloksirane bravarije 60 sa 80 i kroz isti ušao u unutrašnjost objekta .Da po
priči vlasnika kuće Z. S. pištolj se nalazio u spavaćoj sobi u natkasni koja
nije bila zaključana, a lovačka puška je bila u drugoj sobi.U sobi u istoj
natkasni gdje je bio pištolj, nalazio se i mobilni telefon, čiji je vlasnik S.
ili njegov sin.Koliko je njemu poznato Z.S.  bio je vlasnik pištolja, a o
drugom se nije mogao izjasniti, te da kada je policja izvršila uviđaj našli su
kutiju od pištolja na istom mjestu, pojasnio je da ne zna ko je izvršilac
djela.  
Iz potvrde o privremeno oduzetim predmetima Uprave policije Područne jedinice
Bar-Ispostava U. od 21.10.2010.godine na ime Q. R. utvrđuje se da su od istog
navedenog dana oduzeti sljedeći predmeti: pištolj marke CZ cal.7,62 mm
serijskog broja 70537 , dva okvira od CZ cal 7,62, municija cal 7,62mm kom 11,
lovačka puška ruske proizvodnje fab.broja P6780.  
Iz potvrde o privremeno oduzetim predmetima Uprave policije Područne jedinice
Bar-Ispostava U. Ku 228/10 od 21.10.2010.godine na ime Q. R. utvrđuje se da su
od istog navedenog dana oduzeti sljedeći predmeti: mobilni telefon marke "Sony
Erixon" IMEI .................., mobilni telefon marke "Nokia" IMEI
......................., IMEI kartica operatera Telenor
+......................,IMEI kartica operatera M-tel
+............................., IMEI kartica operatera T-mobile
...............................................,IMEI kartica operatera
Z-mobile ..................................., IMEI kartica operatera Vind
...................................... i IMEI kartica operatera Tele 2
.............................................  
Iz nalaza i mišljenja sudskog vještaka fianasijske struke Neljaj Vehbije iz U.
od 25.11.2010.godine utvrđuje se da ukupna vrijednost oduzetih stvari iz kuće
oštećenog Z. S. iznosi 800,00 eura, i to pištolj marke "CZ", kal. 7,62mm ima
vrijednost od 250,00 eura, lovačka puška nepoznate marke kal. 12mm ima
vrijednost od 500,00 eura i mobilni telefon nepoznate marke paušalnu
vrijednost od 50,00 eura.  
Sud je nalaz i mišljenje vještaka finansijke struke u potpunosti prihvatio
cijeneći da je detaljan,  jasan i urađen u skladu sa pravilima struke i nauke,
a iz kojeg nalaza  je sud utvrdio vrijednost otuđenih stvari iz kuće
oštećenog.  
Iz zapisnik   o  uvidjaju   Uprave policije PJ Bar Ispostava U. KU.br. 238/10
od  03.11.2010.godine, utvrđuje se da su dana 03.11.2010 godine službenici
policije PJ Bar Ispostave U. izvršili uviđaj u kući Z. S. u mjestu Sutjel
povodom obijanja iste, a po prijavi Z. E.a, te da su  konstatovali da na
zadnjoj strani objekta na visini od 2,60 m od zemljane podloge su zatekli
otvoren eloksirani prozor sa roletnama od kuhinje dimenzija 0,60 x 0,80cm, bez
vidljivih oštećenja , da su kroz pomenuti prozor je NN lice ili više njih ušlo
u objekat, odakle su iz spavaće sobe otuđili pištolj marke "CZ " cal 7,62 mm,
fab. broja 70537, lovačku pušku cal. 12 mm, nepoznate marke, kao i mobilni
telefon nepoznate marke u kojem se nalazila sim kartica broj.068-282-337.  
Ocjenom navoda optužbe, odbranu optuženog i sve izvedene dokaze, cijeneći iste
pojedinačno i u vezi jedne sa drugima sud je našao da je optuženi izvršio
krivično djelo za koje je optužen.  
Sud je u postupku nesumnjivo utvrdio da je optuženi Q. R. neutvrđenog dana u
periodu od 20.10. do 03.11.2010.godine, u selu Sutjel, opština U., iz kuće
oštećenog Z. S. iz U., obijanjem oduzeo njegove pokretne stvari i to: pištolj
marke "CZ", kal. 7,62 mm, fab.br. 70537, lovačku pušku kal. 12mm nepoznate
marke, serisjkog broja P6780 i mobilni telefon sa SIM karticom sa brojem 068
282 337, ukupne vrijednosti od 800,00 eura na način što je prišao zadnjem
dijelu kuće, vlasništvo oštećenog, upotrebom podesnog sredstva i fizičke snage
otvorio eloksirani prozor od kuhinje, zatim ušao u kuću i izvršio detaljno
pretraživanje, nakon čega je oduzeo navedene stvari koje je odnio sa sobom,
sve u namjeri da njihovim prisvajanjem pribavi sebi protivpravnu imovinsku
korist.Prednje činjenično stanje sud je utvrdio iz dvije potvrde o privremeno
oduzetim predmetima Uprave policije Područne jedinice Bar-Ispostava U. od
21.10.2010.godine na ime Q. R., iz kojih je nesumnjivo utvrđeno da su predmeti
koji su oduzeti u objektu oštećenog Z. S. pronađeni kod optuženog Q. R.a.Da je
objekat oštećenog obijen i da su iz njega oduzete stvari koje su kasnije
pronađene kod optuženog povrđeno je kako iz iskaza svjedoka Z. E.a, koji je
prijavio obijanje policiji iz kojeg iskaza je utvrđeno da su se stvari koje su
kasnije pronađene kod optuženog nalazile u objektu oštećenog, tako i iz
zapisnika o uviđaju u kome je konstatovano da su iz spavaće sobe oštećenog Z.
S. otuđeni pištolj marke "CZ " cal 7,62 mm, fab. broja 70537, lovačku pušku
cal. 12 mm, nepoznate marke, kao i mobilni telefon nepoznate marke u kojem se
nalazila sim kartica broj. 068-282-337. Dovodeći u vezu izvedene dokaze sa
odbranom optuženog u kojoj navodi da je pištolj i pušku kupio od izvjesnog
Lj.a iz S. i da je mobilni telefon kupio na pijaci, a da su kartice njegove, a
imjući u vidu da je kod njega  pronađena i oduzeta  od strane službenika
policije kartica "M-tel" br. 068-282-337, a što je konstatovano i u potvrdi o
privremeno oduzetim predmetima Uprave policije Područne jedinice Bar-Ispostava
U. Ku 228/10 od 21.10.2010.godine izdate na ime optuženog, te da je ista
kartica otuđena iz kuće oštećenog Z. S. sa mobilnim telefonom što je
konstatovano i u zapisniku o uviđaju koji je sačinjen 03.11.2010 godine
povodom obijanja iste kuće, kao i to da su sve stvari otuđene iz kuće
oštećenog pronađene kod optuženog, proizilazi jasan i nesumnjiv zaključak da
je opuženi ušao u kući oštećenog i iz nje otuđio predmetne stvari. Vrijednost
otuđenih stvari sud je utvrdio na osnovu nalaza i mišljenja vještaka
finansiske struke.Kod ovakvog činjeničnog stanja sud je našao da u radnjama
optuženog stoje svi elementi bića krivičnog djela teška krađa iz čl.240 st.1
tač.1 Krivičnog zakonika.  
Sud nije prihvatio odbranu optuženog jer je ista u potpunosti obezvrijeđena
provedenim dokazima na glavnom pretresu, prvenstveno potvrdama o oduzetim
predmetima, zapisnikom o uviđaju i iskazom svjedoka Z. E.a, a takođe imajući u
vidu i nelogičnost i kontradiktornost u navodima optuženog pred službenicima
policije sa njegovim navodima pred istražnim sudijom i na glavnom pretresu,
jer je logično i objektivno da se imena lica koji mu je prodao oružije mogao
sjetiti i pred policijom, kao i to da je pred policijom naveo da ga je to lice
uslovilo da kupi i pištolj i pušku ili mu ih neće prodati, dok kasnije pred
istražnim sudijom i na glavnom pretresu navodi da se sa Lj.om dogovorio da mu
proda pištolj  i da mu je isti dao i lovačku pušku da odnese K. na Kosovu.
Ovakvu odbranu sud je ocijenio kao nelogičnu i neobjektivnu i sračunatu kao
pokušaj izbjegavanja krivice za učinjeno krivično djelo.  
Cijeneći subjektivni odnos optuženog prema izvršenom djelu, na osnovu
provedenih dokaza, iz kojih jasno proizilazi da je namjera optuženog bila da
oduzimanjem tuđih pokretnih stvari pribavi sebi protivpravnu imovinsku korist,
sud je mišljenja da je isti bio svjestan svoga djela i htio je njegovo
izvršenje pa se njegov psihički odnos prema izvršenom krivičnom djelu
manifestuje kao direktni umišljaj.  
Odlučujući o vrsti i visini krivične sankcije, sud je cijenio sve okolnosti iz
čl.42 Krivičnog zakonika koje su od uticaja da kazna bude manja ili veća, pa
je našao da na strani optuženog nema otežavajućih okolnosti, dok je od
olakšavajućih okolnosti našao njegove lične i porodične prilike, da je otac
mlodobnog djeteta i njegovo loše imovno stanje, koje okolnosti pojedinačno i u
svom zbiru imaju karakter naročito olakšavjućih okolnosti, pa ga je primjenom
čl.45 i 46 Krivičnog zakonika osudio na kaznu zatvora  u trajanju od 6(šest)
mjeseci, u koju kaznu mu se shodno čl.51 Krivičnog zakonika uračunava vrijeme
provedeno u pritvoru od 22.11.2010.godine od 13,15 časova pa do puštanja na
slobodu.Sud je stanovišta da je izrečena kazna adekvatna težini učinjenog
krivičnog djela i stepenu krivice optuženog i da će se sa istom postići svrha
kažnjavanja iz čl.32 Krivičnog zakonika.  
Na osnovu čl. 212 ZKP-a sud je oštećenog uputio da imovinsko-pravni zahtjev
ostvari u parničnom postupku, jer rezultati krivičnog postupka ne pružaju
dovoljno osnova za presuđenje u tom dijelu, a pri činjenici da oštećeni nije
saslušan u toku postuka, iz razloga jer isti živi u inostranstvu, SAD-u, bez
obzira što je nalazom vještaka finanasijske struke utvrđena vrijednost
oduzetih stvari, a imajući takođe u vidu da su predmeti pronađeni kod
optuženog oduzeti.  
Kako je sud okrivljenog oglasio krivim, to ga je na osnovu čl.199 i 202 ZKP-a
obavezao na plaćanje troškova krivičnog postupka u iznosu od 469,60 eura, koji
se odnose na troškove vještačenja stalnog sudskog vještaka finansijske struke,
44,60 eura, i nagradu braniocu po službenoj dužnosti u iznosu od 425,00 eura,
kao i paušal u iznosu od 30,00 €, a koji je odmjeren s obzirom na imovinske
prilike optuženog, trajanje i složenost krivičnog postupka.  
Sa iznjeti razloga, a na osnovu člana shodno čl.364 ZKP-a, odlučeno je kao u
izreci ove presude .  
  OSNOVNI SUD U U.U
Dana   18.03.2011.godine
     ZAPISNIČAR,
PREDSJEDNIK VIJEĆA-SUDIJA,
     Markoč Roza                                                                       Đokaj   Amir  
- ODT- U.
- Optuženom
- Braniocu optuženog
- ZIKS-u Spuž
- Oštećenom nakon pravosnažnosti
- a/a    
           Post.dana: ____
           Radnik suda: ___ 