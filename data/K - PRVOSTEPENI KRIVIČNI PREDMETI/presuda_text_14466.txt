K. broj 353/11
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
optuženih B. B., M. N. i M. D., zbog produženog krivičnog djela teška krađa iz
čl. 240 st.1 tč. 1 u vezi čl. 23 i 49 Krivičnog zakonika, po optužnici
Osnovnog državnog tužilaštva u Baru Kt. br. 381/11 od 11.11.2011. godine,
nakon održanog glavnog javnog pretresa u prisustvu zastupnika optužbe
zamjenika Osnovnog državnog tužioca Božović Danijele, optuženih i njihovih
branilaca D. D., B. M. i J. S. dana 28.02.2012. godine donio je, a dana
01.03.2012. godine javno objavio
P R E S U D U
Optuženi :


B. B., od oca D. i majke B. rođene N., rođen ... godine u P., sa prebivalištem u P., ..., državljanin Crne Gore, pismen, završio osnovnu školu, neoženjen, lošeg imovnog stanja, osuđivan presudama : Osnovnog suda u Podgorici K broj 01/5297 od 12.12.2003. godine zbog krivičnog djela iz čl. 145 st.1 tč. 1 KZ RCG, kaznom zatvora od 6 mjeseci uslovno za 1 godinu i Višeg suda u Podgorici K broj 159/07 od 15.01.2009. godine zbog krivičnog djela iz čl. 242 st. 4 u vezi st.1 KZ, kaznom zatvora od 2 godine i 6 mjeseci.


M. N., od oca Ž. i majke J., rođene J., rođen ... godine u N., sa prebivalištem u P. ul. ..., državljanin Crne Gore, radnik, pismen, završio srednju školu, neoženjen, lošeg imovnog stanja, prema optuženom rješenjem Km.07/04 od 17.03.2007. godine Osnovnog suda u Podgorici, zbog krivičnog djela iz čl 240 st.1 tč.1 KZ CG, izrečena vaspitna mjera upućivanje u vaspitnu ustanovu za djecu i omladinu „Ljubović”, rješenjem Km.06/30 od 03.03.2007. godine Osnovnog suda u Podgorici, zbog krivičnog djela iz čl.240 st.1 t.1 KZ CG, izrečena vaspitna mjera upućivanje u vaspitnu ustanovu za djecu i omladinu „Ljubović”, rješenjem Km.07/18 od 14.05.2007. godine Osnovnog suda u Podgorici, zbog krivičnog djela iz čl.240 st.1 tč.2 KZ u vezi čl.23 i čl.49 KZ, izrečena vaspitna mjera upućivanje u vaspitnu ustanovu za djecu i omladinu „Ljubović”, rješenjem Km.07/12 od 14.05.2007. godine, Osnovnog suda u Podgorici, zbog krivičnog djela iz čl.258 KZ CG, izrečena vaspitna mjera upućivanje u vaspitnu ustanovu za djecu i omladinu „Ljubović”, rješenjem KM.06/16 od 21.09.2007. godine Osnovnog suda u Podgorici, zbog krivičnog djela iz čl.240 st.1 tč.1 KZ, izrečena vaspitna mjera upućivanje u vaspitnu ustanovu za djecu i omladinu »Ljubović«, rješenjem K.07/108 od 07.12.2007. godine, Osnovnog suda u Podgorici, zbog krivičnog djela iz čl.239. st. 1. u vezi čl 20. KZ CG, izrečena vaspitna mjera pojačan nadzor od organa starateljstva, rješenjem K. 06/1702 od 05.02.2008. godine, Osnovnog suda u Podgorici, zbog krivičnog djela iz čl.240. st1. tč.1. i čl.239 st. 1 KZ CG, izrečena vaspitna mjera upućivanje u posebne ustanove za liječenje, rješenjem Km. 07/113 od 05.04.2008. godine, Osnovnog suda u Podgorici, zbog krivičnog djela iz čl.240. st.1.tč 1. KZ CG izrečena vaspitna mjera upućivanje u centar za djecu i omladinu „Ljubović”, rješenjem Km. 07/119 od 05.04.2008. godine, Osnovnog suda u Podgorici, zbog krivičnog djela iz čl. 239.st. 1. u vezi čl. 20 KZ CG, izrečena vaspitna mjera upućivanje u centar za djecu i omladinu „Ljubović”, rješenjem Km. 08/30 od 15.10.2008. godine, Osnovnog suda u Podgorici, zbog krivičnog djela iz čl. 240.st. 1.tč.1.KZ u vezi čl.49. izrečena vaspitna mjera upućivanje u vaspitnu ustanovu „Ljubović”, rješenjem Km. 08/32 od 07.11.2008. godine, Osnovnog suda u Podgorici, zbog krivičnog djela iz čl. 240. st.1.tč.1. KZ u vezi čl.20 izrečena vaspitna mjera upućivanje u vaspitnu ustanovu „Ljubović”, presudom K.09/977 od 07.10.2009. godine, Osnovnog suda u Podgorici, zbog krivičnog djela iz čl. 240 st. 1 tč.1 u vezi čl.49 KZ CG, izrečena mjera bezbjednosti obavezno psihijatrijskog liječenja i čuvanja u zdravstvenoj ustanovi, rješenjem KM.09/16 od 13.10.2009. godine, Osnovnog suda u Podgorici, zbog krivičnog djela iz čl.240 st.1 tč.1 u vezi čl.49 st.1 KZ, izrečena vaspitna mjera pojačan nadzor od strane organa starateljstva, rješenjem K.08/1553 od 31.03.2011. godine Osnovnog suda u Podgorici, zbog krivičnog djela iz čl. 240 st. 1 tč.1 u vezi čl. 49 KZ CG, izrečena mjera obavezno psihijatrijsko liječenje i čuvanje u zdravstvenoj ustanovi u Zavodu za rehabilitaciju djece i omladine „Komanski most”.


3. M. D., od oca Ž. i majke J., rođene Ja., rođena ... godine u C., stalno
nastanjena u P. ul. ..., državljanka Crne Gore, po zanimanju frizer, pismena,
završila osnovnu školu, neudata, lošeg imovnog stanja, osuđivana presudama :
Osnovnog suda u Podgorici K broj 1017/08 od 08.10.2009. godine, zbog krivičnog
djela iz čl. 248 KZ, na kaznu zatvora od 5 mjeseci, uslovno za 2 godine, Višeg
suda u Podgorici K broj 410/09 od 05.01.2010. godine, zbog krivičnog djela iz
čl. 300 i 301 KZ CG, na kaznu zatvora od 10 mjeseci i Osnovnog suda u
Podgorici K broj 1553/08 od 11.04.2011. godine, zbog krivičnog djela iz čl.
240 u vezi čl. 49 KZ CG, na kaznu zatvora od 1 godine.
K r i v i s u :
Što su:


Optuženi M. N. dana 02.08. 2011. godine u S. u blizini benzinske pumpe, Opština B., provaljivanjem zaključanog putničkog motornog vozila marke “Volksvagen Šaran” reg. ozn. ZH ... ..., oduzeo tuđe pokretne stvari vlasništvo oštećenog P. S. i to: navigacioni sistem sa instrumental table i rolere, u vrijednosti od 200,00 €, na način što je provukao ruku kroz otvor stakla na zadnjim lijevim vratima vozila, i povlačenjem dugmeta i ručice na vratima vozila, otključao isto, ušao u unutrašnjost vozila i oduzeo naprijed pomenute stvari, u namjeri da njihovim prisvajanjem pribavi protivpravnu imovinsku korist;


Optuženi M. N. dana 09.08.2011. godine u ul. ... u B., Opština B., obijanjem zaključanog putničkog motornog vozila marke “Ford Galax” švedskih reg. oznaka TSP ..., oduzeo tuđe pokretne stvari vlasništvo oštećenog J. S. i to: crnu žensku torbu u kojoj su se nalazili dokumenta i ljekovi, u vrijednosti od 20,00 €, na način što je podesnim sredstvom - kamenom polomio staklo na zadnjim desnim vratima vozila, kroz tako napravljen otvor provukao ruku, i povlačenjem dugmeta i ručice na vratima vozila, otključao isto, ušao u unutrašnjost vozila i oduzeo naprijed pomenute stvari, u namjeri da njihovim prisvajanjem pribavi protivpravnu imovinsku korist u iznosu od preko 150,00 €;


3. Optuženi M. N. dana 14.08.2011. godine, oko 20 časova u ul. ... u S.,
Opština B., oduzeo tuđe pokretne stvari vlasništvo oštećene K. M. i to : torbu
maslinaste boje u kojoj su se nalazila dokumenta - vozačka dozvola, lična
karta, zdravstvena knjižica, punomoć za putničko motorno vozilo marke „Golf“,
reg. oznaka BR ..., novčanik u kojem je bio novac u iznosu od 50,00 € i
bankovne kartice NLB Montenegro banke, u vrijednosti od 80,00 €, na način što
je iskoristio nepažnju oštećene, otvorio vrata otključanog vozila i sa
suvozačevog sjedišta oduzeo naprijed pomenute stvari, u namjeri da njihovim
prisvajanjem pribavi protivpravnu imovinsku korist u iznosu od preko 150,00 €.


Optuženi M. N. dana 09.08.2011. godine u S. u blizini zgrade C. K., Opština B., obijanjem zaključanog putničkog motornog vozila marke “Peugeot Boxer” reg. ozn. HN ... vlasništvo B. R., oduzeo tuđe pokretne stvari vlasništvo oštećene V. J. i to : torba u kojoj su se nalazili teksas suknja, majica i novčanik u kojem su se nalazio novac u iznosu od 200,00 € i dokumenta - lična karta, vozačka dozvola, zdravstvena knjižica, u vrijednosti od 280,00 €, na način što je podesnim sredstvom - kamenom, polomio staklo na vratima suvozača, kroz tako napravljen otvor provukao ruku i sa sjedišta oduzeo naprijed pomenute stvari, u namjeri da njihovim prisvajanjem pribavi protivpravnu imovinsku korist;


Optuženi M. N., M. D. i B. B., dana 16.08.2011. godine, u blizini kuće J. A. u naselju ... -S., Opština B., obijanjem zaključanog putničkog motornog vozila marke “Opel Vektra”, reg, ozn. SP ..., vlasništvo oštećenog V. D., oduzeli njegove pokretne stvari i to: žensku torbu u kojoj su se nalazili jedan punjač za mobilni telefon, razna kozmetička sredstva, jedan kaiš, naočare za sunce i ljekovi, u vrijednosti od 70,00 €, na način što su optuženi M. D. i B. B. čuvali stražu, dok je optuženi M. N. podesnim sredstvom - kamenom polomio staklo na vratima vozača, kroz tako napravljen otvor provukao ruku i sa sjedišta oduzeo naprijed pomenute stvari, u namjeri da njihovim prisvajanjem pribave protivpravnu imovinsku korist u iznosu od preko 150,00 €;


6. Optuženi M. N., Mi. D. i B. B., u noći 17/18.08.2011. godine iznad
ugostiteljskog objekta “Q...” u S., Opština B., obijanjem zaključanog
putničkog motornog vozila marke “Mercedes” reg. ozn. K-E ..., vlasništvo
oštećenog K. E., oduzeli njegove pokretne stvari i to: jedan ženski parfem i
muški novčanik u kojem su se nalazila dokumenta - vozačka dozvola, zdravstvena
knjižica, lična karta, u vrijednosti od 50,00 €, na način što su optuženi M.
D. i B. B. čuvali stražu, dok je optuženi M. N. podesnim sredstvom - kamenom
polomio staklo na prednjim desnim vratima vozila, povlačenjem dugmeta i ručice
na vratima vozila, otključao isto, ušao u unutrašnjost vozila iz kojeg je
oduzeo naprijed pomenute stvari, u namjeri da njihovim prisvajanjem pribave
protivpravnu imovinsku korist u iznosu od preko 150,00 €;

Optuženi M. N., M. D. i B. B. u noći 17/18.08.2011, godine, na parking prostoru iznad hotela “K.” u S., Opština B., obijanjem zaključanog putničkog motornog vozila marke “Mercedes E 270” reg. ozn. PG ..., vlasništvo oštećenog K. D..., oduzeli njegove pokretne stvari i to: patike marke “Nike”, aluminijsku čuturicu, baterijskn lampu, navigacioni sistem marke “Galeb grup” i dokumenta - putne isprave na ime K. D., K. S. i K. L., vozačku dozvolu i ličnu kartu na ime K. D., saobraćajnu dozvolu za putničko motorno vozilo “Mercedes E 270” i bankovne kartice Podgoričke i Hipo Alpe Adria banke, u vrijednosti od 130,00 €, na način što su optuženi M. D. i B. B. čuvali stražu, dok je optuženi M. N. podesnim sredstvom - kamenom polomio staklo na vratima suvozača, kroz tako napravljen otvor provukao ruku i sa sjedišta oduzeo naprijed pomenute stvari, u namjeri da njihovim prisvajanjem pribave protivpravnu imovinsku korist u iznosu od preko 150,00 €;

- čime su kao saizvršioci učinili - produženo krivično djelo teška krađa iz
čl. 240.st. 1. tačka 1. u vezi čl. 23. i čl. 49. Krivičnog zakonika.
Pa ih sud primjenom čl. 4, 32, 36 i 42, Krivičnog zakonika i čl. 369, 370 i
374 ZKP-a,
OSUĐUJE
Na kazne zatvora u trajanju od po 1 (jedne) godine u koje kazne se optuženim
uračunava vrijeme provedeno u pritvoru od 18.08.2011. godine do 01.03.2012.
godine.
Optuženi M. N., M. D. i B. B. su dužni da na ime imovinsko pravnog zahtjeva u
vidu naknade štete oštećenom V. D. solidarno isplate iznos od 70,00 €, a
optuženi M. N. oštećenom B. R. iznos od 280,00 €. Za višak imovinsko pravnog
zahtjeva preko dosuđenog oštećeni B. R. se upućuje na parnični postupak.
Oštećeni K. D., R. G. i Š. A. se radi ostvarivanja imovinsko pravnog zahtjeva
upućuju na parnični postupak.
Optuženi B. B. i M. D. su su dužni da plate troškove krivičnog postupka u
iznosu od po 700,00 €, a optuženi M. N. u iznosu od 300,00 € u roku od 15 dana
od dana pravosnažnosti, pod prijetnjom izvršenja.
O b r a z l o ž e n j e
Optužnicom Osnovnog državnog tužioca u Baru Kt.br. 381/11 od 11.11.2011.
godine stavljeno je na teret optuženim izvršenje krivičnih djela bliže
opisanih u izreci presude i na strani 22.
Optuženi B. B. je u svojoj odbrani u Upravi policije izjavio da su dana
16.08.2011. godine negdje oko ponoći, u S., u naselju ..., prolazili pored
vozila on M. N. i M. D. . U pitanju je bilo vozilo marke „Opel Vektra“, sive
boje i tada je M. N. počeo da se vrzma oko tog vozila, rekao mu je da hoće da
obije, a on mu je odgovorio „nemoj to radiš, jer imaš kameru u blizini“ i
prošao iza jednog zidića. Nakon kratkog vremena čuo je da je puklo staklo,
pretpostavlja da je od tog vozila, vidio je da je M. N. donio neku bijelu
torbu a sadržaj torbe nije mu poznat. U Upravi policije je izjavio da je dana
18.08.2011. godine bila noć, kada su on M. N. i M. D. u S. iznad kafe bara
„Q.“,prišli jednom vozilu marke „Mercedes“ sive boje, kojem M. N. prilazi i sa
kamenom lomi jedno od stakala, ne zna šta je sve uzeo iz vozila, ali je jednu
torbicu dodao njemu, a on je bacio u žbunje pored puta. Nakon toga su otišli
do parking prostora iznad hotela „K.“, prišli jednom „Mercedesu“ crne boje,
gdje M. N. sa kamenom lomi jedno od stakala na vozilu i iz istog uzima,
patike, navigacioni sistem, čuturicu i lampu ručnu. Što se tiče nekog autobusa
i neke Tojota jaris ništa od toga mu nije poznato. U kući gdje boravi tačnije
na stanu kod M. N. nema ništa od stvari niti su stvari koje su oduzete iz kuće
pripadale njemu. Pred istražnim sudijom je izjavio da je tačno da su dana
16.08.2011. godine negdje oko ponoći u S., on, M. N. i M. D. zajedno obili
vozilo marke „Opel“, na način što je M. N. polomio staklo od vozila, i iz
vozila oduzeo torbu bijelu, a on je za to vrijeme zajedno sa M. D. stajao sa
strane i čuvali su stražu. Tačno je da je on zajedno sa M. N. u noći
17/18.08.2011. godine u S., obio dva vozila marke „Mercedes“ na način što je
M. N. polomio stakla na vozilu i iz jednog vozila „Mercedes“ izvukao torbicu
crne boje sa dokumentima, nakon čega je njemu dodao tu torbicu i on je zbacio
u žbunje pored puta, a nakon toga su produžili do parking prostora kod hotela
„Korali“ i obili još jedan „Mercedes“ crne boje, na način što je M. N. ponovo
polomio staklo od „Mercedesa“ i iz istog oduzeo patike, navigacioni sistem,
čuturici i lampu. Patike je zadržao za sebe a ostale stvari je njemu dao, a on
je ih odnio sa sobom. Na glavnom pretresu jer izjavio da priznaje izvršenje
tačnije učestvovanje u izvršenju krivičnog djela teška krađa sa M. N. i M. D..
Tačno je da je on prilikom davanja odbrane u Upravi policije izjavio da je M.
N. odgovarao od njegove namjere da izvrši krivično djelo obijanje vozila marke
„Opel Vektra“, međutim, i pored te činjenice on je njemu tom prilikom čuvao
stražu kao što je to radila i M. D.. On je u svojoj odbrani u prethodnom
postupku takođe naveo da je kada mu je M. N. nakon oduzimanja jedne torbice iz
vozila marke „Mercedes“ sive boje dodao tu torbicu, istu bacio u žbunje
pretpostavljajući da je M. N. prethodno pregledao tu torbicu. On nema nikakve
veze sa obijanjem jednog vozila marke „Tojota“ i autobusa i on u izvršenju tih
krivičnih djela nije učestvovao. Prilikom izvršenja svih krivičnih djela M. D.
je bila udaljena po njegovoj slobodnoj procjeni 700 do 800 m, ona nije mogla
ni da vidi što se dešava a samim tim nije ni učestvovala u izvršenju tih
djela. Na pitanje sudije da se optuženi decidno izjasni o navedenoj činjenici
budući da je pred istražnim sudijom i na glavnom pretresu izjavio da je M. D.
čuvala stražu optuženi je naveo da pretpostavlja da je greškom rekao da je M.
D. učestvovala čuvajući stražu, jer još jednom ponavlja da ona nije mogla da
vidi što se dešavalo pa samim tim nije mogla da učestvuje, ona takođe nije
učestvovala u bilo kakvom dogovoru oko izvršenja djela. On nije imao nikakvu
namjeru da vrši krivična djela u S., jer je došao isključivo na kupanje i
planirao je da ostane par dana. On je do 2009. godine imao problem sa
narkoticima, ali taj problem više nema.
Optuženi M. N. je u svojoj odbranu u Upravi policije izjavio da UP PJ Bar da
je dana 02.08.2011. godine, oko ponoći u S. u blizini benzinske pumpe, bio je
kada je ugledao vozilo marke „Volksvagen Šaran“, zelene boje. Provukao je ruku
kroz blago otvoreno zadnje lijevo staklo na vozilu, otvorio je prstima dugme
zadnjih lijevih vrata, otvorio vrata, ušao je u vozilo i iz istog je uzeo
rolere sivo bijele boje. Dana 09.08.2011. godine na trotoaru preko puta pošte
u B., vidio je vozilo marke „Ford“ bijele boje, prišao je vozilu i sa kamenom
je polomio staklo na zadnjim desnim vratima, otvorio vozilo, ušao u vozilo i
uzeo crnu torbicu. U torbici je bio mobilni telefon Nokia stariji model i neki
ljekovi, misli da se radi o Bromozepamima. Torbu je odbacio u obližnji park.
Sve se dešavalo u popodnevnim časovima. Istog dana u večernjim satima, u S.
ispod zgrade Crvenog krsta, bio je sa sestrom D. i prišli su vozilu Kombi
bijele boje. On je polomio sa kamenom staklo na vratima suvozača i iz istog je
uzeo žensku manju torbu bijele boje. U torbi je bilo 70 €. Iz kombija je uzeo
i jednu žensku suknju. Torbu je odbacio u obližnjem šumarku. Nisu tačni navodi
da je on oduzeo torbu maslinaste boje ispod hotela K. kod b. B. ženi koja je
prodavala voće i povrće. Takođe mu nije poznato ko je i kada tu torbu sa
dokumentima donio kod njih na stan. Nije tačno da je on iz nekog autobusa kod
hotela K. oduzeo neke stvari. Ne zna odakle u kući kod njega dokumenta iz tog
Češkog autobusa. Dana 16.08.2011. godine oko ponoći bili su on, sestra D. i B.
B. u naselju ... u S. u blizini kuće A. J.. Prišli su vozilu „Vektra“ sive
boje. Uzeo je kamen i sa istim je polomio staklo na vratima vozača. Kroz
polomljeni prozor je uzeo žensku torbicu bijele boje u kojoj su bile tablete
aspirin i neku kozmetiku, dok je torbu odbacio blizu kuće. M. D. i B. B. su mu
čuvali stražu. Dana 18.08.2011. godine u ranim jutarnjim satima u S., iznad
lokala „Q.“ prišao je vozilu „Mercedes“ sive boje, zajedno sa sestrom D. i B.
B.. On je sa kamenom polomio staklo na vratima suvozača, otvorio vozilo, ušao
u vozilo i iz vozila je uzeo veći novčanik sa dokumentima i jedan ženski
parfem. Dok su to dvoje za to vrijeme čuvali stražu. Novčanik je odbacio u
obližnji šumarak, nakon što je ga pregledao i nije ništa našao. Nakon ovoga
njih troje su produžili nekih 200 m i na parkingu iznad hotela K. prišli su
vozilu „Mercedes“ crne boje. On je sa kamenom polomio staklo od suvozača. I
proturio ruku i sa sjedišta je uzeo patike marke „Najke“ sivo bijele boje, a
sa table navigacioni sistem. Takođe je uzeo i čuturicu i baterijsku lampu crno
bijele boje. M. D. i B. B. su mu čuvali stražu. On nije ništa oduzimao iz
vozila „Tojota jaris“ koje mu se stavljaju na teret, niti zna odakle stvari iz
tog vozila u njegovoj kući. Pred istražnim sudijom je izjavio da je tačno da
je on počinio više krivičnih djela teška krađa i krađa koja mu se stavljaju na
teret, Naime, tačno je da je dana 02.08.2011. godine obio vozilo „VW Saran“ na
način što je povukao staklo na zadnja desna vrata vozila, provukao ruku kroz
otvor, i povlačenjem dugmeta ista otključao, nakon čega je ušao u vozilo i iz
istog oduzeo sa zadnjeg sjedišta rolere, a sa instrument table navigacioni
sistem. Tom prilikom je bio je, kada je počinio to krivično djelo. Tačno je da
je dana 09.08.2011. godine u S., u popodnevnim časovima u S. u blizini zgrade
Crvenog krsta obio kombi vozilo „Pežo bokser“, tako što je kamenom polomio
staklo na vratima suvozača, i sa sjedišta oduzeo žensku torbu bijele boje, u
kojoj su se nalazio novčanik od 70 - 80 €, dokumenta i jedna teksas suknja, a
ne 200 € kako se njemu danas predočava. Tačno je dana 16.08.2011 zajedno sa M.
D. i B. B. obio PMV marke „Vektra“ koje se nalazilo u mjestu ... u blizini
kuće J. A. na način što je on kamenom polomio staklo na vratima vozača i kroz
napravljen otvor provukao ruke i oduzeo žensku torbicu sa tabletama i
kozmetikom, a za to vrijeme su M. D, i B. B. čuvali stražu. Takođe je tačno da
je u noći 17.08.2011 godine zajedno sa M. D. i B. B. obio vozilo marke
„Mercedes" u S., iznad lokala ,,Q.“, na način što je kamenom polomio staklo na
vratima suvozača, otvorio vrata i iz vozila oduzeo torbicu sa dokumentima i
jedan ženski parfem, torbicu je dodao B. B., koji je torbicu bacio u žbunje
ispod magistralnog puta, nakon čega su svo troje došli na parking prostor
ispred hotela „K.“ do „Mercedesa“ crne boje, koji su takođe obili, na način
što su B. B. i M. D. čuvali stražu, za vrijeme dok je on kamenom polomio
staklo na vratima suvozača, zatim otvorio vrata, ušao u vozilo i sa zadnjeg
sjedišta oduzeo patike „Nike“, čuturice i baterijsku lampu, a sa instrumental
table oduzeo navigacioni sistem. Međutim, nije tačno da je on dana 09.08.2011.
godine preko puta Pošte obio vozilo „Ford Galagsy“. Takođe nije tačno da je on
zajedno sa B. B. i M. D. dana 14.08.2011. godine oko 20,00 časova u S., sa
štanda oduzeo bilo kakvu torbicu. Nije tačno ni da je obio autobus u noći od
16-17.08.2011. godine u blizini hotela „K.“ i nije tačno da je dana
16.08.2011. godine obio vozilo „Vektra“ zajedno sa M. D. i B. B.. On je do
sada osuđivan zbog krivičnog djela krađa na kaznu zatvora u trajanju od godine
dana. Upitan da objasni razlikovanje odbrane u odnosu na odbranu koju je dao u
pretkrivičnim postupku u prisustvu branioca po službenoj dužnosti, izjavio je
da ne umije da objasni razlikovanje odbrane, ali svakako potvrđuje da se
događaj desio kako je svoju odbranu dao pred istražnim sudijom. On je potpisao
zapisnik u policiji, ali ga prethodno nije pročitao. Kada je obijao vozila
„Opel Vektra“ i dva „Mercedesa“ sa B. B. i svojom sestrom bio je u pijanom
stanju. Na glavnom pretresu je izjavio da vezano za izvršenje krivičnih djela
koja one se stavljaju na teret on se sjeća samo dva „Mercedesa“ i to jednog
crne i jednog sive boje i jednog „Opela“. Kada je u pitanju oduzimanje stvari
iz vozila „Mercedes“ i u jednom i u drugom slučaju je kamenom slomio staklo na
vratima, B. B. koji se nalazio u blizini mu je govorio da to ne radi, ali on
je ipak slomio ta stakla, iz tih vozila oduzimao neke stvari kojih se ne
sjeća, ali se ne sjeća šta je sa njima uradio. Njegova sestra M. D. u tome
nije bila sa njima već se nalazila na putu od P. do S. i ona nema veze sa tim
djelima. Kada je u pitanju vozilo marke „Opel vektra“ on je takođe kamenom
slomio staklo na vratima suvozača, B. i D. jesu bili u blizini, ali su ga tom
prilikom molili da to ne radi, međutim, on ih nije poslušao. Iz tog vozila je
oduzeo jednu torbicu, misli da je u njoj bila neka šminka, ali se ne može
tačno sjetiti. On je tog dana kada je izvršio djelo popio po dva litra piva.
Optuženom je nakon iznošenja odbrane pročitana odbrana iz prethodnog postupka,
upitan je da objasni razloge zbog čega se njegov iskaz razlikuje u odnosu na
prethodni postupak nakon čega je naveo da je sudu ispričao ono što mu je
poznato vezano za krivična djela. Ispričao je samo ono u čemu je učestvovao.
Vidi da je u prethodnom postupku navedeno da je izvršio mnogo više krivičnih
djela. Kada je u pitanju saslušanje u policiji on je i policiji saopštio to
što je i saopštio sudu, ali policija mu je dala da potpiše zapisnik koji je
već bio sačinjen. On je pristao da potpiše zapisnik jer je vidio da se u onome
što je navedeno kao njegova odbrana nalaze tri djela čije izvršenje priznaje,
a on je pročitao samo dio zapisnika u kome su navedeni dva „Mercedesa“ i „Opel
vektra“, ostalo nije pročitao ali jeste potpisao. Na kraju je dodao da sudu
želi da uputi izvinjenje jer je saopštio da je bio pod uticajem alkohola
smatrajući da će na taj način da olakša svojoj položaj i ako tom prilikom nije
bio pod uticajem alkohola niti je isti konzumirao.
Optuženi M. D. je u svojoj odbranu u Upravi policije izjavila da nije bila
prisutna događaju koji se desio ispod zgrade Crvenog krsta u S.. Teksas suknju
joj je donio njen brat M. N. i poklonio joj. Tačno je da je dana 16.08.2011.
godine oko ponoći zajedno sa bratom M. N. i B. B. u naselju ... u S. u blizini
kuće A. J., bila prisutna kada je njen brat prišao vozilu marke „Vektra“ i sa
kamenom polomio staklo na vratima vozača i kroz polomljeni prozor uzeo žensku
bijelu torbu iz koje je oduzeo neke tablete i nekakvu šminku. Ona i B. B. su
stajali u blizini. Nije tačno da je dana 18.08.2011. godine u jutarnjim satima
u S. iznad lokala „Q.“, prisustvovala događaju vezanom za oduzimanje stvari iz
„Mercedesa“ sive boje, kao i da je istog dana na parkingu iznad hotela „K.“
prisustvovala događaju vezanom za oduzimanje stvari iz PMV marke „Mercedes“.
Nije joj poznat događaj vezan za oduzimanje stvari iz vozila „Toyota jaris“.
Ne može da se izjasni na pitanja odakle su se stvari koje su oduzete iz
pomenutih vozila našle kod njih kući. Pred istražnim sudijom je dodala da
priznaje da je zajedno sa svojim bratom M. N. i B. B. dana 16.08.2011. godine
u večernjim časovima i blizini kuće J. A. obili vozilo marke „Opel vektra“,
tako što su ona i B. B. čuvali stražu, za vrijeme dok je M. N. polomio staklo
na vratima vozača i kroz polomljeni prozor provukao ruku i oduzeo žensku
torbu. Ona i B. B. su čuvali stražu za to vrijeme. Međutim, nije tačno da je
ona bilo koji drugi put bila sa svojim bratom M. N. i B. B. kada su počinjena
krivična djela krađa. Ona nije bila zajedno sa M. N. i B. B. u noći
17.08.2011. godine, kada je obijeno vozilo „Mercedes“, dakle nije
prisustvovala tom događaju, niti je prisustvovala bilo kom drugom događaju
kada su M. N. obijao druga vozila. Dakle, ona priznaje da je samo počinila
jedno krivično djelo. Na glavnom pretresu je dodala da je tačno da je od nje
oduzeta jedna kartica NLB banke, ali ista nije oduzeta od nje kao vlasnika te
stvari već je pronađena u stanu u kome su brat i ona povremeno dolazili, a u
pitanju je stan koji je vlasništvo jednog čovjeka čijeg se imena ne sjeća, ali
zna da je u pitanju prijatelj njenog oca, a i njen otac je živio u tom stanu.
Ona u taj stan nije donosila stvari i nije joj poznato da li je njen brat
donosio neke stvari, a kada je u pitanju B. B. on je veoma rijetko dolazio u
taj stan.
U dokaznom postupku saslušani su svjedok oštećena K. M., na saglasan predlog
stranaka pročitani su iskazi svjedoka oštećenih V. D., K. D., R. G., svjedoka
B. R., Š. A. iz prethodnog postupka, pročitani su : nalaz i mišljenje sudskog
vještaka finansijske struke K. Š. od 31.10.2011. godine, dvije potvrde UP PJ
Bar o privremeno oduzetim predmetima na ime B. B. od 16.08.2011. godine i
18.08.2011. godine, dvije potvrde UP PJ Bar o privremeno oduzetim predmetima
na M. N. od 18.08.2011. godine, pet potvrda UP PJ Bar o privremeno oduzetim
predmetima na ime M. D. od 18.08.2011. godine, potvrda UP PJ Bar o vraćanju
privremeno oduzetih predmeta od 18.08.2011. godine na ime R. G., potvrda UP PJ
Bar o vraćanju privremeno oduzetih predmeta od 18.08.2011. godine na ime K.
M., potvrda UP PJ Bar o vraćanju privremeno oduzetih predmeta od 18.08.2011.
godine na ime K. D., izvod iz kaznene evidencije na ime B. B. UP PJ Podgorica
br.29-245/11-31517/2-5211 od 9.12.2011. godine, izvod iz kaznene evidencije na
ime M. D. UP Ispostava Cetinje br. 02-245/4449 od 8.12.2011. godine, izvod iz
kaznene evidencije na ime M. N. UP PJ Nikšić br.2657 od 8.12.2011. godine,
nalaz i mišljenje vještaka neuropsihijatra M. S. od 11.02.2012. godine,
službena zabilješka UP PJ Bar u formi zapisnika o uviđaju od 9.08.2011.
godine, službena zabilješka UP PJ Bar u formi zapisnika o uviđaju od
02.08.2011. godine, službena zabilješka UP PJ Bar u formi zapisnika o uviđaju
od 9.08.2011. godine, službena zabilješka UP PJ Bar u formi zapisnika o
uviđaju od 16.08.2011. godine, službena zabilješka UP PJ Bar u formi zapisnika
o uviđaju od 18.08.2011. godine i službena zabilješka UP PJ Bar u formi
zapisnika o uviđaju od 18.08.2011. godine.
Svjedok oštećena K. M. je izjavila da je dana 14.08.2011. godine bila u ul ...
u S. ispred hotela „K.“ gdje je na improvizovanoj tezgi prodavala voće i
povrće. Oko 20,00 časova kada se već spremala da ide kući primijetila je dva
momka kako se već nekih 10-15 min motaju tuda gledajući put momka koji radi
kao obezbjeđenje lokala koji se nalazi u blizini. To joj je bilo čudno i imala
je namjeru da to prijavi momku iz obezbjeđenja, ali je jedan od njih dvojice
prišao i trgovao kod nje. Za to vrijeme dok je ona njemu vraćala kusur taj
drugi je ukrao njenu torbu koja se nalazila u autu na suvozačevom sjedištu.
Vozilo se nalazilo parkirano ispred nje na udaljenosti ne većoj od dva metra.
Vrata od istog nijesu bila zaključana pa je taj otvorio vrata zgrabio torbu i
pored nje protrčao u nepoznatom pravcu. I taj što je trgovao se udaljio
trčeći. Sve se desilo veoma brzo. U torbi koje je ukradena su se nalazila
lična dokumenta i to lična karta, vozačka dozvola i zdravstvena knjižica,
punomoćje za pmv Golf reg oznake BR ..., novčanik sa 50 €, ukradene su i
kartice od banke. Ništa od navedenog joj nije vraćeno sem pocijepana torba i
novčanik. Pridružila se krivičnom gonjenju i postavila imovinsko pravni
zahtjev koji će u toku postupka precizirati.
Svjedok oštećeni V. D. je izjavio da je dana 16.08.2011. godine u popodnevnim
časovima svojim pmv marke „Opel Vektra“ zajedno sa svojom porodicom došao u S.
na ljetovanje. Vozilo je parkirao u dvorištu gazde kod koga su iznajmili
smještaj. U večernjim časovima istog dana supruga je otišla do vozila kako bi
uzela neke svoje stvari iz istog. Tada je primijetila da je prednje lijevo
staklo razbijeno i da iz vozila nedostaje njena torba vrijednosti 20 € u kojoj
su se nalazili jedan punjač za mobilni telefon vrijednosti 10 €, razna
kozmetička sredstva ukupne vrijednosti 10 €, jedan kaiš vrijednosti 10 €,
naočare za sunce vrijednosti 10 €, kao i manja količina ljekova čiju
vrijednost ne zna. Odmah je pozvala njega nakon čega je on obavijestio gazdu
koji je obavijestio policiju. Pošto gazda ima video nadzor policija je
utvrdila ko su učinioci. Od oduzetih stvari vraćena je torba i punjač za
mobilni. Takođe šteta mu je nanijeta u vidu stakla čiju je nabavku i ugradnju
platio 95 €. Pridružio se krivičnom gonjenju i postavio imovinsko pravni
zahtjev.
Svjedok oštećeni K. D. je izjavio da se dana 17.08.2011. godine nalazio na
ljetovanju u S. sa svojom porodicom i svoje vozilo marke „Mercedes“ E 270
parkirao je na parking prostoru iznad hotela K. u S., a vozilo ima reg oznaku
PG ... i njegovo je vlasništvo. Njemu je u noći između 17 i 18.08.2011. godine
vozilo obijeno, to je inače uočio u jutarnjim časovima 18.08.2011. godine,
bilo je nešto oko 10 časova . Primijetio je da je bilo polomljeno na vratima
suvozača desno staklo i da je limarija na tim vratima bila oštećena, kao da je
neko udarao kamenom po njima, pa je nakon toga kontaktirao policiju, te je
dobio broj telefona inspektora, istog je pozvao, ne zna kako se preziva možda
R., i zaključio je da mu je bila poznata činjenica da je njegovo vozilo bilo
obijeno, ali nije znao da li su mu oduzete stvari iz vozila. Nakon toga on je
detaljno pregledao vozilo i konstatovao da su mu iz istog oduzete stvari i to:
patike marke „Nike“, aluminijska čuturica, baterijska lampa, navigacioni
sistem marke „Galeb grup“, putne isprave na ime K. D., K. S. i K. L., vozačka
dozvola na ime K. D. kao i lična karla na ime K. D., te saobraćajna dozvola za
PMV „Mercedes“ E 270 i bankovne kartice Podgoričke i Hipo alpeadrija banke.
Sve to je prijavio inspektoru i njemu su sledećeg dana sve stvari vraćene. Na
ime oduzetih stvari ne postavlja imovinsko pravni zahtjev osim na ime štete za
polomljeni držač za navigaciju koji je po njegovoj procjeni oko 40-50 €, dalje
postavlja imovinski zahtjev na ime polomljenog stakla na vratima suvozača na
iznos od 150 €, a gornje uključuje nabavku i montažu stakla, i konačno na ime
dovođenja obijenih vrata u prvobitno stanje (poslovi oko limarije i farbanja)
u iznosu od 100 €. Pridružuje se krivičnom gonjenju.
Svjedok oštećena R. G. je izjavila da je avgusta mjeseca ove godine u noćnim
časovima njeno vozilo marke „Tojota Jaris“ bilo parkirano na parkingu preko
puta Inexa. Ujutro je vidjela da je staklo na zadnjim vratima iza vozačevog
sjedišta bilo u potpunosti otvoreno, a sigurna je da je ga prethodne noći bila
zatvorila ili da je eventualno vrlo malo bio otvoren. Otvorila je vrata i
vidjela je tragove stopa po zadnjem sicu i tragove prstiju. Odmah je pozvala
policiju koja je ubrzo stigla. Konkretnom prilikom njoj je ukradeno sljedeće:
dvije haljine marke Cherry, manja kožna torba marke Mona, u istoj su bile neke
sitnice, parfem marke Channel korišten, i još neka kozmetika, i mobilni
telefon marke „Nokia“ ne može se sjetiti bližih oznaka koji je od strane
policije i vraćen, kofer srednje veličine nepoznate marke u kome se nalazila
posteljina, a isti je vlasništvo njene prijateljice P. V. kojoj je kofer i
vraćen sa svim stvarima iz njega. Pridružila se krivičnom gonjenju i postavila
imovinsko pravni zahtjev koji će u toku postupka precizirati.
Svjedok B. R. je izjavio da je dana 09.08.2011. godine sa svojim vozilom marke
„Pežo bokser“ reg. oznaka HN ... došao u S. te oko 16:30 časova isti parkirao
kod Crvenog krsta. Sa njim je bila djevojka V. J.. Nakon što su parkirali
otišli su na plažu da bi se negdje oko 18:30 časova vratili kod parkiranog
auta, kada je primijetio da su razbijeni suvozačevo staklo i šoferšajbna, a u
autu je pronašao kamen kojim je vjerovatno staklo razbijeno. Iz auta je
odnijeta torba njegovo djevojke u kojoj se nalazio novčanik sa dokumentima kao
i iznos oko 200 €, teksas suknja, kao i majica. Kada je parkirao kola nije
primijetio nikog sumnjivog. Nakon toga događaj je prijavio UP PJ Sutomore.
Šteta koja mu je pričinjena prilikom otprilike iznosi 350 €, dok je njegovoj
djevojci V. J. uz potvrdu vraćena samo teksas suknja od svih oduzetih stvari.
Pridružio se krivičnom gonjenju i postavio imovinsko pravni zahtjev u iznosu
od 350 €.
Svjedok Š. A. je izjavio da je zaposlen kao vozač autobusa u TD „DP“ d.o.o. i
on vozi autobuse sa turistima. Tako je u mjesecu kolovozu 2011. godine vozio
turistički autobus sa putnicima i to u Crnu Goru, Albaniju i Makedoniju. Oni
su naveče 16. kolovoza 2011. godine došli u mjesto S. u Crnoj Gori i on je
parkirao autobus na jednom ugibalištu nedaleko hotela „K.“, a u kojem su
noćili. On je autobus na parkiralištu ostavio negdje oko 23 sati i zaključao
je i nakon toga je zajedno sa putnicima otišao na noćenje u taj hotel. Drugi
dan su trebali nastaviti put i on je negdje oko 7,30 sati izašao iz hotela i
otišao do autobusa. Kad je došao do autobusa on je odmah vidio da su razbijena
stakla i na vratima do vozača kao i na vratima suvozača i čim je to primijetio
on je odmah obavijestio policiju. tako da u autobus nije niti ulazio prije
nego što su došli radnici policije radi obavljanja uviđaja. Kada je kasnije
ušao u autobus on je utvrdio da je iz autobusa ukraden navigacijski sistem
marke „Garmin“, koji je bio njegovo vlasništvo i platio je ga 200 €. Osim
toga, ukraden je i novac u sitnim apoenima i to razne valute i tog sitnog
novca je bilo negdje u protivvrijednosti od oko 30 do 40 €. Osim toga, ukraden
je i dokument za naplatu putarine za R. Češku, kao i jedna šteka cigareta
Marllboro, takođe njegovo vlasništvo. Osim toga ukradene su i 3 kožne jakne od
kojih je jedna bila njegovo vlasništvo i platio je 100 €, jedna kožna jakna je
bila od vodiča i on je rekao da je platio 500 €, dok je jedna kožna jakna bila
od jednog putnika iz autobusa, a ne zna koliko je vrijedna ta jakna. On je
kasnije ustanovio da su mu iz frižidera ukradeni sokovi, i to nije odmah niti
primijetio, a vrijednost stvari koje su mu lično ukradene je najmanje 400 €.
Za TD „DP“ d.o.o. je nastala dosta velika šteta, jer su stakla koja su bila
razbijena na vratima skupa obzirom da su specifičnog oblika i imaju ugrađeno
grijanje tako da ih je trebalo posebno naručivati, iako tačno ne zna koliko su
ista koštala, ali sigurno su dosta skupa. Osim toga, kako bi on mogao
nastaviti vožnju sa autobusom on je morao dati napraviti privremena stakla od
plastiglasa i to je odmah morao platiti 200 €. Postavio je imovinskopravni
zahtjev u iznosu od 400 €. Optužene ne poznaje i nikada ih nije vidio niti s
njima kontaktirao. Njemu od ukradenih stvari nije ništa vraćeno.
Iz nalaza i mišljenja sudskog vještaka finansijske struke K. Š. od 31.10.2011.
godine utvrđena je vrijednost svih oduzetih stvari.
Iz dvije potvrde UP PJ Bar o privremeno oduzetim predmetima na ime B. B. od
16.08.2011. godine i 18.08.2011. godine, utvrđeno je da su od optuženog
oduzeti navigacija crne boje marke „Galebgroup“, mobilni telefon marke
„Samsung“ L 700 sive boje, aluminijska ploska marke „Legronje“ i ručna lampa.
Optuženi je potvrde potpisao bez primjedbi.
Iz dvije potvrde UP PJ Bar o privremeno oduzetim predmetima na M. N. od
18.08.2011. godine utvrđeno je da su od optuženog oduzeti par patika marke
„Nike“, naočare za sunce, mobilni telefon marke „Samsung“ D 880, mobilni
telefon marke „Nokia“ 2680 i mobilni telefon marke „Simens“ A 52. Optuženi je
potvrde potpisao bez primjedbi.
Iz pet potvrda UP PJ Bar o privremeno oduzetim predmetima na ime M. D. od
18.08.2011. godine utvrđeno je da su od optužene oduzeti ženska torba bijele
boje sa lančićem srebrne boje, ženska torba crne boje kožna, ženska torba
platnena, zeleno-maslinaste boje marke „Expresio“, mobilni telefon marke
„Nokia“ sa karticom 068-... ..., muške naočare marki : „Polaroid“, „Oto“,
„Diverona“, „Jegermefter“, „Oxudo“ i jedne bez marke, ženske naočare marki :
„Levis“, „Luco“, „Gucci“, jedne crne i dvoje bijelih bez marki, narukvica
plastična, sivo-plave boje, ženska kozmetika (karmini, kreme, lakovi, maskare
i sl.), 5 listova papirni dokumenat „odovzdavac“, protokol, , Č000001234562,
17 hrvatskih kuna, 20 lipa, u kovanim apoenima, 3 bosanske KM, NLB Montenegro
banka bankovna kartica na ime K. M., kutije za naočare marke „Max mara“ i „Eye
wear“, 4 punjača za mobilni telefon marke „Samsung“, „Nokia“ i bez marke,
risiver BBM sive boje, ženski novčanik bijele boje, muški dres plave boje sa
brojem 5 na zadnjoj strani, ženska haljina bijele boje sa sivim aplikacijama,
platnena torbica zelene boje marke „J Haoda“, platnena torbica marke „Adidas“
crne boje, kožna torba „Mona“ crne boje i jedna zlatne boje, naljepnica za
registraciju BR ... (12 2010.) djelovi bankovne kartice maestro „NLB
„Montenegro banke“ lančić (plastika-metal) sa privjeskom metalnim krstom sa
razapetim Isusom Hristom, roleri, kombinacija sive, bijele i crne boje, suknja
od teksasa sa braon crnim kaišem, putna torba marke „Eterna“ crne boje, dvije
posteljine zelene boje i dvije jastučnice, dvije posteljine, jedna bijela
jastučnica i tri krpe. Optužena je potvrde potpisala bez primjedbi.
Iz potvrde UP PJ Bar o vraćanju privremeno oduzetih predmeta od 18.08.2011.
godine na ime R. G. utvrđeno je da su oštećenoj vraćeni : mobilni telefon
marke „Nokia“ 2680, putna torba marke „Eterna“ crne boje, dvije posteljine
zelene boje i dvije jastučnice, dvije posteljine, jedna bijela jastučnica i
tri krpe. Oštećena je potvrdu potpisala bez primjedbi.
Iz potvrde UP PJ Bar o vraćanju privremeno oduzetih predmeta od 18.08.2011.
godine na ime K. M. utvrđeno je da su oštećenoj vraćeni : maslinasto maskirna
torba, novčanik bijele boje, futrola za dokumenta, bankovna kartica NLB Banke,
bankovna kartica Montenegro banke na ime oštećene, naljepnica za PMV BR ... .
Oštećena je potvrdu potpisala bez primjedbi.
Iz potvrde UP PJ Bar o vraćanju privremeno oduzetih predmeta od 18.08.2011.
godine na ime K. D. utvrđeno je da su oštećenom vraćeni : navigacija crne boje
marke „Galeb group“, patike marke „Nike“, aluminijska čuturica marke
„Legronje“ i ručna baterijska. Oštećeni je potvrdu potpisao bez primjedbi.
Iz izvoda iz kaznene evidencije na ime B. B. UP PJ Podgorica
br.29-245/11-31517/2-5211 od 9.12.2011. godine utvrđeno je da je osuđivan
presudama : Osnovnog suda u Podgorici K broj 01/5297 od 12.12.2003. godine
zbog krivičnog djela iz čl. 145 st.1 tč. 1 KZ RCG, kaznom zatvora od 6 mjeseci
uslovno za 1 godinu i Višeg suda u Podgorici K broj 159/07 od 15.01.2009.
godine zbog krivičnog djela iz čl. 242 st. 4 u vezi st.1 KZ, kaznom zatvora od
2 godine i 6 mjeseci.
Iz izvoda iz kaznene evidencije na ime M. D. UP Ispostava Cetinje br.
02-245/4449 od 8.12.2011. godine utvrđeno je da je prema optuženom rješenjem
Km.07/04 od 17.03.2007. godine Osnovnog suda u Podgorici, zbog krivičnog djela
iz čl 240 st.1 tč.1 KZ CG, izrečena vaspitna mjera upućivanje u vaspitnu
ustanovu za djecu i omladinu „Ljubović”, rješenjem Km.06/30 od 03.03.2007.
godine Osnovnog suda u Podgorici, zbog krivičnog djela iz čl.240 st.1 t.1 KZ
CG, izrečena vaspitna mjera upućivanje u vaspitnu ustanovu za djecu i omladinu
„Ljubović”, rješenjem Km.07/18 od 14.05.2007. godine Osnovnog suda u
Podgorici, zbog krivičnog djela iz čl.240 st.1 tč.2 KZ u vezi čl.23 i čl.49
KZ, izrečena vaspitna mjera upućivanje u vaspitnu ustanovu za djecu i omladinu
„Ljubović”, rješenjem Km.07/12 od 14.05.2007. godine, Osnovnog suda u
Podgorici, zbog krivičnog djela iz čl.258 KZ CG, izrečena vaspitna mjera
upućivanje u vaspitnu ustanovu za djecu i omladinu „Ljubović”, rješenjem
KM.06/16 od 21.09.2007. godine Osnovnog suda u Podgorici, zbog krivičnog djela
iz čl.240 st.1 tč.1 KZ, izrečena vaspitna mjera upućivanje u vaspitnu ustanovu
za djecu i omladinu »Ljubović«, rješenjem K.07/108 od 07.12.2007. godine,
Osnovnog suda u Podgorici, zbog krivičnog djela iz čl.239. st. 1. u vezi čl
20. KZ CG, izrečena vaspitna mjera pojačan nadzor od organa starateljstva,
rješenjem K. 06/1702 od 05.02.2008. godine, Osnovnog suda u Podgorici, zbog
krivičnog djela iz čl.240. st1. tč.1. i čl.239 st. 1 KZ CG, izrečena vaspitna
mjera upućivanje u posebne ustanove za liječenje, rješenjem Km. 07/113 od
05.04.2008. godine, Osnovnog suda u Podgorici, zbog krivičnog djela iz čl.240.
st.1.tč 1. KZ CG izrečena vaspitna mjera upućivanje u centar za djecu i
omladinu „Ljubović”, rješenjem Km. 07/119 od 05.04.2008. godine, Osnovnog suda
u Podgorici, zbog krivičnog djela iz čl. 239.st. 1.u vezi čl. 20 KZ CG,
izrečena vaspitna mjera upućivanje u centar za djecu i omladinu „Ljubović”,
rješenjem Km. 08/30 od 15.10.2008. godine, Osnovnog suda u Podgorici, zbog
krivičnog djela iz čl. 240.st. 1.tč.1.KZ u vezi čl.49. izrečena vaspitna mjera
upućivanje u vaspitnu ustanovu „Ljubović”, rješenjem Km. 08/32 od 07.11.2008.
godine, Osnovnog suda u Podgorici, zbog krivičnog djela iz čl. 240.
st.1.tč.1.KZ u vezi čl.20 izrečena vaspitna mjera upućivanje u vaspitnu
ustanovu „Ljubović”, presudom K.09/977 od 07.10.2009. godine, Osnovnog suda u
Podgorici, zbog krivičnog djela iz čl. 240 st. 1 tč.1 u vezi čl.49 KZ CG,
izrečena mjera bezbjednosti obavezno psihijatrijskog liječenja i čuvanja u
zdravstvenoj ustanovi, rješenjem KM.09/16 od 13.10.2009. godine, Osnovnog suda
u Podgorici, zbog krivičnog djela iz čl.240 st.1 tč.1 u vezi čl.49 st.1 KZ,
izrečena vaspitna mjera pojačan nadzor od strane organa starateljstva,
rješenjem K.08/1553 od 31.03.2011. godine Osnovnog suda u Podgorici, zbog
krivičnog djela iz čl. 240 st. 1 tč.1 u vezi čl. 49 KZ CG, izrečena mjera
obavezno psihijatrijsko liječenje i čuvanje u zdravstvenoj ustanovi u Zavodu
za rehabilitaciju djece i omladine „Komanski most”.
Iz nalaza i mišljenja vještaka neuropsihijatra M. S. od 11.02.2012. godine,
utvrđeno je da optuženi M. N. spada u kategoriju duševno zaostalih osoba
blažeg stepena. Ne boluje od trajnog duševnog oboljenja niti težeg duševnog
poremećaja. Pokazuje simptome, otežanog poštovanja socijalnih normi, pravila i
preuzimanja odgovornosti. Kognitivni, emocionalni i socijalni aspekti ličnosti
su kod optuženog nedovoljno razvijeni i loše integrisani. Mišljenja je da su
sposobnot ispitanika da shvati značaj krivičnog djela koje mu se stavlja na
teret, kao i njegova sposobnost da upravlja svojim postupcima u vrijeme
izvršenja krivičnog djela su bili bitno smanjeni. Nema indikacija za primjenu
mjere bezbjednosti, ali je potrebna povremena psihijatrijska kontrola u
korekciji njegovog ponašanja. Optuženi je procesno spsoban, odnosno sposoban
da učestvuje na glavnom pretresu. Optuženi je sposoban da da vjerodostojan
iskaz sa medicinskog aspekta, ali iskaz optuženog treba uzeti sa rezervom
obzirom na niži intelektualni nivo u smislu opisa detalja koji se odnose na
okolnosti opisa nekih detalja krivičnog djela. Zbog govornih smetnji postoji
blaža smetnja izražavanja i poteškoća u komunikaciji.
Iz izvoda iz kaznene evidencije na ime M. N. UP PJ Nikšić br.2657 od
8.12.2011. godine utvrđeno je da je osuđivana presudama : Osnovnog suda u
Podgorici K broj 1017/08 od 08.10.2009. godine, zbog krivičnog djela iz čl.
248 KZ, na kaznu zatvora od 5 mjeseci, uslovno za 2 godine, Višeg suda u
Podgorici K broj 410/09 od 05.01.2010. godine, zbog krivičnog djela iz čl. 300
i 301 KZ CG, na kaznu zatvora od 10 mjeseci i Osnovnog suda u Podgorici K broj
1553/08 od 11.04.2011. godine, zbog krivičnog djela iz čl. 240 u vezi čl. 49
KZ CG, na kaznu zatvora od 1 godine.
Iz službene zabilješke UP PJ Bar u formi zapisnika o uviđaju od 9.08.2011.
godine utvrđeno je da je ista sačinjena dana 09.08.2011. godine povodom
izvršenog uviđaja na licu mjesta u ul. ... u B., a povodom loma stakla na pmv.
Dana 09.08.2011. godine toj PJ obratio se J. S. koji je prijavio da mu je dana
09.08.2011. godine u periodu od 16,00 do 18,10 časova od strane NN učinioca
polomljeno staklo na zadnjim desnim vratima pmv „Ford Galax“ Švedskih reg.
oznaka TSP ... koje je bilo parkirano na trotoaru u ul. ... naspram Doma
kulture u B.. Uviđajna ekipa je izašla na lice mjesta i konstatovala da je NN
učinioc sa kamenom polomio zadnje desno staklo, a zatim sa sica po izjavi
oštećenog otuđuje crnu žensku torbicu sa ličnim dokumentima i ljekovima, dok
su se u autu nalazili video kamera i gitara. Pregledom šireg lica mjesta u
parku iza Doma kulture je pronađena torbica sa dokumentima, dok ljekovi nisu
pronađeni.
Iz službene zabilješke UP PJ Bar u formi zapisnika o uviđaju od 02.08.2011.
godine utvrđeno je da je sačinjena u prostorijama PJ Bar na okolnosti
izvršenog uviđaja povodom krivičnog djela teška krađa na štetu P. S. iz B. .
Dana 02.08.2011. godine oko 00,45 časova FP Sutomore obratio se P. S. koji je
prijavio da mu je u vremenu od 22,45 do 00,30 časova na parking prostoru u
blizini benzinske pumpe „S. p.“ od strane NN lica obijeno PMV marke WW
„Šaran“,zelene boje reg. oznaka ZH ... . Uviđajna ekipa PJ Bar je izašla na
lice mjesta i konstatovala da je NN izvršilac ili više njih najvjerovatnije uz
upotrebu fizičke snage nateglo prozor na zadnjoj lijevoj strani koji je bio
malo otvoren nekih 5 cm, nakon čega oslobađa mehanizam za zatvaranje vrata
ulazi u unutrašnjost vozila gdje sa instrument table otuđuje navigacioni
sistem, a sa zadnjeg sjedišta otuđuje bijelo-sive rolere. Na licu mjesta nisu
pronađeni tragovi koji bi ukazivali na izvršioca.
Iz službene zabilješke UP PJ Bar u formi zapisnika o uviđaju od 9.08.2011.
godine utvrđeno je da je sačinjena u prostorijama PJ Bar na okolnosti
izvršenog uviđaja krivičnog djela teška krađa učinjene na štetu B. R. iz H.N.
Dana 09.08.2011 godine oko 19,00 časova FP Sutomore obratio se B. R. koji je
prijavio da mu je u vremenu od 18,00 do 19,00 časova na parking prostoru ispod
zgrade Crvenog Krsta u S. od strane NN lica obijeno TMV „Peugeot boxer“,bijele
boje, reg. oznaka HN... . Uviđajna ekipa PJ Bar je izašla na lice mjesta i
konstatovala da je NN izvršilac ili više njih kamenom polomilo staklo na
vratima suvozača i sa sjedišta otuđuje plažnu torbu bijelo-roze boje u kojoj
se nalazila garderoba, teksas suknja sa kafenim pletenim kaišem, majica
bijela, novčanik sa 200 €, lična karta, vozačka dozvola i zdravstvena knjižica
na ime V. J. iz B. . Na licu mjesta nisu pronađeni tragovi koji bi ukazivali
na izvršioca.
Iz službene zabilješke UP PJ Bar u formi zapisnika o uviđaju od 16.08.2011.
godine utvrđeno je da je sačinjena u prostorijama PJ Bar na okolnosti
izvršenog uviđaja krivičnog djela teška krađa na štetu V. D. iz S. P. . Dana
16.08.2011 godine oko 01,00 časova FP Sutomore obratio se V. D. koji je
prijavio da mu je u vremenu od 0010 do 00,30 časova na parking prostoru u
ispred kuće A. J. i naselju ... , od strane NN lica obijeno PMV marke „Opel
vektra“,sive boje reg. oznaka SP ... . Uviđajna ekipa PJ Bar je izašla na lice
mjesta i konstatovala da je NN izvršilac ili više njih najvjerovatnije
dejstvom kamena polomilo prednje staklo na vratima suvozača na pomenutom PMV,
nakon čega sa sjedišta suvozača otuđuje bijelu torbu žensku u kojoj se
nalazila razna ženska kozmetika i ljekovi razni. Na licu mjesta nisu pronađeni
tragovi koji bi ukazivali na izvršioca.
Iz službene zabilješke UP PJ Bar u formi zapisnika o uviđaju od 18.08.2011.
godine utvrđeno je da je sačinjena u službenim prostorijama FP Sutomore na
okolnosti krivičnog djela teška krađa na štetu K. E. . Dana 18.08.2011 godine
FP Sutomore, obratio se K. E. , koji je prijavio da mu je u putničkom motornom
vozilu marke ,,Mercedes“ C reg oznaka K-E ... , izvršena provalna krađa. Ekipa
je izvršila uviđaj i konstatovala da je dana 18.08.2011. godine, u vremenskom
intervalu od 01,00 h. do 03,30 h. u gore navedenom vozilu koje je imenovani
dovezao naspram dežurne službe FP Sutomore, od strane NN počinioca kamenom
polomljeno staklo na prednjim desnim vratima predmetnog vozila, koje je po
izjavi prijavioca u kritičnom vremenskom intervalu bilo parkirano pored
magistralnog puta Petrovac - Bar, tačnije na jednom zemljanom proširenju sa
desne stran pomenutog putnog pravca, iznad, ugostiteljskog objekta „Q.“ u S..
Oštećeni navodi da mu je iz istog otuđen muški novčanik na preklopu kome su se
nalazila sledeća dokumenta: vozačka dozvola i zdravstvena knjižica na ime
prijavioca, izdata od strane njemačkih državnih organa, lična karta, vozačka
dozvola na ime prijavioca izdata od strane crnogorskih državnih organa i jedan
tzv „ADAC“ - pomoć na putu.
Iz službene zabilješke UP PJ Bar u formi zapisnika o uviđaju od 18.08.2011.
godine utvrđeno je da se dana 17.08.2011. godine OPS PJ Bar obratio hrvatski
državljanin Š. A. i prijavio da je na autobusu koji vozi - vlasništvo ,,DP" iz
Zagreba izvršena provalna krađa. Ekipa PJ izvršila je uviđaj i konstatovala da
je u toku noći 16/17 08.2011. godine autobus marke Sestra S 415 HD hrvatskih
reg. oznaka ZG ... vlasništvo ,,DP" iz Zagreba koji je bio parkiran na jednom
zemljanom ispustu sa desne strane magistralnog puta Petrovac - Bar, tačnije u
neposrednoj blizini kapije hotela K. u S. izvršena provalna krađa. Predmetno
krivično djelo je izvršeno od strane NN počinioca, na način što je isti
upotrebom nekog podesnog sredstva polomio vjetrobranska stakla na prednjim
lijevim vozačevim vratima i desnim vratima gore navedenog autobusa, nakon čega
kroz napravljen otvor ulazi u unutrašnjost. Po izjavi prijavioca NN izvršilac
iz unutrašnjosti pomenutog autobusa otuđuje jedan elektronski uređaj za
navigaciju Garmin, tzv ENC dokument za naplatu putarine za R.Češku, raznih
kovanih apoena, cigareta Marlboro, deset paklica i slično. Lice mjesta je od
strane krim. tehničara fotografisano a sa određenih papirnih kutija - omota
šteke cigareta Marlobora iz koje su otuđene paklice, pokušaće se izuzeti
tragovi papilarnih linija.
Optužnicom je predloženo da se u dokaznom postupku saslušaju oštećeni P. S.,
J. S., ovlašćeni predstavnik autoprevoznog preduzeća „DP“ iz Zagreba, K. E..
Svi navedeni oštećeni imaju prebivalište u inostranstvu, saslušanje svjedoka
bi vodilo odugovlačenju krivičnog postupka jer bi saslušanje moralo biti
obavljeno zamolbenim putem preko međunarodno pravne pomoći, a kako je po
ocjeni suda činjenično stanje u djelovima koji se odnose na događaje o kojima
bi oštećeni trebali da daju iskaz utvrđeno, donijeto je rješenje da se u
dokaznom postupku neće saslušati oštećeni P. S., J. S., ovlašćeni predstavnik
autoprevoznog preduzeća „DP“ iz Zagreba, K. E..
Zastupnik optužbe je na glavnom pretresu predložila da se u dokaznom postupku
saslušani oštećena V. J. čiju bi adresu trebalo pribaviti od B. R. i P. V.
čiju bi adresu trebalo pribaviti od oštećene R. G. . Takođe je ostala pri
predlogu da se u dokaznom postupku izvrši očitavanje sadržaja CD-a koji je
dostavljen sudu u Baru a koji se odnosi na izvršenje krivičnog djela koje je
optužnici opisano pod tačkom III, a odnosi se na obijanje vozila marke „Opel
Vektra“. Kako je ocijenjeno da je činjenično stanje u navedenim djelovima
optužnice dokazano odbijen je predlog zastupnika optužbe.
Ocjenom izvedenih dokaza utvrđeno je činjenično stanje predstavljeno u
dispozitivu.
Optuženi M. N. je učinio krivično djelo predstavljeno u tč. 1 dispozitiva na
štetu P. S. . Optuženi M. N. je u svojoj odbrani u Upravi policije i pred
istražnim sudijom priznao da je učinio krivično djelo na način što je provukao
ruku kroz blago otvoreno zadnje lijevo staklo na vozilu, prstima otvorio dugme
zadnjih lijevih vrata, a nakon otvaranja vrata ušao u vozilo i iz istog uzeo
rolere sivo bijele boje. Kada su u pitanju oduzete stvari optuženi je izjavio
da je oduzeo samo rolere, međutim, iz službene zabilješke u formi zapisnika o
uviđaju Uprave policije utvrđeno je da je optuženi pored rolera oduzeo i
navigacioni sistem koji se nalazio na instrument tabli. Optuženi na glavnom
pretresu nije priznao da je učinio krivično djelo. Priznanje koje je dao u
Upravi policije i pred istražnim sudijom koje u dijelu koji se donosi na
rolere potvrđuje i sadržina potvrde o privremeno oduzetim predmetima na ime
optužene M. D., pa je na nesumnjiv način utvrđeno da je optuženi učinio
krivično djelo, jer su od M. D. oduzete stvari koje su pronađene u stanu koji
su koristili optuženi M. N. i M. D. . Način na koji je optuženi otvorio vrata
vozila predstavlja provaljivanje zatvorenog prostora. Sud je iz činjeničnog
opisa izostavio dio optužnice i kome je navedeno da je optuženi upotrebom
fizičke snage spustio staklo na vratima, jer se taj dio optužnice zasniva na
službenoj zabilješci Uprave policije u kojoj je navedeno da je učinilac
najvjerovatnije uz upotrebu fizičke snage nateglo prozor na zadnjoj lijevoj
strani koji je bio malo otvoren nekih 5 cm. U službenoj zabilješci nije
navedeno da je na vozilu u dijelu prozora došlo do oštećenja do čega bi došlo
da je optuženi upotrijebio fizičku snagu.
Optuženi M. N. je učinio krivično djelo predstavljeno pod tč. 2 dispozitiva na
štetu J. S. . Optuženi je u svojoj odbrani u Upravi policije priznao da je
učinio krivično djelo na način što je kamenom polomio staklo na zadnjim desnim
vratima, otvorio vozilo, ušao u vozilo i uzeo crnu torbicu u kojoj se nalazio
mobilni telefon „Nokia“ stariji model i neki ljekovi. Kao i u odnosu na
prethodno opisano krivično djelo optuženi je opisao način izvršenja, ali kada
su u pitanju oduzete stvari iz službene zabilješke UP PJ Bar u formi zapisnika
o uviđaju utvrđeno je da je optuženi oštećenom oduzeo crnu žensku torbicu u
kojoj su se nalazili lična dokumenta i ljekovi, a ne i mobilni telefon marke
„Nokia“ kako je izjavio optuženi. Prema utvrđenom činjeničnom stanju sud je
precizirao optužnicu izostavljajući dio optužnice u kome je navedeno da je
optuženi od oštećenog oduzeo i novčanik i naočare za sunce, jer taj dio
optužnice nije dokazan, a prema tome je precizirana i vrijednost oduzetih
stvari jer je iz nalaza i mišljenja vještaka finansijske struke utvrđeno da
ženska torba ima vrijednost od 20,00 €. Optuženi je krivično djelo učinio
obijanjem. Namjera optuženog je bila da pribavi protivpravnu imovinsku korist
u iznosu većem od 150,00 €, jer je optuženi izvršio obijanje vozila sa
namjerom oduzimanja svih vrijednih stvari koje pronađe, s obzirom da prije
ulaska u vozilo nije znao koje će stvari pronaći u vozilu i kolika će biti
vrijednost stvari.
Optuženi M. N. je učinio krivično djelo predstavljeno pod tč. 3 dispozitiva na
štetu K. M.. Optuženi u svojoj odbrani ne priznaje da je učinio krivično
djelo. Činjenično stanje je utvrđeno iz iskaza oštećene koja je i u prethodnom
postupku i na glavnom pretresu jasno i istinito opisala predmetni događaj,
način izvršenja i stvari koje su od nje oduzete. Oštećena je na glavnom
pretresu izjavila da je optuženi M. N. lice koje je oduzelo njene stvari.
Iskaz oštećene potvrđuje se sadržinom potvrde o privremeno oduzetim predmetima
na ime M. D. od koje su oduzete sve stvari koje je optuženi oduzeo od
oštećene, koje su nakon toga vraćene oštećenoj.
Optuženi M. N. je učinio krivično djelo pod tč. 4 dispozitiva na štetu B. R..
Optuženi M. N. je u svojoj odbrani u Upravi policije i pred istražnim sudijom
priznao da je učinio krivično djelo navodeći da se nalazio sa sestrom D., da
su prišli vozili, da je on polomio kamenom staklo na vratima suvozača i iz
istog je uzeo žensku manju torbu bijele boje u kojoj je bilo 70 € i jednu
žensku suknju. Način izvršenja je ponovio i pred istražnim sudijom, međutim,
bez pominjanja učešća optužene M. D.. Optužena M. D. u svojoj odbrani ne
priznaje da je učestvovala u izvršenju krivičnog djela. Način izvršenja
optuženog potvrđuje se iskazom oštećenog B. R. i sadržinom službene zabilješke
u formi zapisnika o uviđaju, iz kojih dokaza je utvrđeno koje stvari su
oduzete iz vozila, a koje su vlasništvo V. J.. Optužnicom je stavljeno
optuženoj M. D. da je učestvovala u izvršenju krivičnog djela čuvanjem straže,
ali iz izvedenih dokaza nije dokazano da je optužena imala tu ulogu, niti se
moglo utvrditi koja je bila njena uloga, jer optuženi M. N. osim što navodi da
se njegova sestra nalazila sa njim nije opisao radnje koje je ona preduzimala.
Optužena je izjavila da joj je optuženi M. N. poklonio teksas suknju koja je
oduzeta iz vozila, pa ta činjenica ne može predstavljati dokaz da je optužena
učestvovala u obijanju vozila. Iz navedenih razloga sud je iz opisa krivičnog
djela izostavio radnje koje su u optužnici navedene kao radnje optužene M. D.
.
U postupku je utvrđeno da su optuženi M. N., M. D. i B. B., učinili krivično
djelo predstavljeno u tč. 5 dispozitiva na štetu V. D. . Optuženi M. N. je u
svojoj odbrani u Upravi policije izjavio da je kamenom razbio staklo na
vozilu, a da su za to vrijeme optuženi B. B. i M. D. čuvali stražu, pred
istražnim sudijom je prvo ponovio odbranu iz Uprave policije, a nakon toga
izjavio da nije učinio krivično djelo, da bi na glavnom pretresu izjavio da on
jeste kamenom razbio staklo na vratima vozila, a da su ga optuženi B. B. i M.
D. molili da to ne radi. Optuženi B. B. je u svojoj odbrani u Upravi policije
izjavio da je kada je optuženi M. N. saopštio da će da obije vozilo on njega
odgovarao od toga, pred istražnim sudijom je izjavio da su on, M. N. i M. D.
zajedno obili vozilo na način što je M. N. polomio staklo od vozila, iz vozila
oduzeo bijelu torbu, a on je za to vrijeme zajedno sa M. D. stajao sa strane i
čuvali su stražu, a na glavnom pretresu je izjavio da dok je optuženi M. N.
obijao vozilo on i M. D. su čuvali stražu, da bi na istom pretresu promijenio
odbranu i izjavio da je prilikom izvršenja krivičnih djela M. D. bila udaljena
po njegovoj slobodnoj procjeni 700 do 800 m, da nije mogla ni da vidi što se
dešava, a samim tim nije ni učestvovala u izvršenju tih djela. Upozoren na
razlike u odbrani kada je u pitanju optužena M. D., optuženi je izjavio da
pretpostavlja da je greškom rekao da je M. D. učestvovala čuvajući stražu.
Optužena M. D. je u odbrani u Upravi policije izjavila da dok je njen brat
vršio obijanje vozila ona i optuženi B. B. su bili u blizini, pred istražnim
sudijom je navela da su ona i B. B. čuvali stražu, što je ponovila i na
glavnom pretresu. Pokušaj optuženih M. N. i B. B. koji priznaju izvršenje
djela da pomognu optuženoj M. D. je neosnovan jer optužena priznaje da je
učinila krivično djelo, pa je na nesumnjiv način utvrđeno da je izvršilac
krivičnog djela obijanjem zatvorenog prostora M. N., da su za to vrijeme
optuženi B. B. i M. D. čuvali stražu. Namjera optuženih bila je da pribave
protivpravnu imovinsku korist u iznosu većem od 150,00 €, jer je njihova
namjera bila da oduzmu sve vrijedne stvari koje pronađu, s obzirom da prije
obijanja vozila nisu znali koje će stvari pronaći u vozilu i kolika će biti
vrijednost stvari.
U postupku je utvrđeno da su optuženi M. N., M. D. i B. B. učinili krivično
djelo predstavljeno pod tč. 6 dispozitiva, na štetu K. E. . optuženi B. B. je
u svojoj odbrani u Upravi policije izjavio da su on, optuženi M. N. i M. D.
prišli jednom vozilu marke „Mercedes“ sive boje, da je optuženi M. N. kamenom
razbio staklo na vratima. Pred istražnim sudijom je izjavio da je tačno da je
sa M. N. i M. D. obio dva vozila „Mercedes“, na način koji je opisao u Upravi
policije, a na glavnom pretresu je izjavio da priznaje izvršenje krivičnog
djela teška krađa sa M. N. i M. D., a nakon toga je izjavio da je prilikom
izvršenja svih krivičnih djela M. D. bila udaljena 700-800 m i da nije mogla
da vidi što se dešavalo. Optuženi M. N. je u svojoj odbrani u Upravi policije
priznao da je kamenom polomio staklo na vratima vozača vozila marke „Mercedes“
sive boje, da je iz vozila oduzeo stvari, a da su optuženi B. B. i M. D. za to
vrijeme čuvali stražu. I pred istražnim sudijom je izjavio da je zajedno sa M.
D. i B. B. obio predmetno vozilo na isti način koji je opisao u Upravi
policije, a na glavnom pretresu je izjavio da je kamenom razbio staklo na
vratima da ga je optuženi B. B. odgovarao od toga, a da M. D. nije bila
prisutna. Optužena M. D. ne priznaje da je učinila krivično djelo. Optuženi M.
N. i B. B. su u različitim fazama postupka priznali da su učinili krivično
djelo, opisujući svoje radnje i radnje ostalih optuženih. Optuženi M. N. nije
imao razloga da kao izvršioca krivičnog djela u Upravi policije i pred
istražnim sudijom navede svoju sestru M. D., ako ona nije učestvovala u
izvršenju djela, jer je pored svojih opisao i njene radnje. Za sud je nesporno
da su optuženi krivično djelo učinili na način predstavljen u dispozitivu, a
kasnije mijenjanje odbrane na glavnom pretresu od strane M. N. i B. B. za koje
nisu naveli osnovane razloge treba cijeniti samo kao na pokušaj izbjegavanja
krivice. Optuženi su oduzeli stvari oštećenog obijanjem zatvorenog prostora.
Kao i u odnosu na prethodno krivično djelo namjera optuženih bila je da
pribave protivpravnu imovinsku korist u iznosu većem od 150,00 €, oduzimanjem
svih vrijednih stvari koje pronađu, s obzirom da prije obijanja vozila nisu
znali koje će stvari pronaći u vozilu i kolika će biti vrijednost stvari.
U postupku je utvrđeno da su optuženi M. N., M. D. i B. B. učinili krivično
djelo predstavljeno pod tč. 7 dispozitiva, na štetu K. D. . Optuženi B. B. je
u svojoj odbrani u Upravi policije izjavio da je sa M. N. i M. D. prišao
jednom „Mercedesu“ crne boje, da je M. N. sa kamenom razbio jedno od stakala
na vozilu i iz istog uzeo, patike, navigacioni sistem, čuturicu i lampu ručnu.
Pred istražnim sudijom je izjavio da su obili još jedan „Mercedes“ crne boje,
na način što je M. N. ponovo polomio staklo od „Mercedesa“ i iz istog oduzeo
patike, navigacioni sistem, čuturicu i lampu, a na glavnom pretresu je prvo
izjavio da priznaje učestvovanje u izvršenju krivičnog djela teška krađa sa M.
N. i M. D., a nakon toga da prilikom izvršenja svih krivičnih djela M. D. je
bila udaljena po njegovoj slobodnoj procjeni 700 do 800 m, ona nije mogla ni
da vidi što se dešava. Optuženi M. N. je u Upravi policije izjavio da je sa B.
B. i M. D. prišao vozilu „Mercedes“ crne boje, on je kamenom razbio staklo od
suvozača i iz vozila oduzeo patike marke „Najke“ sivo bijele boje, a sa table
navigacioni sistem, čuturicu i baterijsku lampu crno bijele boje. M. D. i B.
B. su mu čuvali stražu. Pred istražnim sudijom je izjavio da su sve troje
došli na parking prostor ispred hotela „K.“ do „Mercedesa“ crne boje, koji su
takođe obili, na način što su B. B. i M. D. čuvali stražu, za vrijeme dok je
on kamenom polomio staklo na vratima suvozača. Na glavnom pretresu je izjavio
da je kamenom razbio staklo na vratima vozila, da ga je B. B. koji se nalazio
u blizini odgovarao od te namjere, a M. D. u tome nije bila sa njima već se
nalazila na putu od Podgorice do Sutomora. Optužena M. D. ne priznaje da je
učinila krivično djelo kao i u odnosu na prethodno opisano krivično djelo
optuženi B. B. i M. N. su u dvije faze krivičnog postupka priznali da su
učinili krivično djelo, a na glavnom pretresu su promijenili odbrane, koje
promjene treba cijeniti samo kao pokušaj izbjegavanja krivice jer je priznanje
optuženih u prethodnim fazama krivičnog postupka bilo jasno, a razlozi koje su
iznijeli na glavnom pretresu za promjenu odbrana su neosnovani. Optuženi su
stvari oštećenog oduzeli obijanjem zatvorenog prostora.
Način izvršenja krivičnih djela, pored odbrana optuženih utvrđen je i iz
iskaza saslušanih svjedoka oštećenih, i službenih zabilješki u formu zapisnika
o uviđaju.
Optuženi M. N. je u svojoj odbrani na glavnom pretresu nakon što je promijenio
odbranu i od strane suda na to upozoren, izjavio da je u prethodnom postupku
navedeno da je izvršio mnogo više krivičnih djela, da je on i policiji
saopštio isto što i sudu, ali da mu je policija dala da potpiše zapisnik koji
je već bio sačinjen, a on je pristao da potpiše zapisnik jer je vidio da se u
onome što je navedeno kao njegova odbrana nalaze tri djela čije izvršenje
priznaje, a on je pročitao samo dio zapisnika u kome su navedeni dva
„Mercedesa“ i „Opel vektra“, ostalo nije pročitao, ali jeste potpisao. Sud je
razloge koje je optuženi naveo cijenio kao neosnovane, jer je optuženi do sada
učestvovao u više krivičnih postupaka, bio je svjestan posledica potpisivanja
zapisnika, pred istražnim sudijom je opisao izvršenje svih krivičnih djela
koja je opisao i u Upravi policije, pa je očigledno da je opisivao ono što se
zaista dogodilo. Odbranu u Upravi policije je dao u prisustvu branioca, sa
kojim je prethodno obavio povjerljiv razgovor u trajanju od 15 minuta,
zapisnike u svom fazama postupka je potpisao bez primjedbi, pa je ocijenjeno
da promjena odbrane na glavnom pretresu predstavlja pokušaj izbjegavanja
krivice i da nije potrebno saslušavati branioca po službenoj dužnosti i
ovlašćene policijske službenike.
Optuženi su kao saizvršioci učinili produženo krivično djelo - teška krađa iz
čl. 240 st. 1. tč. 1. u vezi čl. 23 i čl. 49 Krivičnog zakonika. Optuženi M.
N. je sam učinio krivična djela pod tč. 1, 2, 3, 4, 5, a kao saizvršilac sa
optuženim B. B. i M. D. krivična djela pod tč. 6, 7 i 8 izreke presude.
Optuženi su postupali kao saizvršioci jer su učestvovanjem u radnji izvršenja
sa umišljajem, zajednički učinili krivično djelo.
Optuženi su postupali sa direktnim umišljajem, jer su bili svjesni da na način
predstavljen u dispozitivu oduzimaju tuđe pokretne stvari, a utvrđena je i
njihova namjera da prisvajanjem oduzetih stvari pribave sebi protivpravnu
imovinsku korist. Prema nalazu i mišljenju vještaka neuropsihijatra M. S.,
koji je sud prihvatio kao jasan i stručan i na koji nije bilo primjedbi,
sposobnost optuženog M. N. da shvati značaj krivičnog djela, kao i njegova
sposobnost da upravlja svojim postupcima u vrijeme izvršenja krivičnog djela
su bili bitno smanjeni. Optuženi u vrijeme kada je učinio krivično djelo nije
bio pod dejstvom alkohola ili narkotika, nalazio se u stanju bitno smanjene
uračunljivosti, ali je bio uračunljiv, jer institut bitno smanjene
uračunljivosti ne isključuje postojanje umišljaja.
Optuženim je stavljeno na teret i da su :
1. Optuženi M. N., u noći 16/17.08.2011. godine, u neposrednoj blizini kapije
hotela “K.”, u S., Opština B., obijanjem zaključanog putničkog motornog vozila
- autobusa, reg. ozn. ZG ..., oduzeo tuđe pokretne stvari vlasništvo oštećenog
Auto prevoznog preduzeća “DP”, i to : elektronski uređaj za navigaciju marke
“Garmin”, dokumenta za naplatu putarine za Republiku Češku, novac u metalnim
apoenima, 1 šteku cigareta marke “Marlboro”, u vrijednosti od 170,00 €, na
način što je podesnim sredstvom - kamenom polomio vjetrobransko staklo na
prednjim lijevim i desnim vratima autobusa, nakon čega je kroz tako napravljen
otvor ušao u unutrašnjost autobusa i oduzeo naprijed pomenute stvari, u
namjeri da njihovim prisvajanjem pribavi protivpravnu imovinsku korist;
2. Optuženi M. N. i M. D., u noći 17/18.08.2011. godine u S. u blizini hotela
“I.”, Opština B., provaljivanjem zaključanog putničkog motornog vozila marke
“Tojota Jaris” vlasništvo R. G., oduzeli tuđe pokretne stvari i to: dvije
haljine marke „Dherry”, kožnu torbu marke „Mona” u kojoj se nalazio parfem
marke „Chanel” i mobilni telefon marke „Nokia 2680” vlasništvo oštećene R. G.
u vrijednosti od 220,00 €, kofer u kojem se nalazila posteljina vlasništvo
oštećene P. V. u vrijednosti od 60,00 €, na način što su uz upotrebu fizičke
snage spustili staklo na zadnjim lijevim vratima vozila, povlačenjem dugmeta i
ručice na vratima vozila, otključali isto, ušli u unutrašnjost vozila i sa
zadnjeg sjedišta oduzeli naprijed pomenute stvari, u namjeri da njihovim
prisvajanjem pribave protivpravnu imovinsku korist u iznosu od preko 150,00 €;
Nije dokazano da je optuženi M. N. učinio krivično djelo na štetu preduzeća
„Darojković promet“, na način što je izvršio obijanje autobusa reg. ozn. ZG
1959 EF, i iz istog oduzeo stvari predstavljene u dispozitivu. Od oštećene M.
D. su oduzete neke stvari koje su se nalazile u autobusu, međutim, nema dokaza
da je upravi optuženi učinio krivično djelo, jer su stvari pronađene u stanu
koji su koristili optuženi M. N., optužena M. D. u koji je dolazio optuženi B.
B., a na licu mjesta nisu pronađeni tragovi koji bi ukazivali da je optuženi
M. N. učinio krivično djelo, pa navodi iz optužnice u tom dijelu predstavljaju
samo pretpostavku da je krivično djelo učinio optuženi M. N..
Nije dokazano da su optuženi M. N. i M. D. učinili krivično djelo na štetu R.
G. i P. V., na način predstavljen u dispozitivu. Iz potvrda o privremeno
oduzetim predmetima na ime optuženih M. N. i M. D. utvrđeno je da je od
optuženog M. N. oduzet mobilni telefon marke „Nokia“ 2680 koji je vraćen
oštećenoj R. G., da su od optužene M. D. oduzeti putna torba marke „Eterna“,
posteljina, jastučnice i krpe, koje stvari su vraćeni oštećenoj R. G.,
međutim, krivica optuženog mora biti dokazana nesumnjivo, a kada više lica
postupaju kao saizvršioci radnje optuženih moraju biti opisane za svakog
optuženog. Optužnicom je optuženim stavljeno na teret da su postupali kao
saizvršioci, što u postupku nije dokazano, jer optuženi ne priznaju da su
učinili krivično djelo, i samo je pretpostavka da su optuženi postupali kao
saizvršioci, kao što je jednako realna pretpostavka da je neko od optuženih
drugom pomagao u izvršenju krivičnog djela. Stvari koje potiču od izvršenja
krivičnog djela oduzeti su od oboje optuženih, jer su pronađeni u stanu u kome
su stanovali, pa se ni iz tih razloga oduzeti predmeti ne mogu vezati samo za
nekog od optuženih.
Odlučujući se za krivičnu sankciju prema optuženim sud je cijenio sve
olakšavajuće i otežavajuće okolnosti iz čl. 42 Krivičnog zakonika. Na strani
optuženih, od olakšavajućih okolnosti, sud je cijenio lične prilike jer su
mladi ljudi, a od otežavajućih okolnosti da su optuženi B. B. i M. D. više
puta osuđivani i javljaju se kao specijalni povratnici. Prema optuženom M. N.
je izrečeno više vaspitnih mjera, najviše zbog krivičnog djela teška krađa,
što ukazuje na njegovu sklonost ka vršenju imovinskih krivičnih djela. Za
krivično djelo teška krađa iz čl. 240 st.1 tč.1 Krivičnog zakonika zaprijećena
je kazna zatvora od 1 do 8 godina. Sud je optužene osudio na kazne zatvora u
trajanju od po 1 godine koje po ocjeni suda odgovaraju težini krivičnih djela
i krivici optuženih i predstavlja mjeru koja je neophodna da bi se postigla
svrha kažnjavanja.
Na osnovu čl. 51 Krivičnog zakonika, u kaznu zatvora optuženim se uračunava
vrijeme provedeno u pritvoru od 18.08.2011. godine do 01.03.2012. godine.
Odluka o imovinsko pravnom zahtjevu zasniva se na odredbi čl. 239 st.2 i st 3
ZKP. Oštećeni V. D. je postavio imovinsko pravni zahtjev koje nije precizirao.
Sud je iz nalaza i mišljenja vještaka finansijske struke utvrdio da je
vrijednost stvari oduzetih na njegovu štetu iznosi 70,00 € iz kojih razloga je
obavezao sve optužene da na ime imovinsko pravnog zahtjeva u vidu naknade
štete oštećenom solidarno isplate iznos od 70,00 €. Oštećeni B. R.. je
postavio imovinsko pravni zahtjev u iznosu od 350,00 €. Sud je iz nalaza i
mišljenja vještaka finansijske struke utvrdio da je vrijednost stvari oduzetih
na njegovu štetu iznosi 280,00 € iz kojih razloga je obavezao optuženog M. N.
da na ime imovinsko pravnog zahtjeva u vidu naknade štete oštećenom isplati
iznos od 280,00 €. Oštećeni K. D. je postavio imovinsko pravni zahtjev koji se
odnosi na štetu za polomljeni držač za navigaciju vrijednosti 40-50 €, na ime
polomljenog stakla na vratima suvozača iznos od 150 € i na ime troškova oko
limarije i farbanja iznos od 100 €. Sud je uputio oštećenog da imovinsko
pravni zahtjev ostvari u parničnom postupku jer krivično djelo teška krađa ne
obuhvata u svom opisu štetu pričinjenu na stvarima prilikom oduzimanja drugih
stvari, a pored toga, utvrđivanje štete koju je oštećeni pretrpio vodilo
odugovlačenju krivičnog postupka. Oštećeni R. G. i Š. A. se radi ostvarivanja
imovinskopravnog zahtjeva upućuje na parnični postupak, na osnovu čl. 212 st.3
ZKP-a jer nije dokazano da su optuženi učinili krivično djelo na njegovu
štetu.
Odluka o troškovima krivičnog postupka zasniva se na odredbi čl. 229 st.1 ZKP.
Optuženi B. B. i M. D. su su dužni da plate troškove krivičnog postupka u
iznosu od po 700,00 €, koji se odnose na plaćanje po trećine troškova branioca
po službenoj dužnosti S. P. koji iznose 625,00 €, što po optuženom iznosi
208,33 €, troškove branilaca po službenoj dužnosti D. D. i J. S. u iznosu od
po 400,00 €, trećinu troškova vještaka finansijske struke u iznosu od 110,00
€, što po optuženom iznosi 36,66 €. Troškovi postupka optuženog M. N. u iznosu
od 300,00 odnose se na plaćanje trećine troškova branioca po službenoj
dužnosti S. P. u iznosu od 208,33 €, i trećine troškova vještaka finansijske
struke u iznosu od 36,66 €. Troškovi za rad suda određeni su prema trajanju,
složenosti krivičnog postupka i imovinskim prilikama optuženih. O troškovima
branioca po službenoj dužnosti B. M. sud će odlučiti rješenjem nakon
dostavljanja troškovnika.
Na osnovu izloženog odlučeno je kao u izreci presude
OSNOVNI SUD U BARU
Dana 01.03.2012. godine
ZAPISNIČAR, S U D I J A
Milijana Minić Goran Šćepanović
PRAVNA POUKA:Protiv ove presude može se izjaviti
žalba Višem sudu u Podgorici u roku od 15 (petnaest)
dana od dana prijema pismenog otpravka. Žalba se
predaje ovom sudu u dva primjerka.
DNA: - 1 x ODT,
- po 1 x optuženim
- po 1 x braniocima D. D., S. J. i B. M..
- po 1 x oštećenim R. G. i Š A.
- po 1 x oštećenim V. D., B. R. i K. D., nakon pravosnažnosti
- u spise