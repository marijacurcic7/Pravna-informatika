OSNOVNI SUD U ROŽAJAMA
K.br.4/11.
U IME NARODA
OSNOVNI SUD U ROŽAJAMA i to Predsjednik suda Camić Zahit, kao sudija pojedinac
odlučujući po privatnoj krivičnoj tužbi K.br.4/10. od 28.12.2010. godine Z. H.
iz Rožaja, kojeg zastupa zakonski zastupnik Z. R., protiv okrivljenog A. R. iz
Rožaja, zbog krivičnog djela laka tjelesna povreda iz čl. 152.st.1. Krivičnog
Zakonika, nakon održanog glavnog i javnog pretresa u prisustvu Z. R., kao
zakonskog zastupnka privatnog tužioca i okrivljenog, dana 20.01.2011.godine,
donio je i javno objavio
P R E S U D U
Prema okrivljenom A. R., JMBG . od oca . i majke K., rodj. A., rodjen ..
godine u Rožajama, gdje i živi, drž. CG, pismen, završio osnovnu školu,
nezapošljen, oženjen, otac troje djece, od kojih je jedno maloljetno, vojsku
odslužio 1977. godine u Sarajevu, vodi se pri VE Rožaje, siromašnog imovnog
stanja, osudjivan.
Na osnovu čl. 362.st.1. tač. 3. Zakonika o Krivičnom Postupku,
ODBIJA SE OPTUŽBA
Da je:
dana 31.7.2010. godine oko 15 h, u Rožajama lako tjelesno povrijedio Z. H., na
način što ga je rukama dohvatio za vrat nanoseći mu tom prilikom tri lake
tjelesne povrede u vidu ogrebotina sa desne strane dužine do 2 cm, ogrebotinu
ispod desne ušne školjke, kao i ogrebotinu sa lijeve strane vrata veličine 5
cm i jednu ogrebotinu u dužini od 1 cm, i crvenilo sa donje strane vilice
lijevo,
-čime bi izvršio krivično djelo laka tjelesna povreda iz čl. 152.st.1. Krivičnog Zakonika Crne Gore.
Jer postoji okolnost koja trajno isključuje krivično gonjenje.
Troškovi krivičnog postupka u iznosu od 55,00 eura, padaju na teret budžetskih
sredstava suda.
O b r a z l o ž e nj e
Privatni tužilac Z. H. iz Rožaja, kojeg zastupa zakonski zastupnik Z. R. iz
Rožaja, podnio je krivičnu tužbu K.br.4/11. od 28.12.2010. godine, protiv
okrivljenog A. R. iz Rožaja, zbog krivičnog djela laka tjelesna povreda iz čl.
152.st.1. KZ.
Na glavnom pretresu Zakonski zastupnik privatnog tužioca ostao je pri
podnijetoj privatnoj krivičnoj tužbi i predložio je da sud okrivljenog oglasi
krivim za izvršeno krivično djelo i osudi na kaznu po Zakonu. Odštetni zahtjev
nije postavio.
Na glavnom pretresu okrivljen A. R. izjavio je da ne priznaje izvršenje
krivičnog djela ni krivicu. U svojoj odbrani je istakao da nije izvršio
krivično djelo koje mu se krivičnom tužbom stavlja na teret. Da je dana
31.7.2010. godine bio u avliji svoje kuće gdje ima servis za pranje auta. Čuo
je galamu neke djece koja su se nalazila pored rijeke Ibar koja protiče pored
njegove kuće. Vidio je Z. H. da se svadja sa jednim djetetom koje se preziva
A., te je prišao dao istih da bi ih razdvojio. H. ničim nije udario niti je sa
njim imao bilo kakvog kontakta. Priveden je od strane policije u Ispostavi
Rožaje, gdje je zadržan u vezi ovoga. H. nije nanio nikakve povrede. Pokušao
je da uspostavi odnose sa H. roditeljima, interesujući se za H., ali je H.
otac to odbio.
Na glavnom pretresu po ovoj krivičnopravnoj stvari sud je saslušao u svojstvu
svjedoka - oštećenog Z. H. i njegovog oca Z. R., kao zakonskog zastupnika H.,
i u svojstvu vještaka medicinske struke Kajević Cenu ljekara specijalistu u
Domu zdravlja u Rožajama i izvršio uvid u izvod iz kaznene evidencije na ime
okrivljenog.
Svjedok Z. R., kao zakonski zastupnik privatnog tužioca istakao je da je dana
31.7. ove godine sa svojom suprugom bio na jednom svadbi dok su njihova djeca
ostala kod kuće. Kada su došli kod kuće zatekli su H. i S.a koji su im
ispričali šta se sa H. dogodilo. S. mu je kazao da je u vezi toga obavijestio
policiju koja je došla i okrivljenog privela u sanicu. Okrivljeni je
insistirao preko njegovog tasta da se izmire, mada na to nije obraćao pažnju
sve dok ih okrivljeni nije počeo provocirati u vezi ovoga kada se odlučio da
podnese krivičnu tužbu.
Vještak medicinske struke dr.Cena Kajević istakao je: da je u medicinskoj
dokumentaciji za Ze. H.,koju je izdao Dom zdravlja u Rožajama konstatovano da
je imao povrede u predjelu vrata sa desne strane ispod ušne školjke tri
ogrebotine veličine 2 cm, oguljotinu sa lijeve strane vrata veličine 5 cm i
ispod nje još jednu ogrebotinu veličine 1 cm, kao i crvenilo u predjelu donje
vilice sa lijeve strane. Da su povrede bile svježe i da su mogle biti nanešene
grebanjem kao što su nokti na prstima. Da se ove povrede kvalifikuju kao lake
tjelesne povrede.
Sud je ocjenjujući blagovremenost podnijete krivične tužbe, obzirom da se radi
o krivičnom djelu lake tjelesne povrede iz čl. 152.st.1. KZ, koje se
okrivljenom stavlja na teret, za koje krivično djelo se gonjenje preduzima po
privatnoj tužbi, a za koje se tužba u smislu čl. 51.st.1. ZKP podnosi u roku
od 3 mjeseca od dana kada je ovlašćeno lice saznalo za krivično djelo i
učinioca, našao da je privatna krivična tužba podnijeta nakon isteka toka od 3
mjeseca od dana kada je zakonski zastupnik tužioca saznao za krivično djelo i
izvršioca istog.
Naime, privatna krivična tužba podnijeta je dana 28.12.2010. godine, a
krivično djelo je izvršeno 31.7.2010. godine, kada je zakonski zastupnik
privatnog tužioca saznao za krivično djelo i izvršioca istog. Ovo proizilazi
iz privatne krivične tužbe na kojoj je konstatovano vrijeme prijema iste u
sudu, te i iz iskaza okrivljenog i izvedenih dokaza u pogledu izvršenog
krivičnog djela i učinioca istog. Iz nalaza i mišljenja vještaka medicinske
struke, imajući u vidu ostale izvedene dokaze proizilazi da se radi o lakim
tjelesnim povredama, koje su mogle biti nanijete grebanjem, a iz čega
proizilazi da se radi o pravnoj kvalifikaciji krivičnog djela laka tjelesna
povreda iz čl. 152.st.1. KZ.
Kako se za krivično djelo laka tjelesna povreda iz čl. 152.st.1.KZ gonjenje
preduzima po privatnoj tužbi,koja je u konkretnom slučaju podnijeta nakon
isteka roka od
3 mjeseca, od dana saznanja za izvršeno krivično djelo i učinioca čl.
51.st.1.ZKP, to u konkretnom slučaju ovo predstavlja okolnost koja trajno
isključuje krivično gonjenje, zbog čega je i odlučeno kao u izreci ove presude
na osnovu čl. 362.st.1. tač.3. ZKP.
U smislu čl. 203. u vezi čl. 199. st.2.tač. 3. ZKP troškovi krivičnog postupka
u iznosu od 55 eura, a koji se odnose na naknadu vještačenja od strane
vještaka medicinske struke, padaju na teret budžetskih sredstava.
OSNOVNI SUD U ROŽAJAMA, dana 20.01.2011.g.
ZAPISNIČAR PREDSJEDNIK SUDA
Burdžović Adisa s.r. Camić Zahit s.r.
PRAVNA POUKA: Protiv ove presude može se
izjaviti žalba u roku od 8 dana od dana prijema
iste i to Višem sudu u Bijelom Polju, a preko
ovog suda.