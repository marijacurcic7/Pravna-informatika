OSNOVNI SUD U ROŽAJAMA
K.br.96/11.
U IME NARODA
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.107/11. od 25. maja 2011. godine,
protiv okrivljenog R. Š. iz s. Donja Lovnica, opština Rožaje, zbog krivičnog
djela šumska kradja iz čl. 324.st.1. Krivičnog Zakonika, nakon održanog
glavnog i javnog pretresa u prisustvu okrivljenog, a u odsustvu uredno
pozvanih Osnovnog Državnog Tužioca iz Rožaja na osnovu čl. 453. Zakonika o
Krivičnom Postupku i oštećenog, dana 13.6.2011. godine donio je i javno
objavio
P R E S U D U
Okrivljeni R. Š., JMBG ., od oca Š. i majke H. rodj. K., rodjen ..godine u
Rožajama, živi u s. Donja Lovnica, opština Rožaje, drž. CG, pismen, završio
osnovnu školu, nezapošljen, oženjen, otac jednog maloljetnog djeteta, vojsku
odslužio 2000/2001. godine u Vranju, vodi se pri VE Rožaje, siromašnog imovnog
stanja, osudjivan Presudom Osnovnog suda u Rožajama K.br.60/06. od 03.5.2006.
godine, zbog krivičnog djela nedozvoljeno držanje oružja iz čl. 403.st.1. KZ,
na uslovnu osudu 30 dana zatvora uslovno za jednu godinu i Presudom Osnovnog
suda u Rožajama K.br.72/08. od 26.3.2008. godine, zbog krivičnog djela
nedozvoljeno držanje oružja iz čl. 403.st.1. KZ, na uslovnu osudu 3 mjeseca
zatvora uslovno za 2 godine.
K R I V J E
Što je:
dana 02.5.2011. godine, u mjestu zv. "Bor" opština Rožaje, radi kradje oborio
u državnoj šumi tri smrčeva stabla u kubnoj masi od 1,49 m3, pričinivši time
štetu Upravi za šume Pljevlja-Područnoj jedinici Rožaje,
-čime je izvršio krivično djelo šumska kradja iz čl. 324.st.1. Krivičnog Zakonika.
Pa ga sud na osnovu pomenutog zakonskog propisa, primjenom čl.
4.13.15.32.36.39.42. Krivičnog Zakonika i čl. 364. Zakonika o Krivičnom
Postupku
O S U DJ U J E
NA KAZNU ZATVORA u trajanju od 30 (trideset) dana.
Da plati ovom sudu na ime troškova krivičnog postupka - paušala iznos od 40
eura u roku od 15 dana po pravnosnažnosti ove presude.
Oštećena Uprava za šume Pljevlja - Područna jedinica Rožaje, radi ostvarivanja
odštetnog zahtjeva upućuje se na gradjansku parnicu, i
NA NOVČANU KAZNU u iznosu od 200 (dvijestotine) eura, koju je osudjeni dužan
da plati u roku od 15 dana po pravnosnažnosti ove presude. Ako osudjeni ne
plati novčanu kaznu u ovom roku, sud će novčanu kaznu zamijeniti kaznom
zatvora tako što će za svakih započetih 25 eura novčane kazne odrediti jedan
dan kazne zatvora.
O b r a z l o ž e n j e
ODT iz Rožaja podnio je optužni predlog Kt.br.107/11. od 25. maja 2011.
godine, protiv okrivljenog R. Š. iz s. Donja Lovnica, opština Rožaje, zbog
krivičnog djela šumska kradja iz čl. 324.st.1. KZ.
Sud je glavni pretres održao u odsustvu uredno pozvanog ODT-a iz Rožaja na
osnovu čl. 453. ZKP.
Glavnom pretresu nije prisustvovao oštećeni koji je uredno pozvan.
Okrivljeni Ramović Šemsudin na glavnom pretresu nije priznao izvršenje
krivičnog djela ni krivicu, za krivično djelo za koje je optužen. U svojoj
odbrani je istakao: da nije izvršio krivično djelo koje mu se optužbom stavlja
na teret i da mu u vezi toga ništa nije poznato. Poznato mu je gdje se nalazi
mjesto zv."Bor" i da se isto nalazi u blizini njegove kuće. Predložio je da ga
sud oslobodi od optužbe.
Na glavnom pretresu sud je izveo dokaze: saslušanjem u svojstvu svjedoka H.
S., pročitao zapisnik o izvršenom pregledu čuvara šuma br. 1/2011. od
02.5.2011. godine, izvršio uvid u izvod iz kaznene evidencije na ime
okrivljenog.
Cijeneći iskaz okrivljenog i izvedene dokaze pojedinačno i u vezi sa ostalim
izvedenim dokazima sud je utvrdio činjenično stanje bliže opisano u izreci ove
presude.
Utvrdjeno činjenično stanje proizilazi iz iskaza svjedoka Sulja, čiji je iskaz
sud u cjelosti prihvatio kao tačan, ubjedljiv i kao takav saglasan sa ostalim
izvedenim dokazima, a u odlučnim činjenicama se podudara i sa iskazom
okrivljenog.
Naime, iz iskaza svjedoka S. se vidi: da je on dana 02.5.ove godine u mjesu
zv."Bor" koje pripada državnom vlasništvu, a koje se nalazi u blizini kuće
okrivljenog lično zatekao okrivljenog da sa sjekirom kreše stabla koja su bila
izvaljena od vjetra. Da je u njegovoj blizini primijetio i motornu testeru.
Dva stabla su bila u medjusobnoj blizini dok je treće stablo bilo udaljeno oko
100 metara. Upozorio je okrivljenog da stabla ne kreše i da će mu podnijeti
prijavu. Da je okrivljeni i dalje nastavio da stabla kreše. Kada se vratio
nakon nekoliko sati da vidi šta je bilo sa stablima vidio je da su ista
odrezana od žila i trupci odvezeni na traktorskoj prikolici, čiji je trag išao
u pravcu kuće okrivljenog. Kod kuće okrivljenog nije išao sa razloga što sa
okrivljenim i njegovim ukućanima ne govori već duže vrijeme i isti mu ne
dozvoljavaju pristup kod njihovih kuća zbog ranijih prijava koje je protiv
istih podnosio. Okrivljeni i njegovi stričevi posjeduju dvije brente za
rezanje gradje. Izvršio je premjer panjeva od stabala i utvrdio je kubnu masu
od 1,49 m3, inače okrivljenog dobro poznaje,tako da je protiv istog za
predmetna stabla podnio prijavu. Iskaz ovog svjedoka u svemu je potvrdjen i
ostalim izvedenim dokazima, tako da je sud isti u potpunosti prihvatio kao i
ostale izvedene dokaze.
Sud je cijeneći iskaz okrivljenog našao da isti i pored priznanja nekih
činjenica svojim iskazom nastoji da izbjegne krivičnopravnu odgovornost za
krivično djelo koje mu se stavlja na teret. Naime, isti ne spori činjenicu da
se mjesto zv. "Bor" nalazi u blizini njegove kuće, te mu je sud iskaz u tom
dijelu i prihvatio i isti uzeo kao dokaz jer je potvrdjen izvedenim dokazima.
Medjutim, njegov iskaz u preostalom dijelu sud nije mogao prihvtiti jer je
usmjeren ka izbjegavanju krivičnopravne odgovornosti i kao takav nije
potvrdjen nijednim izvedenim dokazom.
Iz utvrdjenog činjeničnog stanja sud je našao da je okrivljeni dana 02.5.2011.
godine, u državnoj šumi zv. "Bor" oborio tri smrčeva stabla u kubnoj masi od
1,49 m3, radi kradje. Okrivljeni je u konkretnom slučaju postupao sa
umišljajem, jer je bio svjestan da se radi o državnoj šumi i da predmetna
stabla obara radi kradje na šta je pristao, te su na opisani način u njegovoj
radnji sadržani svi bitni elementi krivčnog djela šumska kradja iz čl.
324.st.1. KZ, za koje ga je sud oglasio krivim pošto je našao da nema
elemenata koji bi isključivali njegovu krivičnopravnu odgovornost i osudio ga,
imajući u vidu kumulativnu propisanost kazni u Krivičnom Zakoniku za ovo
krivično djelo, na kaznu zatvora u trajanju od 30 dana i na novčanu kaznu u
iznosu od 200 eura.
Odmjeravajući kaznu okrivljenom u granicama koje su Zakonom propisane za ovo
krivično djelo, imajući u vidu svrhu kažnjavanja i uzimajući u obzir sve
okolnosti koje utiču da kazna bude manja ili veća (olakšavajuće i otežavajuće
okolnosti), iz čl. 42. KZ, sud je kao olakšavajuću okolnost okrivljenom uzeo u
obzir njegove porodične prilike da je otac jednog maloljetnog djeteta, da nije
u radnom odnosu, dok mu je kao otežavajuću okolnost uzeo u obzir to što je do
sada dva puta osudjivan, pa ga je sud u tom smislu imajući u vidu jačinu
ugrožavanja zaštićenog dobra, kao i propisanost kazne u Zakonu za ovo krivično
djelo istog osudio na kaznu zatvora u trajanju od 30 dana i na novčanu kaznu u
iznosu od 200 eura, ubijedjen da će se istima postići svrha kažnjavanja iz čl.
4. u vezi čl. 32. KZ.
Na osnovu čl. 199.st.3. ZKP, sud je obavezao okrivljenog da plati na ime
troškova - paušala iznos od 40 eura, imajući u vidu trajanje i složenost
krivičnog postupka.
U smislu čl. 212.st.3. ZKP ,sud je oštećenu Upravu za šume Pljevlja Područnu
jedinicu Rožaje, radi ostvarivanja odštetnog zahtjeva uputio na gradjansku
parnicu. Ovo sa razloga što oštećeni do okončanja krivičnog postupka nije
postavio odštetni zahtjev, podaci krivičnog postupka nijesu pružali dovoljno
podataka u pogledu odlučivanja o istom.
OSNOVNI SUD U ROŽAJAMA, dana 13.6.2011. godine.
ZAPISNIČAR PREDSJEDNIK SUDA
Burdžović Adisa s.r. Camić Zahit s.r.
PRAVNA POUKA: Protiv ove presude može se izjaviti
žalba u roku od 8 dana od dana prijema iste, Višem sudu
u Bijelom Polju, a preko ovog suda.