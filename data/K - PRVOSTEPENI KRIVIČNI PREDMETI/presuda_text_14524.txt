                                                                  _K. br. 262/12_






      OSNOVNI SUD U BIJELOM POLJU, po sudiji pojedincu Ivanu Adamoviću, uz učešće namještenika suda Jovanke Raičević, kao zapisničara, u krivičnom predmetu protiv A.M. iz P., opština Mojkovac, zbog krivičnog djela nedozvoljeno držanje oružja i eksplozivnih materija čl. 403 st. 1 Krivičnog zakonika, postupajući po predlogu Osnovnog državnog tužilaštva u Bijelom Polju, KT. br. 169/12 od 25. 06. 2012. godine, za izricanje mjere bezbjednosti obaveznog psihijatrijskog liječenja i čuvanja u zdravstvenoj ustanovi, nakon održanog glavnog i javnog pretresa, u prisustvu zamjenika ODT-a u Bijelom Polju Lj.J., branioca po službenoj dužnosti A.M., adv. Đ.J. iz B.Polja, a u odsustvu A.M., dana 09.11. 2012. godine,  donio je i objavio,

R J E Š E NJ E  
      Prema A.M. od oca N. majke M., rođene S., rođen 19. 01. 1968. godine u Šavniku, sa prebivalištem u mjestu P., opština Mojkovac, drž. CG, pismen, završio SSS, neosuđivan,

      Zato što je:

      -U periodu od neutvrđenog dana u martu mjesecu 2012. godine do 26.04.2012. godine, protivno čl. 10 a, Zakona o oružju (Sl. list CG br. 20/11 od 15.04.2011. godine) u svojoj kući u mjestu P. opština Mojkovac, držao vatreno oružje - poluautomatsku pušku kalibra 7,62 mm, serijskog broja 586254 i 10 komada municije kalibra 7,62 mm,

      -čime je izvršio protivpravno djelo, predviđeno u zakonu kao krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika,

      -pa mu sud na osnovu člana 68 i 69 Krivičnog zakonika (Kz-a), te članova 470 i 471 Zakonika o krivičnom postupku (Zkp-a),  i z r i č e, m j e r u   b e z b j e d n o s t i,

OBAVEZNO PSIHIJATRIJSKO LIJEČENJE  I ČUVANJE U ZDRSTVENOJ USTANOVI  
      Otpuštanje iz zdrastvene ustanove sud će odrediti, kada se utvrdi da je dalje zadržavanje u zdrastvenoj ustanovi nepotrebno.

Prema A.M. shodno čl. 75 Kz, izriče se mjera bezbjednosti, oduzmanje predmeta,
poluautomatske puške kalibra 7,62 mm, serijskog broja 7586254 i 10 komada
municije kalibra 7,62 mm, kao predmeta izvršenja krivičnog djela.  
      Troškovi krivičnog postupka padaju na teret budžetskih sredstava.

O b r a z l o ž e nj e  
      Osnovno državno tužilaštvo  u Bijelom Polju podnijelo je ovom sudu, predlog Kt. br. 169/12 od 25.06. 2012. godine, da se prema A.M., iz P., opština Mojkovac, izrekne mjera bezbjednosti obaveznog psihijatrijskog liječenja i čuvanja u zdrastvenoj ustanovi, zbog toga što je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika.

      Glavni pretres je održan i zaključen, u prisustvu zamjenika ODT-a u Bijelom Polju Lj. J., i branioca po službenoj dužnosti A.M., advokata Đ.J. iz Bijelog Polja, a u odsustvu A.M., čije prisustvo nije bilo nužno.

      Zamjenik ODT-a u završnoj riječi je izjavila da ostaje pri podnijetom predlogu i predložila je sudu da A.M. izrekne mjeru obavezno psihijatrijsko liječenje i čuvanje u zdrastvenoj ustanovi.

      Branilac po službenoj dužnosti  A.M. adv. J.Đ.u završnoj riječi je izjavila  da ostavlja sudu na ocjenu ispunjenost uslova za izricanje mjere prema A.M..

      Na glavnom pretresu sud je izveo dokaze: pročitao zapisnik o pretresanju stana i drugih prostorija od 26.04.2012. godine, pročitao potvrdu od 26.04.2012. godine, pročitao medicinsku dokumentaciju na ime A.M. i to izvještaj Konzilijuma ljekara specijalista oftamologa, pročitao otpusnu listu KC CG Podgorica, pročitao izvještaj ljekara specijaliste od 07.05.2009. godine i 15.07.2011. godine, pročitao nalaz i mišljenje vještaka psihijatra dr G. K. od 16.06.2012. godine i saslušao vještaka na glavnom pretresu, izvršio uvid u foto dokumentaciju br. 19/12 od 26.04.2012. godine i izvršio uvid u izvod iz KE na ime A.M.

      Cijeneći dokaze pojedinačno i u međusobnoj vezi shodno čl. 370. Zakonika o krivičnom postupku sud je utvrdio činjenično stanje na osnovu koga je zaključio da je A.M. izvršio protivpravno djelo u Zakonu predviđeno kao krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika.

      Naime, iz zapisnika o pretresanju stana i drugih prostorija sačinjenog od strane pripadnika Uprave policije Ispostava Mojkovac a koji su pretresanje preduzeli dana 26.04.2012. godine, po osnovu naredbe sudije za istragu Osnovnog suda u Bijelom Polju, kada je izvršeno pretresanje stana A. M. iz P. opština Mojkovac, i prilikom pretresanja kuće A. M. u krevetu koji se nalazi u spavaćoj sobi, pronađena poluautomatska puška fabričkog broja 586254 i nož.

      Iz potvrde o privremenom oduzimanju predmeta Uprave policije - Ispostava Mojkovac, proizilazi da je od A.M. dana 26.04.2012. godine oduzeta PAP (poluautomatska puška) fabričkog broja 586254 i nož.

      Po osnovu medicinske dokumentacije na ime A. M. nalaz i mišljenje dala je vještak psihijatar dr G.K.. U svom nalazu od 16.06.2012. godine, navela je da je A.M. pregledala u Centar za mentalno zdravlje u Bijelom Polju kada je zapazila da isti nema uvid u sopstveno stanje i izražene su promjene u mišljenju usljed povređivanja mozga te da je evidentan osjećaj ugroženosti zasnovan na bolesnim pretpostavkama. Vještak dr K.je mišljenja da su kod A. M. prisutni fizički i psihički poremećaji i to; da je slijep, ima izražene znake psihoorganskog sindroma, funkcioniše na psihotičnom nivou sa jakim osjećajem ugroženosti, sklon je uzimanju alkohola i karakterno ima znakove poremećaja ličnosti koji ga ometaju u socijalizaciji i čine da drugi ljudi teško mogu da sarađuju sa njim. Dalje je navela da se iz dokumentacije na njegovo ime vidi da je isti više puta ugrozio sopstveno zdravlje na način što je pucao sebi u glavu, zapalio se plinom, ležao u snijegu. Mišljenja je da u slučaju da mu se (A.M.) učini da neko hoće da mu nanese zlo, a pri tom je evidentna kako navodi, sklonost povišene interperetativne spremnosti  da je vjerovatno da će povrijediti i druge ljude i pri tom biti ubijeđen da je morao da se brani. Postoji velika vjerovatnoća da će povrijediti sebe i ljude iz okoline, oštetiti imovinu svoju ili tuđu a sve kao rezultat psihičkih poremećaja. Usled izgraženog psihoorganskog sindroma, psihitičnog poremećaja i alkoholnih abuzusa, nije sposoban da shvati značaj svojih postupaka niti da upravlja njima. Dalje je navela da nije sposoban da se brine o sebi i da donosi odluke kojima bi adekvatno štitio svoje interese. Mišljenja je da je A.M. neophodno oduzeti poslovnu sposobnost i smjestiti ga u odgovarajuću ustanovu socijalnog tipa u kojoj bi imao adekvatan i redovan nadzor i gdje bi mu redovno davali psihijatrijske ljekove.  
      U pojašnjenju nalaza na glavnom pretresu vještak dr K.je ostala pri nalazu od 16.06.2012. godine, dodajući da u vrijeme izvršenja predmetnog krivičnog djela, A. M. nije imao sposobnost da shvati posledice sopstvenog ponašanja niti je mogao da upravlja sopstvenom voljom iz medicinskih razloga i bio je neuračunljiv.  
      Vještak dr K. je mišljenja da za A. M. nije potrebno duže psihijatrijsko posmatranje jer je više puta liječen u specijalnoj bolnici za psihijatriju u Dobroti i ima dijagnostikovane psihijatrijske poremećaje koji su trajne prirode i koji se moraju liječiti redovnom upotrebom psihijatrijske terapije. Obzirom da A.M. zbog prirode svoje bolesti i teških oštećenja nastalih povređivanjem mozga, nema kapaciteta da shvati neophodnost liječenja niti ima uvid u sopstvenu bolest pa smatra da neće pristati na dobrovoljno liječenje a što utiče na poremećeno ponašanje koje može rezultirati povređivanjem samoga sebe ili nekoga iz okoline. Obzirom da A.M. nema bližih članova porodice smatra da je neophodno oduzimanje poslovne sposobnosti i ukjučivanje odgoarajućeg Centra za socijalni rad radi pronalaženja optimalnog rješenja za njega. Vještak je mišljenja da je A. neophodno uputiti u Specijalnu bolnicu za psihijatriju Dobrota - Kotor jer nije sposoban ni za kakvo kućno liječenje obzirom da nema članova porodice koji žive sa njim. Nalaz i mišljenje vještaka dr G. K. sud je u potpunosti prihvatio.

      Uvidom u foto dokumentaciju sačinjenu od strane pripadnika Uprave policije Ispostave Mojkovac dana 26.04.2012. godine, a prilikom pretresanja kuće A.M. nesporno proizilazi da je ispod kreveta pronađena predmetna puška, dok je u fotografiji br. 7 prikazano i 10 komada municije koji su pronađeni u okviru puške.

      Iz izvoda iz kaznene evidencije na ime A.M. sud je utvrdio da isti do sada nije osuđivan.

      Analizom izvedenih dokaza nesporno utvrđeno da je u kući A.M. u kojoj živi sam, pronađena poluautomatska puška, a koja spada u oružje čije je nabavljanje, držanje i nošenje građanima zabranjeno, kao i deset komada municije kalibra 7,62 mm, koji su se nalazili u magacinu-okviru puške, to je A.M. postupao protivno odredbi člana 10a Zakona o oružju ("Sl. list RCG" br. 20/11), i time je u svojim radnjama ostvario sva bitna obilježja protivpravnog djela, predviđenog u zakonu kao krivično djelo-nedozvoljeno držanje oružja i eksplozivnih materija iz čl. 403 st. 1 Krivičnog zakonika

      Dakle, iz prethodno analiziranih dokaza sud je nedvosmisleno utvrdio da je A. M., u periodu od neutvrđenog dana u martu mjesecu 2012. godine do 26.04.2012. godine, protivno čl. 10 a, Zakona o oružju (Sl. list CG br. 20/11 od 15.04.2011. godine) u svojoj kući u mjestu P. opština Mojkovac držao vatreno oružje - poluautomatsku pušku kalibra 7,62 mm, serijskog broja 586254 i 10 komada municije kalibra 7,62 mm.

Prethodno opisane radnje koje je izvršio A. M., iste je izvršio, a da nije bio
sposoban da shvati značaj svojih djela i da upravlja svojim postupcima, kako
je to utvrđeno iz nalaza i mišljenja vještaka psihijatra dr G.K. i drugih
izvedenih dokaza. Vještak dr K. je mišljenja da je A.M. u vrijeme izvršenja
predmetnog krivičnog djela, a zbog prirode bolesti koja je kod njega
dijagnostikovana, nije bio sposoban da shvati značaj sopstvenih postupaka,
niti da upravlja njima, tj. bio je neuračunljiv.  
Dakle,  iz svih izvedenih dokaza sud je nesporno utvrdio da je A.M., u periodu
navedenom u izreci rješenja, preduzeo opisane radnje, čime je izvršio
protivpravna djela predvidjena u zakonu kao krivična djela, takodje sadržana u
izreci rješenja. Međutim, sud je takodje utvrdio da je A.M., u vrijeme
preduzimanja opisanih radnji bio u neuračunljivom stanju sa kog razloga
protivpravna djela koja je preduzeo A.M. nijesu krivična djela, pa je sud A.M.
izrekao mjeru bezbjednosti obaveznog psihijatrijskog liječenja i čuvanja u
zdrastvenoj ustanovi, a imajući u vidu nalaz i mišljenje vještaka dr G. K.koja
je stava da prema A.M. treba sprovesti mjere bolničkog psihijatrijskog
liječenja u odgovarajućoj zdrstvenoj ustanovi, gdje će se i zadržati sve dok
se ne utvrdi da je njegovo dalje zadržavanje u zdrastvenoj ustanovi
nepotrebno.
Shodno čl.75 Kz-a prema A.M.  je izrečena mjera bezbjednosti oduzmanje
predmeta poluautomatske puške kalibra 7,62 mm, serijskog broja 586254 i 10
komada municije kalibra 7,62 mm, kao predmeta izvršenja krivičnog djela  
Pošto A. M. nije oglašen krivim, odlučeno je da troškovi krivičnog postupka
padaju na teret budžetskih sredstava suda.  
      Sa iznijetih razloga, shodno čl. 470 Zkp-a,  odlučeno je kao u izreci rješenja.

OSNOVNI SUD U BIJELOM POLJU
Dana 09.11.2012.godine,  
Zapisničar,
S u d i j a,
Jovanka Raičević s.r.
Ivan Adamović s.r.  