K. br. 288/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Jovanke Raičević, kao zapisničara, u krivičnom predmetu
protiv okrivljenog S.Z.a, iz R., opština Bijelo Polje, zbog krivičnog djela
šumska krađa iz čl. 324 st. 1 Krivičnog zakonika, po optužnom predlogu
Osnovnog državnog tužilaštva u Bijelom Polju, Kt. br. 182/12 od 27. 08. 2012
godine, nakon održanog usmenog, glavnog i javnog pretresa, u prisustvu
zamjenika u Osnovnom državnom tužilaštvu u Bijelom Polju Zvrko Denisa i
okrivljenog S.Z.a a u odsustvu predstavnika oštećene U. za Š. PJ Bijelo Polje,
dana 27. 09. 2012 godine, donio je i objavio,
P R E S U D U
Okrivljeni S.Z., od oca D., majke V., rođene R.ć, rođen ... godine u mjestu R.
opština Bijelo Polje, sa prebivalištem u mjestu rođenja, državljanin CG,
oženjen, otac četvoro maloljetno djece, završio OŠ, lošeg imovnog stanja,
osuđivan, presudama, Osnovnog suda u Bijelom Polju K. br. 95/05 od 05.02.2007.
godine, zbog krivičnog djela iz čl. 324/2. KZ RCG na tri mjeseca zatvora
uslovno za dvije godine i presudom Osnovnog suda u Bijelom Polju K. br. 697/08
od 22.12.2008. godine, zbog krivičnog djela iz čl. 324/2-1 KZ CG na tri
mjeseca zatvora i 200,00 € novčane kazne.
K R I V J E
-Zato što je,
-Krajem aprila mjeseca 2012. godine, u državnoj šumi u mjestu zv."Lisičine", opština Bijelo Polje, radi krađe oborio 7 bukovih stabala ukupne drvne mase 4,69 m3, i time oštećenoj U. za Š. P.a pričino štetu.
-čime je izvršio krivično djelo šumska krađa iz čl. 324 st. 1 Krivičnog zakonika, 
-pa ga sud, primjenom citiranog zakonskog propisa, te čl. 2, 4, 5, 13, 15, 32, 36, 39 i 42 Krivičnog zakonika (Kz-a) i čl. 226, 229, 239 i 374 Zakonika o krivičnom postupku (Zkp-a), 
O S U Đ U J E
Na kaznu zatvora od 30 (trideset) dana, kao glavnu kaznu i na novčanu kaznu u
iznosu od 200,00 € (dvijestotineeura), kao sporednu kaznu, koju je dužan
uplatiti u roku od 3 (tri) mjeseca po pravosnažnosti presude, na žiro račun
Depozita novčanih kazni, troškova postupka i paušala CG, broj: 832-151-35.
Ako osuđeni ne plati novčanu kaznu u određenom roku, sud će novčanu kaznu
zamijeniti kaznom zatvora, tako što će za svakih započetih 25,00 eura novčane
kazne odrediti jedan dan zatvora a ako osuđeni plati samo dio novčane kazne,
sud će ostatak kazne srazmjerno zamijeniti kaznom zatvora, pa ako osuđeni
isplati ostatak novčane kazne, izvršenje kazne zatvora će se obustaviti.
Okrivljeni se obavezuje da ovom sudu plati na ime paušala iznos od 25,00€,
koji iznos će uplatiti na žiro račun Depozita novčanih kazni, troškova
postupka i paušala CG, broj: 832-151-35, u roku od 15 dana, po pravosnažnosti
presude, pod prijetnjom prinudnog izvršenja, s tim što je dokaze o uplati
kazne i paušala dužan dostaviti krivičnoj pisarnici ovog suda.
Oštećena U.a za Š. P.a-PJ Bijelo Polje, radi ostvarivanja imovinsko-pravnog
zahtjeva, upućuje se na parnični postupak.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br.
182/12 od 27.08. 2012 godine, optužen je S.Z. iz R., opština Bijelo Polje,
zbog krivičnog djela šumska krađa iz čl. 324 st. 1 Krivičnog zakonika.
Glavni pretres je održan i zaključen u prisustvu zamjenika u Osnovnom državnom
tužilaštvu u Bijelom Polju, Zvrko Denisa i okrivljenog S.Z.a a u odsustvu,
uredno pozvanog predstavnika oštećene U. za Š. P.a-PJ Bijelo Polje.
Zamjeniu ODT-a u Bijelom Polju u završnoj riječi je izjavio da je priznanjem
okrivljenog potkrijepljenog izvedenim dokazima, nedvosmisleno utvrđeno da je
okrivljeni izvršio krivično djelo stavljeno mu na teret, pa je predložio sudu
da ga oglasi krivim i osudi na kaznu po zakonu.
Okrivljeni S.Z. u svojoj odbrani u istražnom postupku je izjavio, da je krajem
ili početkom aprila 2012. godine, u državnoj šumi zv. "Lisičine" u mjestu R.a
posjekao 7 bukovih stabala u količini od oko tri metra kubna. Kazao je da je
sječu izvršio sam a nekih petnestak dana nakon sječe, pokupio je posječena
stabla. Dalje je kazao da je, nakon što je stabla obradio - isjekao na dužinu
od jednog metra, utovario ih na kamion i potjerao S.D.u koji živi u mjestu
Slijepač Most opština Bijelo Polje a potjerao mu ih je radi zamjene za nekakvu
mašinu. Dok je istovarao drva kod kuće S.D.a naišao je lugar M., sa još jednim
licem i upitali su ga gdje je posjekao drva, na šta je on odgovorio. Kazao je
i da nije pribavio doznaku za ovu sječu iz razloga što se na tom području
lugari često smenjuju pa nije znao kome da se obrati. Kazao je i da je bio
prinuđen da izvrši predmetnu sječu zbog loše materijalne situacije.
U svojoj odbrani na glavnom pretresu okrivljeni S., naveo je da priznaje
izvršenje krivičnog djelo koje mu je stavljeno na teret i da se zbog istog
osjeća krivim. Ponovio je odbranu datu tokom istrage pojašnjavajući da je
kritičnom prilikom posjekao po njegovoj procjeni stabala neto mase oko tri
metra kubna odnosno oko pet metara prostornih.
U završnoj riječi okrivljeni je izjavio da je izvršio krivično djelo koje mu
je stavljeno na teret, izrazio je kajanje zbog učinjenog i molio je sud da ga
što blaže kazni.
Radi utvrđivanja odlučnih činjenica i krivice okrivljenog, sud je u dokaznom
postupku, na glavnom pretresu, izveo dokaze pročitao iskaze svjedoka M. N. i
S.D.a, pročitao zapisnik o kontrolnom pregledu br. 8/12 od 16.05.2012. godine,
pročitao prijavu za šušmsku štetu sa procjenom štete ŠKR br. 11/2012 od
25.05.2012. godine, te izvršio uvid u izvod iz kaznene evidencije na ime
okrivljenog.Sud nije izvodio dokaz saslušanjem u svojstvu svjedoka
F.LJ.obzirom da je zamjenik ODT-a odustao od tog predloga, a po ocjeni suda
saslušanje ovog svjedoka bi vodilo samo odugovlačenju postupka obzirom da je
priznajne okrivljenog potkrijepljeno izvedenim dokazima.
Cijeneći odbranu okrivljenog i dokaze pojedinačno i u međusobnoj vezi, shodno
čl. 370 Zkp-a, sud je utvrdio činjenično stanje i na osnovu takvog utvrđenog
činjeničnog stanja zaključio da je okrivljeni S.Z. izvršio krivično djelo
stavljeno mu na teret, za koje je kriv.
Okrivljeni u svojoj odbrani, priznao je izvršenje krivičnog djela stavljenog
mu na teret, koje priznanje je, po ocjeni ovog suda potpuno, jasno i
nedvosmisleno.
Naime, okrivljeni navodi da je bez odgovarajućih dozvola u državnoj šumi u
mjestu zv. "Lisičine" sam posjekao 7 bukovih stabala. U svojoj odbrani tokom
istrage kazao je da smatra da je posjekao ukupno oko 3 m3 stabala, međutim na
glavnom pretresu zapravo je pojasnio da je posjekao oko 5 m prostornih a da u
tih 5 prostornih metara ima neto oko 3 m3 drveta. Stabla je posjekao kako bi
drva zamijenio sa S.D.em za nekakvu mašinu.
Priznanje okrivljenog potvrđeno je izvedenim dokazima. Tako u svom iskazu
svjedok M. N.a u bitnom navodi da je dana 15. 05. 2012 godine, oko 23:00h
obaviješten da se u selu R.a kreće kamion sa ogrjevnim drvetom. Pošao je na
lice mjesta zajedno sa kolegovm F.LJ.i na licu mjesta, ispred kuće S. D.a,
zatekao okrivljenog kako istovara drva a tom prilikom je premjerio dozemke.
Sjutra dan je izašao na lice mjsta, premjerio panjeve i zaključio da se radi
predmetnim drvima, o čemu je sačinio zapisnik, koji je okrivljeni potpisao.
Kazao je da se radilo o 7 bukovih stabala, drvne mase 4, 69 m3, posječenih u
mjestu, Lisičine a stabla su bila opožarena. Iskaz ovog svjedoka sud je u
potpunosti prihvatio cijeneći da je potpun, jasan i objektivan te podudaran i
sa odbranom okirvljenog S.a, te ostalim izvedenim dokazima.
Sud je cijenio iskaz svjedoka S.D.a koji u bitnom navodi da se sa svojim
bratom S. V. dogovorio da mu da mašinu za rezanje drva u zamjenu za ogrjevna
drva u vrijednosti od 500,00€. Kazao je da sa S.Z.om (okrivljenim) nije niša
dogovarao oko drva, već da je jednog dana u svom dvorištu primijetio,
istovarena nekakva drva, za koja nije vidio ko ih je dotjerao. Iskaz ovog
svjedoka sud je prihvatio.
Sud je cijenio pisani dokaz, zapisnik o izvršenom kontrolnom pregledu br. 8/12
od 16.05.2012.godine i iz istog utvrdio da je lugar M. N.a dana 16. 05. 2012
godine obilazeći rejon Lisičine, pronašao bespravnu sječu, 7 bukovih stabala,
ukupne drvne mase 4,69m3. Posječena stabla su otjerana sa lica mjesta, u selo
R.a ispred kuće S. D.a. U zapisniku su evidentirani prečnici svih 7 panjeva.
Iz prijave za šumsku štetu ŠKR . br. 11/2012 od 25.05.2012. godine, proizilazi
da je okrivljeni predmetnom sječom oštećenoj U. za Š. pričinio štetu u iznosu
od 393,20€ na koji iznos štete je okrivljeni prigovorio pa sud okrivljenog
nije obavezao da oštećenoj nadoknadi štetu u navedenom iznosu cijenići da je
oštećena sama utvrdila iznos štete bez odgovarajućeg vještačenja, te je sud
oštećenu U.u za Š. P.a, radi ostvarivanja imovinsko pravnog zahtjeva uputio na
parnični postupak. Sud je cijenio da bi izvođenje dokaza, utvrđivanja iznosa
pričinjene štete samo vodilo odugovlačenju postupka.
Iz izvoda iz kaznene evidencije na ime okrivljenog sud je utvrdio da je isti
do sada dva puta osuđivan i to presudom Osnovnog suda u Bijelom Polju K. br.
95/05 od 05.02.2007. godine, zbog krivičnog djela iz čl. 324/2. KZ RCG na tri
mjeseca zatvora uslovno za dvije godine i presudom Osnovnog suda u Bijelom
Polju K. br. 697/08 od 22.12.2008. godine, zbog krivičnog djela iz čl. 324/2-1
KZ CG na tri mjeseca zatvora i 200,00 € novčane kazne.
.
S toga, priznaje okrivljenog je potpuno jasno i nedvosmisleno, jer je i
potvrđeno dokazima izvedenim tokom postupka, pa je sud kao nesporno zaključio
da je okrivljeni S.Z., krajem aprila mjeseca 2012. godine, u državnoj šumi u
mjestu zv."Lisičine", opština Bijelo Polje, radi krađe oborio 7 bukovih
stabala ukupne drvne mase 4,69 m3, i time oštećenoj U. za Š. P.a pričino
štetu.
Za obaranje stabala okrivljeni nije imao potrebna odobrenja a stabla je oborio
radi krađe. U ovim radnjama okrivljenog stekla su se sva bitna obilježja bića
krivičnog djela šumska krađa iz čl. 324 st. 1 KZ, jer je obarajući stabla u
državnoj šumi u namjeri pribavljanja protivpravne imovinske koristi u svojim
radnjama ostvario obilježja bića krivičnog djela u pitanju, obzirom i da
kubatura oborenih stabala iznosi 4,96 m3. Krivično djelo, okrivljeni je
izvršio sa umišljajem, jer je bio svjesan da radnju obaranja i prisvajanja
stabala vrši u državnoj šumi bez pravnog osnova, zbog čega je kriv .
Prilikom odlučivanja o vrsti krivične sankcije, sud je cijenio sve okolnosti
iz čl. 42 Kz-a, koje se odnose na odmjeravanje kazne, pa je na strani
okrivljenog S.a od olakšavajućih okolnosti našao da se radi o porodičnoj osobi
ocu četvoro djece, licu lošeg imovnog stanja, dok je od otežavajućih okolnosti
našao da se radi o licu koje je ranije dva puta osuđivano te da je osuđivan i
za istovrsna krivična djala, pa je mišljenja da će se sa zatvorskom kaznom od
30 dana, ostvariti svrha kažnjavanja predviđena u čl. 32 KZ-a. Sud je uz
izrečenu kaznu zatvora, kao glavnu kaznu, okrivljenog shodno odredbama čl. 324
st. 1 KZ-a, osudio i na plaćanje novčane kazne od 200,00 eura, kao sporedne
kazne, a shodno odredbama čl. 34 st. 3 u vezi st. 2 KZ-a, cijeneći da će se na
taj način postići svrha kažnjavanja.
Shodnoo čl. 226 Zkp-a, okrivljeni je obavezan da sudu plati na ime paušala
iznos od 25,00 €, pri čemu je sud cijenio složenost i trajanje krivičnog
postupka, te imovinske prilike okrivljenog.
Shodno čl. 239 -Zkp-a, oštećena U.a za Š. P.a-PJ Bijelo Polje, radi
ostvarivanja imovinsko-pravnog zahtjeva, upućena je na parnični postupak,
obzirom da činjenice utvrđene u ovom krivičnom postupku nijesu pružale pouzdan
osnov za odluku suda o imovinsko pravnom zahtjevu a utvrđivanje ovih činjenica
bi po ocjeni ovog suda vodilo odugovlačenju postupka.
Iz iznijetog je odlučeno kao u izreci presude a shodno čl. 374 Zkp-a.
OSNOVNI SUD U BIJELOM POLJU
Dana 27. 09. 2012 godine,
Zapisničar, S u d i j a,
Jovanka Raičević s.r. Ivan Adamović s.r.