K br. 326/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Jovanke Raičević, kao zapisničara, rješavajući po optužnom
predlogu Osnovnog državnog tužilaštva u Bijelom Polju, Kt. br. 199/12 od 01.
10. 2012. godine, podnijetom protiv okrivljenog B.H.a, iz mjesta C., opština
Bijelo Polje, zbog krivičnog djela protivpravno zauzimanje zemljišta iz čl.
254 st.1 Krivičnog zakonika, nakon održanog glavnog i javnog pretresa, u
prisustvu savjetnika u ODT-u u Bijelom Polju Darinke Šćepanović i okrivljenog
B.H.a, donio je i objavio dana 14. 11. 2012. godine,
P R E S U D U
Okrivljeni B.H. od oca M. i majke E., rodjene D., rodjen ..... godine u
Bijelom Polju, sa prebivalištem u C., opština Bijelo Polje, državljanin Crne
Gore, oženjen otac šestoro djece, završio OŠ, srednjeg imovnog stanja,
neosuđivan,
K R I V J E
- Zato što je:
Neutvrđenog dana u maju mjesecu 2012. godine, u mjestu Kradenik opština Bijelo
Polje, protivpravno zauzeo državno zemljište, 214 m2 od kat parcele br. 66 po
načinu korišćenja neplodno zemljište, upisane u listu nepokretnosti br. 25 KO
Kradenik na ime Crne Gore-Vlade Crne Gore svojina 1/1, na način što je na
istoj parceli postavio drvenu ogradu i vratnicu čime je zauzeo i to dio
parcele br 66 u površini od 31 m2, koja se graniči sa sjeverozapadne i
jugozapadne strane sa parcelom br. 66 u dužini od 16,15 metara, sa jugoistočne
strane parcelom br. 68 u dužini od 1,2 metra, po načinu korišćenja
nekategorisani put u svojini opštine Bijelo Polje i sa sjeveroistočne strane
dijelom parcele br. 66 u dužini od 15,2 metra, zatim dio iste parcele br 66 u
površini od 33 m2, koji se graniči sa istočne strane u dužini od 13,3 metra
parcelom br. 78 u svojini B.S., sa sjeverne strane u dužini od 2,7 metara
parcelom broj 79 u svojini B.H.a, sa zapadne strane dijelom kat. parcele br.
66 u dužini od 8,47 metara i sa jugozapadne strane parcelom br. 66 u dužini od
5,00 metara kao i dio kat. parcele br. 66 u površini od 150 m2, koji se sa
sjeverozapadne strane u dužini od 13,4 metra graniči parcelom br. 78 u svojini
B.S., sa istočne i jugoistočne strane u dužini od 19,8 metara parcelom br. 75
u svojini B.H.a, sa južne strane parcelom br. 66 dužinom od 4 metra i sa
jugozapadne strane opisanim spornim djelovima parcele br. 66 u dužini od 16,45
metara,
-čime je izvršio krivično djelo protivpravno zauzimanje zemljišta iz čl. 254 st. 1 Krivičnog zakonika,
-pa ga sud, primjenom citiranog zakonskog propisa, te čl. 2, 4, 5, 13, 15, 32, 39, 42, Krivičnog zakonika (Kz-a) i čl. 226, 229, 239 i 374 Zakonika o krivičnom postupku (Zkp-a), 
O S U Đ U J E
Na novčanu kaznu u iznosu od 700,00 € (sedamstotinaeura), koju kaznu je dužan
da plati ovom sudu u roku od 3 (tri) mjeseca, po pravosnažnosti presude, a ako
osuđeni ne plati novčanu kaznu u određenom roku, sud će novčanu kaznu
zamijeniti kaznom zatvora, tako što će za svakih započetih 25,00 eura novčane
kazne odrediti jedan dan zatvora, a ako osuđeni plati samo dio novčane kazne,
sud će ostatak kazne srazmjerno zamijeniti kaznom zatvora, pa ako osuđeni
isplati ostatak novčane kazne, izvršenje kazne zatvora će se obustaviti.
Okrivljeni se obavezuje da ovom sudu plati na ime paušala iznos od 30,00€, kao
i na ime ostalih troškova krivičnog postupka, iznos od 187,00€, koje iznose će
uplatiti na Depozit novčanih kazni, troškova postupka i paušala CG, na žiro
račun br. 832-151-35, sve u roku od 15 dana, po pravosnažnosti presude, pod
prijetnjom prinudnog izvršenja, s tim što je dokaz o uplati, dužan dostaviti
krivičnoj pisarnici ovog suda.
Oštećena država Crna Gora radi ostvarivanja imovinsko pravnog zahtjeva upućuje
se na parnični postupak.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br.
199/12 od 01. 10. 2012 godine, optužen je B.H., iz mjesta C., opština Bijelo
Polje, da je izvršio krivično djelo protivpravno zauzimanje zemljišta iz čl.
254 st. 1 Krivičnog zakonika.
U završnoj riječi savjetnik u ODT-u Darinka Šćepanović je izjavila da ostaje
pri podnijetom optužnom predlogu, predlažući sudu da okrivljenog oglasi krivim
i da ga osudi po zakonu.
Okrivljeni B.H. u svojoj odbrani u bitnom je naveo da u mjestu Kradenik
posjeduje parcelu koja se graniči sa državnim putem. Kako bi onemogućio prolaz
stoke, da mu ne bi pravila štetu, on je napravio drvenu ogradu pored državnog
puta i kako je naveo postavio je svojim imanjem. Ogradu koju je postavio, je
pokretna, a postavio je nakon očeve smrti prije 35 godina. Negirao je da je u
junu mjesecu 2012. godine, postavljao novu ogradu, već je samo izvršio
popravku postojeće, negirajući da je zauzeo državno zemljište
U završnoj riječi okrivljeni je negirao izvršenje krivičnog djela stavljenog
mu na teret navodeći da su vještaci geodetske struke zapravo nalaz sačinili po
instrukcijama svjedoka B.A.a, pa je predložio sudu da ga oslobodi od optužbe.
Radi utvrđivanja odlučnih činjenica i donošenja pravilne i zakonite odluke,
sud je izveo dokaze, saslušao svjedoka B.A.a, pročitao nalaz i mišljenje
vještaka geodetske struke Č.D.i P.B.od 31.07.2012. godine i saslušao vještaka
P.B.na glavnom pretresu, izvršio uvid u skicu lica mjesta, izvršio uvid u
preglednu skicu parcele br. 75 sa susjednim parcelama za KO Kradenik, te
izvršio uvid u izvod iz KE, na ime okrivljenog.
Sud je odbio predloge okrivljenog da se u svojstvu svjedoka saslušaju B.N.,
B.M.i B.J., a na okolnosti ko je vlasnik sporne parcele obzirom da je sud ove
činjenice utvrdio iz nalaza i mišljenja vještaka koji su se koristili podacima
koji su u službenoj upotrebi za predmetnu katastarsku opštinu.
Cijeneći odbranu okrivljenog i dokaze pojedinačno i u međusobnoj vezi, shodno
čl. 370 Zakonika o krivičnom postupku, sud je utvrdio činjenično stanje i na
osnovu istog zaključio da je okrivljeni izvršio krivično djelo protivpravno
zauzimanje zemljišta iz čl. 254 st. 1 Krivičnog zakonika, za koje je kriv iz
sledećih razloga.
Sud je cijenio iskaz svjedoka B.A.a koji u svom iskazu datom tokom istražnog
postupka u bitnom navodi, da njegov otac B.S.a u mjestu Kradenik posjeduje
imanje koje se graniči sa imanjem okrivljenog B.H.a a prethodno je imanje bilo
vlasništvo njihovog djeda koji je umro prije 10 godina, nakon čega je imanje
podijeljeno na njegovog oca i stričeve i nakon podjele nijesu postavljane
nikakve ograde. Naveo je da je u aprilu mjesecu 2009. godine, okrivljeni B.H.
postavio ogradu na državnoj imovini i državnom putu, a nakon razgovora ovog
svjedoka i drugih ljudi sa B.H.om on je pristao da tu ogradu ukloni. Krajem
maja mjeseca 2012. godine, B.H. je opet postavio ogradu na državnom zemljištu
i tako zagradio put koji koristi ovaj svjedok za prilaz svojoj parceli. Kazao
je još da je B.H. 2006 ili 2007. godine, od B.U.a kupio parcelu koja se nalazi
ispod parcele ovog svjedoka i graniči se sa državnim putem.
U svom iskazu na glavnom pretresu svjedok B.A. ponovio je iskaz dat u istrazi
s tim što je pojasnio da je okrivljeni H. prvi put 2009. godine postavio
ogradu i time zauzeo dio državnog zemljišta a nakon intervencije ljudi iz
sela, H. je uklonio tu ogradu i postavio je gdje se prvobitno nalazila tj.
međašima. Sve do maja mjeseca 2012. godine, okrivljeni nije pomjerao ogradu da
bi sredinom maja 2012. godine, opet postavio ogradu u vidu kolja sa tarabama i
to dionicom kuda je po procjeni ovog svjedoka zauzeo državno zemljište a
ograda je stajala na licu mjesta i kada su geometri izlazili na licu mjesta i
postoji i dalje. Iskaz ovog svjedoka sud je u potpunosti prihvatio kao jasan,
određen i objektivan, potvrđen i nalazom i mišljenjem vještaka geodetske
struke.
Sud je cijenio nalaz i mišljenje vještaka geodetske struke P.B.i Č.D.od
31.07.2012. godine. Vještaci su nalaz i mišljenje dali nakon izlaska na lice
mjesta, a identifikaciju parcela su izvršili po podacima koji su u službenoj
upotrebi kod Uprave za nekretnine Bijelo Polje i nakon tehničke obrade
terenskih podataka. Vještaci su naveli da je drvena ograda i vratnica
postavljena preko parcele br. 66 po načinu korišćenja neplodno zemljište
upisane u LN br. 25 KO Kradenik na ime Crna Gora - Vlada Crne Gore svojina
1/1. Postavljanjem predmetne ograde izvršeno je zauzeće dijela parcele br. 66
koji su označeni na skici brojevim I i II kao i dio iste parcele na skici
prikazan pod brojem III. Dio pokazanog spornog zemljišta na skici prikazan
rimskim brojem I je površine 31 m2, a graniči se sa sjeverozapadne i
jugozapadne strane nespornim dijelom parcele br. 66 tj. spornom ogradom u
dužini od 16,15 m, sa jugoistočne strane parcelom br. 68 u dužini od 1,2 m, po
načinu korišćenja nekategorisani put u svojini Crne Gore - Opštine Bijelo
Polje i sa sjeveroistočne strane dijelom parcele br. 66 u dužini od 15,2 m.
Drugi dio spornog zemljišta od parcele br. 66 koji je na skici označen rimskim
brojem II je površine 33 m2. Ovaj dio spornog zemljišta graniči se sa istočne
strane u dužini od 13,30 m, parcelom broj 78 u svojini B.S., sa sjeverne
strane parcelom br. 79 u dužini od 2,7 m, koja je u svojini B.H.a, sa zapadne
strane nespornim dijelom parcele br. 66 u dužini od 8,47 m, i sa jugozapadne
strane parcelom br. 66 u dužini od 5,00 m, na kom dijelu je postavljena
vratnica. Treći dio parcele br. 66 na skici označen rimskim brojem III je
površine 150 m2, a graniči se sa sjeverozapadne strane u dužini od 13,40 m,
parcelom br. 78 u svojini B.S., sa istočne i jugoistočne strane sa parcelom
br. 75 u svojini B.H.a u dužini od 19,80 m, sa južne strane parcelom br. 66 u
dužini od 4 m, i sa jugozapadne i zapadne strane prethodno opisanim spornim
djelovima parcele br. 66 u dužini od 16,45 m.
Ukupna površina zauzetog dijela parcele br. 66, postavljanjem ograde iznosi
214 m2. Uz nalaz i mišljenje vještaci su dostavili i skicu u kojoj su ucrtani
položaji sva tri sporna dijela od parcele br. 66 i označeni su rimskim
brojevima I, II, III, a prikazan je i položaj susjednih parcela.
Na glavnom pretresu vještak B.a P. je u cjelosti ostala pri nalazu i mišljenju
od 31.07.2012. godine, pojašnjavajući da su nalaz i mišljenje kao i priložena
skica, urađeni na osnovu podataka kojima raspolaže Uprava za nekretnine i koji
su u službenoj upotrebi za KO Kradenik. Dodala je i da nakon što je okrivljeni
prezentirao skicu koja mu je dostavljena od strane Komisije za izlaganje a
prije izlaganja za KO Kradenik to proizilazi da su granice u spornom dijelu
identično predstavljene na toj skici kao i na skici koja je dostavljena uz
nalaz i mišljenje od 31.07.2012. godine. Sud je nalaz i mišljenje vještaka
geodetske struke u potpunosti prihvatio, obzirom da su vještaci izlazili na
lice mjesta a zatim na osnovu prikupljenih terenskih podataka, obradom istih
uz upotrebu podataka koji su u službenoj upotrebi, dali nalaz i mišljenje koji
ovaj sud prihvata.
Uvidom u preglednu skicu parcele br. 75 sa susjednim parcelama za KO Kradenik,
koji dokaz je predložio okrivljeni proizilazi da je identično prikazan položaj
parcele br. 75 u svojini okrivljenog B.H.a, kao i na skici vještaka od
31.07.2012. godine. Takođe okrivljeni je nakon izvođenja ovog dokaza kazao da
mu je predmetna skica predata prilikom izlaganja podataka premjera i
utvrđivanja stvarnih prava na nepokretnostima u 2009. godini, i kazao je da
tada nije imao primjedbi na priloženu skicu.
Iz izvoda iz kaznene evidencije sud je utvrdio da okrivljeni do sada nije
kažnjavan.
Okrivljeni se branio da je sporna ograda postavljena još prije 35 godina a da
je on u junu mjesecu 2012. godine, samo izvršio popravku postojeće ograde
negirajući zauzeće državnog zemljišta. Međutim odbrana okrivljenog u ovom
dijelu obezvrijeđena je jasnim i doslednim iskazom svjedoka B.a A.a. Naime,
svjedok B.A. u svom iskazu jasno je naveo da je okrivljeni u aprilu mjesecu
2009. godine, prvobitno postavio ogradu državnim zemljištem da bi na
intervenciju svjedoka B.A.a i drugih ljudi iz sela tu ogradu nedugo zatim
uklonio. Kasnije, kako svjedok B.A. navodi u maju mjesecu 2012. godine,
okrivljeni je opet postavio ogradu u vidu kolja sa tarabama koja ograda je
postojala na licu mjesta i na dan kada su vještaci geodetske struke izlazili
na licu mjesta, a svjedok B.A. je naveo da postoji i na dan kada je on
svjedočio u ovom sudu na glavnom pretresu tj. 06.11.2012. godine. Dakle,
prihvatajući u potpunosti iskaz svjedoka B.A.a jasno je i nedvosmisleno
utvrđeno da je okrivljeni B.H. ogradu u vidu drvenog kolja sa tarabama
postavio u maju mjesecu 2012. godine a položaj predmetne ograde utvrđen je iz
nalaza i mišljenja vještaka geodetske struke od 31.07.2012. godine kao i skice
priložene uz dati nalaz. Negiranje okrivljenog da je postavljanjem predmetne
ograde, a kako je utvrđeno u maju mjesecu 2012. godine, zauzeo državno
zemljište obezvrijeđeno je kako iskazom svjedoka B.A.a tako i nalazom i
mišljenjem vještaka geodetske struke P.B.i Č.D.. Prema nalazu i mišljenju ovih
vještaka okrivljeni je postavljanjem predmetne ograde zauzeo dio kat. parcele
br. 66 upisane u LN br. 25 KO Kradenik na ime Crne Gore - Vlada Crne Gore
svojina 1/1 u ukupnoj površini od 214 m 2.
Ne prihvatajući odbranu okrivljenog cijeneći je sračunatom u cilju
izbjegavanja sopostvene krivice a iz iskaza svjedoka B.A.a kao i iz nalaza i
mišljenje vještaka geodetske struke, sud je utvrdio da je okrivljeni B.H.,
neutvrđenog dana u maju mjesecu 2012. godine, u mjestu Kradenik opština Bijelo
Polje, protivpravno zauzeo državno zemljište, u površini od 214 m2 od kat
parcele br. 66 po načinu korišćenja neplodno zemljište, upisane u listu
nepokretnosti br. 25 KO Kradenik na ime Crne Gore-Vlade Crne Gore svojina 1/1,
na način što je na istoj parceli postavio drvenu ogradu i vratnicu.
U opisanim radnjama okrivljenog stekla su se sva bitna obilježja bića
krivičnog djela koje mu je stavljeno na teret, obzirom da je bez valjanog
pravnog osnova postavljanjem drvenih kolčeva i taraba zauzeo 214 m2 od parcele
66 koja je u vlasništvu Države Crne Gore. Krivično djelo okrivljeni je izvršio
sa direktnim umišljajem, obzirom da je bio svjestan, da ogradu ne postavlja
međama svoje parcele obzirom da je položaj međa nedvosmisleno znao, obzirom
daje bio u posjedu pregledne skice br.75 prije izlaganja za KO Kradenik, pa je
očigledno svjesno postavio spornu ogradu upravo sa ciljem da bi zauzimanjem
državnog zemljišta, teritorijalno povezao svoju parcelu br. 75 sa parcelom br.
80, kako je to predstavljeno u skici od 31.07.2012. godine.
Odlučujući u pogledu vrste krivične sankcije, a cijeneći sve okolnosti iz čl.
42 Krivičnog zakonika, sud je kod okrivljenog, kao olakšavajuće okolnosti
našao, da se radi o porodičnoj osobi, ocu šestoro djece te da nije osudjivan.
Otežavajućih okolnosti nije bilo, pa je sud okrivljenog osudio na novčanu
kaznu od 700,00 €, cijeneći pri tom da će se izrečenom novčanom kaznom,
postići svrha kažnjavanja iz čl. 32 Krivičnog zakonika.
Shodno čl. 226 i 229 Zakonika o krivičnom postupku, odlučeno je u pogledu
paušala, u iznosu od 30,00€, pri čemu je sud vodio računa o složenosti i
trajanju krivičnog postupka, te imovnskim prilikama okrivljenog, kao i o
ostalim troškovima krivičnog postupka, u iznosu od 187,00€, koji se odnose na
troškove vještačenja a koja sredstva su isplaćena iz predračunskih sredstava
suda.
Sud je oštećenu držaavu Crnu Goru radi ostavrivanja imovinskog zahtjeva uputio
na parnični postupak.
Sa iznijetih razloga shodno čl. 374 Zakonika o krivičnom postupku, odlučeno je
kao u izreci presude.
OSNOVNI SUD U BIJELOM POLJU
Dana 14. 11. 2012. godine,
ZAPISNIČAR, S U D I J A,
Jovanka Raičević s.r. Ivan Adamović s.r.