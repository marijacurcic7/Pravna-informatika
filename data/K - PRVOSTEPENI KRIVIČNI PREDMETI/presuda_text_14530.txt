K. br.343/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Draginje Bošković, kao zapisničara, rješavajući po optužnom
predlogu Osnovnog državnog tužilaštva u Bijelom Polju, Kt. br. 88/12 od 12.
10. 2012. godine, podnijetom protiv okrivljenog B. D.a, iz Mojkovca, zbog
krivičnog djela skidanje i povreda službenog pečata i znaka iz čl. 381 st. 1
Krivičnog zakonika, nakon održanog glavnog i javnog pretresa, u prisustvu
savjetnika u ODT u Bijelom Polju D.e Š. a u odsustvu okrivljenog B. D.a, donio
je i objavio, dana 21. 01. 2013 godine,
P R E S U D U
Okrivljeni B. D. (JMBG-...), od oca M., majke V., rođene R., rođen 18. 07.
1969. godine, u Mojkovcu, sa prebivalištem u mjestu Juškovića Potok, opština
Mojkovac, drž. CG, završio SSS, oženjen, otac četvoro djece, nezaposlen, lošeg
imovnog stanja, osuđivan presudama Osnovnog suda u Bijelom Polju: K. br.
448/90 od 26. 04. 1991. godine zbog KD nedozvoljeno držanje oružja iz čl. 217
st. 1 kojom mu je izrečena kazna zatvora od 3 mjeseca uslovno za jednu godinu;
K. br. 451/94 od 27. 03. 1995. godine zbog KD iz čl. 33 kojom mu je izrečena
kazna zatvora od 30 dana uslovno za jednu godinu; K. br. 366/95 od 12. 10.
1995. godine zbog KD iz čl. 177 st. 3 u vezi čl. 172 st. 1 KZ RCG kaznom
zatvora od 8 mjeseci; K. br. 398/98 od 14. 10. 1998. godine zbog KD iz čl.
138/1 KZ RCG novčanom kaznom od 1.500,00 dinara; K. br. 384/98 od 19. 11.
1998. godine zbog KD iz čl. 144/1 KZ RCG kojom mu je izrečena kazna zatvora od
3 mjeseca uslovno za dvije godine i presudom Višeg suda u Bijelom Polju Kž.
br. 223/93 od 07. 04. 1993. godine zbog KD nedozvoljena trgovina iz čl. 136/1
novčanom kaznom od 50.000,00 dinara,
K R I V J E
-Zato što je:
-Neutvrđenog dana u periodu od 26. 10. 2011. do 23. 01. 2012. godine, u svom ugostiteljskom objektu "Ruž" u Ul. Janka Vukotića, opština Mojkovac, sa priključnog "TEP" ormara skinuo službeni znak - distributivnu plombu br. "M 1", koju je ovlašćeno službeno lice postavilo radi osiguranja predmeta,
-čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zkonika, 
-pa ga sud, primjenom citiranih zakonskih propisa, te čl. 2, 4, 5, 13, 15, 32, 39, 42, Krivičnog zakonika i čl. 226, 229 i 374 Zakonika o krivičnom postupku, 
O S U Đ U J E
Na novčanu kaznu u iznosu od 1.000,00 €, (hiljadueura), koju je dužan platiti
u roku od tri mjeseca, od dana pravosnažnosti presude, koji iznos će uplatiti
na račun Budžeta Crne Gore, broj: 832-151-35, s tim što je dokaz o uplati iste
dužan dostaviti krivičnoj pisarnici ovog suda.
Ako osuđeni ne plati novčanu kaznu u određenom roku, sud će novčanu kaznu
zamjeniti kaznom zatvora, tako što će za svakih započetih 25,00 € novčane
kazne odrediti jedan dan zatvora, a ako osuđeni plati samo dio novčane kazne,
sud će ostatak kazne srazmjerno zamijeniti kaznom zatvora, pa ako osuđeni
isplati ostatak novčane kazne, izvršenje kazne zatvora će se obustaviti.
Okrivljeni se obavezuje na plaćanje paušala u iznosu od 30,00 €, koji iznos će
uplatiti u korist Budžeta CG na žiro račun broj: 832-151-35 u roku od 15 dana,
po pravosnažnosti presude, pod prijetnjom prinudnog izvršenja, s tim što je
dokaz o uplati dužan dostaviti krivičnoj pisarnici ovog suda.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br. 88/12
od 12. 10. 2012. godine, optužen je B. D., iz Mojkovca, da je izvršio krivično
djelo skidanje i povreda službenog pečata i znaka iz čl. 381 st. 1 Krivičnog
zakonika. Prije davanja završne riječi savjetnca u ODT-u u Bijelom Polju
precizirala je optužni predlog u pogledu vremena izvršenja djela, pa je u tom
smislu sadržano u izreci presude.
Glavni pretres je održan i zaključen u prisustvu savjetnika u ODT-u u Bijelom
Polju Š. D.e a u odsustvu okrivljenog B. D.a, shodno čl. 457 ZKP-a.
U završnoj riječi savjetnica u ODT-u u Bijelom Polju, ostala je u svemu pri
preciziranom optužnom predlogu, predlažući sudu da okrivljenog oglasi krivim i
osudi na kaznu po zakonu.
Okrivljeni B. D., ne priznaje izvršenje djela koje mu se stavlja na teret,
niti krivicu za isto. U odbrani je u bitnom naveo, da posjeduje objekat koji
se nalazi u Mojkovcu, odnosno kafanu koja se zove "Ruž". Objekat kafane
snadbijeva se električnom energijom kao poseban objekat i postojalo je
električno brojilo koje se nalazilo unutar objekta i tzv. "TEP" ormar, koji se
nalazio sa spoljne strane objekta. Kazao je da je imao određeni dug prema
Elektrodistribuciji u Mojkovcu i radnici su u više navrata dolazili da mu
isključe struju što im on nije dozvoljavao. Sve se ovo dešavalo negdje tokom
2009. godine. Sjeća se da su jedanput došli radnici Elektrodistribucije u
pratnji pripadnika Uprave policije u Mojovcu i tada su mu isključili struju na
tzv. "TEP" ormaru a da li je na taj "TEP" ormar, postavljena kakva plomba on
ne zna. Nakon ovoga struju je priključio, na način što je kablom spojio žice
na stub od Elektrodistribucije i doveo to kablo do električnog brojila i na
taj način je priključio električno brojilo a Tep Ormar nije dirao. Sva
električna energija koja se utroši, registruje se preko električnog brojila
koji se nalazi u objektu te kafane. Tvrdio je da sa "TEP" ormara nije skinuo
plombu niti zna da su je radnici Elektrodistribucije postavili. Kazao je još i
da je bio prisutan kada su radnici Elektrodistribucije isključili električnu
energiju tj. njegovom objektu i tada su iz "TEP" ormara, izvadili osigurač a
ovo se nije desilo u januaru mjesecu 2012. godine. Kada mu je isključena
struja u prisustvu policije, on je zatim postavio kabal i nije imalo potrebe
da prilazi "TEP" ormaru. Naveo je još da na predmetnom "TEP" ormaru, sada nema
nikakve plombe a da li je bila postavljena i ko je eventualno skinuo ne zna, s
tim što je on nije skinu.
Završne riječi okrivljenog nije bilo obzirom da je glavni pretres zaključen u
njegovom odsustvu.
Radi utvrđivanja odlučnih činjenica i donošenja pravilne i zakonite odluke,
sud je izveo dokaze: saslušao u svojstvu svjedoka Ć. M.a i D. M.; pročitao
zapisnik o izvršenju naloga za obustavu snabdijevanja električnom energijom od
23. 01. 2012. godine; pročitao zapisnik o kontroli mjernog mjesta br. 3/01 od
27. 01. 2012. godine; pročitao zapisnik o izvršenju naloga za obustavu
snabdijevanja električnom energijom broj 017981 od 26. 10. 2011. godine; te
izvršio uvid u izvod iz KE na ime okrivljenog.
Cijeneći odbranu okrivljenog i dokaze pojedinačno i u međusobnoj vezi, a
shodno čl. 370 Zakonika o krivičnom postupku, sud je utvrdio činjenično stanje
i na osnovu istog zaključio da je okrivljeni izvršio krivično djelo koje mu je
stavljeno na teret, za koje je kriv.
Sud odbranu okrivljenog nije prihvatio, već je cijeni kao isključivo sračunatu
sa ciljem izbjegavanja sopstvene krivice, pa je činjenice bitne za donošenje
zakonite i pravilne odluke u ovoj krivično pravnoj stvari utvrdio iz dokaza
izvedenih tokom postupka.
Sud je cijenio iskaz svjedoka, Ć. M.a koji u bitnom navodi, da je radnik
Elektrodistribucije u Mojkovcu i u sklopu redovnih radnih aktivnosti zajedno
sa kolegom D. M.m postupao je po nalogu pretpostavljenih i pošao je kako bi
isključili sa elektro mreže objekat okrivljenog B.a. Dana 23.01.2012. godine,
isključili su potrošača sa distributivne mreže na tzv. "TEP" ormaru na način
što su izvadili glavne osigurače. Nakon ovoga kolega D. M. je plombirao ormar,
tako da se isti nije mogao otvoriti, a da se ne uništi plomba. Dana
27.01.2012. godine ponovo zajedno sa kolegom D.em obišli su objekat
okrivljenog i tada su ustanovili da se nelegalno priključio na elektro mrežu
na način što je sa konzole pomoćnog objekta, doveo električnu energiju kablom
do električnog brojila. Ovog dana nijesu skinuli taj kabal koji je, kako
pretpostavlja, okrivljeni postavljao samovoljno a na "TEP" ormaru, tog dana
nijesu primijetili nikakva oštećenja, odnosno plomba koja je postavljena dana
23.01.2012. godine a radilo se o plobmi M1 je stajala i dana 27.01.2012.
godine i nije bila oštećenja niti skinuta.
Naveo je dalje da su dana 23.01.2012. godine, kada su vršili kontrolu,
konstatovali su da se potrošač samovoljno priključio na "TEP" ormaru, obzirom
da je ranije bio isključen upravo na "TEP" ormaru na koji je i postavljena M1
plomba. Plomba je uklonjena negdje u periodu prije 23.01.2012. godine, odnosno
u zapisniku od 23.01.2012. godine konstatovano je da se samovoljno priključio
a greškom nije konstatovao da je skinuta plomba i ako je bila skinuta a bila
je postavljena negdje prije 23.01.2012. godine, kada su vršili kontrolu o čemu
postoji zapisnik u Elektrodistribuciji u Mojkovcu. Dalje je naveo, da kada su
vršili kontrolu dana 23.01.2012. godine, nije postojalo kablo kojim je
bespravno objekat spojen na elektro mrežu već je postojanje tog kabla utvrđeno
dana 27.01.2012. godine a dana 23.01.2012. godine, vidio je da su vraćeni
osigurači u "TEP" ormaru a da nije postojala plomba koja je postavljena i na
taj način se potrošač priključio na električnu mrežu.
Sud je u potpunosti prihvatio iskaz ovog svjedoka, kao jasan i određen, jer se
radi o licu koje je iskaz dalo po osnovu neposrednog zapažanja sa lica mjesta
prilikom kontrole a radi se o stručnom licu – električaru.
Sud je cijenio iskaz svjedoka, D. M. koji u bitnom navodi, da je radnik
Elektrodistribucije u Mojkovcu i zajedno sa kolegom Ć. M.em a postupajući po
nalogu pretpostavljenih, isključivao je električnu energiju potrošaču,
okrivljenom B.u za njegov objekat koji se nalazi u Mojkovcu. Dana 23.01.2012.
godine, zajedno sa kolegom Ć.em kontrolisali su objekat i imali su namjeru da
isključe objekat zbog neplaćenog duga i tada su na "TEP" ormaru konstatovali
da nedostaje plomba i da je potrošač priključen. Negdje prije 23.01.2012.
godine zajedno sa kolegom Ć.em isključili su objekat okrivljenog sa elektro
mreže na način što su skinuli osigurače u "TEP" ormaru a zatim ormar
plombirali. Dana 23.01.2012. godine, bili su vraćeni osigurači koje su oni
skinuli i nije bilo distributivne plombe na ormaru. Dana 23.01.2012. godine,
objekat okrivljenog je opet isključen, na način što su izvađeni osigurači i
ormar plombiran, da bi dana 27.01.2012. godine kada su vršili kontrolu
ustanovili, da je okrivljeni svoj objekat priključio direktno sa niskonaponske
mreže a na ormaru tog dana nijesu konstatovali povredu plombe. Dodao je još da
je zajedno sa kolegom Ć.em u više navrata isključivao električnu energiju u
objektu okrivljenog s tim što su to radili na tzv. "TEP" ormaru a ne na
brojilu. Kabal čije je postojanje konstatovano u zapisniku od 27.01.2012.
godine, nije postojao dana 23.01.2012. godine, pa je vjerovatno postavljen u
periodu nakon 23.01.2012. godine. Sud je u potpunosti prihvatio iskaz ovog
svjedoka, kao jasan i određen, jer se radi o licu koje je iskaz dalo po osnovu
neposrednog zapažanja sa lica mjesta prilikom kontrole a iskaz ovog svjedoka
podudaran je sa iskazom svjedoka Ć.a.
Iz zapisnika o izvršenju naloga za obustavu snabdijevanja električnom
energijom od 23. 01. 2012. godine, proizilazi da je dana 23. 01. 2012. godine,
postupajući po nalogu FC Snabdijevanje Mojkovac broj 50-14-74 od 23. 01. 2012.
godine, od strane radnika Elektrodistribucije potrošaču B. D.u, za poslovni
prostor koji se nalazi na autobuskoj stanici, na priključnom ormaru, isključen
dovod električne energije a konstatovano je i postojanje duga u iznosu od
2.864,08 eura, za pretplatnički broj 11126. Pod napomenom je navedeno da je
potrošač više puta isključivan zbog dugovanja i da se isti samovoljno
priključuje, da kida distributivne plombe a konstatovano je da je ponovo
isključen.
Iz zapisnika o kontroli mjernog mjesta, br. 3/01 od 27. 01. 2012. godine,
proizilazi da su radnici Elektrodistribucije, dana 27. 01. 2012. godine,
kontrolisali potrošača Bijelić D.a, za pretplatnički broj 11126. U napomenama
je konstatovano da je potrošač isključen zbog dugovanja za električnu energiju
a po nalogu FC Snabdijevanje broj 50-14-74, na "TEP"ormaru. Dalje je
konstatovano da se samovoljno priključio, sa konzole drugog objekta na
električnom brojilu bez saglasnosti Elektrodistribucije.
Iz zapisnika o izvršenju naloga za obustavu snabdijevanja električnom
energijom broj 017981 od 26. 10. 2011. godine, proizilazi da su radnici
Elektrodistribucije, a postupajući po nalogu FC Snabdijevanje Mojkovac broj
50-14-69 od 26. 10. 2011. godine, a zbog duga za isporučenu električnu
energiju, Bijelić D.u za poslovni prostor koji se nalazi na autobuskoj stanici
i pretplatni broj 11126, zbog duga u iznosu od 2.817,06 eura, isključili dovod
električne energije na priključnom ormaru. Nakon isključenja konstatovano je
da je mjerno mjesto plombirano plombom "M 1". U napomenama je navedeno da je
potrošač isključen po nalogu FC Snabdijevanje na "TEP" ormaru a konstatovano
je i da je isti više puta isključivan i da se samovoljno priključuje. Dalje je
navedeno da je ponovo isključen.
Iz izvoda iz KE na ime okrivljenog utvrđeno je da je osuđivan presudama
Osnovnog suda u Bijelom Polju: K. br. 448/90 od 26. 04. 1991. godine zbog KD
nedozvoljeno držanje oružja iz čl. 217 st. 1 kojom mu je izrečena kazna
zatvora od 3 mjeseca uslovno za jednu godinu; K. br. 451/94 od 27. 03. 1995.
godine zbog KD iz čl. 33 kojom mu je izrečena kazna zatvora od 30 dana uslovno
za jednu godinu; K. br. 366/95 od 12. 10. 1995. godine zbog KD iz čl. 177 st.
3 u vezi čl. 172 st. 1 KZ RCG kaznom zatvora od 8 mjeseci; K. br. 398/98 od
14. 10. 1998. godine zbog KD iz čl. 138/1 KZ RCG novčanom kaznom od 1.500,00
dinara; K. br. 384/98 od 19. 11. 1998. godine zbog KD iz čl. 144/1 KZ RCG
kojom mu je izrečena kazna zatvora od 3 mjeseca uslovno za dvije godine i
presudom Višeg suda u Bijelom Polju Kž. br. 223/93 od 07. 04. 1993. godine
zbog KD nedozvoljena trgovina iz čl. 136/1 novčanom kaznom od 50.000,00
dinara.
Iz saglasnih iskaza svjedoka Ć.a i D.a, te sadržine izvedenih pisanih dokaza,
jasno proizilazi da su radnici Elektrodistribucije Ć. i D., a postupajući po
nalogu pretpostavljenih, dana 26. 10. 2011. godine, isključili objekat
okrivljenog na tzv. "TEP" ormaru, na način što su odvili glavne osigurače.
Prilikom ovog isključenja "TEP" ormar je plombiran plombom "M 1", a razlog
isključenja je postojanje duga za isporučenu električnu energiju u iznosu od
2.817,06 eura. Takođe, iz iskaza svjedoka Ć.a i D.a, te sadržine pisanog
dokaza zapisnika od 23. 01. 2012. godine utvrđeno je da se okrivljeni
samovoljno priključio kidanjem plombe, što je konstatovano na dan 23. 01.
2012. godine, a konstatovano je i postojanje duga od 2.864,08 eura. Imajući u
vidu iskaze svjedoka Ć.a i D.a, te sadržinu pisanih dokaza, sud odbranu
okrivljenog ne prihvata i cijeni je sračunatom u cilju izbjegavanja sopstvene
krivice. Naime, okrivljeni je u svojoj odbrani predstavio da je zapravo
isključenje njegovog objekta na "TEP" ormaru, izvršeno tokom 2009. godine,
koju odbranu ovaj sud ne prihvata, obzirom da je u zapisniku od 26. 10. 2011.
godine, jasno konstatovano da je upravo na ovaj dan objekat okrivljenog
isključen na "TEP" ormaru i tom prilikom je postavljena plomba "M 1". Kako u
zapisniku od 26. 10. 2011. godine, stoji konstatacija da na taj dan okrivljeni
ima dug 2.817,06 eura, a na zapisniku od 23. 01. 2012. godine, stoji
konstatacija da okrivljeni ima dug od 2.864,08 eura, to jasno proizilazi da je
brojilo okrivljenog očitavalo utrošnju električne energije u ovom periodu, a
što je moguće jedino na način da je okrivljeni upravo na mjestu gdje je
isključen - "TEP" ormaru, opet priključio svoj objekat, a pri tom, obzirom da
je ormar bio plombiran, to je upravo okrivljeni skinuo plombu kako bi otvorio
ormar i priključio svoj objekat na elektrodistributivnu mrežu.
Odbranu okrivljenog u dijelu da je svoj objekat priključio kablom na stub
Elektrodistribucije i doveo to kablo do električnog brojila i na taj način je
priključio električno brojilo a "TEP" ormar nije dirao, sud prihvata, međutim,
ove radnje je okrivljeni preduzeo nakon 23. 01. 2012. godine, obzirom da
postojanje tog kabla kojim je svoj objekat spojio na elektrodistributivnu
mrežu nije konstatovano u zapisniku od 23. 01. 2012. godine, što su potvrdili
u svojim iskazima i svjedoci Ć. i D., dok u zapisniku od 27. 01. 2012. godine
konstatovano je postojanje tog kabla.
S toga, odbrana okrivljenog, njegovo negiranje izvršenja krivičnog djela
stavljenog mu na teret, po ocjeni ovog suda je neosnovana, te usmjerena na
izbjegavanje sopstvene krivice.
Kako sud nije prihvatio odbranu okrivljenog a iz dokaza izvedenih tokom
postupka, utvrdio je da je okrivljeni B. D., neutvrđenog dana u periodu od 26.
10. 2011. do 23. 01. 2012. godine, u svom ugostiteljskom objektu "Ruž" u Ul.
Janka Vukotića opština Mojkovac, sa priključnog "TEP" ormara, skinuo službeni
znak, distributivnu plombu br. "M 1", koju je ovlašćeno službeno lice
postavilo radi osiguranja predmeta-"TEP" ormara.
U ovim radnjama okrivljenog stekli su se elementi bića krivičnog djela
skidanje i povreda službenog pečata i znaka iz čl. 381 st. 1 Krivičnog
zakonika.
Prema odredbi čl. 381 st. 1 Krivičnog zakonika, ko skine i povrijedi službeni
pečat i znak, koji je stavljen radi osiguranja predmeta, kazniće se novčanom
kaznom, ili zatvorom do jedne godine. Iz navedene odredbe proizilazi da je
objekat ovog krivičnog djela, službeni pečat ili znak, koji se radi redovne
upotrebe odredjenog predmeta, stavlja od strane ovlašćenog lica, a bez značaja
je kakav je materijal i izgled službenog znaka, tako da prema tumačenju ove
odredbe službeni znak predstavlja u konkretnom slučaju distributovna plomba
M-1, na "TEP" ormaru. Kako je okrivljeni distributivnu plombu, skinuo a plomba
je kao službeni znak postavljena na "TEP" ormaru radi osiguranja istog, to se
konkretno radi o radnji skidanja službenog znaka, te je na taj način
okrivljeni ostvario obilježje krivičnog djela u pitanju.
Skidajući distributivnu plombu, sa "TEP" ormara, okrivljeni je izvršio
krivično djelo stavljeno mu na teret, a kako je bio svjestan da ova radnja,
skidanje plombe, predstavlja krivično djelo, jer skidanje plombe se ne može
izvršiti bez odobrenja, okrivljeni je isto htio, to je samim tim krivično
djelo izvršio s umišljajem.
Odlučujući u pogledu vrste i visine kazne, a cijeneći sve okolnosti iz čl. 42
Krivičnog zakonika, sud je kod okrivljenog od olakšavajućih okolnosti našao,
da se radi o porodičnom čovjeku, ocu četvoro djece, licu lošeg imovnog stanja,
dok je od otežavajućih okolnosti cijenio njegovu raniju osuđivanost pri čemu
je imao u vidu da se ne radi o istovrsnim krivičnim djelima, pa je mišljenja
da će se novčanom kaznom od 1000,00 €, postići svrha kažnjavanja predviđena u
čl. 32 KZ CG i dovoljno uticati na okrivljenog da u buduće ne vrši ova i
slična krivična djela i na taj način ostvariti svrha generalne i specijalne
prevencije.
Shodno čl. 226 Zakonika o krivičnom postupku, sud je okrivljenog obavezao na
plaćanje paušala u iznosu od 30,00€, imajući u vidu složenost i trajanje
krivičnog postupka i imovinske prilike okrivljenog.
Iz iznijetih razloga shodno čl. 374 Zakonika o krivičnom postupku, odlučeno je
kao u izreci presude.
OSNOVNI SUD U BIJELOM POLJU
Dana 21. 01. 2013 godine,
ZAPISNIČAR, S U D I J A,
Draginja Bošković s.r. Ivan Adamović s.r.