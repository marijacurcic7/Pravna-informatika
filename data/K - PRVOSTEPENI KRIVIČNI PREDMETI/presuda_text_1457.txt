OSNOVNI SUD U ROŽAJAMA
K.br.119/11.
U IME NARODA
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, rješavajući po optužnom predlogu
Osnovnog Državnog Tužilaštva iz Rožaja, protiv okrivljenog F. E. iz Rožaja,
zbog krivičnog djela nedozvoljene trgovine iz čl. 284.st.3. u vezi stava 1. i
2. Krivičnog Zakonika, nakon održanog glavnog i javnog pretresa u prisustvu
Zamjenika Osnovnog Državnog Tužioca Selmanović Armina iz Rožaja i okrivljenog,
dana 15.7.2011. godine, donio je
P R E S U D U
Okrivljeni F. E., JMBG ., od oca S. i majke M., rodj. H., rodjen .. godine, u
Istambulu, živi u Rožajama, drž. CG, pismen, završio SSS, nezapošljen,
oženjen, otac četvoro maloljetne djece, vojsku odslužio 1995. g. u Baru, vodi
se pri VE Rožaje, siromašnog imovnog stanja, osudjivan.
K R I V J E
Što je:
dana 24.6.2011. godine u Tutinu neovlašćeno kupio robu čiji je promet
ogradničen protivno odredbama čl. 11. Zakona o duvanu (Sl.list RCG br.
80/2004) i to: 43 šteke cigareta (35 šteka cigareta marke "Marlboro" crveni, 5
šteka cigareta marke "Marlboro" bijeli, 2 šteke cigareta marke "Parliament" i
1 šteka cigareta marke "Dunhill"), ukupne vrijednosti 949,00 eura,
-čime je izvršio krivično djelo nedozvoljene trgovine iz čl. 284.st.3. u vezi st. 1. i 2. Krivičnog Zakonika.
Pa mu sud na osnovu pomenutog zakonskog propisa, primjenom čl.
4.13.15.32.36.52.53. Krivičnog Zakonika i čl. 364. Zakonika o Krivičnom
Postupku i z r i č e
USLOVNU OSUDU
Kojom mu utvrdjuje kaznu zatvora u trajanju od 3 (tri) mjeseca i istovremeno
odredjuje da se ista neće izvršiti ukoliko osudjeni u roku od jedne godine
dana ne izvrši novo krivično djelo.
Da plati ovom sudu na ime troškova krivičnog postupka -paušala iznos od 40
eura.
Na osnovu čl. 284.st.6. Krivičnog Zakonika, od okrivljenog se oduzimaju
predmetne količine cigareta, kao predmeti izvršenja krivičnog djela.
Sve ovo u roku od 15 dana po pravnosnažnosti ove presude.
O b r a z l o ž e n j e
ODT iz Rožaja podnio je optužni predlog Kt.br.127/11. od 29.6.2011. godine,
protiv okrivljenog F. E. iz Rožaja, zbog krivičnog djela nedozvoljene trgovine
iz čl. 284.st.3. u vezi st. 1. i 2. KZ.
Na glavnom pretresu Zamjenik ODT-a precizirao je činjenične navode iz otpužnog
predloga kao u izreci ove presude.
Predložio je da sud okrivljenog oglasi krivim za izvršeno krivično djelo i
osudi ga na kaznu po Zakonu.
Okrivljeni F. E., na glavnom pretresu priznao je izvršenje krivičnog djela i
krivicu za krivično djelo za koje je optužen. Iznio je odredjena objašnjenja u
vezi izvršenja krivičnog djela, ističući da živi u Rožajama i da nije u radnom
odnosu. Izdržava suprugu i četvoro maloljetne djece od kojih niko nije u
radnom odnosu. Materijalna situacija mu je veoma složena ,tako da nema
sredstava za izdržavanje porodice. Predmetno krivično djelo je izvršio da bi
na taj način zaradio novac. Nema ovlašćenje za bavljenje trgovinom. Predmetna
roba mu je oduzeta. Izražava iskreno kajanje za izvršeno krivično djelo.
Na glavnom pretresu sud je izveo dokaze: čitanjem potvrde o oduzetoj robi br.
D-873/2. od 24.6.2011. godine, pročitao službenu zabilješku EGP Rožaje od
24.6.2011. godine i izvod iz kaznene evidencije na ime okrivljenog.
Sud je cijeneći priznanje okrivljenog za izvršeno krivično djelo i krivicu,
kao i izvedene dokaze pojedinačno i u vezi sa ostalim izvedenim dokazima
utvrdio činjenično stanje iz izreke ove presude.
Utvrdjeno činjenično stanje proizilazi iz priznanja okrivljenog za izvršeno
krivično djelo, čije priznanje je sud u cjelosti prihvatio kao objektivno i
isto uzeo kao dokaz, jer je u svemu potvrdjeno izvedenim dokazima.
Iz utvrdjenog činjeničnog stanja proizilazi da su u radnjama okrivljenog
sadržani svi bitni elementi krivičnog djela nedozvoljene trgovine iz čl.
284.st.3. u vezi st. 1. i 2. KZ, izvršenog na način, vrijeme i mjestu kao u
izreci ove presude. Naime, okrivljeni je pomenutog dana nemajući ovlašćenje
kupio naznačenu količinu cigareta čiji je promet ograničen, protivno odredbama
čl. 11. Zakona o duvanu. Postupajući na ovaj način sa umišljajem, jer je znao
da je ograničen promet cigaretama, pa je na to pristao kupujući iste, te je na
taj način izvršio predmetno krivično djelo za koje ga je sud oglasio krivim,
pošto je našao da nema elemenata koji bi isključivali njegovu krivičnopravnu
odgovornost i izrekao mu uslovnu osudu, utvrdjujući mu pri tom kaznu zatvora u
trajanju od 3 mjeseca, istovremeno odredjujući da se ista neće izvršiti
ukoliko isti u roku od jedne godine dana ne izvrši novo krivično djelo.
Prilikom izricanja uslovne osude sud je imao u vidu ličnost izvršioca ovog
krivičnog djela, njegovo iskreno priznanje i kajanje za izvršeno krivično
djelo, porodične prilike, da nije u radnom odnosu, pobude iz kojih je izvršio
ovo krivično djelo, pa mu je sud u tom smislu vodeći računa o svrsi uslovne
osude u okviru opšte svrhe krivičnih sankcija, izrekao uslovnu osudu ubijedjen
da će se upozorenjem uz prijetnju kaznom - uslovnom osudom dovoljno uticati na
istog da više ne vrši krivična djela.
U smislu čl. 199.st.3. ZKP sud je obavezao okrivljenog da plati na ime
troškova krivičnog postupka - paušala iznos od 40 eura, imajući u vidu
trajanje i složenost krivičnog postupka.
U smislu čl. 284.st.6. KZ od okrivljenog su oduzete predmetne količine
cigareta, kao predmeti izvršenja krivičnog djela.
ZAPISNIČAR PREDSJEDNIK SUDA
Burdžović Adisa s.r. Camić Zahit s.r.
OSNOVNI SUD U ROŽAJAMA, dana 15.7.2011. godine.
PRAVNA POUKA: Protiv ove presude može se
izjaviti žalba u roku od 8 dana od dana prijema
iste, Višem sudu u Bijelom Polju, a preko ovog suda.