K.br.3/12
U IME CRNE GORE
OSNOVNI SUD U BIJELOM POLJU, po sudiji Raičević Violeti uz učešće namještenika
suda Ljiljane Joksimović kao zapisničara u krivičnom predmetu protiv
okrivljenog D.Z.a iz Mojkovca, zbog krivičnog djela posebni slučajevi
falsifikovanja isprave iz čl.413.st.1.tač.2 u vezi čl.412.st.1.KZ, po optužnom
predlogu ODT-a u B.Polju Kt.br.94/11 od 28.12.2011.godine, nakon održanog
usmenog glavnog i javnog pretresa u prisustvu zamjenika ODT-a Jelić Ljubice,
okrivljenog D.Z.a i njegovog branioca adv. Š.R.a te oštećene V.Z., dana
11.04.2012.godine donio je i javno objavio:
P R E S U D U
Okrivljeni D.Z., od oca M. i majke V. rodjene V., rodjen ....godine u
Podgorici, sa prebivalištem u naselju T. opština Mojkovac, državljanin Crne
Gore, oženjen, otac dvoje djece, pismen, sa završenom srednjom školom,
službenik Uprave policije, srednjeg imovnog stanja, neosudjivan.
K R I V J E
Što je :
Neutvrdjenog dana u novembru mjesecu 2008.godine u Mojkovcu obmanuo oštećenu
V.Z.o sadržaju isprava koje potpisuje - administrativne zabrane i izjave za
žiranta govoreći joj da će da podigne kredit u M. A. u svoje ime i tako je
naveo da stavi potpis na isprave - administrativnu zabranu i izjavu za žiranta
M. A., smatrajući da potpisuje obrasce na osnovu kojih bi okrivljeni podigao
kredit na svoje ime, nakon čega je takve isprave predao P.S.u na osnovu kojih
je isti na ime K.A.podigao kredit u iznosu od 4.000,00 €,
- čime je izvršio krivično djelo posebni slučajevi falsifikovanja isprave iz
čl.413.st.1.tač. 2. u vezi čl.412.st.1. Krivičnog zakonika,
-pa mu sud primjenom citiranih zakonskih propisa i članova 2, 4, 5, 13, 15, 32, 36, 42, 52, 53 i 54 Krivičnog zakonika Crne Gore te članova 226, 229, 239 i 374.Zakonika o krivičnom postupku Crne Gore, i z r i č e
USLOVNU OSUDU
Kojom mu utvrdjuje kaznu zatvora u trajanju od 2 /dva/ mjeseca i istovremeno
odredjuje da se kazna neće izvršiti ukoliko okrivljeni u roku od jedne godine
od dana pravosnažnosti presude ne izvrši novo krivično djelo.
Okrivljeni se obavezuje na plaćanje paušala ovom sudu u iznosu od 30
€,/trideset eura/, te na ime troškova krivičnog postupka u iznosu od 5,00
€/pet eura/ u roku od 15 dana po pravosnažnosti presude, pod prijetnjom
prinudnog izvršenja na račun broj 832-151-35.
Oštećena V.Z.a se radi ostvarivanja imovinsko pravnog zahtjeva upućuje na
parnični postupak.
O b r a z l o ž e nj e
ODT-e u B.Polju je optužnim predlogom, Kt.br. 94/11 od 28.12.2011.godine,
okrivljenom D.Z.u stavio na teret izvršenje krivičnog djela posebni slučajevi
falsifikovanja isprave iz čl.413.st.1.tač. 2. u vezi čl.412.st.1. Krivičnog
zakonika.
Glavni pretres je održan u prisustvu zamjenika ODT-a, okrivljenog, njegovog
branioca i oštećene.
Zamjenik ODT-a u završnoj riječi je ostala pri podnijetom optužnom predlogu i
predložila sudu da okrivljenog oglasi krivim i osudi na kaznu po zakonu.
Okrivljeni D.Z. u svojoj odbrani tokom postupka je izjavio da ne priznaje
izvršenje krivičnog djela te da se ne osjeća krivim bliže pojašnjavajući da je
negdje u 2008.godini imao namjeru da podigne kredit kod A. banke po preporuci
svog prijatelja P.S.a, koji mu je saopštio da kredit ne može podići na svoje
ime, jer je kreditno opterećen već na ime nekog drugog, stim što će on
otplaćivati sve rate. V.Z.poznavao je od ranije i kada je zamolio za uslugu
vezano za predmetni kredit, detaljno joj je objasnio čitavu situaciju što je
ona potvrdila da je shvatila odnosno da će ona da bude žirant zajedno sa još
jednim licem te da će nosilac kredita biti K.A.a. Takodje joj je jasno
objasnio da je u pitanju kredit od 4.000,00 € te da će je iz banke pozvati da
im usmeno potvrdi da će biti žirant i da je saglasna sa tim.Poslije izvjesnog
vremena obaviješten je od banke i to preko P.S.a da je njegov zahtjev odbijen
odnosno zahtjev na ime K.A.e te da zvanično kredit nije odobren. Tu
informaciju proslijedio je V.Z.i na šta mu je ona odgovorila da je niko iz
banke nije zvao i pitao za saglasnost za žiriranje. Šta se dalje dešavalo nije
mu poznato. Negdje tokom ljeta 2010.godine, telefonskim putem ga je
obavijestila V.Z.a da je neprijatno iznenadjena i da ona nema ništa sa K.A.om
te da je podnijela prijavu da bi sebe zaštitila.Istakao je da je V.Z.a u
ustanovi gdje je zaposlena ovjerila papire za žiriranje odnosno
administrativne zabrane a u saznanju je da nije pretrpjela nikakvu štetu jer
se taj kredit nije odbijao.Lično joj je predao papir koji je ponijela radi
ovjere a na kojem je pisalo da će nosilac kredita biti K.A.a što znači da je
bila upoznata sa čitavom situacijom.Na glavnom pretresu u bitnom je istakao da
je razgovarao sa V.Z.om kojoj je predočio činjenicu da će K.A.a biti nosilac
kredita a da će kredit biti u njegovu korist i da će on preuzeti obavezu po
tom kreditu, na šta je Z.a pristala. U rubrici nosilac kredita bilo je upisano
ime K.M.Z.a. Nije mu jasno kako je kredit uopšte procesuiran i odobren niti ko
je podigao novac po osnovu tog kredita obzirom da ga je P.S. obavijestio da je
zahtjev za kredit odbijen.Medjutim, izrazio je spremnost da bez obzira na to
što nije podigao predmetni kredit tj. uzeo novac po istom, a ukoliko se bude i
jedan cenat odbio V.Z.i, istoj nadoknadi štetu.U vrijeme kada je razgovarao sa
Z.om oko predmtnog kredita tu su bili prisutni njegova supruga J.a, Z.in sin
V.o i snaha Jelena.
U završnoj riječi branilac okrivljenog,čiju završnu riječ je okrivljeni
prihvatio predložio je da sud istog oslobodi od optužbe.
Radi utvrđivanja odlučnih činjenica i krivične odgovornosti okrivljenog, sud
je u dokaznom postupku na glavnom pretresu izveo sledeće dokaze: saslušao
oštećenu u svojstvu svjedoka V.Z.u, te svjedoke D.J., T.R., V.V.a, V.J., K.A.,
P.S.a, izvršio uvid dokumentaciju povodom predmetnog kredita i to ugovor o
zajmu LD broj 0831700123 zaključen izmedju M. A. i K.A.e, te dokumentaciju
podnijetu uz zahtjev za odobrenje istog kredita - administrativne zabrane i
izjave žiranata, izvršio uvid u izvod iz KE na ime okrivljenog, te na predlog
oštećene V.Z., izvršio uvid u kreditnu dokumentaciju na ime nosioca kredita
P.M.a a u prilog njene tvrdnje da je više obrazaca administrativnih zabrana i
izjava zavedeno pod istim djelovodnim brojem. Drugih predloga za dopunu
dokaznog postupka nije bilo.
Sud je cijeneći dokaze pojedinačno i u medjusobnoj povezanosti, dovodeći ih u
vezu sa odbranom okrivljenog utvrdio činjenično stanje i na osnovu istog
zaključio da je okrivljeni izvršio krivično djelo posebni slučajevi
falsifikovanja isprave iz čl.413.st.1.tač.2. u vezi čl.412.st.1. Krivičnog
zakonika, zbog čega je kriv.
Sud je cijenio odbranu okrivljenog kao neosnovanu i sračunatu na izbjegavanje
krivične odgovornosti te istu nije prihvatio sa razloga što je demantovana
ubjedljivim iskazom svjedoka - oštećene V.Z. koja je bila kategorična u
pogledu odlučnih činjenica i pri tom istakla da je dana 16.07.2010.godine
dobila zabranu za platu na njoj nepoznato ime K.A.a kojoj je navodno bila
žirant za kredit kod A. banke.Toj osobi, koju ne poznaje nikada nije bila
žirant a uz zabranu joj je stigla i administrativna zabrana koja je kod JZU
"B.D." u Mojkovcu, u kojoj je zaposlena, zavedena pod brojem 1238 od
09.10.2008.godine.Naime, pojasnila je da je u 2008.godini pristala da bude
žirant samo D.Z.u koji je od nje tražio da mu bude žirant. Tom prilikm D.Z. je
rekao da on lično želi da podigne kredit kod A. banke ne navodeći pri tom
iznos. Ni jednom prilikom D. joj nije rekao da će nosilac kredita biti neko
drugi niti da je kreditno zadužen kao ni to da će obrasce koje je uredno
ovjerila i predala ih D.Z.u isti predati drugom licu.D.Z. joj je donio duple
obrasce za kredit gdje je na jednima pisalo da je nosilac kredita D.Z., a na
drugima ne, stim što je potpisla i ovjerila te duple obrasce.Tom prilikom joj
je obračunski radnik saopštila prilikom ovjere da nije potrebno da postoje
dupli obraci već samo jedan na šta je odgovorila da su tako D.u tražili iz A.
banke, a naravno kako je on to tvrdio. Tokom razgovora sa D.Z.om bili su
prisutni njen sin V.o i snaha Jelena. Zoran je tražio da mu bude žirant na šta
je pristala i ni jednom nije pomenuo ime K.A.e a istakla je da ne bi žirirala
nepoznatoj osobi.
Pored izloženog, iz iskaza svjedoka V.V.a u bitnom proizilazi da je bio
prisutan razgovoru izmedju V.Z. i D.Z.a povodom predmetnog kredita te da je
D.Z. tražio od V.Z. da ista bude žirant za kredit koji je imao namjeru da
podigne kod A. banke. Tom prilikom isti nije navodio iznos kredita a posebno
nije pominjao da će nosilac kredita biti drugo lice, konkretno K.A.a. Isti
nije pomninjao ni P.S.a, a za ta lica je čuo tek kada je podnijeta prijava
MUP-u i kada je D.Z. rekao da je njega prevario P.S. u vezi predmetnog
kredita.Dokumentacija za kredit je bila u njihovoj kući i na istoj je bilo
upisano ime D.Z.a, a postojala je u više primjeraka.
Svjedok V.J.a je takodje istakla da je bila prisutna razgovoru izmedju D.Z.a i
V.Z. te da D.Z. nije govorio da će neko drugi biti nosilac kredita već se Z.i
obratio da li može ona biti žirant za kredit. Istakla je da je za
administrativne zabrane saznala od V.Z. odnosno kada je ista aktivirana da se
po njoj odbija plata.Tada je vidjela i adminsitrativnu zabranu, (dakle po
aktiviranju iste), da je u njoj pisalo ime K.A.a.
Sud je cijenio iskaz svjedoka D. J.e kao usmjeren na pomaganje krivičnom
položaju okrivljenom pa isti nije prihvatio u dijelu tvrdnji da je okrivljeni
D.Z. odnosnom prilikom a povodom razogovora sa V.Z.om istoj saopštio da će
nosilac kredita biti K.A.a, a posebno kod tvrdnji V.Z., V.a i J., da Z.i nije
bila poznata činjenica da će nosilac kredita biti K.A.a, što je osnovano jer
da je Z.a znala da će nosilac kredita biti gore navedeno lice, nije životno
logično da bi kasnije podnijela krivičnu prijavu ako su joj te okolnosti bile
poznate, a po ocjeni suda kod iste nije nastupila materijalna šteta koja bi je
navela na podnošenje prijave već naravno bila je iznenadjena činjenicom da je
ovjerila dokumentaciju kao žirant za nosioca kredita koje je njoj nepoznato
lice.
Sud je cijenio i iskaz svjedoka P.S.a iz kojeg proizilazi da je zaista
predmetni kredit ostvaren u njegovu korist, odnosno korist njegove firme, te
da isti nije podignut u korist D.Z.a.P.S. je u istražnom postupku istakao da
je od D.Z.a tražio da mu pronadje još jednog žiranta za kredit na ime K.A.e u
iznosu od 4.000,00 €. D.Z.u je poslao obrasce za žirante a nakon nekoliko dana
isti mu je vratio predmetnu dokumentaciju - administrativnu zabranu i izjavu,
koja je bila ovjerena te kopiju lične karte V.Z.. Nakon prikupljene
dokumentacije u A. banci podnio je zahtjev za kredit na ime K.A.koja je nakon
odobrenja potpisala ugovor, podigla novac i isti predla njemu.Istakao je da je
u predmetnoj administrativnoj zabrani bilo upisano ime K.A.a, pa nije rekao
D.Z.u na čije ime će da glasi kredit, jer smatra da nije bilo potrebe. na
glavnom pretresu je istakao je novac od kredita trebao da bude ispalćen D.Z.u,
medjutim, kredit se u tom momentu kada je Zoran obezbijedio žiranta V.Z.nije
mogao podići, te je on obavijestio D.Z.a da kredit nije uspio, medjutim on je
isti realizovao u narednom periodu bez ičije saglasnosti. Ne sjeća se da li mu
je D.Z. tražio da vrati ovjerenu dokumentaciju po odbijanju zahtjeva za kredit
niti se sjeća da li je bilo više primjeraka administrativne zabrane i izjave.
Iz iskaza svjedoka T.R.proizilazi da je ista imala na uvid dokumentaciju po
kojoj je V.Z.a kao radnik Doma zdravlja "B.D." u Mojkovcu bila žirant. Tom
priliom je kao obračunski radnik na obrascu administrativne zabrane i izjave
žiranata upisala iznos mjesečnog ličnog dohotka dok su ostali lični podaci
V.Z. bili upisani stim što na obrascima nije bilo upisano ime nosioca kredita
i samo je po jedan obrazac izjave žiranta i administrativne zabrane tom
prilikom bio prezentiran na ovjeru.
Svjedok K.A.potvrdila je da je ovjerila predmetnu dokumentaciju za žiranta
V.Z. štambiljem i okruglim pečatom, istu zavela u djelovodnu knjigu i upisala
podatke iz djelovodne knjige - broj i datum, stim što se ne sjeća da li je
rubrika "nosilac kredita" bila popunjena sadržinom. Takodje je istakla da se u
spornom periodu u djelovodne knjige nije unosio podatak o tome ko je nosilac
kredita.Nakon što je ovjerila predmetnu dokumentaciju u po jednom primjerku
istu je predala V.Z.i.
Uvidom u kreditnu dokumentaciju i to ugovor o kreditu izmedju "A.B." kao
davaoca kredita i K.A.e kao nosioca kredita sud je utvrdio da je predmetni
kredit zaključen 16.11.2008.godine, na iznos od 4.000,00 € a po kreditu je
žirant izmedju ostalih bila i V.Z.a čiji se potpis nalazi na izjavi za žiranta
a ovjereni lični podaci u administrativnoj zabrani za žiranta.
Sud je cijenio i ostale izvedene dokaze kao što je kreditna dokumentacija na
ime P.M.a zavedena pod istim djelovodnim brojem pod kojim je zavedena i
predmetna dokumentacija, ali su isti ostali bez uticaja na drugačije
odlučivanje posebno u okolnostima što je Osnovnom Tužiocu podnijeta krivična
prijava a koja za predmet ima zloupotrebu u pogledu podizanja kredita na ime
P.M.a i ista je predmet posebnog postupka u Osnovnom Tužilaštvu.
Krivično djelo posebni slučajevi falsifikovanja isprave iz čl.413.st.1.tač.2.
vezi čl.412.st.1. Krivičnog zakonika Crne Gore postoji kada se drugi obmane o
sadržaju kakve isprave i tako navede da stavi svoj potpis na takvu ispravu,
držeći da se potpisuje pod kakvu drugu ispravu ili pod kakav drugi sadržaj.
Kod ovog oblika krivičnog djela, ne postoji podudarnost izmedju sadržine
isprave i volje lica koje je naznačeno kao njen izdavalac. To se čini obmanom
drugog lica da stavi svoj potpis na ispravu ili drugi sadržaj čija mu je
sadržina prikazana drugačijom. Do toga može naročito doći u dva slučaja. Prvi
je kada jedno lice, na molbu drugog, sastavlja neku ispravu, ali u nju ne
unese onaj sadržaj koji molilac želi, već drugačiji, pa molilac to potpiše
vjerujući da sadržina isprave odgovara njegovoj volji, a drugi je slučaj kada
se potpisivanje vrši na povjerenje. Djelo je svršeno kada je učinilac
dovodjenjem u zabludu ili održavanjem u zabludi u pogledu sadržaja isprave
naveo drugo lice da na nju stavi svoj potpis. Pri tome nije od značaja da li
je sadržina isprave bila u cjelini ili djelimično neistinita, ali je neophodno
da je neistinit onaj dio koji je čini ispravom tj. koji se odnosi na činjenice
koje su značajne za pravne odnose.
Imajući u vidu izloženo nedvosmisleno se zaključuje da je okrivljeni D.Z.
neutvrdjenog dana u novembru mjesecu 2008.godine u Mojkovcu obmanuo oštećenu
V.Z.o sadržaju isprava koje potpisuje - administrativne zabrane i izjave za
žiranta govoreći joj da će da podgine kredit u M. A. u svoje ime i tako je
naveo da stavi potpis na isprave - administrativnu zabranu i izjavu za žiranta
M. A., smatrajući da potpisuje obrasce na osnovu kojih bi okrivljeni podigao
kredit na svoje ime, nakon čega je takve isprave predao P.S.u na osnovu kojih
je isti na ime K.A.podigao kredit u iznosu od 4.000,00 €.
Okrivljeni je bio svjestan da je oštećenu V.Z.obmanuo o sadržaju isprava koje
potpisuje jer joj je prikazao drugačijim činjenice koje su u konkretnom bile
značajne za pravne odnose, pri čemu je kod njega postojala namjera da takve
isprave upotrijebi obzirom da je na osnovu istih P.S. kome je predao
dokumentaciju ostvario kredit kod banake u naznačenom iznosu, što ukazuje da
je riječ o njegovom direktnom umišljaju.
U radnjama okrivljenog i postupanju na opisani način sadržana su sva obilježja
krivičnog djela posebni slučajevi falsifikovanja isprave iz čl.413.st.1.tač.2.
u vezi čl.412.st.1.Krivičnog zakonika.
Za predmetno krivično djelo u Krivičnom zakoniku, zaprijećena je kazna zatvora
do tri godine.
Odlučujući o vrsti i visini kazne sud je cijenio sve okolnosti iz čl. 42 KZ
CG, pa je na strani okrivljenog od olakšavajućih okolnosti našao da se radi o
porodičnom čovjeku, ocu troje djece, koji je do sada neosudjivan. Otežavajućih
okolnosti po ocjeni suda nije bilo, pa je sud okrivljenom utvrdio kaznu
zatvora u trajanju od dva mjeseca i istovremeno odredio da se ista neće
izvršiti ukoliko okrivljeni u roku od jedne godine od dana pravosnažnosti
presude ne izvrši novo krivično djelo u ubjećenju da će se i sa uslovnom
osudom, kao mjerom upozorenja, imajući u vidu težinu djela i nastale
posledice, u potpunosti ostvariti svrha kažnjavanja koja podrazumijeva
sprečavanje učinioca da čini krivična djela, uticaj na njega da ubuduće ne
čini krivična djela, uticanje na druge da ne čine krivična djela, izražavanje
društvene osude za krivično djelo i obaveza poštovanja zakona, jačanje morala
i uticajaj na razvijanje društvene odgovornosti, a ovo shodno čl.32.KZ.
Sud je obavezao okrivljenog na plaćanje paušala u iznosu od 30 €, koji
troškovi paušala su odredjeni obzirom na složenost i trajanje postupka i na
imovinske prilike okrivljenog, ovo shodno odredbi čl. 226 ZKP CG.
Sud je obavezao okrivljenog na plaćanje troškova krivičnog postupka u iznosu
od 5,00 € koji troškovi se odnose na troškove za dolazak svjedoka, shodno
čl.229 ZKP.
Oštećena V.Z.a se radi ostvarivanja imovinsko pravnog zahtjeva upućuje na
parnični postupak, shodno čl.239.ZKP.
Sa iznijetog odlučeno je kao u izreci presude, shodno čl. 374 ZKP.
OSNOVNI SUD U BIJELOM POLJU
Dana,11.04.2012. godine
Zapisničar, S u d i j a,
Ljiljana Joksimović Violeta Raičević