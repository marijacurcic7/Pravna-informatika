DRŽAVA CRNA GORA
OSNOVNI SUD U NIKŠIĆU
K.br. 96/2011
Dana   25.03.2011. godine  
U IME NARODA
        **OSNOVNI SUD U NIKŠIĆU,** kao prvostepeni krivični, sudija pojedinac Djuričković Igor, uz sudjelovanje savjetnika Šabanović Biljane i Papović Budimirke kao zapisničara, rješavajući u krivičnom predmetu optuženog R.A., zbog krivičnog djela samovlašće iz člana 384 stav 1 KZ, postupajući po optužnom predlogu ODT Nikšić Kt.br.775/09 od 07.02.2011. godine, nakon javnog glavnog pretresa održanog dana 25.03.2011.godine, u prisustvu zamjenika   ODT-a K.D. i optuženog, donio je i istog dana javno objavio

P R E S U D U 
             Optuženi: 
             R.A., od oca  M. i majke A., rodjene  B., rodjen …. u C., sa
prebivalištem u N., državljanin Crne Gore,  otac dvoje djece,penzioner, lošeg
imovnog stanja, ranije osudjivan presudom Opštinskog suda u Nikšiću Ks.475/67
od 22.10.1967.god. zbog krivičnog djela iz čl. 170 st.1 KZ CG  na novčanu
kaznu u iznosu od 120 dinara uslovno na jednu godinu  
K r i v   j e:
        **Što je:**

       Neutvrdjenog dana u periodu od 07.12.2009.god. do 11.12.2009.god. u Nikšiću, u ul. samovlasno pribavio pravo  za koje je smatrao da mu pripada, na način što se, nakon što su ga dana 07.12.2009.god. ovlašćeni radnici E-N isključili sa niskonaponske mreže zbog neplaćenog duga na ime električne energije, samovlasno priključio na nisko naponsku mrežu E-N

-čime je izvršio krivično djelo samovlašće  iz člana 384 stav 1 Krivičnog zakonika  
- pa sud optuženom zbog izvršenja navedenog krivičnog djela primjenom
citiranih zakonskih odredbi kao i odredbi iz člana 4 stav 2, člana 42 stav 1,
člana 52, 53 i 54 KZ kao i odredbi iz člana 199, 202 i 364 ZKP-a  i z r i č e  
USLOVNU OSUDU
        Sa kojom optuženom utvrdjuje kaznu zatvora u trajanju od 30 (slovima: trideset) dana i istovremeno odredjuje da se navedena kazna neće izvršiti ukoliko optuženi u roku od jedne godine od dana pravosnažnosti presude ne počini novo krivično djelo.

         Obavezuje se optuženi da na ime paušala kao dijela troškova krivičnog postupka plati novčani iznos od 50,00 eura u roku od 15 dana od dana pravosnažnosti presude pod prijetnjom prinudnog izvršenja na žiro-račun Osnovnog suda u Nikšiću broj -………… i da sudu dostavi dokaz o izvršenoj uplati.

O b r a z l o ž e n j e
        Osnovni državni tužilac u Nikšiću svojim optužnim predlogom Kt.br 775/09 od 07.02.2011.godine, stavio je na teret optuženom  R.A. izvršenje krivičnog djela samovlašće iz člana 384 stav 1 KZ, koje krivično delo je činjenično opisano u izreci presude. Zamjenik  ODT-a  K.D. koji je zastupao optužni akt na glavnom pretresu, u svojoj završnoj riječi ostao je pri navodima podnijetog optužnog akta i predložio sudu da optuženog oglasi krivim i osudi po zakonu.

        Optuženi   R.A. u svojoj odbrani na glavnom pretresu,  negirajući izvršenje krivičnog djela za koje je optužen, u bitnom je istakao da mu nije poznato da su radnici Elektrodistribucije Nikšić početkom decembra mjeseca 2009.godine isklučili električnu energiju u njegovom stanu u ul. …………. zbog neplaćenog duga za utrošenu lektričnu energiju i da se nikada nije samovlasno priključio na elektrodistributivnu mrežu. Takodje je istakao da u kritičnom periodu nije boravio u stanu, već u porodičnoj kući na selu i da je siguran da niko od članova njegove porodice ništa nije dirao oko brojila koji mjeri potrošnju električne energije, koje brojilo se nalazi u ulazu zgrade u posebnom prmaru u kome se nalaze brojila svih stanara tog ulaza.

     U svojoj završnoj riječi optuženi je, ostajući pri svojoj odbrani, istakao da se ne osjeća krivim zbog izvršenja krivičnog djela koje mu je stavljeno na teret optužbom i u konačnom predložio sudu da ga oslobodi od optužbe.

        Sud je na glavnom pretresu u dokaznom postupku pročitao  zapisnik o izvršenju naloga za obustavu snabdijevanja električnom energijom sačinjen od radnika Elektrodistribucije br……… od 07.12.2009.god. i  br. …….. od 11.12.2009.godine, na saglasan predlog stranaka pročitao iskaz svjedoka T.P. dat u prethodnom postupku  i pročitao izvod iz kaznene evidencije za optuženog dat od Uprave policije CG –Ispostava Cetinje, dok je sud odustao od saslušanja svjedoka V.N., smatrajući da je provedenim dokazima do izvjesnosti utvrdjeno činjenično stanje i da bi saslušanje imenovanog svjedoka vodilo bespotrebnom odugovlačenju predmetnog krivičnog postupka.

         Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i odbranom optuženog sud je na nesumnjiv način utvrdio da je optuženi  R.A. počinio krivično djelo koje mu je stavljeno na teret optužbom, pa ga je zbog izvršenja istog oglasio krivim i krivično pravno odgovornim sa sljedećih razloga:

        Zapisnikom o izvršenju naloga za obustavu snabdijevanja električnom energijom br. …… od 07.12.2009.godine utvrdjeno je da su kritičnog dana radnici  E-N isključili brojilo električne energije br……. vlasništvo optuženog R.A. sa elektrodistributivne mreže po osnovu neplaćenog duga za utrošenu električnu energiju.

      Zapisnikom o izvršenju naloga za obustavu snabdijevanja električnom energijom br. …….. od 11.12.2009.godine, u kome je konstatovano da je prilikom kontrole brojila koje mjeri potrošnju električne energije u stanu optuženog nadjeno da je isto nakon isključenja zbog neplaćenog duga samovoljno priključeno na distributivnu mrežu.

        Svjedok T.P. u svom iskazu potvrdio je konstatacije iz navedenih zapisnika i u tom pravcu se odredjeno izjasnio da je kao radnik Elektrodistribucije, postupajući zajedno sa kolegom V.N. dana 07.12.2009. godine brojila električne energije vlasništvo optuženog R.A. isključio sa elektrodistributivne mreže zbog neplaćenog duga za utrošenu električnu enrgiju, o čemu su sačinili zapisnik i da su par dana nakon toga kontrolom predmetnog brojilo utvrdili da je isto samovoljno priključeno na elektrodistributivnu mrežu, što su konstatovali zapisnikom koji je sačinjen prilikom te kontrole brojila potrošača.

Na osnovu navedenih činjenica, cijeneći pri tom sve okolnosti kritičnog
dogadjaja, sud je izveo zaključak da je upravo optuženi, kao jedino lice koje
ima konkretni interes za preduzimanje radnji opisanih u izreci presude,
samovlasno pribavio pravo za koje smatra da mu pripada izvršenjem radnji
opisanih u izreci presude, na osnovu kojeg zaključka je sud na nesumnjiv način
utvrdio da je optuženi  R.A. počinio  krivično djelo samovlašće  iz člana 384
stav 1 KZ na način, u vrijeme i na mjestu kako je to predstavljeno izrekom
presude.  
        Cijeneći psihički odnos optuženog prema izvršenom krivičnom djelu, sud je utvrdio da je optuženi prilikom izvršenja djela postupao sa direktnim umišljajem, jer je isti postupajući na način opisan u izreci presude samovlasno pribavio pravo za koje smatra da mu pripada, na način što se , nakon što su ga dana 07.12.2009.god. ovlašćeni radnici Elektrodistribucije Nikšić isključili sa niskonaponske mreže zbog neplaćenog duga na ime električne energije  priključio se na elektrodistributivnu mrežu, odakle nedvosmisleno proizilazi da je optuženi prilikom izvršenja predmetnog krivičnog djela bio svjestan istog i htio njegovo izvršenje.

        Prilikom ocjene odbrane optuženog sud je istu odbacio kao neosnovanu i usmjerenu na izbjegavanje krivično pravne odgovornosti, jer je ista u suprotnosti sa zapisnikom o izvršenju naloga za obustavu snabdijevanja električnom energijom br. ….. od 07.12.2009.godine i br. 037671 od dana 11.12.2009.god kao i sa kazivanjem svjedoka T.P., kojim dokazima je sud iz već navedenih razloga poklonio povjerenje i na istima zasnovao odluku o krivici optuženog.

Prilikom donošenja odluke o krivičnoj sankciji sud je u smislu člana 42 stav 1
KZ kao olakšavajuće okolnosti na strani optuženog našao porodičnost-činjenicu
da je optuženi otac dvoje djece, kao i loše materijalne prilike, dok
otežavajućih okolnosti na strani optuženog po ocjeni suda nije bilo jer raniju
osudjivanost optuženog utvrdjenu uvidom u izvod iz KE za optuženog sud istom
nije cijenio kao otežavajuću okolnost jer se kod iste ne radi o osudjivanosti
zbog izvršenja krivičnih djela koja su istorodna sa krivičnim delom za koje se
optuženom sudilo u ovom postupku, a od prethodne osudjivanosti je protekao dug
vremenski period u kojem periodu optuženi nije pokazivao nikakvu kriminalnu
aktivnost .Cijeneći navedene olakšavajuće okolnosti sud je našao da prema
optuženom radi ostvarivanja ciljeva krivično-pravne zaštite nije nužno
primijeniti kaznu i istom na osnovu člana 53 i 54 KZ izrekao uslovnu osudu sa
kojom je optuženom utvrdio kaznu zatvora u trajanju od 30 dana i istovremeno
odredio da se ova kazna neće izvršiti ukoliko optuženi u roku od jedne godine
ne počini novo krivično djelo smatrajući da će se i sa prijetnjom izvršenja
utvrdjene kazne zatvora uz provjeru ponašanja optuženog u roku od jedne godine
na istog u dovoljnoj mjeri uticati da u buduće ne vrši nova krivična djela i
da će se na taj način u ovom konkretnom slučaju ostvariti svrha izricanja
uslovnih osuda iz člana 52 stav 2 KZ u okviru opšte svrhe izricanja krivičnih
sankcija iz člana 4 stav 2 KZ.  
       Odluku o troškovima krivičnog postupka sud je donio primjenom odredbi člana 199 i 202 ZKP-a i istom obavezao optuženog da na ime paušala kao dijela troškova krivičnog postupka plati iznos od 50,00 eura, koji je odredjen imajući u vidu složenost predmeta, trajanje postupka i imovne prilike optuženog.

        Na osnovu svega izloženog, primjenom člana 364 ZKP-a odlučeno je kao u izreci presude.

OSNOVNI SUD U NIKŠIĆU , dana 25.03.2011. godine  
Zapisničar
S U D I J A
Papović Budimirka s.r.
Djuričković Igor s.r. 
             Za tačnost otpravki tvrdi I ovjerava: SLužbenik suda 
PRAVNA POUKA: Protiv ove presude dozvoljena je žalba u roku od 8 dana od
dana
                                   Prijema iste preko ovog suda Višem sudu Podgorica  