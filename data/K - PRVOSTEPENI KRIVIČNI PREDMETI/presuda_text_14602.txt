K. br. 7/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
zapisničara Jovanke Raičević, u krivičnom predmetu protiv okrivljenog B.s.a,
iz B., opština Bijelo Polje, zbog krivičnog djela šumska krađa iz čl. 324 st.
2 u vezi st. 1 Krivičnog zakonika, po optužnom predlogu Osnovnog državnog
tužilaštva u Bijelom Polju, Kt. br. 241/2011 od 27. 12. 2011 godine, nakon
održanog usmenog, glavnog i javnog pretresa, u prisustvu zamjenika ODT-a u
Bijelom Polju Cmiljane Perović a u odsustvu okrivljenog, dana 06. 04. 2012
godine, donio je i objavio,
P R E S U D U
Okrivljeni B.S., od oca V., majke P., rođene P., rođen ... godine u
Bistrici-V., opština Bijelo Polje, sa prebivalištem u mjestu rođenja, Srbin
drž. CG, zemljoradnik, neoženjen, završio OŠ, lošeg imovnog stanja, osuđivan
presudama Osnovnog suda u Bijelom Polju: K. br. 385/02 od 03. 12. 2002 godine
zbog kriv. djela iz čl. 136 st. 1 KZ RCG na novčanu kaznu od 6.000,00 dinara;
K. br. 257/08 od 21. 10. 2008 godine zbog kriv. djela iz čl. 324 st. 1 KZ CG
na novčanu kaznu od 800,00 eura; K. br. 745/09 od 24. 12. 2010 godine zbog
kriv. djela iz čl. 265 st. 1 KZ CG na 30 dana zatvora i 200,00 eura kao
sporedna kazna; K. br. 199/11 od 21. 06. 2011 godine zbog kriv. djela iz čl.
265 st. 1 KZ CG na 30 dana zatvora i 200,00 eura novčane kazne; i K. br.
205/11 od 21. 10. 2011 godine zbog kriv. djela iz čl. 265 st. 1 KZ CG na 6
mjeseci zatvora glavna kazna i 200,00 eura sporedna novčana kazna,
K R I V J E
-Zato što je,
-Dana 15. 05. 2011 godine, u mjestu zv. »Dobra Voda«, opština Bijelo Polje, u državnoj šumi, radi krađe, oborio 67 bukovih stabala, ukupne drvne mase od 11,41m3 i time pričinio štetu U.i za Š.P.a – PJ Bijelo Polje,
-čime je izvršio krivično djelo šumska krađa iz čl. 324 st. 2 u vezi st. 1 Krivičnog zakonika, 
-pa ga sud, primjenom citiranog zakonskog propisa, te čl. 2, 4, 5, 13, 15, 32, 36, 39 i 42 Krivičnog zakonika (Kz-a), i čl. 226, 229, 239 i 374 Zakonika o krivičnom postupku (Zkp-a), 
O S U Đ U J E
Na kaznu zatvora od 4 (četiri) mjeseca, kao glavnu kaznu i na novčanu kaznu u
iznosu od 200,00 € (dvijestotineeura), kao sporednu kaznu, koju je dužan
uplatiti na žiro račun Depozita novčanih kazni, troškova postupka i paušala
CG, broj: 832-151-35, u roku od 3 (tri) mjeseca po pravosnažnosti presude, a
ako osuđeni ne plati novčanu kaznu u određenom roku, sud će novčanu kaznu
zamijeniti kaznom zatvora, tako što će za svakih započetih 25,00 eura novčane
kazne odrediti jedan dan zatvora, a ako osuđeni plati samo dio novčane kazne,
sud će ostatak kazne srazmjerno zamijeniti kaznom zatvora, pa ako osuđeni
isplati ostatak novčane kazne, izvršenje kazne zatvora će se obustaviti.
Okrivljeni se obavezuje da ovom sudu plati na ime paušala iznos od 25,00€,
koji iznos će uplatiti na žiro račun Depozita novčanih kazni, troškova
postupka i paušala CG, broj: 832-151-35, u roku od 15 dana, po pravosnažnosti
presude, pod prijetnjom prinudnog izvršenja, s tim što je dokaze o uplati
kazne i paušala dužan dostaviti krivičnoj pisarnici ovog suda
Oštećena U.a za Š.P.a-PJ Bijelo Polje, radi ostvarivanja imovinsko-pravnog
zahtjeva, upućuje se na parnični postupak.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br.
241/2011 od 27. 12. 2011 godine, optužen je B.s., iz B.-V., opština Bijelo
Polje, zbog krivičnog djela šumska krađa iz čl. 324 st. 2 u vezi st. 1
Krivičnog zakonika.
Glavni pretres je održan i zaključen u prisustvu zamjenika ODT-a u Bijelom
Polju Cmiljane Perović, a u odsustvu, uredno pozvanih, predstavnika oštećene
U.e za Š.P.a-PJ Bijelo Polje, koji se tokom istražnog postupka izjasnio da se
pridružuje krivičnom gonjenju protiv okrivljenog i postavio je imovinsko-
pravni zahtjev i okrivljenog B.s.a, kome sud nije mogao uručiti poziv jer se
nije nalazio na datoj adresi, a nije obavijestio sud o promjeni adrese, na šta
je bio propisno upozoren prilikom saslušanja kod istražnog sudije ovog suda,
shodno čl. 457 Zkp-a.
Zamjenik ODT-a u Bijelom Polju u završnoj riječi je izjavila da ostaje u
cjelosti pri podnijetom optužnom predlogu i predložila je sudu da okrivljenog
oglasi krivim i osudi na kaznu po zakonu.
Okrivljeni B.s. u svojoj odbrani u istražnom postupku je izjavio, da nijesu
tačni navodi iz krivične prijave i da tvrdi da kritičnog dana nije zajedno sa
K.N.obarao bukova stabla u državnoj šumi. Dalje je naveo da je negdje u maju
mjesecu 2011 godine prolazio lokalnim putem kroz naselje »Dobre Vode«, kada je
ostao bez goriva, pa je pozvao K.N.da mu donese gorivo. U momentu nailaska
lugara H.a on je točio gorivo u kombi. U blizini mjesta gdje je zaustavio
kombi bilo je bukovih drvnih sortimenata, metarskih drva, koja su na tom
mjestu bila složena. Nije istina da je on ta bukova stabla, u momentu nailaska
lugara, utovarao u svoj kombi, a što može potvrditi K.N.. Lugar H. ga je pitao
da li zna čija su bukova drva ostavljena pored puta, na koje pitanje lugaru
H.u nije mogao odgovoriti jer nije ni on znao. Dalje je istakao da je sa K.
otišao sa tog mjesta pošto je natočio gorivo, a H. je ostao kod drva.
Završne riječi okrivljenog nije bilo, s obzirom da je glavni pretres održan i
zaključen u njegovom odsustvu.
Radi utvrđivanja odlučnih činjenica i krivice okrivljenog, sud je u dokaznom
postupku, na glavnom pretresu, izveo dokaze: saslušao u svojstvu svjedoka H.
R.a; pročitao zapisnik o izvršenom kontrolnom pregledu br. 185 od 20. 05. 2011
godine i zapisnik škr. br. 29/2011 od 30. 05. 2011 godine i izvršio uvid u
izvod iz kaznene evidencije na ime okrivljenog.
Cijeneći odbranu okrivljenog i dokaze pojedinačno i u međusobnoj vezi, shodno
čl. 370 Zkp-a, sud je utvrdio činjenično stanje i na osnovu takvog utvrđenog
činjeničnog stanja zaključio da je okrivljeni B.s. izvršio krivično djelo
stavljeno mu na teret, za koje je kriv.
Naime, iz iskaza svjedoka H. R.a datog u istražnom postupku, proizilazi da je
dana 15. 05. 2011 godine, negdje oko 19:00 h, obilazio državnu šumu »Dobre
Vode«, gdje je na licu mjesta zatekao B.s.a i K.N.kako izvlače oborena bukova
stabla posječena bez odobrenja i doznake. Lice B.s.a je poznavao od ranije,
dok K.N.nije nije poznavao pa ga je kritičnom prilikom pitao za lične podatke
i isti mu je tom prilikom dao lažne podatke govoreći mu da se zove J.M..
Kasnije je od svojih kolega saznao da se radi o licu K.N.. Tom prilikom kada
ih je zatekao na lice mjesta B. je izvlačio drvne sortimente do kombija koji
je bio parkiran na lokalnom putu, a B. je te drvne sortimente utovarao u
kombi. Registarske oznake kombija bile su PG-BD 304. Dalje je naveo da je
izvršio premjer panjeva na mjestu sječe i utvrdio da se radi o 67 oborenih
bukovih stabala u drvnoj masi od 11,41 m3. Zatečena lica su tražila od njega
da im dopusti da drvne sortimente otjeraju sa mjesta sječe, po njihovom
kazivanju, nekom licu iz Gubavča, na šta on nije pristao, već je tražio od
istih da posječena stabla ostave na lice mjesta. U tom trenutku oni su tako i
reagovali pa su predmetna stabla ostavili pored lokalnog puta i otišli.
Međutim, nakon dva dana on je ponovo obišao to mjesto sječe, a drvne
sortimente tom prilikom nije pronašao, već ih je neko otjerao sa lica mjesta.
Na glavnom pretresu ponovio je iskaz dat u istrazi i dodao da tog dana kada je
zatekao B.a i B.a na licu mjesta, B.s. je u rukama držao motornu testeru i
kratio je posječena stabla na metar, a B. je te trupce ubacivao u kombi
vozilo. Dalje je naveo, da je sječu bukovih stabala izvršio B.s. i to istog
tog dana kada ih je on zatekao na licu mjesta na putu kod kombi vozila, a
mjesto sječe se nalazilo udaljeno nekih 50-ak metara. Naveo je i to, da je on
odmah obišao lice mjesta premjerio svaki panj i evidentirao u zapisniku nakon
čega je izračunao i bruto drvnu masu. Na licu mjesta primijetio je da se radi
o svježoj sječi, dakle, stabla su oborena po njegovoj procjeni nekih sat-dva
prije nego što je došao na lice mjesta. Na stablima nije bilo nikakve doznake,
a obzirom da on duži ovaj reon poznato mu je da se nijesu obraćali U.i za šume
radi dobijanja dozvole za sječu. Mjesto sječe je u državnoj šumi zv. "Dobra
voda". Sud je cijenio iskaz ovog svjedoka, pa je isti u cjelosti prihvatio kao
ubjedljiv, objektivan i jasan.
Sud je cijenio pisani dokaz, zapisnik o izvršenom kontrolnom pregledu br. 185
od 20. 05. 2011 godine i iz istog utvrdio da je lugar navedenog dana obišao
državnu šumu zv. »Dobra Voda«, gdje je oko 19,00 h, zatekao na licu mjesta
B.s.a i B. N., kako izvlače oborena bukova stabla posječena bez doznake, te da
je premjerio panjeve i na iste utisnuo žig »ŠŠ« br. 21. Premjerom pomenutih
trupaca utvrđena je ukupna drvna masa od 11,41 m3. Ovaj dokaz sud je u
potpunosti prihvatio kao vjerodostojan i objektivan, te u skladu sa iskazom
svjedoka H. R.a.
Sud je cijenio pisani dokaz, zapisnik škr. br. 29/2011 od 30. 05. 2011 godine,
u kome je sadržan obračun pričinjene štete u iznosu od 957,60 €, s tim što je
isti sačinjen od strane oštećene, pa sud po osnovu takvog proračuna nije mogao
utvrditi iznos pričinjene štete, niti je angažovao vještaka radi obračuna
štete, cijeneći da bi isto vodilo odugovlačenju postupka i pruzrokovanju
dodatnih troškova, pa je oštećenu U.u za Š.P.a za ostvarivanje imovinsko-
pravnog zahtjeva uputio na parnicu.
Iz izvoda iz kaznene evidencije na ime okrivljenog sud je utvrdio da je isti
do sada 5 (pet) puta osuđivan.
Sud odbranu okrivljeng nije prihvatio, cijeneći je isključivo sračunatom u
cilju izbjegavanja sopstvene krivice, obezvrijeđenu jasnim i doslednim iskazom
svjedoka lugara H.a. N., svjedok H. je u svom ubjedljivom iskazu posvjedočio
da je kritičnog dana obilazeći državnu šumu »Dobra Voda«, zatekao okrivljenog
kako izvlači drvne sortimente do kombija koji je bio parkiran na lokalnom putu
a lice K.N.kako te drvne sortimente utovara u kombi. Dalje je naveo da je
izvršio premjer panjeva na mjestu sječe i utvrdio da se radi o 67 oborenih
bukovih stabala u drvnoj masi od 11,41 m3. Kazao je još da okrivljeni nije
imao odobrenja niti doznake za obaranje stabala. Svjedok H. je na glavnom
pretresu ponovio ranije dati iskaz dodajući da je B.s. kritičnom prilikom u
rukama držao motornu testeru i kratio je posječena stabla na metar, a B. je te
trupce ubacivao u kombi vozilo. Dalje je naveo, da je sjeću bukovih stabala
izvršio B.s. i to istog dana kada ih je on zatekao na licu mjesta na putu kod
kombi vozila, a mjesto sječe se nalazilo udaljeno nekih 50-ak metara a
primijetio je da se radi o svježoj sječi. Stabla su oborena po njegovoj
procjeni nekih sat dva prije nego što je došao na lice mjesta. Na stablima
nije bilo nikakve doznake, a obzirom da on duži ovaj rejon poznato mu je da se
okrivljeni nije obraćao U.i za šume radi dobijanja dozvole za sječu, a samo
mjesto sječe nalazi se u državnoj šumi, mjesto zv. "Dobra voda".
S toga, ne prihvatajući odbranu okrivljenog, a iz dokaza izvedenih tokom
postupka, sud je kao nesporno zaključio da je okrivljeni B., dana 15. 05. 2011
godine, u mjestu zv. »Dobra Voda«, opština Bijelo Polje u državnoj šumi, radi
krađe, oborio 67 bukovih stabala, ukupne drvne mase od 11,41 m3 i time
pričinio štetu U.i za Š.P.a – PJ Bijelo Polje. Za obaranje stabala okrivljeni
nije imao potrebna odobrenja a stabla je oborio radi krađe. U ovim radnjama
okrivljenog stekla su se sva bitna obilježja bića krivičnog djela šumska krađa
iz čl. 324 st. 2 u vezi st. 1 KZ, jer je obarajući stabla u državnoj šumi u
namjeri pribavljanja protivpravne imovinske koristi u svojim radnjama ostvario
obilježja krivičnog djela u pitanju, obzirom i da kubatura oborenih stabala
iznosi 11,41 m3. Krivično djelo, okrivljeni je izvršio sa umišljajem, jer je
bio svjesan da radnju obaranja i prisvajanja stabala u državnoj šumi vrše bez
pravnog osN. i u kubaturi većoj od 5 m3, zbog čega je kriv .
Prilikom odlučivanja o vrsti krivične sankcije, sud je cijenio sve okolnosti
iz čl. 42 Kz-a, koje se odnose na odmjeravanje kazne, pa je na strani
okrivljenog B.a našao olakšavajuće okolnosti, da se radi o osobi relativno
mlađe životne dobi, licu lošeg imovnog stanja, dok je od otežavajućih
okolnosti našao da se radi o licu koje je više puta osuđivano te da je
osuđivan i za istovrsna krivična djala, pa je mišljenja da će se sa zatvorskom
kaznom od mjeseca 4 ostvariti svoja kažnjavanja predviđena u čl. 32 KZ-a. Sud
je uz izrečenu kaznu zatvora, kao glavnu kaznu, okrivljenog shodno odredbama
čl. 324 st. 2 KZ-a, osudio i na plaćanje novčane kazne od 200,00 eura, kao
sporedne kazne, a shodno odredbama čl. 34 st. 3 u vezi st. 2 KZ-a, cijeneći da
će se na taj način postići sV.a kažnjavanja.
Shodnoo čl. 226 Zkp-a, okrivljeni je obavezan da sudu plati na ime paušala
iznos od 25,00 €, pri čemu je sud cijenio složenost i trajanje krivičnog
postupka, te imovinske prilike okrivljenog.
Shodno čl. 239 -Zkp-a, oštećena U.a za Š.P.a-PJ Bijelo Polje, radi
ostvarivanja imovinsko-pravnog zahtjeva, upućena je na parnični postupak.
Iz iznijetog je odlučeno kao u izreci presude, a shodno čl. 374 Zkp-a.
OSNOVNI SUD U B IJELOM POLJU
Dana 06. 04. 2012 godine,
Zapisničar, S u d i j a,
Jovanka Raičević s.r. Ivan Adamović s.r.