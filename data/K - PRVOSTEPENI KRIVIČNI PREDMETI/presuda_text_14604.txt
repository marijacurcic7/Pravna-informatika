K. br. 378/12
U IME CRNE GORE
Osnovni sud u Bijelom Polju, prvostepeni krivični sud, sudija pojedinac Dragan
Mrdak, uz učešće namještenika suda Koviljke Lješnjak, zapisničara, u krivičnom
predmetu protiv okrivljenog M.D.a iz Bijelog Polja, zbog krivičnog djela krađa
iz čl. 239. st.1. Krivičnog zakonika, odlučujući po predlogu Osnovnog državnog
tužilaštva iz B. Polju, KT.br.202 od 14.11.2012. godine, za kažnjavanje
okrivljenog bez održavanja glavnog pretresa dana 10. 12. 2012 godine donio je:
R J E Š E NJ E
Okrivljeni M.D. rođen .... godine u Podgorici od oca V. i majke Biljane,
rođene C. sa prebivališem u R.a, opština Bijelo Polje, državljanin Crne Gore,
oženjen, otac jednog djeteta, neosuđivan,
K r i v j e
Što je:
- U noći 01/02.04.2011 godine u mjestu Zaton, opština Bijelo Polje, iz kruga
preduzeća D. 'Z.'', oduzeo dva pogonska transportera i par vila za viljušakr,
vlasništvo oštećenog D. 'Z.'' iz Bijelog Polja, čija je ukupna vrijednost
400,95 €, koje je utovario na svoje vozilo i odvezao u namjeri da njihovim
prisvajanjem sebi pribavi protivpravnu imovinsku korist,
- čime je izvršio krivično djelo krađa iz čl. 239. st. 1. Krivičnog zakonika.
- za koje mu sud primjenom citiranih zakonskih propisa te čl. 2, 4, 5, 13,
15, 32, 36, 39 42, 52, 53, 54 Krivičnog zakonika te čl. 226, 229, i 374
Zakonika o krivičnom postupku, i z r i č e
USLOVNU OSUDU
Kojom mu utvrdjuje kaznu zatvora u trajanju od 3 (tri) mjeseca, i istovremeno
odredjuje da se ista neće izvršiti ako u roku od 1 (jedne) godine, ne izvrši
novo krivično djelo.
Okrivljeni se obavezuje da ovom sudu na ime paušala plati iznos od 30,00 €,
kao i na ime ostalih troškova postupka iznos od 88,00 €, koje iznose će
uplatiti na na žiro račun br. 832 - 151 - 35 depozita novčanih kazni, paušala
i troškova krivičnog postupka ovog suda u roku od 15 dana, po pravnosnažnosti
presude, pod prijetnjom prinudnog izvršenja.
Imovinsko pravnog zahtjeva nije bilo.
O b r a z l o ž e nj e
Optužnim predlogom ODT-a u B. Polju, KT. br. 202/12 od 14. 11. 2012 godine,
okrivljenom M.D.u iz Bijelog Polja, stavljeno je na teret krivično djelo krađa
iz čl. 239. st.1. Krivičnog zakonika i istovremeno predloženo sudu da u smislu
čl. 461 i čl. 463 st. 2 Zakonika o krivičnom postupku donese rješenje o
kažnjavanju bez održavanja glavnog pretresa.
Izjašnjavajući se po optužnom predlogu, okrivljeni je priznao djelo i krivicu
za isto i pristao da se donese rješenje o kažnjavanju, pa je sud našao da nema
potrebe za održavanje glavnog pretresa.
Nakon saslušanja okrivljenog i prikupljenih podataka o ranijoj osuđivanosti
okrivljenog i njegovoj ličnosti, sud je našao: iz izvoda iz KE proizilazi da
okrivljeni nije osuđivan, a iz njegove izjave proizilazi: da je oženjen i da
živi sa suprugom i sinom. Stvari je namjeravao da proda pošto je nezaposlen, i
kao podstanar , živi sa suprugom i sinom, lošeg je imovnog stanja, izdržava se
od rada po dnevnicu. Nakon što je otkriveno ovo krivično djelo otuđene stvari
je vratio vlasniku, koji je došao svojim kombijem i otjerao stvari. Istakao je
da je jako lošeg imovnog stanja, majka mu je umrla, njih je trojica braće i
jedan od njegove braće je u Podgorici u Domu, pošto njihov otac nije mogao da
izdržava svu trojicu. Cijeneći prdnje istačene okolnosti na stani
olakšavajućih okolnosti i imajući u vidu neosuđivanost i mladost okrivljenog,
a u nedostatku otežavajućih okolnosti, sud je stanovišta da su ispunjeni
uslovi za izricanje uslovne osude kojom je okrivljenom utvrdio kaznu zatvora
od 3 (tri) mjeseca, sa odgovarajućim rokom provjeravanja od 1 (jedne) godine,
smatrajući da će se i uslovnom osudom, ostvariti svrha kažnjavanja iz čl.4.
st.2. Krivičnog zakonika. Istovremeno je okrivljenom ukazano na značaj uslovne
osude i mogućnost njenog opoziva.
Shodno čl. 226 i 229 ZKP-a, sud je obavezao okrivljenog da na ime paušala
plati iznos od 30,00 €, pri čemu je sud imao u vidu imovinske prilike
okrivljenog i dužinu trajanja postupka. Okrivljeni je obavezan da plati na ime
troškova i iznos od 88,00 €, koji troškovi se odnose na troškove vještačenja
po vještaku ekonomske struke D.Ć.a.
Sa iznijetih razloga a na osnovu čl. 461, 462 i 463 Zakonika o Krivičnom
postupku, odlučeno je kao u izreci rješenja.
Oštećenom D. 'Z.'' iz Bijelog Polja su oduzete stvari vraćene, pa u tom pravcu
nije bilo imovinsko pravnog zahtjeva.
OSNOVNI SUD U BIJELOM POLJU
Dana 10. 12. 2012. godine
ZAPISNIČAR, S U D I J A,
Koviljka Lješnjak s.r. Dragan Mrdak s.r.
ZAPISNIČAR, S U D I J A,
Koviljka Lješnjak Dragan Mrdak
DN-a: po primjerak rješenja sa pravnom poukom ostaviti:
- ODT-u Bijelo Polje
- Okrivljenom M.D.u Rakonje B. Polje
S u d i j a