K.br.384/12
U IME CRNE GORE
OSNOVNI SUD U BIJELOM POLJU, sudija Raičević Violeta uz učešće namještenika
suda Joksimović Ljiljane, zapisničara, u krivičnom predmetu protiv okrivljenog
N.V.a iz Bijelog Polja, zbog krivičnog djela falsifikovanje isprave iz
čl.412.st.2. u vezi st.1. KZ, po optužnom predlogu ODT-a u B.Polju
Kt.br.100/12 od 22.11.2012.godine, nakon održanog usmenog glavnog i javnog
pretresa u prisustvu savjetnika kod ODT-a Šćepanović Darinke i okrivljenog
N.V.a, dana 17.12.2012.godine donio je i javno objavio:
P R E S U D U
Okrivljeni N.V., jmbg...., od oca M. i majke G. rodjene B., rodjen ....godine
u B.Polju, sa prebivalištem u B.Polju ul.29 N., državljanin Crne Gore,
oženjen, otac četvoro djece, pismen, sa završenom srednjom školom, lošeg
imovnog stanja, osudjivan presudom Osnovnog suda u B.Polju K .br.57/97 od
09.05.1997.godine, zbog krivičnog djela iz čl.144.st.1.KZ RCG 3 mjeseca
zatvora uslovno za jednu godinu, presudom K.br.671/07 od 22.01.2008.godine,
zbog krivičnog djela iz čl.152.st.2. u vezi st.1.KZ CG novčanom kaznom
1.200,00 € (kaznu izdržao u vremenu od 04.02. do 12.02.2010.godine) i presudom
K.br.145/12 od 24.05.2012.godine zbog krivičnog djela iz čl.239.st.1.KZ CG
novčanom kaznom 1.200,00 €.
K r i v j e
Što je:
- što je dana 28.12.2011.godine, na graničnom prelazu Gostun opština
Prijepolje, Republika Srbija, upotrijebio kao pravu neistinitu javnu ispravu -
saobraćajnu dozvolu serijskog broja 860396495 izdatu na ime K.A.a iz B.Polja u
kojoj je upisan broj šasije VF7XBXC0039XC2979, na način što je istu
prezentirao ovlašćenim službenim licima prilikom kontrole vozila Citroen XB
kojim je upravljao sa brojem šasije VF7N2E40000E45440.
-čime je izvršio krivično djelo falsifikovanje isprave iz čl.412.st.2. u vezi st.1.Krivičnog zakonika Crne Gore, 
-pa ga sud primjenom citiranog zakonskog propisa i članova 2, 4, 5, 13, 15, 32, 36, 42, 45, 46. Krivičnog zakonika Crne Gore (KZ) i članova 226 i 374, Zakonika o krivičnom postupku,
O S U D J U J E
Na kaznu zatvora u trajanju od 30 . /trideset/ dana.
Okrivljeni se obavezuje da na ime paušala plati iznos od 30,00 €, na depozit
novčanih kazni, troškova postupka i paušala ovog suda na žiro račun broj
832-151-35 u roku od 15 dana po pravnosnažnosti presude pod prijetnjom
prinudnog izvršenja.
O b r a z l o ž e n j e
Optužnim predlogom ODT-a u B.Polju Kt.br.100/09 od 22.11.2012.godine,
okrivljenom N.V.u stavljeno je na teret izvršenje krivičnog djela
falsifikovanje isprave iz čl.412.st.2. u vezi st.1.Krivičnog zakonika Crne
Gore.
Glavni pretres je održan u prisusutvu savjetnika ODT-a u B.Polju i
okrivljenog.
Savjetnik ODT je prije davanja završne riječi precizirala činjenični opis
optužbe na način, a kako je to i sadržano izrekom ove presude.
U završnoj riječi je ostala pri preciziranoj optužbi te predložila sudu da
okrivljenog oglasi krivim i osudi na kaznu po zakonu.
Okrivljeni N.V. u svojoj odbrani tokom postupka je istakao da je tokom
2011.godine u junu mjesecu prodao drva čovjeku iz Podgorice po imenu B., a
čije pravo ime i prezime ne zna i isti mu je uredno platio.Nakon toga u
avgustu mjesecu isti čovjek ga je pozvao i ugovorio još 25 m3 drva za ogrjev.
Drva je pripremio pa je izvjesni B. poslao vozača da ista preuzme pri čemu ga
je pitao da li može da plati za 15 dana, na šta je on pristao.Kako je prošlo
više od 15 dana a B. se nije pojavljivao pozvao ga je telefonom. Isti mu je
rekao da nema novac i ponudio mu vozilo marke "Citroen" kao kompezaciju za
drva.Iako mu vozilo nije bilo potrebno pristao je da ga uzme. Tom prilikom B.
mu je rekao da neće imati problema prilikom prevoda i registracije vozila.
Vozilo je stigo poslije nekoliko dana u B.Polje i isto mu je predao neki
mladji čovjek na autobuskoj stanici u gradu.Uz vozilo mu je predao i
saobraćajnu dozvolu koja je glasila na ime K.A.a.Dana 28.12.2011.godine pošao
je za Prijepolje sa tim vozilom i na granničnom prelazu zaustavljen je od
strane policije pri čemu su mu rekli da je vozilo neispravno, i upoznali ga da
broj šasije koji se nalazi na vozilu jeste originalan ali da on ne odgovara
broju šasije koji je upisan na saobraćajnoj dozvoli koju je konkretnom
prilikom dao na kontrolu policiji prilikom legitimisanja pa su ga isključili
iz saobraćaja i oduzeli mu saobraćajnu dozvolu. Vozilo je istog momenta kada
je napustio stanicu Prijepolje , ostavio na željezničkoj stanici a isto je
kasnije dao na otpad. Istakao je da K.A.a ne poznaje i istog nije kontaktirao
povodom ovog dogadjaja. Sa izvjesnim B.jem od tada nije ostvario ni telefonski
kontakt niti se isti javlja na broj koji posjeduje.
Radi utvrjdivanja odlučnih činjenica i krivične odgovnosti na strani
okrivljenog sud je na glavnom pretresu izveo dokaze: saslušao svjedoka K.A.a,
pročitao izvještaj kriminalističko - tehničkog vještačenja KU 167/11 od
28.11.2011.godine MUP-a PJ Uprave Prijepolje, izvršio uvid u potvrdu o
privremeno oduzetim predmetima broj PU KU od 28.12.2011.godine izdata od MUP
PPU Prijepolje, izvršio uvid u saobraćajnu dozvolu broj 860396495, izdatu na
ime K.A.a, izvršio uvid u izvod iz KE na ime okrivljenog N.D.a, izvršio uvid u
fotodokumentaciju sačinjenu od strane Uprave policije dana 16.03.2011.godine,
povodom fotografisanja broja šasije prilikom zadnje registracije vozila za
koje je izdata predmetna saobraćajna dozvola.Drugih predloga za dopunu
dokaznog postupka nije bilo.
Sud je cijeneći dokaze pojedinačno i u medjusobnoj povezanosti dovodeći ih u
vezu sa navodima odbrane okrivljenog utvrdio činjenično stanje i na osnovu
istog zaključio da je okrivljeni N.V. izvršio krivično djelo falsifikovanje
isprave iz čl.412.st.2. u vezi st.1. KZ, zbog čega je kriv.
Naime, sud je cijenio odbranu okrivljenog N.V.a, kao djelimično priznanje
izvršenja krivičnog djela za koje je oglašen krivim, obzirom da isti nije
sporio da je kritičnog dana upravljajući vozilom marke "Citoren " na graničnom
prelazu Gostun prezentirao ovlašćenim službenim licima prilikom kontrole
saobraćajnu dozvolu koja je izdata na ime K.A.a. Medjutim, navode koje je
istakao u pogledu okolnosti da nije znao da predmetna saobraćajna dozvola nije
izdata za vozilo kojim je upravaljao te da nije znao da brojevi šasije koji su
upisani u saobraćajanoj dozvoli koju je prezentirao prilikom kontrole nijesu
identični sa brojevima šasije vozila kojim je upravljao, sud ne prihvata i
cijeni ih sračunatim na izbjegavanje krivične odgovornosti ili pak umanjenje
sopstvene krivice. Ovo posebno sa razloga što je po ocjeni suda sa svim
nelogično i životno neuobičajeno da okrivljeni kupuje i koristi u vožnji
vozilo od nepoznatog lica koji mu uz vozilo predaje i saobraćajnu dozvolu za
isto, a on navodno ne zna da saobraćajna dozvola ne odgovara vozilu koje
koristi u vožnji. Okrivljeni ističe da ne poznaje svjedoka K.A.a na čije ime
glasi predmetna saobraćajna dozvola, što je svjedok K.A. potvrdio i pri tom
istakao da je u ranijem periodu posjedovao vozilo "Citoren XB" koje je prodao
izvjesnom S.D.iz Grančareva i uz isto i saobraćajnu dozvolu. Medjutim, pri tom
mu nije dao punomoćje da upravlja vozilom a poznato mu je da je isto vozilo
nakon toga registrovano više puta jer je on kao vlasnik vozila podizao
registarske tablice kod policije. Poznato mu je da je ovo vozilo bilo u
vlasništvo S.D.a i prije pola godine jer je isto koristio u poslovima oko
prodavnice tj. upotrebljavao vozilo.Sud prihvata iskaz svjedoka K.A.a ali isti
nema poseban uticaj na drugačije odlučivanje naročito kod činjenice što
okrivljeni u svojoj odbrani nije želio istaći kako je došao u posjed predmetne
saobraćajne dozvole, a imajući u vidu činjenični opis krivičnog djela koje mu
je optužbom stavljeno na teret i za koje je oglašen krivim, sud se ovim
pitanjem nije ni bavio.
Iz potvrde o privremeno oduzetim predmetima Uprave policije Prijepolje
utvrdjuje se da je od okrivljenog N.V.a dana 28.12.2011.godine oduzeta
saobraćajna dozvola serijskog broja 860396495 izdata dana 18.03.2011.godine od
strane PJ B.Polje na ime K.A.a iz B.Polja sa rokom važenja do
16.03.2012.godine.
Iz izvještaja kriminalističko tehničkog vještačenja KU167/11 od
28.12.2011.godine sud je utvrdio da je predmet vještačenja vozilo "Citroen XB"
sa brojem šasije VF7N2E40000E45440 kojim je upravljao okrivljeni , te da
pregledom fin. šasije nijesu pronadjeni tragovi prepravke niti naknadne
dorade. Fin šasije sa vozila se ne slažu sa finom šasije koji je upisan u
saobraćajnoj dozvoli br. VF7XBXC0039XC2979 koju je okrivljeni prezentirao
prilikom kontrole.
Iz saobraćajne dozvole broje 860396495 utvrdjuje se da je ista izdata na ime
K.A.a i u istoj su upisani brojevi šasije VF7XBXC0039XC2979.
Kod ovakvog činjeničnog stanja imajući u vidu iskaz svjedoka K.A.a te sadržinu
materijalnih dokaza koje čine potvrda o privremeno oduzetim predmetima MUP-a
Srbije UP Prijepolje i stim u vezi izvještaj kriminalističko tehničkog
vještačenja te predmetna saobraćajna dozvola zaključuje se da je okrivljeni
N.V.dana 28.12.2011.godine, na graničnom prelazu Gostun opština Prijepolje
Republika Srbija upotrijebio kao pravu neistinitu javnu ispravu - saobraćajnu
dozvolu serijskog broja 860396495 izdatu na ime K.A.a iz B.Polja u kojoj je
upisan broj šasije VF7XBXC0039XC2979, na način što je istu prezentirao
ovlašćenim službenim licima prilikom kontrole vozila Citroen XB kojim je
upravljao sa brojem šasije VF7N2E40000E45440.
Krivično djelo falsifikovanje isprave iz čl. 412. KZ, postoji kada počinilac
napravi lažnu ispravu ili izda neistinitu ispravu ili preinači pravu ispravu u
namjeri da se takva isprava upotrijebi kao prava, ili ko takvu lažnu ili
neistinitu ispravu upotrijebi kao pravu ili je nabavi radi upotrebe, u smislu
stava jedan, a ako je djelo učinjeno u pogledu javne isprave, testamenta,
mjenice, čeka, javne ili službene knjige ili druge knjige koja se mora voditi
na osnovu zakona u smislu stava dva pomenutog zakonskog propisa.Javnom
ispravom smatra se ona isprava koju je u propisanom obilku izdao državni organ
u granicama svoje nadležnosti kao i isprava koju je u takvom obliku izdala
organizacija ili zajednica u poslovima koje vrši na osnovu javnih ovlašćenja
povjerenih joj zakonom. Tako se, shodno izloženom saobrćajna dozvola smatra
javnom ispravom.
Okrivljeni je krivično djelo falsifikovanje isprave počinio sa umišljajem,
svjestan da neistinitu saobraćajnu dozvolu koja pripada drugom vozilu (istog
tipa i marke kao vozilo kojim je upravljao odnosnom prilikom) upotrebljava kao
pravu, predajući je na uvid ovlašćenim službenim licima prilikom kontrole
vozila svjestan da ista sadrži neistinite podatke za vozilo kojim upravlja, pa
je to i htio.
U radnjama okrivljenog i postupanju na opisani način sadržana su sva obilježja
krivičnog djela falsifikovanje isprave iz čl. 412 stav 2 u vezi stava 1. KZ.
Za krivično djelo falsifikovanje isprave iz čl.412.st.2. u vezi st.1. KZ u
Krivičnom zakoniku zaprijećena je kazna od tri mjeseca do pet godina.
Odlučjući o vrsti i visini kazne okrivljenom sud je cijenio sve okolnosti iz
čl.42.KZ CG pa je na strani okrivljenog od olakšavajućih okolnosti cijenio da
se radi o porodičnom čovjeku koji je otac četvoro djece, lošeg imovnog
stanja.Sud je cijenio i raniju osudjivanost okrivljenog ali kako je isti
osudjivan za neistovrsna krivična djela to ovoj činjenici nije pridavao
poseban značaj pa su kod suda prilikom odlučivanja o visini kazne preovladale
olakšavajuće okolnosti koje su cijenjene kao osobito olakšavajuće zbog čega je
sud okrivljenom primjenom čl.45 i 46. KZ CG ublažio kaznu ispod granica
predvidjenog zakonskog iminimuma te ga osudio na kaznu zatvora u trajanju od
30 dana , cijeneći da će se i sa ublaženom kaznom u potpunosti ostvariti svrha
kažnjavanja predvidjena čl.32.KZ CG uticati na okrivljenog da ubuduće ne vrši
krivična djela i time postići ciljeve specijalne i generalne prevencije.
Sud je obavezao okrivljenog da na ime paušala plati iznos od 30,00 € koji
paušal je odredio s obzirom na imovinske prilike okrivljenog i trajanje i
složenost krivičnog postupka shodno čl.226.ZKP.
Sa naprijed izloženog a na osnovu čl.374. ZKP CG odlučeno je kao izrekom.
OSNOVNI SUD U BIJELOM POLJU
Dana,17.12.2012.godine,
Zapisničar, S u d i j a,
Ljiljana Joksimović s.r Violeta Raičević s.r
DN-a: Po primjerak presude s
poukom o pravu na žalbu dostaviti:
-ODT-u B.Polje
- Okrivljenom N.V.u
S u d i j a,