K. br. 408/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Draginje Bošković, kao zapisničara, u krivičnom predmetu
protiv okrivljenog R. M.a, iz B. P., zbog krivičnog djela nedavanje
izdržavanja iz čl. 221 st. 1 Krivičnog zakonika, po optužnom predlogu Osnovnog
državnog tužilaštva u Bijelom Polju, Kt. br. 401/12 od 17. 12. 2012. godine,
nakon održanog usmenog, glavnog i javnog pretresa, u prisustvu, savjetnika u
ODT-u u Bijelom Polju, Darinke Šćepanović a u odsustvu, okrivljenog i zakonske
zastupnice mldb. oštećenog R. M.a - G. D.e, dana 24. 01. 2013. godine, donio
je i objavio,
P R E S U D U
Okrivljeni R. M., od oca B., majke D., rođene V., rođen ... godine u B. P., sa
prebivalištem mjestu P., opština B. P., drž. CG, nezaposlen, završio OŠ,
razveden, otac jednog djeteta, lošeg imovnog stanja, osuđivan presudama
Osnovnog suda u Bijelom Polju: K. br. 26/92 od 03. 05. 1992. godine zbog KD iz
čl. 159 KZ RCG na 4 mjeseca zatvora uslovno za dvije godine; K. br. 75/92 od
01. 06. 1994. godine zbog KD iz čl. 143/2 KZ RCG na 3 mjeseca zatvora uslovno
za jednu godinu; K. br. 320/97 od 23. 06. 1998. godine zbog KD iz čl. 144/1 KZ
RCG na 3 mjeseca zatvora uslovno za jednu godinu i K. br. 532/07 od 24. 10.
2007. godine zbog KD iz čl. 221/1 KZ CG kojom mu je izrečena novčana kazna od
600,00 eura,
K R I V J E
- Zato što:
Od 01. jula 2007. godine do 16. 11. 2012. godine ne daje izdržavanje za svoje
maloljetno dijete oštećenog R. M.a, koga je po zakonu dužan da izdržava a ta
dužnost je utvrđena izvršnom sudskom odlukom - presudom Osnovnog suda u
Bijelom Polju P. br. 360/06 od 25. 09. 2006. godine, kojom je obavezan da na
ime svog doprinosa za izdržavanje maloljetnog oštećenog mjesečno, na ruke
zakonske zastupnice oštećenog majke G. D.e, isplaćuje iznos od 30,00 eura, do
15-og u mjesecu za prethodni mjesec.
-čime je izvršio krivično djelo nedavanje izdržavanja iz čl. 221 st. 1 Krivičnog zakonika, 
-pa ga sud, primjenom citiranog zakonskog propisa, te čl. 2, 4, 5, 13, 15, 32, 36, 42, Krivičnog zakonika i čl. 226, 229, 239, i 374 Zakonika o krivičnom postupku, 
O S U Đ U J E
Na kaznu zatvora od 30 (trideset) dana.
Okrivljeni se obavezuje da plati sudu na ime paušala iznos od 30,00€, koji
iznos će uplatiti na račun Budžeta Crne Gore, broj: 832-151-35, u roku od 15
dana, po pravnosnažnosti presude, pod prijetnjom prinudnog izvršenja, s tim
što je dokaz o uplatih istih, dužan dostaviti krivičnoj pisarnici ovog suda.
Drugih troškova krivičnog postupka nije bilo.
Zakonska zastupnica mldb. oštećenog R. M.a majka G. D.a, radi ostvarivanja
imovinsko-pravnog zahtjeva, upućuje se na parnični postupak.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br.
401/12 od 17. 12. 2012. godine, optužen je R. M., iz B. P., zbog krivičnog
djela nedavanje izdržavanja iz čl. 221 st. 1 Krivičnog zakonika s tim što je
savjetnik u ODT-u prije davanja završne riječi izmijenila činjenični opis, pa
je u tom smislu sadržano u uzreci presude.
Glavni pretres je održan i zaključen u prisustvu savjetnika u ODT-u u Bijelom
Polju Šćepanović Darinke a u odsustvu, uredno pozvanog, okrivljenog R. M.a,
shodno čl. 457 ZKP-a i zakonske zastupnice oštećenog G. D..
Savjetnik u ODT-u, u završnoj riječi, je izjavila da ostaje pri izmijenjenom
optužnom predlogu obzirom da je okrivljeni priznao izvršenje krivičnog djela,
dok su motivi zbog kojih ne daje izdržavanje bez osnova za postojanje
predmetnog krivičnog djela. Predložila je sudu da okrivljenog oglasi krivim i
osudi na kaznu po zakonu.
Okrivljeni R. M. u svojoj odbrani datoj tokom istražnog postupka u bitnom je
naveo da je tačno da od 2007. godine G. D.i nijednom nije uplatio iznos na
koji je obavezan presudom Osnovnog suda u Bijelom Polju P. br. 360/06, a na
ime doprinosa za izdržavanje njihovog mldb. djeteta R. M.a. Kazao je još da je
istom presudom određeno da će on lične odnose sa svojim maloljetnim djetetom
održavati na način što će dijete viđati svakog prvog petka u mjesecu u kući G.
D.e, a zadnjeg vikenda u mjesecu dijete će boraviti kod njega - okrivljenog.
Naveo je da njemu nije dozvoljen pristup djetetu iz kog razloga nije uplaćivao
doprinos za izdržavanje.
Završne riječi okrivljenog nije bilo obzirom da je glavni pretres zaključen u
njegovom odsustvu, shodno čl. 457 ZKP-a.
Radi utvrdjivanja odlučnih činjenica i krivice okrivljenog, sud je u dokaznom
postupku, na glavnom pretresu, izveo dokaze: pročitao presudu Osnovnog suda u
Bijelom Polju P. br. 360/06 od 25. 09. 2006. godine i izvršio u izvod iz
kaznene evidencije na ime okrivljenog.
Nakon analize izvedenih dokaza, njihove svestrane i brižljive ocjene, cijeneći
svaki pojedinačno i u sveukupnosti, dovodeći ih u vezu jedan sa drugim i u
kontekstu sa navodima iz odbrane okrivljenog, sud je utvrdio da je okrivljeni
izvršio krivično djelo nedavanje izdržavanja iz čl. 221. st. 1. Krivičnog
zakonika i da je za isto kriv, iz sledećih razloga.
Naime obaveza doprinosa izdržavanju mldb oštećenog, od strane okrivljenog
utvrđena je i iz sadržine izvedenog pisanog dokaza, pravnosnažne presude
Osnovnog suda u Bijelom Polju P. br. 360/06 od 25. 09. 2006. godine, iz koje
je utvrđeno da je okrivljeni obavezan da na ime doprinosa za izdržavanje mldb.
R. M.a isplaćuje mjesečno novčani iznos od 30,00 eura, počev od 25. 09. 2006.
godine, pa u buduće i to najkasnije do 05-og u mjesecu za prethodni mjesec na
ruke zakonskoj zastupnici mldb. djeteta majci G. D.i. Navedena presuda, s
obzirom da se radi o pravosnažnoj presudi, predstavlja izvršnu sudsku odluku.
Iz izvoda iz kaznene evidencije na ime okrivljenog se utvrđuje da je isti
osuđivan presudama Osnovnog suda u Bijelom Polju K. br. 26/92 od 03. 05. 1992.
godine zbog KD iz čl. 159 KZ RCG na 4 mjeseca zatvora uslovno za dvije godine;
K. br. 75/92 od 01. 06. 1994. godine zbog KD iz čl. 143/2 KZ RCG na 3 mjeseca
zatvora uslovno za jednu godinu; K. br. 320/97 od 23. 06. 1998. godine zbog KD
iz čl. 144/1 KZ RCG na 3 mjeseca zatvora uslovno za jednu godinu i K. br.
532/07 od 24. 10. 2007. godine zbog KD iz čl. 221/1 KZ CG kojom mu je izrečena
novčana kazna od 600,00 eura.
Dakle nesporno je utvrđeno da je okrivljeni R. M. pravosnažnom presudom
Osnovnog suda u Bijelom Polju P. br. 360/06 od 25. 09. 2006. godine, obavezan
da svakomjesečno plaća iznos od 30,00 eura, na ime doprinosa za izdržavanje
mldb. oštećenog R. M.a, počev od 25. 09. 2006. godine, kao dana donošenja
presude, koja presuda je pravosnažna a ista je i izvršna jer su po
pravosnažnosti protekli u presudi predvidjeni rokovi dobrovoljnog izvršenja.
Okrivljeni u svojoj odbrani nije sporio da nijednom nije uplatio novčani iznos
na koji je obavezan presudom P. br. 360/06, pa u tom smislu sud nije izvodio
druge dokaze u cilju utvrđivanja eventualnih uplata od strane okrivljenog na
ruke G. D.e a na ime svoje obaveze davanja doprinosa za izdržavanje
maloljetnog oštećenog R. M.a. Motivi zbog kojih okrivljeni nije plaćao
doprinos za izdržavanje nijesu od uticaja za postojanje predmetnog krivičnog
djela, već je obaveza okrivljenog imperativno određena u stavu 2 presude P.
br. 360/06, dok eventualno nepostupanje G. D.e po istoj presudi, a na način
predviđen u stavu 3 presude, može imati za posledicu pokretanje odgovarajućih
postupaka u cilju privoljavanja G. D.e da postupi na način predviđen u presudi
P. br. 360/06. Dakle, u svakom slučaju razlozi zbog kojih okrivljeni, kako je
sam naveo, nije davao izdržavanje su nebitni za postojanje predmetnog
krivičnog djela.
S toga iz dokaza izvedenih tokom postupka, dovedenih u vezu sa odbranom
okrivljenog, sud je nedvosmisleno utvrdio da okrivljeni R. M. od 01. jula
2007. godine do 16. 11. 2012. godine ne daje izdržavanje za svoje maloljetno
dijete oštećenog R. M.a, koga je po zakonu dužan da izdržava a ta dužnost je
utvrđena izvršnom sudskom odlukom - presudom Osnovnog suda u Bijelom Polju P.
br. 360/06 od 25. 09. 2006. godine, kojom je obavezan da na ime svog doprinosa
za izdržavanje maloljetnog oštećenog mjesečno, na ruke zakonske zastupnice
oštećenog majke G. D.e, isplaćuje iznos od 30,00 eura, do 15-og u mjesecu za
prethodni mjesec. U opisanim radnjama okrivljenog stekla su se sva bitna
obilježja bića krivičnog djela nedavanje izdržavanja iz čl. 221 st. 1
Krivičnog zakonika. Krivično djelo okrivljeni je izvršio sa umišljajem, s
obzirom da je bio svjestan, da je dužan da daje doprinos za izdržavanja
svakomjesečno po 30,00€, i to na ruke G. D.i, što nije činio a svjestan je bio
i da nedavanjem doprinosa za izdržavanja u dosuđenom iznosu, može imati za
posledicu da njegovo mldb. dijete R. M., kao korisnik izdržavanja isto ne može
ostvarivati u dosuđenom iznosu, na šta je okrivljeni pristao.
Odlučujući u pogledu vrste i visine krivične sankcije, sud je cijenio sve
okolnosti iz čl. 42 Krivičnog zakonika, pa je na strani okrivljenog od
olakšavajućih okolnosti našao, da se radi o ocu jednog djeteta, nezaposlenom
licu, lošeg imovnog stanja. Od otežavajućih okolnosti na strani okrivljenog
sud je našao raniju osuđivanost, pri tom okrivljeni je osuđivan i za istovrsno
krivično djelo. Sud je okrivljenog osudio na kaznu zatvora od 30 dana,
cijeneći da će se izrečenom kaznom postići svrha kažnjavanja.
Shodno čl. 226 i 229 Zkp-a, okrivljeni je obavezan da sudu plati na ime
paušala iznos od 30,00 eura, pri čemu je sud vodio računa o težini i
složenosti krivičnog postupka, kao i o imovinskim prilikama okrivljenog.
Drugih troškova krivičnog postupka nije bilo.
Sud je zakonsku zastupnicu mldb. oštećenog G. D.u, radi ostvarivanja
imovinsko-pravnog zahtjeva, uputio na parnični postupak.
Iz iznijetog je odlučeno kao u izreci presude, a shodno čl. 374 Zkp-a.
OSNOVNI SUD U BIJELOM POLJU
Dana 24. 01. 2013. godine
ZAPISNIČAR, S U D I J A,
Draginja Bošković s.r. Ivan Adamović s.r.