OSNOVNI SUD U PLAVU
K.br. 9/2011  
U IME NARODA
OSNOVNI SUD U PLAVU, u vijeću sastavljenom od sudije Hilmije Sujkovića, kao
predsjednika vijeća i sudija porotnika Dješević Šaćira i Bašuljević Omera ,
kao članova vijeća,  sa zapisničarem Senadom Radončić , u krivičnom predmetu
optuženog N. E., iz sela K., opština  P., zbog krivičnog djela davanje lažnog
iskaza iz čl. 389. st. 3. u vezi st. 1 Krivičnog zakonika, po optužnici
Osnovnog državnog tužilaštva u Plavu, KT br. 132/2010 od 31.12.2010 god., po
održanom usmenom, glavnom, javnom pretresu u prisustvu: zamjenika ODT u Plavu
Rugovac Drite, optuženog i njegovog branioca adv. D. B., donio je i javno
objavio dana 10.05.2011.godine  
P R E S U D U
Optuženi N.E., od oca R. i majke I., rodj. R.,  rodjen ... godibne, , u D.,
opština P.,  sa prebivalištem u ., selo K., državljanin Crne Gore, oženjen,
otac 1 djeteta, pismen, završio srednju školu, srednjeg imovnog stanja, ,
neosudjivan ,  
KRIV JE
Što je:  
Dana 22. decembra 2010 god. pred Osnovnim sudom u Plavu, kao svjedok dao lažan
iskaz  u krivičnom postupku K.br. 94/2010 , protiv okrivljenih R. S. i R.F.,
zbog krivičnog djela laka tjelesna povreda iz čl. 152. st. 2 u vezi st. l. KZ,
na način što je u cilju zaštite okrivljenog R. F. od krivično pravne
odgovornosti za navedeno djelo , prilikom izjašnjavanja na činjenice i
okolnosti koje su bile od značaja za donošenje odluke u konkretnom slučaju ,
neistinito izjavio: "Ponovo ističem da se R. F. svo vrijeme nalazio samnom u
društvu i da je zajedno samnom napustio kafe bar "E."  nakon čega smo mojim
vozilom zajedno pošli kući", iako je u toku postupka u pogledu ovih okolnosti
utvrdjeno drukčije činjenično stanje, odnosno utvrdjeno da okrivljeni R. F. te
noći u selo K. nije došao njegovim vozilom već da je prilikom dolaska u
pomenuto selo on u vozilu bio sam,  
- čime  je izvršio krivično djelo davanje lažnog iskaza iz čl. 389. st. 3.
u vezi stava 1. Krivičnog zakonika  
Pa mu sud za izvršeno krivično djelo na osnovu navedenog zakonskog propisa te
primenom čl: 4,32,36,42,52,53 i 54 KZ i čl. 364 ZKP, i z r i č e  
USLOVNU OSUDU
Kojom mu utvrdjuje kaznu zatvora u trajanju od 5 (pet) mjeseci  i istovremeno
odredjuje da se ista neće izvršiti ako optuženi  za vrijeme od  1(jedne)
godine dana po pravosnažnosti presude ne učini novo krivično djelo.  
Optuženi se obavezuje da na ime troškova krivičnog postupka – paušala plati
iznos od 50,00 (pedeset ) eura, u roku od 15 dana po pravosnažnosti presude,
pod prijetnjom prinudnog izvršenja.  
O  b r a z l o ž  e n j e
Osnovno državno tužilaštvo  u Plavu , optužnicom KT br. 132/2010 od 31.12.2010
god. , optužilo je N.E., iz sela K., opština P., za krivično djelo. davanje
lažnog iskaza iz čl. 389. st. 3. u vezi stava 1. Krivičnog zakonika  
Pri podnesenoj optužnici je sve do kraja krivičnog postupka u svemu ostala i
zamjenik ODT u Plavu, Rugovac Drita, pa je u završnoj riječi predložila sudu
da optuženog N.E. oglasi krivim za navedeno krivično djelo i kazni ga po
zakonu.  
Izjašnjavajući se o optužnici ODT u Plavu , optuženi N.E., ne priznaje
izvršenje  krivičnog djela koje mu je ovom optužnicom stavljeno na teret. U
svoju odbranu navodi da je tačno da je u noći 18.09.2010 god. okrivljeni R.
F. , kafe bar "E.",  napustio zajedno sa njim  i kolegom T. E., dok je
okrivljeni R. S. ovaj kafe bar napustio prije toga. Pošto žive u istom selu F.
je ušao u njegovo vozilo i sa njim krenuo prema selu K., dok je T. E. u svom
vozilu bio sam. Dolaskom u ovo selo, na raskrsnici gdje se od glavnog puta
odvaja put prema kući R., naišli su na zaustavljena vozila od kojih su dva
vozila bila policijska dok je treće vozilo bilo oštećenog K. N.. Na jednom od
policijskih vozila, i to vozilu koje je bilo parkirano u ulici koja vodi prema
kući R. prednjim dijelom okrenuto prema glavnoj ulici je bilo upaljeno
svijetlo a ne sjeća se da li su svjetla bila upaljena i na drugim vozilima.
Kada je na licu mjesta primijetio oštećenog K. N., kazao je okrivljenom R.F.
da ne izlazi iz auta kako  nebi došlo do svadje izmedju njih dvojice. Nakon
toga je sam izašao iz vozila i započeo raspravku sa K. N., zbog toga što je
došao na kuću R. Nakon desetak minuta na lice mjesta su ponovo došli policajci
R. i H., kako bi priveli okrivljene R.S. i F., koji  se još uvijek  nalazio u
njegovom autu, jer  uopšte nije izlazio iz njega. Kazao im je da nema potrebe
za F. privodjenjem jer će ga on dovesti u zgradi Ispostave policije u Plavu
što je kasnije i uradio. U završnoj riječi je u potpunosti prihvatio konačnu
riječ svog branioca, advokata D. B. koji je u završnoj riječi istakao da
izvedenim dokazima nije utvrdjeno da je optuženi izvršio krivično djelo koje
mu je javnom optužbom stavljeno na teret.  Ovo utoliko prije što su iskazi
svjedoka policajaca u najbitnijem protivrječni i što ovi policajci te noći
nijesu ni vršili pregled taksi vozila sa kojima su na lice mjesta došli njegov
branjenik N.E. i kolega T.  E.  Ovi svjedoci čak nijesu znali ni koliko je
vozila te noći bilo na licu mjesta niti su bili saglasni u pogledu činjenice
na koju stranu su ova vozila bila okrenuta, pa je iz tih razloga kao i zbog
činjenice da je optuženi  čestit i pošten čovjek , predložio sudu da istog
oslobodi od odgovornosti za djelo koje mu je javnom optužbom stavljeno na
teret.  
Sud je cijenio  odbranu optuženog  N.  E., kojom negira izvršenje krivičnog
djela koje mu je javnom optužbom stavljeno na teret, odnosno negira da je dana
22.12.2010 god.  pred Osnovnim sudom u Plavu, u krivičnom postupku K.br.
94/2010 protiv okrivljenih R. S. i . F., dao lažan iskaz, pa je našao da je
ista ne samo nejasna i nelogična već i u najbitnijem suprotna, kako sama sebi
tako i izvedenim dokazima , te je kao takvu nije ni prihvatio. Naime, sud je
radi provjere odbrane optuženog u dijelu u kojem negira izvršenje krivičnog
djela koje mu je javnom optužbom stavljeno na teret, odnosno radi što
pravilnijeg i zakonitijeg rješavanja ove krivično. pravne stvari u dokaznom
postupku izveo sledeće dokaze:saslušao svjedoke Dj. B., R. A., G. S. , H. R.
K. N., G. E. i  G. N.,  izvršio  suočenje  svjedoka G. E., s jedne strane i
svjedoka R. A., G. S. i H. R. s druge strane,  izvršio uvid u spise predmeta
Osnovnog suda u Plavu, K.br 94/2010  protiv okrivljenih R. S. i R. F.  i
pročitao izvod iz kaznene evidencije za optuženog N.  E.,  pa je svestranom
ocjenom izvedenih dokaza i njihovim uporedjivanjem sa navodima javne optužbe i
odbranom optuženog utvrdio da su činjenice iz činjeničnog opisa izreke presude
u svemu dokazane i da je optuženi počinio krivično djelo davanje lažnog iskaza
iz čl. 389. st. 3. u vezi stava 1. Krivičnog zakonika , koje mu je javnom
optužbom stavljeno na teret.  
Dakle, kako proizilazi iz izloženog sud je svoju odluku u pogledu krivice i
krivično pravne odgovornosti optuženog  N.E. za krivično djelo davanje lažnog
iskaza koje mu je javnom optužbom stavljeno na teret zasnovao kako na
rezultatima dokaznog postupka u predmetu K.br.94/2010 u kojem je okrivljeni
dao sporni  iskaz tako i na osnovu dokaza koje je izveo tokom postupanja u
ovoj krivičnoj stvari, u prvom redu iskaza svjedoka: K. N.,  R. A., G. S., H.
R. i D. B., koje iskaze je sud, za razliku od odbrane okrivljenog i iskaza
svjedoka G. E., u potpunosti prihvatio ocijenivši ih jasnim, logičnim i što je
najbitnije saglasnim  a samim tim i uvjerljivim.  
Tako je na osnovu spisa predmeta K.br. 94/2010 nesporno utvrdjeno da je
Osnovno Državno Tužilaštvo u Plavu , optužnim  predlogom  Kt.br. 89/2010 od
04.12.2010 god. , optužilo R.S.i R. F., oba iz P., zbog krivičnog djela laka
tjelesna povreda iz čl. 152. st. 2. u vezi st. 1. KZ , učinjenog na štetu
oštećenog K.N.  Na osnovu zapisnika sa glavnog pretresa od  22.12.2010 god.
je dalje utvrdjeno  da je u cilju što pravilnijeg rješavanja ove krivične
stvari,  sud na ovom glavnom  pretresu saslušao u svojstvu svjedoka i
optuženog  N.E. i da je isti tom prilikom, izjašnjavajući se na bitne
okolnosti u vezi sa predmetnim slučajem , u svojoj izjavi istakao da je
okrivljeni R. F., kafe bar "E." u kojem se prethodno dogodila svadja izmedju
njegovog brata S. i K. N., napustio sa njim i kolegom T. E., nakon čega je u
selo K. pošao njegovim vozilom , dok je T. za njima pošao svojim taksi
vozilom. Na osnovu istog zapisnika  kao i zapisnika sa glavnog  pretresa od
30.12.2010 god. je nadalje utvrdjeno da su oštećeni K.N. i službenici
Ispostave policije u Plavu , koje je sud saslušao u svojstvu svjedoka ,
saglasno izjavili da okrivljeni R. F., u noći  kada se desio predmetni
dogadjaj, nakon ovog dogadjaja u selo K. nije došao  sa optuženim N.E.  i T.
E., kako je to u cilju njegove  zaštite od krivične  odgovornosti  htio
predstaviti optuženi N.E., već da  je sa njima,  u taksi vozilu T. E.,
prilikom dolaska u pomenuto selo bio G. E..   Na osnovu presude K.br. 94/2010
od 30.12.2010 god. je utvrdjeno i to da je Osnovni sud u Plavu , prilikom
odlučivanja  u ovoj krivičnoj stvari,  prvookrivljenog R. S. oglasio krivim za
krivično djelo laka tjelesna povreda iz čl. 152. st. 2. u vezi stava 1. KZ  i
osudio ga na novčanu kaznu u iznosu od 1.200,00 eura, dok je u odnosu na
drugookrivljenog R. F. donio odbijajuću presudu usled odustanka  zamjenika ODT
u Plavu, Rugovac Drite, od njegovog daljeg gonjenja, pri čemu je u činjeničnom
opisu izreke presude konstatovao da su okrivljeni R. S. i R. F., na mjesto
gdje se desio predmetni dogadjaj , došli zajedno vozilom kojim je upravljao
okrivljeni S.  Konačno, na osnovu spisa predmeta K.br. 94/2010  je utvrdjeno
da i pored takvog činjeničnog opisa izreke presude, na ovu presudu žalbe
nijesu uložili ni prvookrivljeni R. S. ni drugookrivljeni R. F., što znači da
su je kao takvu obojica prihvatili u potpunosti, pa i u dijelu da je
okrivljeni R. F. na mjesto dogadjaja došao u vozilu kojim je upravljao
okrivljeni R. S. , tako da samim tim iz tog razloga u selo K. nije ni mogao
doći njegovim taksi vozilom, kako je to u svojoj izjavi neistinito tvrdio
optuženi N.E. .  
Ako se ovako utvrdjenom činjeničnom stanju u krivičnom postupku K.br. 94/2010
god. , protiv okrivljenih R. S. i R. F. zbog krivičnog djela laka tjelesna
povreda iz čl. 152. st. 2. u vezi st. 1. KZ  dodaju i rezultati dokaznog
postupka iz predmetne krivične stvari protiv optuženog N.E., koji su u
potpunosti potvrdili takvo činjenično stanje, to i ova činjenica, u
sveukupnosti sa ostalim utvrdjenim činjenicama , utvrdjenje suda u pogledu
krivice i krivično pravne odgovornosti optuženog N.  E.  za predmetno krivično
djelo čini još osnovanijim i utemeljenijim. Ovo utoliko prije što su svjedoci
: K. N., R.A., G.S. i  H. R. i u svojim izjavama datim u postupku protiv
optuženog N.E. u potpunosti ostali pri svojim ranije datim izjavama u postupku
K.br. 94/2010 , protiv okrivljenih R. S.  i R. F., i to svjedok K. N. da su ga
u noći 18.09.2010 god. zajedno napali i kroz otvor od polomljenog stakla
vozila udarali rukama i okrivljeni R. S. i okrivljeni R. F.  koji su na mjesto
dogadjaja došli vozilom kojim je upravljao okrivljeni R. S., a svjedoci  R.
A., G. S. i H. R., da sa optuženim N.E. i njegovim kolegom T. E.  na lice
mjesta,  u selo K. , nije došao okrivljeni R. F.  već svjedok G. E. Pri tom su
svjedoci R. A., Gu. S. i H. R. , takodje saglasno istakli  da je prilikom
dolaska otuženog  N.  E. i njegovog kolege T. E.  u selo K., lice mjesta bilo
dobro osvijetljeno svijetlima sa vozila  tako da su iz tog razloga svi dobro
vidjeli da u vozilu  optuženog N.E. nije bilo nikoga kao i da je u vozilu
njegovog kolege T. E.  bio svjedok G. E., kojeg su svi poznavali,  mada mu
svjedoci R. A. i H. R. nijesu znali ime već samo prezime.  Takvim svojim
izjavama su u potpunosti  ne samo demantovali navode optuženog N.  E. da je
okrivljeni R. F., kafe bar "E." , napustio zajedno sa njim i kolegom T. E.  i
njegovim vozilom pošao u selo K. , gdje sva trojica žive, već su istovremeno i
negirali njegovu odbranu u dijelu da su takve njegove tvrdnje istinite i da
samim tim nije ni izvršio krivično djelo davanje lažnog iskaza koje mu je
javnom optužbom stavljeno na teret.  
Što se tiče svjedoka Dj. B., i ovaj svjedok je takodje istakao da je prilikom
dolaska dva taksi vozila kritične prilike u selo K., u jednom od ovih vozila
pored vozača bilo još jedno lice,  ali se nije mogao izjasniti o kom licu se
radilo obzirom da isto nije poznavao te obzirom da je njegova pažnja u tim
trenucima bila usredsredjena na sprečavanje svadje izmedju optuženog  T. i N.
, sa jedne strane i prisutnog K.N., sa druge strane . Medjutim , svojim
iskazom u dijelu da je u momentu dolaska taksi vozila lice mjesta bilo dobro
osvijetljeno zbog uključenih farova na vozilima i da je iz tog razloga
vidljivost bila dobra je potvrdio iskaze svjedoka: R. A., G. S. i H. R., u
istom dijelu , što  njihovim saglasnim iskazima u pogledu tvrdnji  da su dobro
vidjeli da je u vozilu optuženog  T. E. prilikom dolaska na lice mjesta bio
svjedok G. E.,  a ne okrivljeni R. F., daje još veću uvjerljivost.  
Zbog svega izloženog sud je iskazima svjedoka R. A.,G.S., H. R. i Dj. B., i u
ovom postupku kao i u postupku K.br. 94/2010, u potpunosti povjerovao i iste u
cjelosti prihvatio ocijenivši ih jasnim, potpunim , logičnim i što je
najbitnije  saglasnim , kako medjusobno tako i sa iskazom oštećenog K. N., a
samim tim i uvjerljivim. Pored toga sud je prilikom odlučivanja o prihvatanju
iskaza pomenutih svjedoka cijenio i činjenicu što je njihove iskaze u pogledu
dobre osvijetljenosti i vidljivosti lica mjesta kritične prilike potvrdio čak
i svjedok G. E. čiji iskaz u ostalom dijelu sud nije prihvatio zbog ocjene da
je sračunat u cilju zaštite optuženog N.E. od krivične odgovornosti  kao i
činjenicu da su pomenuti svjedoci do saznanja u pogledu okolnosti na koje su
se izjašnjavali  u svojim iskazima došli neposrednim zapažanjem prilikom
postupanja u predmetnom slučaju u svojstvu službenih lica Uprave policije -
Ispostave policije Plav,  pa i ove činjenice njihovim iskazima u ovom dijelu
daju još veću vjerodostojnost i uvjerljivost .  
Iz istog razloga, sud je u istom dijelu u cjelosti prihvatio i iskaz oštećenog
K. N.,  našavši da je ovaj njegov iskaz  , pored toga što je saglasan
prihvaćenim iskazima svjedoka R.A., G.S.  H.R.  i Dj.B., još i jasan i potpun
obzirom da se oštećeni u ovom svom iskazu prilikom izjašnjavanja o okolnostima
vezanim za dogadjaj zbog kojih je vodjen krivični postupak protiv okrivljenih
R.S. i R.F. i jasno i decidno izjasnio da su ga kritične prilike, dok se sa
vozilom pokušavao okrenuti na ulici u blizini ugostiteljskog objekta "M.“,
zajedno napali i okrivljeni R.S. i okrivljeni R.F.  koji su prethodno do ovog
mjesta došli istim vozilom, stim što mu je povredu u vidu razderotine u
predjelu trećeg prsta desne šake veličine 1 x 2 cm. rasprsnutim  staklom od
lijevih prednjih vrata vozila  koje je polomio udarcem drvenom letvom  nanio
okrivljeni R.S. Na taj način je  , kao i svjedoci R. A., G.S. i  H.R.,
takodje obezvrijedio odbranu optuženog N.E. u dijelu u kojem tvrdi da
okrivljeni R.F. u vrijeme ovog dogadjaja nije mogao biti u vozilu okrivljenog
R.S. obzirom da je lokal "E." prethodno napustio sa njim i kolegom T. E.
nakon čega se sa njegovim taksi vozilom uputio svojoj kući koja se nalazi u
selu K., opština P.  
Istovremeno sud odbranu optuženog N.  E.  kojom negira izvršenje krivičnog
djela koje mu je javnom optužbom stavljeno na teret , kao potpuno suprotnu
prihvaćenim iskazima oštećenog i pomenutih svjedoka,nije mogao prihvatiti, već
ju je kao neosnovanu i sračunatu na izbjegavanje krivično pravne odgovornosti
u potpunosti odbacio. Naime, jasno je da je odbrana optuženog N.E. kojom
negira izvršenje krivičnog djela koje mu je javnom optužbom stavljeno na teret
odnosno negira da je okrivljeni R.F. u vrijeme napada i povredjivanja
oštećenog K. N. u noći 18.09.2010 god., na mjesto napada došao sa okrivljenim
R.S.om u njegovom vozilu,  u situaciji kada je kao takva u potpunosti negirana
iskazima saslušanih svjedoka i kada je ODT u Plavu za ovaj napad i
povredjivanje oštećenog prvobitno optužio i S. i F., a nakon sprovedenog
dokaznog postupka odustao od daljeg krivičnog gonjenja prema okrivljenom R.F.
ne zbog toga što isti nije učestvovao u ovom napadu već zbog toga što nije
učestvovao u nanošenju lake tjelesne povrede oštećenom K. N., sračunata u
cilju F. zaštite od krivično pravne odgovornosti i da kao takva nije ni mogla
opstati .  
Iz istog razloga sud nije prihvatio ni iskaz svjedoka G. E. u dijelu koji je
suprotan prihvaćenim iskazima svjedoka R.A., G.S. i H.R. , odnosno u dijelu u
kojem tvrdi  da nakon predmetnog dogadjaja  u selo K. nije došao sa jednim od
taksi vozila kojima su upravljali T.E. i N.E. , već pješke , jer je očigledno
da je iskaz ovog svjedoka , sobzirom na njegove prijateljske i kolegijalne
veze sa optuženim N.E.,  takodje sračunat i usmjeren na njegovu zaštitu od
krivično pravne odgovornosti. U prilog ovakvom utvrdjenju suda  ide i
činjenica što je iskaz svjedoka G. E. u ovom dijelu ne samo suprotan iskazima
oštećenog K. N. i svjedoka  R.A., G.S. i H.R. , već i nejasan, nelogičan i sam
sebi protivrječan . Naime, obzirom da je iskaz svjedoka G. E. bio pun
nejasnoća, protivrječnosti i očiglednih nelogičnosti, to je iz tog razloga sud
njegov iskaz cijenio sa naročitom pažnjom i kritičnošću , pa je svestranom
analizom ovog iskaza utvrdio da je isti kao takav sračunat i usmjeren na
zaštitu optuženog N.E. od krivične odgovornosti za izvršeno krivično djelo,
zbog čega ga u tom dijelu nije ni prihvatio. Tako je ne samo nejasan već i
nelogičan iskaz svjedoka G. E.  da mu je u noći 22.01.2011 god.  nakon što je
policajac D. I. zaustavio taksi vozilo u kojem se nalazio i rekao mu da se
javi kolegi R. A. ,  ovaj kazao da će dobiti poziv za svjedočenje u postupku
protiv optuženog N.  E. i da prilikom tog svjedočenja treba da potvrdi njegove
navode kao svjedoka da je u noći 18.09.2010 god. u selo K. došao taksi vozilom
T.E. inače će ga u protivnom sud kazniti novčanom kaznom od 1.000,00 eura i 3
mjeseca zatvora,  ako se ima u vidu nesporna činjenica  da sud u to vrijeme
nije ni donio rješenje o njegovom saslušanju već da je to učinio tek
15.02.2011 god. , što znači 23 dana poslije toga. Ovo iz razloga jer na osnovu
ovakvog njegovog kazivanja ispada da ga je svjedok  R. A. uz prijetnje
savjetovao kako će svjedočiti i pored toga što ni on sam unaprijed nije  znao
niti mogao znati da će sud odrediti njegovo saslušanje u svojstvu svjedoka.
Samim tim je jasno i logično da je iskaz svjedoka G. E. u ovom dijelu naknadno
smišljen i  sračunat u cilju zaštite optuženog N.E. od krivično pravne
odgovornosti u prilog čega ide i činjenica što  isti  ove svoje tvrdnje nije
ni pomenuo  prilikom prvog saslušanja na glavnom pretresu od 03.03.2011 god. ,
već tek prilikom dopunskog saslušanja i suočenja sa ostalim svjedocima na
glavnom pretresu od 22.03.2011 god. Dalje, pored toga što je nejasan i
nelogičan, iskaz svjedoka G. E. je, kao što je već navedeno,  i sam sebi
protivrječan, pa i ova činjenica takodje ide u prilog odluci suda o njegovom
neprihvatanju. Tako svjedok G. E. u izjavi sa glavnog pretresa od 03.03.2011
god. tvrdi  da prilikom prolaska pored zaustavljenih taksi vozila optuženog
N.E. i njegovog kolege T.  E.  u noći 18.09.2010 god.  i pored dobre
vidljivosti nije gledao u unutrašnjost ovih vozila,  jer nije govorio ni sa N.
ni sa T., iz kojeg  razloga i ne zna da li je u njima te noći neko bio, da bi
na glavnom pretresu od 22.03.2011 god. , na pitanje zastupnice javne optužbe,
izjavio da se pola mjeseca prije davanja izjave na glavnom pretresu od
03.03.2011 god. pomirio i sa T. i sa N., čime je doveo u još veću sumnju
vjerodostojnost svog iskaza.  
Konačno, pored toga što je nejasan, nelogičan i protivrječan  sam sebi i
iskazima svjedoka  R.A., G.S., H.R.  Dj.B. i K. N., iskaz svjedoka G. E. je u
najbitnijem protivrječan i iskazu svjedoka G. N., pa i ova činjenica takodje
ide u prilog njegovoj neosnovanosti i neprihvatanju.  Naime,   izjašnjavajući
se na okolnosti  zaustavljanja taksi vozila kojim je upravljao od strane
policajca Ispostave policije u Plavu, D. I., svjedok G. N. je istakao da je u
momentu ove kontrole pored njega  u vozilu na mjestu suvozača bio još i
svjedok G. E., ali da isti iz vozila nije izašao na zahtjev policajca koji ih
je zaustavio, kako sam tvrdi u svojoj izjavi, već iz razloga  što  ga je odmah
po ovom zaustavljanju preko radio stanice pozvao dispečer radi obavljanja
taksi vožnje,  zbog čega je svjedok G. E., znajući pravila službe da u taksi
vozilu osim stranke može biti samo još vozač,  samoinicijativno napustio
njegovo vozilo kako bi ga sačekao na tom mjestu,   čime je negirao  njegove
navode u tom dijelu.  Nakon što se poslije 50 do 60 minuta  vratio na lice
mjesta i ponovo u vozilo uzeo svjedoka G. E., isti mu tom prilikom nije kazao
da ga je neki od policajaca na bilo koji način maltretirao u njegovom
odsustvu, čime je negirao njegove navode i u ovom dijelu. Što se tiče izjave
svjedoka G. E. u ostalom dijelu, odnosno u dijelu  da je mjesto na kojem je u
selu K. 18.09.2010 god.  zatekao dva policijska vozila, vozilo oštećenog K. N.
i dva taksi vozila , bilo dobro osvijetljeno farovima od ovih vozila tako da
je  i sam lično dobro vidio i prepoznao sva prisutna lica , sud je njegov
iskaz u ovom dijelu, za razliku od iskaza u ostalom dijelu, prihvatio kao
tačan obzirom da je isti u tom dijelu u potpunosti identičan sa iskazima
svjedoka R.A., G.S., H.R. i Dj.B.  koje je sud u cjelosti prihvatio.  
Ako se konačno svemu izloženom doda i nesporna činjenica  da je u činjeničnom
opisu izreke presude K.br. 94/2010 od 30.12.2010 god.   konstatovano da je u
noći 18.09.2010 god. , kada se desio predmetni dogadjaj, okrivljeni R.F. bio u
vozilu okrivljenog R.S., te da i pored takve izreke na ovu presudu žalbu
nijesu uložli  ni okrivljeni S. ni okrivljeni F., to i ova činjenica, u
sveukupnosti sa ostalim utvrdjenim činjenicama,  takodje ide u prilog
zaključenju suda da je optuženi N.E., izjašnjavajući se na ove okolnosti kao
svjedok u postupku K.br. 94/2010  protiv okrivljenih R.S. i R.F.  za krivično
djelo laka tjelesna povreda iz čl. 152. st. 2 u vezi st. l. KZ  , dao lažan
iskaz .  
Kako iz svega izloženog  proizilazi da u pogledu utvrdjivanja krivičnog djela
koje je optužnicom ODT u Plavu , stavljeno na teret optuženom N.E., nakon
sprovedenog dokaznog postupka i ocjene izvedenih dokaza nije bilo spornih
činjenica, sud je stao na stanovište da su činjenice iz činjeničnog opisa
izreke presude u svemu dokazane i da je optuženi počinio predmetno krivično
djelo.  
Naime, ocjenjujući pravno utvrdjeno činjenično stanje, sud nalazi da su u
radnji optuženog N.E. sadržana sva bitna obilježja, subjektivna i objektivna,
krivičnog djela davanje lažnog iskaza iz čl. 389. st. 3. u vezi st. l.
Krivičnog zakonika, pa mu je za izvršeno krivično djelo i izrekao krivičnu
sankciju bliže opisanu u izreci presude. Radnja izvršenja krivičnog djela koje
je počinio optuženi se sastoji u tome što je u krivičnom postupku K.br.
94/2010, protiv okrivljenih Redžamatović Seada i R.F. , zbog krivičnog djela
laka tjelesna povreda iz čl. 152. st. 2. u vezi st. 1. KZ ,  u cilju  zaštite
okrivljenog Režematović Fikreta od krivično pravne odgovornosti, kao svjedok
dao lažan iskaz  da je isti kafe bar "E." u kojem se prethodno dogodila svadja
izmedju okrivljenog R.S. i oštećenog K. N., napustio  sa njim i kolegom T.
E.,  nakon čega je u selo K., gdje svi trojica žive, pošao sa  njegovim taksi
vozilom,  pokušavajući da mu na taj način stvori alibi kako iz tog razloga
nije ni mogao učestvovati u napadu na oštećenog K. N. zajedno sa okrivljenim
R.S., što nije istina, jer ono što je sadržano u takvom njegovom iskazu
objektivno ne odgovara stanju na koji se iskaz odnosi, kako  je nesporno
utvrdjeno u toku dokaznog postupka.  
Sud je cijenio i vinost, odnosno psihički odnos optuženog u odnosu na radnju
izvršenja predmetnog krivičnog djela, pa je našao da je optuženi prilikom
izvršenja ovog djela postupao sa umišljajem. Naime, optuženi je bio svjestan
da davanjem neistinitog  iskaza pred  sudom u svojstvu svjedoka,  čini
krivično djelo    davanje lažnog iskaza , na šta je prije saslušanja bio
upozoren i od strane sudećeg sudije, pa je i pored takve svijesti i datog
upozorenja prilikom izjašnjavanja na činjenice i okolnosti koje su bile od
značaja za donošenje odluke u konkretnom slučaju dao neistinit iskaz ,  čime
je i manifestvovao svoje htjenje za njegovo izvršenje . Kod optuženog je
prilikom davanja takvog iskaza postojala i svijest da iskaz  daje u krivičnom
postupku,  koja činjenica predstavlja kvalifikatornu okolnost težeg oblika
krivičnog djela davanje lažnog iskaza (stav  3 ) pa i ova činjenica takodje
ukazuje na umišljajni oblik vinosti kod optuženog prilikom izvršenja
predmetnog krivičnog djela.  
Prilikom izbora vrste i visine krivične sankcije, koju treba primijeniti prema
optuženom za izvršeno krivično djelo, sud je pored težine, načina izvršenja i
društvene opasnosti krivičnog djela uzeo u obzir i stepen krivične
odgovornosti optuženog, kao i sve ostale okolnosti koje se relevantne u tom
pogledu.  
Tako je od olakšavajućih okolnosti sud optuženom cijenio i uzeo u obzir: da je
porodičan čovjek, da je otac jednog maloljetnog djeteta,  da je srednjeg
imovnog stanja i da ranije nije osudjivan , pa je sobzirom na navedene
olakšavajuće okolnosti i u odsustvu otežavajućih okolnosti na strani optuženog
našao da u konkretnom slučaju ima uslova da se prema istom ne primijeni kazna
već da je dovoljno i samo upozorenje uz prijetnju kaznom . Zbog toga je sud
optuženom N.E., na osnovu  čl. 53. i 54 KZ utvrdio kaznu zatvora u trajanju od
5 mjeseci  i istovremeno    odredio   da   se   ista   neće  izvršiti  ako
optuženi  za vrijeme  od   1 (jedne) godina dana  po pravosnažnosti presude ne
učini novo krivično djelo .  
Sud je uvjerenja da je izrečena krivična sankcija  srazmjerna težini
izvršenog krivičnog djela i stepenu krivično-pravne odgovornosti optuženog te
da će se i ovom vrstom i visinom sankcije , u okviru  opšte svrhe izricanja
krivičnih sankcija predvidjene čl. 4 st. 2 KZ, postići svrha kažnjavanja
propisana čl. 52 istog Zakona. Osnovano se može očekivati da će izrečena
sankcija pozitivno djelovati na prevaspitanje optuženog i da će ista uticati
na njega da ubuduće ne vrši krivična djela.  
Sud inače nije prihvatio predlog odbrane da se u dopunu dokaznog postupka
izvrši rekonstrukcija predmetnog dogadjaja na licu mjesta radi provjere iskaza
svjedoka: R.A., G.S., H.R. i Dj.B. u pogledu osvijetljenosti lica mjesta
kritične prilike farovima od vozila, jer je našao da je na osnovu već
izvedenih dokaza,  pa i iskaza svjedoka G. E. čiji iskaz sud inače u ostalom
dijelu nije prihvatio, nesumnjivo  utvrdjeno da je u noći kada se desio
predmetni dogadjaj mjesto  na koje su  sa svojim taksi vozilima došli optuženi
N.E. i njegov kolega T.E., bilo dobro osvijetljeno farovima vozila, tako da su
samim tim svjedoci R. A., G.S. i H.R. u takvoj situaciji mogli dobro vidjeti
da je u kolima T.E. prilikom dolaska na lice mjesta bio svjedok G. E. a ne
okrivljeni R.F., pa se samim tim  predloženom rekonstrukcijom ne bi moglo
utvrditi drugačije činjenično stanje niti bi se dovelo u sumnju već utvrdjeno
činjenično stanje.  
Sud je prihvatio i odustanak zastupnice javne optužbe od saslušanja
predloženog svjedoka Da. I., obzirom  da isti zbog pohadjanja škole
Unutrašnjih poslova u Danilovgradu, nije mogao pristupiti na glavni pretres te
obzirom da njegovo saslušanje nije ni odredjeno radi utvrdjivanja okolnosti
vezanih za sam predmetni slučaj već samo radi razjašnjenja okolnosti u vezi sa
zaustavljanjem i kontrolom taksi vozila sa kojim je u noći 22.01.2011 god.
upravljao svjedok G. N. i u kojem se na mjestu suvozača nalazio svjedok G. E.,
tako da bi odlaganje glavnog pretresa radi njegovog saslušanja na ove
okolnosti samo vodilo bespotrebnom odugovlačenju krivičnog postupka i
stvaranju nepotrebnih  troškova.  
Odluka o troškovima krivičnog postupka je zasnovana na odredbi čl. 202 st.1
ZKP-a. Visina  troškova u isnosu od 50,00 eura, predstavlja paušal koji je
odmjeren s obzirom na složenost i trajanje krivičnog postupka te obzirom na
imovno stanje optuženog, shodno čl. 199 st. 3 ZKP-a.  
Na osnovu iznijetih razloga odlučeno je kao u izreci presude.  
OSNOVNI SUD U PLAVU
Dana, 10.05.2011.godine.
Zapisničar                                                       PREDSJEDNIK
VIJEĆA SUDIJA
Senada Radončić
Hilmija Sujković  
PRAVNA POUKA:
Protiv ove presude može se izjaviti žalba
Višem sudu u Bijelom Polju u roku od 15 dana
od dana prijema pismenog otpravka.  
DNA: 1 x ODT u Plavu
  1 x optuženom N. E.
  1 x braniocu optuženog
                  adv . D.B.  