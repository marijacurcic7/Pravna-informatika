U IME CRNE GORE
K.br. 412/2012
OSNOVNI SUD U BIJELOM POLJU, i to sudija Rahmo Banda, kao sudija pojedinac, uz
učešće zapisničara Ljiljane Popović, u krivičnom predmetu okrivljenog Š. M.a
iz B. P., zbog krivičnog djela šumska kradja iz čl. 324. st. 2. u vezi st. 1.
KZ, po Optužnom predlogu Osnovnog državnog tužilaštva u B. Polju Kt.br.398/12
od 14.12.2012. godine, nakon održanog usmenog, glavnog i javnog pretresa, u
prisustvu Savjetnika ODT iz B. P. Djuković Danijele, prema priloženom
ovlašćenju i okrivljenog Š. M.a, a u odsustvu uredno obaviještenog
predstavnika oštećene Uprave za šume Pljevlja – PJ B.Polje, dana 16.01.2013.
godine, donio je i javno objavio,
P R E S U D U
Okrivljeni Š. M., od oca J. i majke M. rodjene B., rodjen 18.06.1991.godine u
B. P., živi u mjestu S., Opština B.P., državljanin Crne Gore, pismen, završio
Osnovnu Školu, nezaposlen, neoženjen, lošeg imovnog stanja, ne osudjivan.
K r i v j e
Što je:
- dana 03.10.2012.godine u mjestu ''Ljeskov Do'', Opština Bijelo Polje u
državnoj šumi u reonu Bistrica, radi kradje oborio 32 bukova stabla, ukupne
drvne mase od 9,69 m3, i time oštećenoj Upravi za šume Pljevlja – PJ B.Polje
pričinio štetu,
- čime je izvršio krivično djelo šumska kradja iz čl. 324. st. 2. u vezi st.
1. Krivičnog zakonika.
- pa mu sud primjenom citiranog zakonskog propisa i članova 2,4,
5,13,15,32,36, 39, 42,52,53 i 54 KZ i članova 226, 239 i 374. ZKP-a, i z r i č
e :
USLOVNU OSUDU
Kojom mu utvrdjuje kaznu zatvora u trajanju od 3. ( tri mjeseca), i
istovremeno odredjuje da se ista neće izvršiti ukoliko okrivljeni u roku od 1.
( jedne ) godine, po pravosnažnosti presude, ne izvrši neko novo krivično
djelo, i istog
O S U D J U J E
Na novčanu kaznu u iznosu od 200.00 € ( dvijestotine eura), koju kaznu je
dužan da plati budžetu CG – na depozit novčanih kazni, troškova postupka i
paušala u roku od 3. / tri / mjeseca, po pravosnažnosti presude. Ako osudjeni
ne plati novčanu kaznu u odredjenom roku, sud će novčanu kaznu zamijeniti
kaznom zatvora, tako što će za svakih započetih 25,00 € ( dvadesetpet eura)
,novčane kezne odrediti jedan dan zatvora, a ako osudjeni plati samo dio
novčane kazne, sud će ostatak kazne srazmjerno zamijeniti kaznom zatvora, pa
ako osudjeni isplati ostatak novčane kazne, izvršenje kazne zatvora će se
obustaviti.
Okrivljeni se obavezuje da plati na ime paušala budžetu CG – na depozit
novčanih kazni, troškova postupka i paušala iznos od 30,00 € (trideset eura),
a sve u roku od 15 dana, po pravosnažnosti presude. Dok drugih troškova
krivičnog postupka nije bilo.
Oštećena Uprave za šume Pljevlja – PJ B.Polje, radi ostvarivanja imovinsko
pravnog zahtjeva upućuje se na parnicu.
O b r a z l o ž e n j e
Optužnim predlogom Osnovnog državnog tužilaštva iz B. P. Kt.br. 398/12 od
14.12.2012. godine okrivljenom Š. M.u iz Sela S., Opština Bijelo Polje,
stavljeno je na teret izvršenje krivičnog djela šumska kradja iz čl.324. st.
2. u vezi st. 1. KZ.
Glavni pretres je održan i zaključen u odsustvu predstavnika oštećene Uprave
za šume Pljevlja - PJ B.Polje.
Savjetnik ODT-a Djuković Danijela u završnoj riječi je izjavila, da u
podpunosti ostaje pri Optužnom predlogu Kt.br. 398/12 od 14.12.2012.godine
protiv okrivljenog Š. M.a iz B.P., jer je svim izvedenim dokazima utvrdjena
krivica okrivljenog za krivično djelo koje mu je stavljeno na teret, i
predložila sudu da okrivljenog osudi u granicama Zakona.
Okrivljeni Š. M. u svojoj odbrani na zapisniku kod ODT u B.Polje je naveo, da
u vezi šumske kradje koja mu se stavlja na teret želi da izjavi da nije kriv
da je posjekao 9,69 m3 bukovog stabla. Istakao je da kada je čuo za prijavu
koja je podnešena protiv njega u vezi sječe bukovih stabala u državnoj šumi
zv. ''Ljeskov Do'', tog dana se nalazio u Baru, jer tamo radi gradjevinske
poslove. Takodje je istakao, da u Baru je boravio u periodu od 05. ili
06.oktobra do kraja novembra 2012.godine i radio je kod R.a B.a, što isti može
posvjedočiti. Posebno je naveo, da zna da je njegov otac prije mjesec ipo dana
u svojoj šumi sjekao drva za ogrijev. A šuma u kojoj je izvršena sporna sječa
zna gdje se nalazi i udaljena je 1 km, od njegove kuće, a njegova porodica je
u toj šumi sjekla doznačena drva i to sve do zadnjih 3 – 4 godine a prošle i
prekprošle godine su sjekli u svom gaju. Na glavnom pretresu je ponovio svoju
odbranu, a na pitanje istakao, da je u periodu od 05 – 06.oktobra 2012.godine
boravio u Baru skoro 2. mjeseca, kao i da se dana 29.10.2012.godine nalazio u
Baru što može potvrditi B. R. kod koga je radio. Dalje je naveo na pitanje da
li traži da sud izadje na lice mjesta i utvrdi putem vještaka da li je sječa
izvršena u državnoj ili privatnoj šumi, odgovorio je da ne traži. U završnoj
riječi je izjavio, da se ne osjeća krivim i tražio je da ga sud oslobodi od
optužbe.
Radi utvrdjivanja odlučnih činjenica i krivice okrivljenog sud je u dokaznom
postupku u svojstvu svjedoka saslušao lugara H. R.a, na saglasni predlog
stranaka pročitao zapisnik o izvršenoj kontroli – pregledu Uprave za šume
Pljevlja – PJ Bijelo Polje br. 487 od 29.10.2012.godine ( br. 6. od
03.10.2012.godine), pročitao prijavu za šumsku štetu Uprave za šume Pljevlja –
PJ Bijelo Polje Škr.br. 30/2012 od 05.11.2012.godine i izvršio uvid u izvod iz
KE na ime okrivljenog Š. M.a, izdat od strane Uprave Policije - PJ Bijelo
Polje od 26.12.2012.godine.
Cijeneći izvedene dokaze pojedinačno i u medjusobnoj vezi, dovodeći ih u
kontekst sa odbranom okrivljenog shodno čl. 370. st. 3. ZKP-a, Sud je utvrdio
činjenično stanje kao u izreci presude.
Naime, odbranu okrivljenog koji ne priznaje izvršenje djela ni krivicu,
navodeći da nije posjekao bukova stabla u državnoj šumi zv.''Ljeskov Do'',
drvne mase 9,69 m3, kako mu se to stavlja na teret. A da zna da je njegov otac
u svojoj šumi sjekao drva za ogrijev. Te da šuma u kojoj je izvršena sporna
sječa je udaljena 1 km, od njegove kuće i da je njegova porodica u toj šumi
sjekla doznačena drva do zadnje 3 – 4 godine. A prošle i prekprošle godine su
sjekli u svom gaju. Da se od 05 – 06. oktobra 2012.godine on nalazio 2.
mjeseca u Baru, gdje radi gradjevinske poslove. Pa je ovakvu odbranu sud
cijenio da je neubjedljiva i usmjerena u cilju izbjegavanja sopstvene krivice.
Pored toga takva odbrana je opovrgnuta izvedenim dokazima. Prije svega iskazom
svjedoka – lugara H. R.a, iz kojeg se utvrdjuju odlučne činjenice, da je dana
03.10.2012.godine prolazio pored kuće Š. M.a u mjestu Stubo i vidio kako isti
istovara bukova drva iz traktora pred svoju kuću. Kada je pitao M.a gdje je
sjekao drva on mu je odgovorio u mjestu ''Ljeskov Do'', u državnoj šumi. Tada
mu je tražio da uplati odredjeni novčani iznos za posječena bukova drva i M.
mu je odgovorio da nema para da plati. On je poslije toga pošao tragom do
mjesta gdje je izvršena sječa bukovih stabala. Izvršio je premjer panjeva i
uporedio sa dozemcima koji su bili na mjestu sječe a koje je kasnije Š. M.
transportovao traktorom do svoje kuće zajedno sa svojim komšijom B. Amelom.
Utvrdio je da se radi o sječi 32 bukova stabla drvne mase 9,69 m3.
Iskaz svjedoka – lugara sud je prihvatio kao uvjerljiv i kao takav ne usmjeren
na otežavanje krivice okrivljenom. Pored toga iskaz ovog svjedoka je u punom
saglasju sa pisanim dokazima. Tako se iz zapisnika o izvršenoj kontroli –
pregledu Uprave za šume CG Pljevlja – PJ B.Polje, koji je sačinjen dana
03.10.2012.godine vidi, da je od strane lugara H. R.a izvršen pregled u
državnoj šumi ''Ljeskov Do'' i konstatovano, da je tog dana oko 11,30 h,
zatekao Š. M.a kako vrši transport ( utovar ) bukovog ogrijevnog drveta iz
državne šume ''Ljeskov Do'', do porodične kuće u mjesto Stubo. On je izvršio
premjer prečnika bespravno posječenih panjeva i na iste stavio žig '' ŠŠ br.
21'', upisani su prečnici panjeva i ukupan broj stabala 32 komada u količini
9,69 m3. A iz prijave za šumsku štetu iste Uprave Škr.br. 30/2012 od
05.11.2012.godine se vidi, da je u mjestu '' Ljeskov Do'' u državnoj šumi bez
doznake posječeno 32 bukova stabla dana 03.10.2012.godine i utvrdjena drvna
masa 9,69 m3, i vrijednost 814,60 eura, i da je kao počinilac te sječe označen
Š. M., koji je zatečen u transportu ogrijevnog bukovog drveta.
Dakle, kod ovih dokaza, tj. imajući u vidu predhodno izloženo od strane ovog
suda je utvrdjeno, da je okrivljeni Š. M., dana 03.10.2012.godine u mjestu
''Ljeskov Do'', Opština Bijelo Polje u državnoj šumi u reonu Bistrica, radi
kradje oborio 32 bukova stabla, ukupne drvne mase od 9,69 m3, i time oštećenoj
Upravi za šume Pljevlja – PJ B.Polje pričinio štetu, a što znači da su u
radnjama okrivljenog sadržani svi elementi bića kriv.djela šumske kradje iz
čl. 324. st. 2. u vezi st. 1. KZ, za koje ga je sud i oglasio krivim.
Okrivljeni je u konkretnom slučaju postupao s umišljajem svjestan da na taj
način vrši krivično djelo.
Za konkretno krivično djelo u Krivičnom Zakoniku, propisano je da će se
učinilac kazniti zatvorom od 3. mjeseca do 3. godine i novčanom kaznom.
Prilikom odlučivanja o vrsti i visini kazne sud je cijenio sve okolnosti iz
čl. 42 KZ, koje utiču na to da kazna bude veća ili manja, pa je na strani
okrivljenog našao olakšavajuće okolnosti, da se radi o veoma mladom licu,
nezaposlenom, lošeg imovnog stanja, te okolnosti da se radi o ogrijevnom
drvetu, kao i ranije neosudjivanosti, što ukazuje da do sada nije dolazio u
sukob sa Zakonom, dok otežavajućih okolnosti nije našao. Imajući u vidu
predhodno utvrdjene olakšavajuće okolnosti, a u odsustvu otežavajućih, sud je
istom utvrdio kaznu zatvora u trajanju od 3. mjeseca, i istovremeno odredio da
se ista neće izvršiti ukoliko okrivljeni u roku od 1. godine, po
pravosnažnosti presude, ne izvrši neko novo krivično djelo, shodno čl. 53
Krivičnog Zakonika, i istog osudio na novčanu kaznu preciziranu izrekom
presude, a primjenom čl. 39. st. 1. KZ. A ovo obzirom da je za konkretno
krivično djelo šumske kradje kumulativno sa kaznom zatvora propisana i novčana
kazna, to po ocjeni ovog suda izrečenim krivičnim sankcijama u konkretnom
slučaju može se postići svrha kažnjavanja iz čl. 32. a u vezi čl. 4. st. 2.
Krivičnog Zakonika, da okrivljeni ubuduće nebi vršio ovakva ili slična
krivična djela.
Odluka o paušalu u iznosu od 30,00 eura, donijeta je na osnovu odredbe čl.
226. ZKP, pri čemu je sud cijenio složenost i trajanje krivičnog postupka, te
imovinske prilike okrivljenog, dok drugih troškova krivičnog postupka nije
bilo.
Na osnovu čl. 239. ZKP, oštećena Uprava za šume Pljevlja – PJ Bijelo Polje,
radi ostvarivanja imovinsko-pravnog zahtjeva upućuje se na parnični postupak.
Ovo imajući u vidu da je isti od strane oštećene sačinjen u vidu
specifikacije, a obzirom da podaci krivičnog postupka ne pružaju pouzdan osnov
ni za podpuno ni za djelimično odlučivanje u pogledu visine štete, te da bi
pribavljanje novih podataka vodilo znatnom odugovlačenju postupka.
Sa iznijetih razloga odlučeno je kao u izreci presude, shodno čl. 374. ZKP-a.
OSNOVNI SUD U BIJELOM POLJU
Dana: 16.01.2013. godine
Zapisničar, S u d i j a,
Ljiljana Popović Rahmo Banda