K. br. 307/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Jovanke Raičević, kao zapisničara, u krivičnom predmetu
protiv okrivljenog Š.J.a, iz Mojkovca, zbog krivičnog djela nedavanje
izdržavanja iz čl. 221 st. 1 Krivičnog zakonika, po optužnom predlogu Osnovnog
državnog tužilaštva u Bijelom Polju, Kt. br. 266/12 od 18. 09. 2012. godine,
nakon održanog usmenog, glavnog i javnog pretresa, u prisustvu, zamjenika
ODT-a u Bijelom Polju, Ljubice Jelić, okrivljenog Š.J.a i zakonske zastupnice
mldb. oštećenih D.S., dana 20. 12. 2012. godine, donio je i objavio,
P R E S U D U
Okrivljeni Š.J., od oca M., majke G., rođene R., rođen .... godine u Bijelom
Polju, sa prebivalištem u ul. V.Š.a bb, opština Mojkovac, razveden, završio
SSS, nezaposlen, srednjeg imovnog stanja, osuđivan presudom Osnovnog suda u
Bijelom Polju K. br. 594/98 od 22. 06. 1999. godine zbog KD iz čl. 39, kojom
mu je izrečena kazna zatvora od 2 mjeseca uslovno za jednu godinu
K R I V J E
- Zato što:
Od januara mjeseca 2011. godine do 08. 08. 2012. godine, ne daje izdržavanje
za svoje troje maloljetno djece, oštećene Š.M., Š.J.i Š.I., koje je po zakonu
dužan da izdržava a ta dužnost je utvrđena izvršnom sudskom odlukom - presudom
Osnovnog suda u Bijelom Polju P. br. 587/10 od 20. 12. 2010. godine, kojom je
obavezan da mjesečno isplaćuje iznos od 120,00 eura, zakonskoj zastupnici
mldb. djece majci D.S., najkasnije do 15-og u mjesecu za tekući mjesec,
-čime je izvršio krivično djelo nedavanje izdržavanja iz čl. 221 st. 1 Krivičnog zakonika, 
-pa ga sud, primjenom citiranih zakonskih propisa, te čl. 2, 4, 5, 13, 15, 32, 39, 42 Krivičnog zakonika i čl. 226, 229, 239 i 374 Zakonika o krivičnom postupku,
O S U Đ U J E
Na novčanu kaznu u iznosu od 600,00€, (šeststotinaeura), koju je dužan platiti
u roku od tri mjeseca, od dana pravosnažnosti presude, na račun Budžeta Crne
Gore, broj: 832-151-35, s tim što je dokaz o uplati iste, dužan dostaviti
krivičnoj pisarnici ovog suda.
Ako osuđeni ne plati novčanu kaznu u određenom roku, sud će novčanu kaznu
zamjeniti kaznom zatvora, tako što će za svakih započetih 25,00€ novčane kazne
odrediti jedan dan zatvora, a ako osuđeni plati samo dio novčane kazne, sud će
ostatak kazne srazmjerno zamjeniti kaznom zatvora, pa ako osuđeni isplati
ostatak novčane kazne, izvršenje kazne zatvora će se obustaviti.
Okrivljeni se obavezuje da plati sudu na ime paušala iznos od 30,00€, kao i na
ime ostalih troškova krivičnog postupka iznos od 100,00€, koje iznose će
uplatiti na račun Budžeta Crne Gore, broj: 832-151-35, u roku od 15 dana, po
pravnosnažnosti presude, pod prijetnjom prinudnog izvršenja, s tim što je
dokaz o uplatih istih, dužan dostaviti krivičnoj pisarnici ovog suda.
Okrivljeni se istovremeno obavezuje da zakonskoj zastupnici mldb. oštećenih
Š.M., Š.J.i Š.I., majka D.S., na ime imovinsko-pravnog zahtjeva plati iznos od
1.458,00 eura, na ime postavljenog imovinsko-pravnog zahtjeva, u roku od 15
dana, po pravosnažnosti presude, pod prijetnjom prinudnog izvršenja.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br.
266/12 od 18. 09. 2012. godine, optužen je Š.J., iz Mojkovca, zbog krivičnog
djela nedavanje izdržavanja iz čl. 221 st. 1 Krivičnog zakonika.
Glavni pretres je održan i zaključen u prisustvu zamjenika u ODT-u u Bijelom
Polju Ljubice Jelić, okrivljenog Š.J.a i zakonske zastupnice mldb. oštećenih
D.S..
Zamjenik ODT-a, u završnoj riječi, je izjavila da ostaje pri optužnom predlogu
obzirom da je iz nalaza i mišljenja vještaka ekonomske struke, te iskaza
zakonske zastupnice mldb. oštećenih D.S., utvrđeno da okrivljeni nije davao
izdržavanje mldb. oštećenim u punom iznosu. U radnjama okrivljenog stekla su
se sva bitna obilježja krivičnog djela koje mu je stavljeno na teret i
predložila je sudu da okrivljenog oglasi krivim i da ga obaveže da izmiri
dospjele obaveze u iznosu od 1.458,00 eura.
Zakonsta zastupnica mldb. oštećenih D.S.a u završnoj riječi je izjavila da se
pridružuje krivičnom gonjenju protiv okrivljenog i da postavlja imovinsko -
pravni zahtjev u iznosu od 1.458,00 eura.
Okrivljeni Š.J. u svojoj odbrani datoj tokom istražnog postupka u bitnom je
naveo da je redovno kako lično, tako i posredstvom svoje majke, D.S. plaćao
svakog mjeseca i više od 120,00 eura na koliki iznos je obavezan parničnom
presudom. U svojoj odbrani na glavnom pretresu okrivljeni je ponovio odbranu
datu u istrazi dodajući da je presudom Osnovnog suda u Bijelom Polju obavezan
da zakonskoj zastupnici maloljetnih Š.M., J. i I., svakomjesečno plaća iznos
od 120,00 eura. Kazao je i da zna da mu je obaveza bila da navedeni novčani
iznos uplati do 15-og u mjesecu, međutim, obzirom da nigdje ne radi on je
svoju obavezu izvršavao na način što je jedan dio obaveze vršio uplatom
posredstvom pošte a jedan dio novca davao je majki Š.G., koja je novac nosila
i davala D.S.. Naveo je još da smatra da nije bio u obavezi da daje doprinos
za izdržavanje u periodu kada su njegova djeca boravila kod njega u Budvi.
Kazao je još da povremeno radi i to poslove moleraja, poslove na izgradnji
građevina a povremeno i taksira. Dodao je još da je osim što je u obavezi da
daje doprinos za izdržavanje mldb. oštećenih Š.M., J. i I., u obavezi je i da
daje doprinos za izdržavanje Š.S., njegovog sina iz vanbračne zajednice. Stan
u kome trenutno živi je iznajmio i plaća kiriju u iznosu od 300,00 eura
mjesečno. Branio se i da je jedan dio uplata izvršio posredstvom Crnogorske
komercijalne banke, a jedan dio posredstvom pošte, pa se obavezao i da će sudu
o tome dostaviti dokaz. Dodao je još da je D.S. i mldb. djeci - oštećenima
ostavio stan u Mojkovcu koji se vodi na ime njegove majke u kome D.S.a i mldb.
oštećene sada žI..
U završnoj riječi okrivljeni Š.J. je izjavio da prihvata završnu riječ svog
branioca adv. P.P.a koji je u završnoj riječi istakao da u koliko sud nađe da
je okrivljeni izvršio krivično djelo koje mu je stavljeno na teret, da pri tom
ima u vidu sve olakšavajuće okolnosti a posebno činjenicu da je mldb.
oštećenima djelimično davao izdržavanje koliko je mogao. Mldb. oštećenima je
obezbijedio smještaj u stanu svoje majke, dok se mldb. oštećena M.a od
septembra mjeseca 2012. godine nalazi na školovanje kod okrivljenog u Budvi
gdje pohađa srednju školu. Kazao je još da okrivljeni pored mldb. oštećenih
M.e, J. i I., ima obavezu da izdržava sada nevjenčanu suprugu, kao i
jednogodišnjeg sina sa kojima živi kao podstanar u Budvi.
Radi utvrdjivanja odlučnih činjenica i krivice okrivljenog, sud je u dokaznom
postupku, na glavnom pretresu, izveo dokaze: saslušao u svojstvu svjedoka
zakonsku zastupnika mldb. oštećenih D.S.u: svjedokinju S.B.; pročitao ukupno 6
(šest) uplatnica o izvršenim uplatama od strane okrivljenog D.S.; pročitao
nalaz i mišljenje vještaka ekonomske struke B.I.od 03. 12. 2012. godine;
pročitao presudu P. br. 587/10 i izvršio uvid u izvod iz kaznene evidencije na
ime okrivljenog.
Nakon analize izvedenih dokaza, njihove svestrane i brižljI. ocjene, cijeneći
svaki pojedinačno i u sveukupnosti, dovodeći ih u vezu jedan sa drugim i u
kontekstu sa navodima iz odbrane okrivljenog, sud je utvrdio da je okrivljeni
izvršio krivično djelo nedavanje izdržavanja iz čl. 221. st. 1. Krivičnog
zakonika i da je za isto kriv, iz sledećih razloga.
Naime obaveza doprinosa izdržavanju mldb oštećenih, od strane okrivljenog
utvrđena je i iz sadržine izvedenog pisanog dokaza, pravnosnažne presude
Osnovnog suda u Bijelom Polju P. br. 587/10 od 20. 12. 2010. godine, iz koje
je utvrđeno da je okrivljeni obavezan da na ime doprinosa za izdržavanje mldb.
Š.M., Š.J.i Š.I., svakomjesečno plaća iznos od 120,00 eura, do 15-og u mjesecu
za prethodni mjesec na ruke D.S., počev od 20. 12. 2010. godine, dok za to
budu postojali zakonski razlozi. Navedena presuda, s obzirom da se radi o
pravosnažnoj presudi, predstavlja izvršnu sudsku odluku.
Iz iskaza svjedokinje D.S., datog tokom istražnog postupka, prozilazi da
okrivljeni od dana pravosnažnosti presude kojom je obavezan da na ime
doprinosa za izdržavanje mldb. Š.M., J. i I. plaća 120,00 eura, nijednom nije
uplatio navedeni novčani iznos, s tim što je 3-4 puta uplatio iznose od 100,00
ili 50,00 eura. Navela je da je nakon podnošenja krivične prijave, dana 29.
08. 2012. godine, na njen žiro račun okrivljeni je uplatio ukupno 500,00 eura,
koji iznos je ona, kako je navela, dala majci okrivljenog kako bi kupila
garderobu djeci. Na glavnom pretresu svjedokinja D. je ponovila iskaz dat u
istrazi dodajući da okrivljeni nije uplatio ukupan iznos na koji je obavezan,
niti je uplate vršio redovno a navela je da se sjeća da je okrivljeni u dva
navrata, za period od januara 2011. godine do 08. 08. 2012. godine, uplatio
iznose od po 100,00 eura i jedanput iznos od 50,00 eura. Kazala je još da je
majka okrivljenog s vremena na vrijeme mldb. oštećenim donosila hranu i to
jedanput u dva mjeseca a kazala je da vrijednost te hrane, po njenoj procjeni,
nije bila veća od 15,00 eura. Kazala je da je tačno da ona sa djecom mldb.
oštećenim živi u stanu vlasništvo majke okrivljenog. Iskaz ove svjedokinje sud
je prihvatio. Iskaz ove svjedokinje u dijelu da okrivljeni nije redovno i u
dosuđenom iznosu izmirivao obaveze po osnovu doprinosa za izdržavanje, kao i
navode da je okrivljeni nakon podnošenja krivične prijave uplatio iznos od
500,00 eura, sud prihvata, dok navode svjedokinje D. da je okrivljeni svega u
3-4 navrata izvršio uplate sud ne prihvata, obzirom da iz uplata izvršenih
posredstvom Crnogorske komercijalne banke proizilazi da je uplate vršio u 6
navrata i u ukupnom iznosu od 850,00 eura.
Sud je cijenio iskaz svjedokinje Š.G., majke okrivljenog, koja u svom iskazu u
bitnom navodi da je D.S.a, nakon razvoda braka sa njenim sinom - okrivljenim,
sa maloljetnom djecom ostala da živi u njenom stanu u Mojkovcu. Kazala je da
je ona pomagala S. na način što joj je donosila hranu, djeci kupovala
garderobu a davala joj je i novac u manjim iznosima. Kazala je da je novac od
koga je kupovala hranu i garderobu, njoj davao okrivljeni, a dio je
obezbjeđivala i ona lično. Kazala je još i da se sjeća da je u septembru
mjesecu 2011. godine, pred polazak u školu, M.i, J. i Ivi kupila garderobe u
vrijednosti od 500,00 eura, a koji novac joj je dao okrivljeni. Iskaz ove
svjedokinje u dijelu da D.S.a sa mldb. oštećenim M.om, J. i I. žI. u njenom
stanu u Mojkovcu sud prihvata, dok navode iz iskaza ove svjedokinje u dijelu
kako je od okrivljenog - njenog sina dobijala novčana sredstva od kojih je
kupovala hranu i garderobu oštećenima i davala im novac, sud ne prihvata i
cijeni ove navode sračunatim u cilju olakšavanja krivično-pravnog položaja
okrivljenog, s tim što navode da je povremeno kupovala garderobu i donosila
hranu sud prihvata, međutim, na ovaj način svjedokinja, po ocjeni ovog suda,
nije izmirivala obavezu okrivljenog po osnovu presude P. br. 587/10, već je
životno logično da ona kao baba mldb. oštećenim, koji žI. sa D.S.om, njihovom
majkom, da lični doprinos izdržavanju svojih unuka, kako kupovinom hrane i
garderobe, tako i time što im je dozvolila da žI. u njenom stanu.
Uvidom u ukupno 6 (šest) uplatnica o izvršenim uplatama od strane okrivljenog
D.S., proizilazi da je okrivljeni posredstvom Crnogorske komercijalne banke
izvršio uplate i to: dana 11. 04. 2011. godine iznos od 100,00 eura; 29. 08.
2011. godine iznos od 150,00 eura; 06. 12. 2011. godine iznos od 100,00 eura;
23. 12. 2011. godine iznos od 100,00 eura; 30. 06. 2012. godine iznos od
350,00 eura i 10. 10. 2012. godine iznos od 50,00 eura.
Sud je cijenio nalaz i mišljenje vještaka ekonomske struke B.I.od 03. 12.
2012. godine. U datom nalazu vještak navodi da je okrivljeni Š.J.,
pravosnažnom presudom Osnovnog suda u Bijelom Polju P. br. 587/10, obavezan da
na ime svog doprinosa za izdržavanje svoje maloljetne djece Š.M., J. i I.
plaća mjesečno iznos od 120,00 eura do 15-og u mjesecu za prethodni mjesec na
ruke D.S., kao zakonskoj zastupnici maloljetne djece. Vještak je naveo da je
shodno navedenoj presudi utvrdio da je ukupna obaveza okrivljenog na ime
doprinosa za izdržavanje mldb. djece za period od 01. 01. 2011. godine do 08.
08. 2012. godine iznosi 2.308,00 eura. Iz dokumentacije - uplatnica koje su se
nalazile u spisima predmeta utvrdio je da je okrivljeni Š. na ime doprinosa za
izdržavanje mldb. oštećenih uplatio 850,00 eura preko Crnogorske komercijalne
banke a po osnovu naloga. Vještak je mišljenja da je ukupna obaveza
okrivljenog Š.a na ime izdržavanja svoje mldb. djece Š.M., J. i I. za period
od 01. 01. 2011. godine do 08. 08. 2012. godine, iznosi 2.308,00 eura. U
navedenom periodu okrivljeni je uplatio 850,00 eura, pa proizilazi da je
neplaćena obaveza na ime doprinosa za izdržavanje mldb. oštećenih za period od
01. 01. 2011. godine do 08. 08. 2012. godine, iznosi 1.458,00 eura. Nalaz i
mišljenje vještaka B. sud je u potpunosti prihvatio, a osim toga ni stranke
nijesu imale primjedbi na dati nalaz vještaka B..
Iz izvoda iz kaznene evidencije na ime okrivljenog se utvrđuje da je isti
osuđivan presudom Osnovnog suda u Bijelom Polju K. br. 594/98 od 22. 06. 1999.
godine zbog KD iz čl. 39, kojom mu je izrečena kazna zatvora od 2 mjeseca
uslovno za jednu godinu.
Dakle nesporno je utvrđeno da je okrivljeni Š.J. pravosnažnom presudom
Osnovnog suda u Bijelom Polju P. br. 587/10 od 20. 12. 2010. godine, obavezan
da svakomjesečno plaća iznos od 120,00 eura, na ime doprinos za izdržavanja
mldb. oštećenih, počev od 20. 12. 2010. godine, kao dana donošenja presude,
koja presuda je pravosnažna dana 05. 01. 2011. godine a ista je i izvršna jer
su po pravosnažnosti protekli u presudi predvidjeni rokovi dobrovoljnog
izvršenja, a okrivljeni je i djelimično postupao po navedenoj presudi kako je
to utvrđeno iz tabelarnog prikaza datog u nalazu i mišljenju vještaka ecc.
struke.
Takođe, iz tabelarnog prikaza navedenog u nalazu i mišljenju, te uvidom u
uplatnice izvršene posredstvom Crnogorske komercijalne banke, nesporno
proizilazi da okrivljeni počev od 11. 04. 2011. godine, zaključno sa 10. 10.
2012. godine, svoju obavezu nije izvršavao, niti u vrijeme kada je bio dužan
da vrši uplate, niti u punom iznosu, s tim što je, dana 30. 06. 2012. godine,
uplatio novčani iznos od 350,00 eura. Okrivljeni je prilikom iznošenja odbrane
na glavnom pretresu, od 17. 10. 2012. godine, kazao da je jedan dio uplata po
osnovu svoje obaveze, izvršio posredstvom pošte, pa ga je sud pozvao da u tom
pravcu dostavi dokaze. Međutim, branilac okrivljenog je na glavnom pretresu,
od 20. 11. 2012. godine, izjavio da okrivljeni ne posjeduje uplatnice o
uplatama izvršenim posredstvom pošte. S toga, po ocjeni ovog suda, sve
obaveze, kao i iznos koji je okrivljeni izvršio po osnovu doprinosa za
izdržavanje, sadržani su u uplatnicama izvršenim posredstvom Crnogorske
komercijalne banke, te je okrivljeni u navedenom periodu uplatio ukupno 850,00
eura a bio je dužan da uplati ukupno 2.308,00 eura.
S toga iz dokaza izvedenih tokom postupka, sud je nedvosmisleno utvrdio da
okrivljeni januara mjeseca 2011. godine do 08. 08. 2012. godine, ne daje
izdržavanje za svoje troje djece, oštećene mldb. Š.M., Š.J.i Š.I., koje je po
zakonu dužan da izdržava a ta dužnost je utvrđena izvršnom sudskom odlukom -
presudom Osnovnog suda u Bijelom Polju P. br. 587/10 od 20. 12. 2010. godine,
kojom je obavezan da mjesečno isplaćuje iznos od 120,00 eura, zakonskoj
zastupnici mldb. djece majci D.S., najkasnije do 15-og u mjesecu za tekući
mjesec. U opisanim radnjama okrivljenog stekla su se sva bitna obilježja bića
krivičnog djela nedavanje izdržavanja iz čl. 221 st. 1 Krivičnog zakonika, bez
obzira što je okrivljeni djelimično izvršio svoju obavezu. Krivično djelo
okrivljeni je izvršio sa umišljajem, s obzirom da je bio svjestan, da je dužan
da daje doprinos za izdržavanja svakomjesečno po 120,00€, i to na ruke D.S.,
što nije činio a svjestan je bio i da nedavanjem doprinosa za izdržavanja u
punom iznosu, može imati za posledicu da njegova mldb. djeca - oštećene kao
korisnici izdržavanja isto ne mogu ostvarivati u punomo dosuđenom iznosu, na
šta je okrivljeni pristao.
Odlučujući u pogledu vrste i visine krivične sankcije, sud je cijenio sve
okolnosti iz čl. 42 Krivičnog zakonika, pa je na strani okrivljenog od
olakšavajućih okolnosti našao: da se radi o porodičnoj osobi, ocu četvoro
djece, kao i da ima obavezu izdržavanja novoformirane porodice. Od
oteževajućih okolnosti sud je cijenio raniju osuđivanost okrivljeno. Sud je
mišljenja da se i sa novčanom kaznom od 600,00€, može postići svrha
kažnjavanja predviđena u čl. 32 Krivičnog zakonika, a pri tom sud je imao u
vidu i činjenicu da okrivljeni izdržava novoformiranu porodicu.
Shodno čl. 226 i 229 Zkp-a, okrivljeni je obavezan da sudu plati na ime
paušala iznos od 30,00 eura, pri čemu je sud vodio računa o težini i
složenosti krivičnog postupka, kao i o imovinskim prilikama okrivljenog, kao i
da plati ostale troškove krivičnog postupka koji se tiču troškova vještačenja
po vještaku ecc. struke, u iznosu od 100,00€, koja sredstva su isplaćena iz
predračunskih sredstava suda.
Sud je okrivljenog obavezao i da na ime imovinsko pravnog zahtjeva zakonskoj
zastupnici mldb. oštećenih D.S., plati iznos od 1.458,00 eura, obzirom da je
zakonska zastupnikca mldb. oštećenih postavila imovinsko-pravni zahtjev u
navedenom iznosu, a iz nalaza i mišljenja vještaka je utvrđeno da je
okrivljeni u periodu od januara 2011. godine do 08. 08. 2012. godine, na ime
svog doprinosa za izdržavanje mldb. oštećenih, manje uplatio navedeni novčani
iznos.
Iz iznijetog je odlučeno kao u izreci presude, a shodno čl. 374 Zkp-a.
OSNOVNI SUD U BIJELOM POLJU
Dana 20. 12. 2012. godine
ZAPISNIČAR, S U D I J A,
Jovanka Raičević s.r. Ivan Adamović s.r.