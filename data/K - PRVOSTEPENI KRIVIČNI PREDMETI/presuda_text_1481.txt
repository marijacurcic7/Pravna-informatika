                                                                                            **K.br. 2/11-10**

                              U IME CRNE GORE 
           OSNOVNI SUD U KOLAŠINU,  kao prvostepeni krivični, po sudiji
Mirjani Čepić kao sudiji pojedincu, uz učešće zapisničara Vrhovac Nade, u
krivičnom predmetu protiv optuženih V. A. i V.D. oba iz Kolašina, zbog
krivičnog djela šumska kradja iz čl. 324 st. 1 Krivičnog Zakonika, postupajući
po optužnom predlogu ODT – Kolašin Kt.br. 81/10 od 15.12.2010 godine, nakon
održanog glavnog javnog pretresa, u prisustvu zastupnika optužnog akta ODT –
Kolašin Vojislava Grujića, okrivljenog V.A. i njegovog branioca adv. N. V.,
okrivljenog V. D. i oštećenog, donio je i javno objavio dana 03.10.2011.godine
–  
                         **           P R E S U D U**

           PROTIV OKRIVLJENIH: 


V.A. jmb ..., od oca D.   i majke M. rodjene V., rodjen ....godine u Kolašinu, gdje je i nastanjen, G.P., Crnogorac, nezaposlen, otac jednog djetata, završio srednju školu, lošeg imovnog stanja,  do sada osudjivan,


V.D., od oca P.   i majke R. rodjene P., rodjen ....godine, u mjestu P. – Opština Kolašin, nastanjen u Kolašinu, naselje G.P., državljanin Crne Gore, nezaposlen, oženjen, otac četvoro djece, završio srednju školu, vojsku služio, srednjeg imovnog stanja, do sada osudjivan


Na osnovu čl. 372 st. 1 tačka 1 ZKP-a 
                              OPTUŽBA SE ODBIJA 
      Da su:  
      Dana 26.06.2010. godine na parceli br. 83 knjiženoj u L.N. br. 38 KO – U. u šumi državne svojine, kojom gazduje ..., radi kradje oborili 29 stabala hrasta, ukupne drvne mase 4,77 m3,


čime bi izvršili krivično djelo šumska kradja iz čl. 324 st. 1 Krivičnog Zakonika.                     **Zbog odustanka ODT – Kolašin od optužbe**



           Troškovi krivičnog postupka u iznosu od 300,00 €ura padaju na
teret budžetskih sredstava. 
                                                 O b r a z l o ž e nj e 
      ODT iz Kolašina svojim optužnim aktom Kt.br. 81/10 od 15.12.2010.godine stavio je na teret okrivljenom V.A. i V.D. da su počinili krivično djelo šumska kradja iz čl. 324 st. 1 Krivičnog Zakonika, na način, mjesto I vrijeme činjenično i pravno opisano izrekom presude.  U završnoj riječi ODT Vojislav Grujić odustao je od optužnog predloga ističući da tokom glavnog pretresa nije dokazano da su okrivljeni počinili krivično djelo koje im se stavlja na teret. Mjesto sječe utvrdjeno i identifikovano od strane reonskog lugara L.M., koji je prilikom izlaska na lice mjesta sačinio pregled bespravno posječenih stabala, a kasnije identifikovao ovo mjesto u prisustvu vještaka šumarske I geodetske struke, tokom glavnog pretresa, a  iz nalaza vještaka geodetske struke utvrdjeno je da posječena stabla pripadaju dvijema parcelama I to parceli br. 79, po kulturi šuma vlasništvo V.P. S. I katas. Parceli br. 83 vlasništvo Države Crne Gore. Iz nalaza vještaka šumarske struke utvrdjeno je da je u šumi državnog vlasništva izvršena sječa 9 stabala čija je ukupna bruto drvna masa 0,96 m3, a da su ostala stabla posječena na parceli br. 79, vlasništvo V.S.  Iz iskaza ovog svjedoka proizilazi da je isti vlasnik parcele br. 79, što se utvrdjuje I iz lista nepokretnosti br. 35 KO – U., ovaj svjedok je nedvosmisleno potvrdio da su okrivljeni imali odobrenje za sječu koja je izvršena dana 26.06.2010.godine, I ne samo to već I da koriste cjelokupnu njegovu imovinu koja se nalazi na tom području.  Imajući u vidu da ukupna bruto drvna masa posječenih stabala u šumi državno vlasništvo ne prelazi 1,00 m3 to nije dokazano tokom postupka da su okrivljeni počinili krivično djelo šumska kradja iz čl. 324 st. 1 Krivičnog Zakonika, a u konkretnom slučaju bi se jedino moglo raditi o prekršaju shodno Zakonu o šumama Crne Gore.

      Branilac okrivljenog V.A. adv. N.V. nakon okončanja glavnog pretresa podnijela je troškovnik tražeći troškove krivičnog postupka u iznosu od 300,00 €ura, koji se odnose na razmatranje spisa predmeta 75,00 €ura I pristup branioca na tri održana pretresa po 75,00 €ura /8.07.2011, 03.09.2011. I 03.10.2011. godine/ što ukupno iznosi 225,00 €ura. Razmatrajući spise predmeta sud je našao da je zahtjev branioca osnovan I u skladu sa važećom AT. Shodno čl. 230, a u  vezi čl. 226 st. 2 tačka 7 u vezi st. 1 ZKP-a u slučaju donošenja odbijajuće presude braniocu okrivljenog pripada naknada za zastupanje, koja pada na teret budžetskih sredstava.

      Sa svega naprijed iznijetog a shodno čl. 372 st. 1 tačka 1 ZKP-a odlučeno je kao u izreci presude.


                                  **OSNOVNI SUD U KOLAŠINU,**

                                          Dana, 03.10.2011. godine. 
Zapisničar,                                                           S U D
I J A,
Vrhovac Nada s.r.                                       Mirjana Čepić s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste, a peko Ovog suda. 