                                                                                            **K.br. 6/11**

                                       U IME NARODA 
      **OSNOVNI SUD U KOLAŠINU** , kao prvostepeni krivični, po sudiji Čepić Mirjani, kao sudiji pojedincu, uz učešće zapisničara Vrhovac Nade, u krivičnom predmetu protiv okrivljenog G.M. iz Kolašina, zbog krivičnog djela kradja iz čl. 239 st. 1 Kz postupajući po optužnom predlogu ODT  iz Kolašina Kt.br. 98/10 od 23.12.2010.godine, nakon održanog glavnog javnog pretresa, u prisustvu zastupnika optužnog predloga ODT Vojislava Grujića, okrivljenog I punomoćnika oštećene E.K, donio je i javno objavio dana 15.06.2011. godine –



                                  **P R E S U D U**


      **OKRIVLJENI:**

      **G.M** , od oca M. i majke M. rodjene G., rodjen ....godine u mjestu N.H, sa prebivalištem u Kolašinu – B.K., državljanin Republike Hrvatske, radnik, neoženjen, vojsku služio, završio tri razreda Osnovne škole, lošeg imovnog stanja, do sada neosudjivan,



                                  **K r i v   j e**

      Zato što je:

      U periodu od 16.06.2010.godine do 16.09.2010 godine u mj. ,,B. K,, - Opština Kolašin, oduzeo tudju pokretnu stvaru u namjeri da svojim prisvajanjem pribavi sebi protiv pravnu imovinsku korist u iznosu od preko 150,00 €ura, na način što je u stambenom objektu vlasništvo V. M., a u kojem je živio kao podstanar, sa brojila marke ,, Iskra,, br. 1795139 skinuo naponski most, tako da se potrošnja električne energije nije mogla registrovati, pa je tako oduzeo elek. energiju vlasništvo E.K u vrijednosti od 101,18 €ura,


čime je izvršio krivično djelo kradja iz čl. 239 st. 1 KZ CG.

Pa mu sud primjenom citirane zakonske odredbe I čl. 52. 53 I 54 KZ CG I čl.
364 ZKP-a, I z r i č e 
                         **USLOVNU OSUDU**


      Kojom okrivljenom utvrdjuje kaznu zatvora u trajanju od 2 /dva/ mjeseca i istovremeno odredjuje da se ista neće izvršiti ukoliko okrivljeni u roku od 1 /jedne/  godine ne počini novo krivično djelo.

      **OBAVEZUJE SE** okrivljeni da na ime troškova krivičnog postupka uplati iznos od 104,50 €ura, te da na ime sudskog paušala uplati iznos od 30,00 €, prednje u roku od 15 dana od dana pravosnažnosti presude, pod prijetnjom prinudnog sudskog izvršenja na žiro račun br. 832-196-94 koji se vodi na ime Osnovnog suda – Kolašin.

      **OBAVEZUJE SE** okrivljeni da na ime imovinsko-pravnog zahtjeva oštećenoj E.K. uplati iznos od 101,18 €, u roku od 15 dana od dana pravosnažnosti presude, pod prijetnjom prinudnog sudskog izvršenja.



                         **O b r a z l o ž e nj e**

      ODT iz Kolašina svojim optužnim aktom Kt.br. 98/10 od 23.12.2010.godine stavio je na teret okrivljenom G.M. da je počinio krivično djelo kradja iz čl. 239 st. 1 KZ, na način, mjesto i vrijeme činjenično i pravno opisano izrekom presude. Pri podnijetom optužnom predlogu ODT Vojislav Grujić ostao je do okončanja glavnog pretresa i u završnoj riječi predložio da sud okrivljenog oglasi krivim i osudi po Zakonu.

      Okrivljeni je prisustvovao glavnom pretresu istakao da ne priznaje izvršenje krivičnog djela niti krivicu, te je ostao u cjelosti pri iskazu datom na zapisnik pred istražnim sudijom od 1.12.2010.godine, gdje je u bitnom naveo da kao izbjeglica boravi u kući vlasništvo poč. V. M., i nije mu poznata činjenica da li je njegovo električno brojilo ispravno ili ne. U ovoj kući živi od 1.08.2010.godine i kada je u ovu kuću došao tu je živio M. sin M. V. koji je umro ....godine, dakle odmah nakon njegovog dolaska u tu kuću. U vrijeme kontrole od strane radnika ED bio je u kući I otvorio im vrata, isti su izvršili kontrolu o čemu je sačinjen zapisnik koji okrivljeni nije htio da potpiše iz razloga što u kući privremeno boravi. Naveo je da strujomjer u ovoj kući niti je dirao, niti je sa njega skidao poklopac, a nakon što su radnici ED isključili struju ista nije prikopčana ni do dana danas, a okrivljeni je zbog isključenja struje pretrpio štetu, jer mu se oštetilo preko 20 kg mesa. V. M. koji je sin vlasnika kuće preminuo je u P., gdje je otišao tri dana prije smrti, a inače je živio u P. i ljeti je dolazio u kuću u B. K.  Poznata mu je činjenica da naslednici pok. V.M.za struju duguju oko 300,00 €ura, ali da nijesu u finansijskoj mogućnosti da plate ovaj dug od 300,00 €ura. U završnoj riječi ostao je pri izjašnjenju datom u toku pretresa, ocjenu svoje krivično pravne odgovornosti prepustio je na odluku sudu, što se tiče imovinsko-pravnog zahtjeva isti je odbio da plati, obzirom da nije počinio krivično djelo koje mu se stavlja na teret.

      U dokaznom postupku sud je saslušao ovlašćenog predstavnika E.K., pročitao zapisnik o kontroli mjernog mjesta br. 1 od 16.09.2010.godine, pročitao nalaz i mišljenje vještaka elektro struke B.P. od 12.12.2010.godine, izvršio uvid u izvod iz KE izdat na ime okrivljenog od strane Republike Hrvaske od 27.12.2010.godine, pročitao iskaze svjedoka – radnika E.K. B.M., V.R. i B.D.

      U dokaznom postupku sud je saslušao ovlašćenog predstavnika E.K. V.S. koji se pridružio krivičnom gonjenju i precizirao imovinsko-pravni zahtjev u završnoj riječi na iznos od 101,18 €, a koji iznos je utvrdjen kroz nalaz vještaka elektro struke.

Iz zapisnika o kontroli mjernog mjesta br. 1 od 16.09.2010.godine konstatuje
se da je M.G. sadašnji korisnik kuće, da je prilikom kontrole kod potrošača
zatečeno stanje da je skinut poklopac sa brojila, skinut naponski most tako da
brojilo ne može da mjeri utrošenu električnu energiju.  Nakon izvršene
kontrole potrošač je isključen sa brojila I isto je plombirano plombom EDK-MB.  
      Iz nalaza i mišljenja vještaka elektro struke B.P. od 15.122.2010.godine utvrdjeno je da u konkretnom slučaju nedvosmisleno se utvrdjuje postojanje radnji kojim je NN lice intervencijom na pripadajućem mjernom slogu u stambenom objektu protivno pravilima za snabdijevanje elek. energijom kao I Zakonu o energetici uzrokovalo izostanak mjeranja utroška električne energije.  Primjenjujući u konkretnom slučaju pravilo za snabdijevanje elek. energijom kao jedini validan zakonski kriterijum čiji je prevashodni cilj sankcionisanje ovakvih radnji u cilju preventivnog sprečavanja njihovog nastanka, kao I zahtjev iz optužnog predloga po osnovu trajanja djela odnosno 90 dana od dana kontrole oduzeta je elek. energija u ukupnom iznosu od 101,18 €ura.

      Iz izvoda iz KE izdat na ime okrivljenog od strane Uprave za kazneno pravo Republike Hrvatske od 27.12.2010.godine utvrdjuje se da G.M. do sada nije osudjivan.

      Iz iskaza svjedoka **B.M.** utvrdjuje se da je isti 16.09.2010.godine, bio član komisije za kontrolu mjernih mjesta u kući vlasništvo poč. V.M., da je stambeni objekat u vrijeme kontrole koristio M.G., da je prilikom kontrole sa brojila skinuta plomba ED koja se nalazi u spisima predmeta I da je skinut jedan naponski most, zbog čega brojilo nije moglo evidentirati utrošenu električnu energiju. Prilikom kontrole izvršeno je isključenje potrošača pod brojilo I isto je plombirano plombom EDK-MB. Korisnik kuće G.M. odbio je da potpiše zapisnik, a isti mu je ostavljen.   Svjedok je pojasnio da je riječ o monofaznom brojilu koje ima samo jedan naponski most koji je konkretnom prilikom bio skinut I zbog čega nije registrovana cjelokupna potrošnja.

      Iz iskaza svjedoka **V.R.** od 1.12.2010.godine utvrdjuje se da je isti bio član komisije koja je vršila kontrolu mjernog mjesta držaoca G.M., da je sa brojila skinut naponski most I plomba, a kako je riječ o monofaznom brojilu isto nije moglo registrovati utrošak električne energije.

Iz iskaza svjedoka B.D. utvrdjeno je isto što I iz iskaza prethodno dva
saslušana svjedoka.  
      Cijeneći sve izvedene dokaze kako pojedinačno tako I u njihovom medjusobnom odnosu na nesumnjiv način se utvrdjuje da su se u radnjama okrivljenog G.M. našli svi elementi bića krivičnog djela kradja iz čl. 239 st. 1 KZ. Naime, nesporno je da je isti  u periodu od 16.06.2010.godine do 16.09.2010 godine u mj. ,,B.K.,, - Opština Kolašin, oduzeo tudju pokretnu stvar u namjeri da svojim prisvajanjem pribavi sebi protiv pravnu imovinsku korist u iznosu od preko 150,00 €ura, na način što je u stambenom objektu vlasništvo V.M., a u kojem je živio kao podstanar, sa brojila marke ,, Iskra,, br. 1795139 skinuo naponski most, tako da se potrošnja električne energije nije mogla registrovati, pa je tako oduzeo elek. energiju vlasništvo E. iz K. u vrijednosti od 101,18 €ura. Ovakav zaključak suda proizilazi iz svih provedenih dokaza, jer je nesumnjivo utvrdjena činjenica da je sa predmetnog brojila skinut naponski most, I plomba ED, te da brojilo nije moglo mjeriti utrošak električne energije. Ovo proizilazi kako iz zapisnika o kontroli mjernog mjesta, tako I iz nalaza I mišljenja vještaka elektro struke, koji je nedvosmisleno zaključio da intervencija na pripadajućem mjernom slogu uzrokuje izostanak mjerenja električne energije. Ovakvo mišljenje upotpunjeno je I kroz iskaze svjedoka koji su vršili kontrolu mjernog mjesta B.M., V.R. i B.D.

      Cijeneći posebno odbranu okrivljenog koji negira izvršenje krivičnog djela, ističući da on nije vršio intervenciju na brojilu, te da od avgusta mjeseca 2010.godine živi u pomenutom objektu, sud je odbacio kao sračunatu na izbjegavanje krivično pravne odgovornosti, jer okrivljeni u tom pravcu nije pružio nijedan dokaz kojim bi potvrdio ove svoje navode, a obzirom da je vlasnik kuće preminuo I da je po izjašnjenju okrivljenog on živio u P., te da je samo ljeti dolazio povremeno u B.K očigledno je da je okrivljeni jedini u inkriminisanom periodu stanovao u ovom stambenom objektu.

      Opredjeljujući se za krivičnu sankciju sud je cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog našao da je riječ o do sada neosudjivanom licu, a uzeo je u obzir I činjenicu da je isti nezaposlen I lošeg materijalnog stanja. Kako je za ovo krivično djelo predvidjena novčana kazna ili kazna zatvora do tri godine, sud je okrivljenom izrekao kaznu zatvora u trajanju od dva mjeseca, I istu uslovio na period od jedne godine, koji je po mišljenju suda dovoljno dug u cilju provjere počinioca, te je nadalje mišljenja da će se sa ovakvom sankcijom postići svrha kako specijalne, tako I generalne prevencije.

      Kako je okrivljeni oglašen krivim to ga je sud obavezao na plaćanje troškova krivičnog postupka  u iznosu od 104,50 €ura koji se odnose na naknadu za dati nalaz I mišljenje vještaku elektro struke B.P., te ga obavezao na plaćanje sudskog paušala u iznosu od 30,00 €ura, koji je srazmjeran dužini trajanja postupka I imovinskim prilikama okrivljenog, prednje shodno čl. 202 u vezi čl. 199 ZKP-a.

      Obzirom na činjenicu da je okrivljeni oglašen krivim, te da je punomoćnik oštećene predstavnik E.K. precizirao imovinsko-pravni zahtjev na iznos od 101,18 €ura, a koji je utvrdjen kroz nalaz I mišljenje vještaka elektro struke, te učinjen nespornim, sud je shodno čl. 212 ZKP-a obavezao okrivljenog na plaćanje istog.

      Sa svega naprijed iznijetog odlučeno je kao u izreci presude.





                                  **OSNOVNI SUD U KOLAŠINU,**

                                          Dana, 15.06.2011.godine. 
Zapisničar,
Vrhovac Nada s.r.                                                S U D I J
A,

Čepić Mirjana s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje i to u roku od 8 dana od dana prijema iste. Žalba se podnosi preko Ovog
suda. 