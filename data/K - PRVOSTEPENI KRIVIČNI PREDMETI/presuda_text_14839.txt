U IME CRNE GORE
K. br. 19/2012
OSNOVNI SUD U BIJELOM POLJU, kao prvostepeni krivični, i to sudija Rahmo
Banda, kao sudija pojedinac, uz učešće zapisničara Ljiljane Popović, u
krivičnom predmetu protiv okrivljenog G.V,ra iz Mojkovca, postupajući po
Optužnom predlogu ODT-a iz Bijelog Polja Kt. br. 238/2011 od
30.12.2011.godine, zbog krivičnog djela pronevjera iz čl. 420. st. 1.
Krivičnog Zakonika, nakon dovršenog usmenog, glavnog i javnog pretresa,
održanog dana 24.02.2012.godine, u prisustvu zamjenika ODT iz Bijelog Polja
Perović Cmiljane, okrivljenog G.V,ra i predstavnika oštećene P.C.G.R.V., istog
dana donio je i javno objavio:
P R E S U D U
Okrivljeni G.V,R, od oca D. i majke L. rodjene M., rodjen .....godine u
Mojkovcu, živi u mjesto rodjenja - Ul. S.D.br. 9, državljanin Crne Gore,
pismen, završio Srednju Školu, nezaposlen, neoženjen, lošeg imovnog stanja, ne
osudjivan.
K r i v j e
Što je:
- dana 20.05.2011.godine u Mojkovcu u svojstvu poštara – P.C.G.'' D. P.a'' –
P. u Mojkovcu, u namjeri da sebi pribavi protivpravnu imovinsku korist
prisvojio novac u iznosu od 2.932,75 eura, koji mu je bio povjeren na radu,
namijenjen za isplatu penzija za april mjesec 2011.godine licima: S.D., B.Z.,
B.Z., Š.LJ., M.B., Z.M., Z.R., R.M., B.LJ., M.M., B.V.i S.M. u iznosu od
1.622,55 eura, a na ime tudje njege, lične invalidnine i porodiljskog
bolovanja licima: B.M., F.B., M.M., B.S., J.M., J.M., L.D.i R.V.u iznosu od
730,60 eura, i na ime putnih troškova licima: L.Z.i S.D.u iznosu od 79,20
eura, a R.S., D.M., T.R., B.M., S.S., P.S., P.M., V.V., R.V., B.Č.i S.Ž.u
iznosu od 520,40 eura,
-čime je izvršio krivično djelo pronevjera iz čl. 420. st. 1. Krivičnog zakonika, 
-pa mu sud primjenom citiranog zakonskog propisa i čl. 2,4,5,13,15,32,36,42, 52, 53 , 54, Krivičnog zakonika kao i čl. 226,229,239 i 374. ZKP-a, i z r i č e :
USLOVNU OSUDU
Kojom mu utvrdjuje kaznu zatvora u trajanju od 6. ( šest ) mjeseci i
istovremeno odredjuje da se ista neće izvršiti ukoliko okrivljeni u roku od
2./ dvije / godine, po pravosnažnosti presude, ne izvrši neko novo krivično
djelo .
Okrivljeni je dužan da ovom sudu na ime troškova paušala plati iznos od 30,00
€ (trideset) eura, kao i na ime troškova krivičnog postupka u iznosu od 5,00 €
( pet eura ), sve u roku od 15 dana po pravosnažnosti presude.
Okrivljeni se obavezuje da oštećenoj Pošti Crne Gore, uplati iznos od 2.932,75
€ ( dvijehiljade devetstotinatridesetdva eura i sedamdesetpet centi) , na ime
imovinsko – pravnog zahtjeva, u roku od 15. dana po pravosnažnosti presude.
O b r a z l o ž e nj e
Osnovni državni tužilac iz B.Polja podnio je ovom sudu Optužni predlog Kt. br.
238/2011 od 30.12.2011. godine, protiv G.V,ra iz Mojkovca, zbog krivičnog
djela pronevjera iz čl. 420. st. 1. Krivičnog zakonika.
Zamjenik ODT-a Perović Cmiljana u završnoj riječi je izjavila, da ostaje pri
podnijetoj javnoj optužbi i predložila da sud optuženog oglasi krivim i osudi
na kaznu po Zakonu.
Predstavnik oštećene R.V.u završnoj riječi je izjavio, da se ne pridružuje
krivičnom gonjenju protiv okrivljenog, a postavlja imovinsko - pravni zahtjev
koji je postavljen od strane oštećene P.C.G.u navedenom iznosu.
Okrivljeni G.V,r, priznaje izvršenje krivičnog djela i krivicu, pa je u svojoj
odbrani tokom postupka naveo, da je bio zaposlen u Pošti CG PJ Mojkovac, gdje
je obavljao poslove poštara – dostavljača oko 17 godina, tačnije od
1994.godine do 01.07.2011.godine, kada mu je prestao radni odnos. Istakao je,
da za svo to vrijeme nije bilo primjedbi na njegov rad od strane gradjana. A
što se tiče predmetnog slučaja tačno je da je uredno zadužio novac u Pošti na
ime penzija, za april mjesec 2011.godine, na ime tudje njege, lične
invalidnine i porodiljskog bolovanja, kao i putnih troškova a na osnovu liste
zaduženja uputnicama i penzijskim čekovima. Novac je zadužio 17.05.2011.godine
za putne troškove, a 19.05.2011.godine za tudju njegu i invalidninu, a
20.05.2011.godine za penzije. Ukupan iznos novca po svim ovim osnovima koje je
zdužio a koji nije isplatio licima kojim je namijenjen iznosi 2.932,75 eura.
Takodje je istakao da je imao namjeru da se za nekoliko dana posluži tim
novcem, da plati neki privatni dug, a sa jednim dijelom novca odigrao je
rulet, a sve sa namjerom da bi povratio novac i uspio da isplati istim licima
kojima je bio namijenjen, medjutim, izgubio je, tako da nije imao načina da
dodje do novca i da ga isplati korisnicima. Čekove i uputnice razdužio je u
Pošti i to čekove razdužio 24.05.2011.godine a uputnice prije toga tj.istog
dana kada ih je i zadužio. Na uputnicama i čekovima stavio je podpis – paraf
sa inicijalima lica kojima jebio upućen novac. Dana 24.05.2011.godine, podnio
je usmenu prijavu Upravniku P. B.Z.iz Mojkovca, nakon čega je on sačinio
spisak svih lica kojima nije isplatio novac i isti je predao Upravniku P.,
tako da su ta lica obeštećena od strane P. i to 14.06.2011.godine. On se
raspitivao da li je neko ostao neisplaćen i kada je saznao da nije izvršena
isplata licima V.V.i Č.B.izvršio je uplate istima i to V. iznos od 3,00 eura a
B. iznos od 6,00 eura. Kasnije je saznao da nije isplaćena R.V.a, koja je
odbila da uzme novac. Dakle, tačno je da nije isplatio novac koji je zadužio u
ukupnom iznosu od 2.932,75 eura, licima kojima je bio namijenjen, odnosno
licima koja su naznačena u zahtjevu za sprovodjenje istrage, stim što
napominje da je u zahtjevu pogrešno napisano prezime za S., a treba da stoji
B.S.a, i da se M.a preziva J.ć a ne J.. Posebno je istakao, da do svega ovoga
nebi vjerovatno došlo da su predpostavljeni u Pošti imali razumijevanja za
situaciju u kojoj se on nalazi, odnosno da su udovoljili njegovom zahtjevu
koji je podnio u novembru mjesecu 2010.godine, a kojim je tražio prekid radnog
odnosa s obzirom da je od strane P. CG, stigao dopis kojim mu je nudjena
odpremnina uz odredjeno novčano obeštećenje radnicima, medjutim, njegov
zahtjev je odbijen. A on je želio da prestane da radi jer je imao nesigurnost
da radi sa novcem, iz razloga što se u to vrijeme liječio od bolesti
zavisnosti, što je bilo poznato Upravniku P. Mojkovac, u prilog tome prilaže
medicinsku dokumentaciju. U završnoj riječi je izjavio, da se ostajeća krivim
i traži od suda da ga što blaže kazni a obećava da će novac odnosno imovinsko
- pravni zahtjev vratiti oštećenoj Pošti u što kraćem roku, jer se trenutno
nalazi u teškoj situaciji, bolestan je i nije zaposlen.
Radi utvrdjivanja odlučnih činjenica i krivice okrivljenog, sud je na glavnom
pretresu u dokaznom postupku na saglasni predlog stranaka pročitao iskaz
predstavnika oštećene P.C.G.- S.M.a, dat na zapisniku kod istražnog sudije od
07.12.2011.godine, pročitao iskaze svjedoka B.M.a, dat na zapisniku kod
istražnog sudije od 07.12.2011.godine, B.LJ.a, dat na zapisniku kod istražnog
sudije od 07.12.2011.godine i Z.M.a, dat na zapisniku kod istražnog sudije od
07.12.2011.godine, izvršio uvid u knjigovodstvenu dokumentaciju – listu
zaduženja i razduženja na ime okrivljenog - P. 84205, izvršio uvid u
medicinsku dokumentaciju na ime okrivljenog koja se nalazi u spisima predmeta
i novo – dostavljenu medicinsku dokumentaciju i izvršio uvid u izvod iz KE na
ime okrivljenog G.V,ra, izdat od strane Uprave Policije – Ispostava Mojkovac
od 02.11.2011.godine, pa je cijeneći izvedene dokaze pojedinačno i u kontekstu
dovodeći ih u vezi sa odbranom okrivljenog shodno čl. 370. st. 3. ZKP-a,
utvrdio činjenično stanje kao u izreci presude.
Neime, okrivljeni u podpunosti priznaje krivicu i izvršenje krivičnog djela
opisujući detaljno radnje vezano za krivično djelo stavljeno mu na teret. Tako
isti navodi, da je bio zaposlen u Pošti CG PJ Mojkovac, gdje je obavljao
poslove poštara – dostavljača oko 17 godina i da za to vrijeme nije bilo
primjedbi na njegov rad od strane gradjana. A što se tiče predmetnog slučaja
tačno je da je uredno zadužio novac u Pošti na ime penzija za april
2011.godine, na ime tudje njege, lične invalidnine i porodiljskog bolovanja,
kao i putnih troškova, a na osnovu liste zaduženja uputnicama i penzijskim
čekovima. Objasnio je da je novac zadužio 17.05.2011.godine za putne troškove,
a 19.05.2011.godine za tudju njegu i invalidninu, a 20.05.2011.godine za
penzije. Ukupan iznos novca po svim osnovima koji je zadužio a koji nije
isplatio licima kojim je namijenjen iznosio je 2.932,75 eura. Kazao je, da je
imao namjeru da se nekoliko dana posluži tim novcem, kako bi platio neki
privatni dug. A jednim dijelom novca je odigrao rulet, a sve u namjeri da bi
povratio novac i uspio da isplati isti licima kojima je bio namijenjen. Po
svim zaduženjima – razdužio se u Pošti. A nakon toga sačinio spisak svih lica
kojima nije isplatio novac i isti uredno predao upravniku P., tako da su ta
lica obeštećena od strane P. i to 14.06.2011.godine. Te da se on interesovao
da li je neko od tih lica ostao neisplaćen i kada je saznao da nije izvršena
isplata nekim licima, on je isplatio manji novčani iznos.
Priznanje okrivljenog u podpunosti je potvrdjeno izvedenim dokazima. Tako se
iz iskaza svjedoka B.M.a utvrdjuje, da on prima novac na ime tudje njege u
iznosu od 63,00 eura mjesečno. A da je poštar G.V,r uredno donosio novac i
nije primijetio da je bilo kašnjenja a nezna šta je u pitanju sa tom jednom
ratom koja je bila sporna, pa je i ona isplaćena. A iz iskaza svjedoka B.LJ.a
se utvrdjuje, da je G.V,r uvijek bio uredan i tačan prilikom donošenja
penzije. A da mu je u maju mjesecu 2011.godine kasnila isplata penzije nekih
10-tak dana, a nakon toga ista je isplaćena od strane drugog poštara koji se
preziva M., a on nezna šta je u pitanju, a zna da G. više ne radi na području
Uloševine, gdje on živi. A iz iskaza svjedoka Z.M.a se utvrdjuje, da je
korisnik porodične penzije, a da u maju mjesecu 2011.godine mu je ista kasnila
10-tak dana, i nakon toga ga je poštar G.V,r obavijestio da treba da podje u
Poštu u Mojkovcu da kaže da nije primio penziju, što je on i učinio, i kasnije
mu je sve isplaćeno.
Sud je iskaze predhodnih svjedoka u podpunosti prihvatio jer su isti jasni i
odredjeni i medjusobno se udopunjuju.
Predhodno izloženo udopunjeno je pisanim dokazima – knjigovodstvenom
dokumentacijom – lista zaduženja i razduženja na ime okrivljenog od
20.05.2011.godine ( penzije ) od 19.05.2011.godine, ( tudja njega, lična
invalidnina i porodiljsko bolovanje) od 17.05.2011.godine, 29.04.2011.godine i
04.05.2011.godine ( putni troškovi ), što se jasno vidi koji je ukupan iznos
novca G.V,r po istima zadužio i od kojeg lica iz P. 84205, te upisane ostale
bitne pojedinosti.
Dakle, imajući u vidu sve predhodno izloženo od strane ovog suda je nesporno
utvrdjeno da je okrivljeni G.V,r, dana 20.05.2011.godine u Mojkovcu u svojstvu
poštara – P.C.G.'' D. P.a'' – P. u Mojkovcu, u namjeri da sebi pribavi
protivpravnu imovinsku korist prisvojio novac u iznosu od 2.932,75 eura, koji
mu je bio povjeren na radu, namijenjen za isplatu penzija za april mjesec
2011.godine licima: S.D., B.Z., B.Z., Š.LJ., M.B., Z.M., Z.R., R.M., B.LJ.,
M.M., B.V.i S.M. u iznosu od 1.622,55 eura, a na ime tudje njege, lične
invalidnine i porodiljskog bolovanja licima: B.M., F.B., M.M., B.S., J.M.,
J.M., L.D.i R.V.u iznosu od 730,60 eura, i na ime putnih troškova licima:
L.Z.i S.D.u iznosu od 79,20 eura, a R.S., D.M., T.R., B.M., S.S., P.S., P.M.,
V.V., R.V., B.Č.i S.Ž.u iznosu od 520,40 eura, a što znači da su u radnjama
okrivljenog sadržani svi elementi bića krivičnog djela pronevjera iz čl. 420.
st. 1. Krivičnog zakonika, za koje ga je sud oglasio krivim. Okrivljeni je u
konkretnom slučaju postupao s umišljajem, jer je bio svjestan svog djela i
htio je njegovo izvršenje, tj. bio je svjestan da prisvaja novac, koji mu je
povjeren na radu, a isti potiče od penzija, tudje njege, lične invalidnine,
porodiljskog bolovanja i putnih troškova, licima navedenim u optuženju.
Za konkretno krivično djelo u Krivičnom Zakoniku, propisano je da će se
učinilac kazniti zatvorom od 6. mjeseci do 5.godina.
Prilikom odlučivanja o vrsti i visini kazne za okrivljenog, sud je imao u vidu
sve okolnosti koje su od uticaja da kazna bude veća ili manja u smislu odredbi
čl. 42 KZ, pa je od olakšavajućih okolnosti na strani okrivljenog našao da se
radi o relativno starijem licu, da je nezaposlen, lošeg imovnog stanja, da
isti nije osudjivan, što ukazuje da do sada nije dolazio u sukob sa Zakonom,
te okolnosti da je priznao izvršenje krivičnog djela, koje je ovaj sud cijenio
kao iskreno i izrazio spremnost da naknadi štetu oštećenoj, kod okolnosti
nepridruživanja predstavnika oštećene krivičnom gonjenju, dok posebno
otežavajućih okolnosti nije našao. Imajući u vidu utvrdjene olakšavajuće
okolnosti a u odsustvu otežavajućih, sud je okrivljenom za predmetno krivično
djelo utvrdio kaznu zatvora u trajanju od 6. ( šest ) mjeseci i istovremeno
odredio da se ista neće izvršiti pod uslovom da optuženi u roku od 2 ( dvije
).godine, po pravosnažnosti presude, ne izvrši novo krivično djelo. Ovaj sud
je uvjerenja da će se sa uslovnom osudom kao blažom vrstom krivične sankcije,
prema optuženom postići svrha kažnjavanja odnosno da će se postići svrha
izricanja uslovne osude iz čl. 52. u okviru opšte svrhe izricanja krivičnih
sankcija iz čl. 4. st. 2. KZ, te da okrivljeni ubuduće ne vrši krivična djela.
Ovaj sud je cijenio i ostale izvedene dokaze – medicinsku dokumentaciju koju
je ovom sudu dostavio okrivljeni i koja se nalazi u spisima predmeta, te iskaz
ovlašćenog predstavnika P., koji se izjasnio da se ne pridružuje krivičnom
gonjenju protiv okrivljenog, a da postavlja imovinsko pravni zahtjev u
navedenom iznosu, pa je našao da su isti bez uticaja na drugačije odlučivanje
u ovoj krivičnoj stvari, imajući u vidu ukupno činjenično stanje.
Sud je okrivljenog obavezao da na ime paušala uplati iznos od 30,00 eura koji
iznos je odmjeren u odnosu na trajanje i složenost krivičnog postupka i imovno
stanje optuženog, shodno čl. 226. ZKP-a, kao i na ime troškova krivičnog
postupka u iznosu od 5,00 eura, koji troškovi se odnose na ime naknade
svjedoku B.M., tokom postupka, shodno čl. 229. ZKP-a.
Okrivljeni se obavezuje da oštećenoj Pošti Crne Gore, uplati iznos od 2.932,75
€ ( dvijehiljade devetstotinatridesetdva eura i sedamdesetpet centi) , na ime
imovinsko – pravnog zahtjeva, u roku od 15. dana po pravosnažnosti presude,
shodno čl. 239. ZKP-a.
Sa izloženog a u smislu odredbi čl.374. ZKP-a odlučeno je kao u izreci
presude.
OSNOVNI SUD U BIJELOM POLJU
Dana: 24.02.2012. godine
Zapisničar S u d i j a,
Ljiljana Popović Rahmo Banda