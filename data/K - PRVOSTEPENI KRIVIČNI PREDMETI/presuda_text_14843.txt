K.br.25/12
U IME CRNE GORE
OSNOVNI SUD U BIJELOM POLJU, po sudiji pojedincu Raičević Violeti uz učešće
namještenika suda Ljiljana Joksimović kao zapisničara u krivičnom predmetu
protiv okrivljenog K.A.a iz P.a, zbog krivičnog djela napad na službeno lice u
vršenju službene dužnosti iz čl.376.st.3. u vezi st.1. KZ, po optužnom
predlogu ODT-a u B.Polju Kt.br.107/11 od 17.01.2012 godine, nakon održanog
usmenog glavnog i javnog pretresa u prisustvu zamjenika ODT-a Smolović
Slavenko i okrivljenog K.A.a, dana 19.03.2012.godine donio je i javno objavio:
P R E S U D U
Okrivljeni K.A., JMBG ..., od oca Ž. i majke Z. rodjene V., rodjen ....godine
u P.a, sa prebivalištem u mjetu rodjenja ul. 1 D. br.2/6 državljanin Crne
Gore, po zanimanju student, neoženjen, pismen, sa završenom srednjom
školom,vojsku nije služio, srednjeg imovnog stanja, osudjivan.
K R I V J E
Što je:
Dana, 05.02.2011.godine, oko 23,30 h u ulici V., u Mojkovcu, ispred
ugostiteljskog objekta, " 3 N" napao službeno lice - ovlašćenog policijskog
službenika Uprave policije Ispsotave Mojkovac, oštećenog J.Ž.a, u vršenju
poslova javne bezbjednosti, na način što ga je u momentu kada je oštećeni
razdvajao lica koja su učestvovala u tuči, uhvatio za rukav uniforme, govoreći
mu " pusti ih da se biju, ajde da se ja i ti bijemo", a nakon što mu je
oštećeni rekao da ga pusti udaljio se u pravcu ugostiteljskog objekta, da bi
kada je oštećeni privodio učesnike iz tuče do službenog vozila, ponovo ga
uhvatio za ruke i odgurnuo govoreći mu "sad ćemo ja i ti da riješimo ovo", a
zatim je, dok je privodjen do službenog vozila, oštećenom uputio prijetnje "
zapamtio sam te ja, vidjećemo se sjutra kad skineš uniformu",
- čime je izvršio krivično djelo napad na službeno lice u vršenju službene
dužnosti iz čl.376.st.3 u vezi st. 1. Krivičnog zakonika,
-pa ga sud primjenom citiranih zakonskih propisa i čl. 2, 4, 5, 13, 15, 32, 36, 42, 45 i 46 Krivičnog zakonika Crne Gore /KZ/ i čl. 226 i 374 Zakonika o krivičnom postupku /ZKP/, 
O S U D J U J E
Na kaznu zatvora u trajanju od 30 /trideset/ dana.
Okrivljeni se obavezuje na plaćanje paušala ovom sudu u iznosu od 30 /trideset
eura / € na žiro račun broj 832-151-35, u roku od 15 dana po pravosnažnosti
presude, pod prijetnjom prinudnog izvršenja.
Oštećeni J.Ž.o se radi ostvarivanja imovinskog pravnog zahtjeva upućuje na
parnični postupak.
O b r a z l o ž e nj e
Optužnim predlogom ODT-a u Bijelom Polju, Kt.br. 107/11 od 17.01.2012. godine,
okrivljenom K.A.u stavljeno je na teret izvršenje krivičnog djela napad na
službeno lice u vršenju službene dužnosti iz čl.376.st.3. u vezi
st.1.Krivičnog zakonika Crne Gore.
Glavni pretres je održan u prisustvu zamjenika ODT-a i okrivljenog , a u
odsustvu uredno pozvanog oštećenog.
Zamjenik ODT-a u završnoj riječi je predložio sudu da okrivljenog oglasi
krivim i osudi na kaznu zatvora.
Oštećeni J.Ž.o se pridružio krivičnom gonjenju protiv okrivljenog.
Okrivljeni K.A. u svojoj odbrani tokom postupka je istakao da se dana
05.02.2011.godine, u vrijeme oko 23,30 h nalazio u ugostiteljskom objektu "3
N" u Mojkovcu, zajedno sa Z.S. i R.N.. U jednom momentu Z.S.se posvadjao sa
nekim momcima pa je nastala tuča izmedju njih, u koju se on nije miješao. Svi
su počeli da izlaze ispred ugostiteljskog objekta gdje je bila velika gužva,
kada je primijetio da službenici policije vuku R.N.koji je brat R.N.. U tom
momentu prišao je do policije, medjutim, nije nikoga vrijedjao niti je
prijetio te nije napao ni jednog od službenika policije a bilo ih je 7-8
policajaca, niti ih je sprečavao da vrše službene radnje. Istakao je da je
možda dohvatio rukom policajca u momentu kada je prišao do njega i R.N., ali
je siguran da ga nije čupao niti vrijedjao. Odmah zatim je nekoliko policajaca
njega odvelo do službenog vozila zajedno sa R.N. i te večeri je zadržan u
službenim prostorijama. Istakao je da je kritične noći bio u alkoholisanom
stanju, pa se ne sjeća svih detalja. Nije alkotestiran, a inače i ranije je
konzumirao alkohol.
U završnoj riječi je izjavio da se ne sjeća svih detalja ali tvrdi da
oštećenog nije udarao već je samo sa istim razgovarao, nije pružao nikakav
otpor, a ostavlja mogućnost da je prilikom razgovora oštećenog hvatao za
rukave uniforme ali ne čupao i vukao.
Radi utvrđivanja odlučnih činjenica i krivične odgovornosti okrivljenog, sud
je u dokaznom postupku na glavnom pretresu izveo dokaze: uz saglasnost
stranaka pročitao iskaz oštećenog J.Ž.a koji je saslušan u svojstvu svjedoka u
istražnom postupku, te pročitao iskaze svjedoka V.D.a, S.V.a, B.D.a i S.A.a i
izvršio uvid u izvod iz KE na ime okrivljenog. Drugih predloga za dopunu
dokaznog postupka nije bilo.
Sud je cijeneći dokaze pojedinačno i u medjusobnoj povezanosti dovodeći ih u
vezu sa navodima odbrane okrivljenog utvrdio činjenično stanje i na osnovu
istog zaključio da je okrivljeni K.A. izvršio krivično djelo napad na službeno
lice u vršenju službene dužnosti iz čl.376.st.3. u vezi st. 1 KZ, zbog čega je
kriv.
Naime, sud je cijenio odbranu okrivljenog kao neosnovanu i sračunatu na
izbjegavanje krivične odgovornosti, pa istu nije prihvatio iz više razloga.
Ovo posebno sa razloga što je njegova odbrana demantovana iskazom oštećenog
koji je sud prihvatio obzirom da je bio kategoričan u pogledu odlučnih
činjenica, a pri tom je njegov iskaz i pouzdan jer ima utemeljenje u iskazima
svjedoka koji su potvrrdili njegove navode, i u svemu bili saglasni.
Naime, oštećeni J.Ž.o u bitnom je istakao da je predmetne večeri bio na
dužnosti pozornika na pozorničkom reonu kada je negdje oko 23 h došlo do
vriske i galame ispred kafića "3 N" u ul. V. u Mojkovcu. Došavši na lice
mjesta, primijetio je jedno lice da leži na snijegu a ispred kafića je izašao
veći broj ljudi, neki su pokušavali da se tuku, pa je nastojao da ih spriječi
i razdvoji. Dok je to činio u jednom momentu prišlo mu je lice koje je tada
prvi put vidio a za koje je kasnije saznao da se zove K.A. iz P.a, uhvatio ga
je za rukav uniforme i govorio " pusti ih da se biju, ajde da se ti i ja
bijemo", a nakon što mu je rekao da ga pusti udaljio se u pravcu
ugostiteljskog objekta. Kasnije u momentu kada su učesnici tuče privodjeni u
službeno vozilo, okrivljeni K.A. je izašao iz lokala i po drugi put se zaletio
u njegovom pravcu hvatajući ga za ruke i odgurujući ga rukom u predjelu ramena
govoreći mu "sad ćemo ja i ti da riješimo ovo, zapamtio sam te ja vidjećemo se
sjutra kad skineš uniformu", a to je govorio u momentu kada je privodjen u
službeno vozilo.
Izloženo su potvrdili svjedoci S.V.e, B.D.o, S.A. i V.D.. Naime, svjedok S.V.e
u bitnom je istakao da je kritične noći pozvan od strane dežurne slubžbe jer
je došlo do tuče i nereda kada je prišao do kolege J.Ž.a i sa istim razgovarao
o tome šta se desilo, prišao je K.A. uhvatio J.Ž.a za rukav, vukao ga je,
psovao, govorio mu je nešto u smislu da se obračunaju i da riješe problem, da
će ga zapamtiti i da će mu platiti. Svjedok B.D.o je takodje potvrdio da se
kritičnom prilikom K.A. zaletio u pravcu J.a i istog odgurnuo rukama u
predjelu tijela pokušavao je da ga udari odgurivao ga i pokušavao da se
fizički obračuna sa njim a dok je privodjen prijetio je J.u riječima da će se
obračunati da će ga zapamtiti, da će se vidjetiti sjutra kada skine uniformu i
da će mu platiti. Takodje je i svjedok S.A. istakao da je postupajući kao
policijski službenik dolaskom na lice mjesta zatekao veću grupu ljudi a jedan
od prisutnih lica se zalijetao i nasrtao na J.Ž.a istovremeno mu upućujući
prijetnje i psovke. I svjedok V.D. je istakao da je K.A. vukao za ruke i
uniformu J.Ž.a i govorio mu razne psovke koje nije mogao precizirati zbog
proteka vremena.
Imajući u vidu izloženo nedvosmisleno se zaključuje da je okrivljeni K.A.
dana, 05.02.2011.godine, oko 23,30 h u ulici V., u Mojkovcu, ispred
ugostiteljskog objekta, " 3 N" napao službeno lice - ovlašćenog policijskog
službenika Uprave policije Ispsotave Mojkovac, oštećenog J.Ž.a, u vršenju
poslova javne bezbjednosti, na način što ga je u momentu kada je oštećeni
razdvajao lica koja su učestvovala u tuči, uhvatio za rukav uniforme, govoreći
mu " pusti ih da se biju, ajde da se ja i ti bijemo", a nakon što mu je
oštećeni rekao da ga pusti udaljio se u pravcu ugostiteljskog objekta, da bi
kada je oštećeni privodio učesnike iz tuče do službenog vozila, ponovo ga
uhvatio za ruke i odgurnuo govoreći mu "sad ćemo ja i ti da riješimo ovo", a
zatim je, dok je privodjen do službenog vozila, oštećenom uputio prijetnje "
zapamtio sam te ja, vidjećemo se sjutra kad skineš uniformu".
Da bi postojalo krivično djelo napad na službeno lice u vršenju službene
dužnosti iz čl.376.KZ potrebno je da počinilac napadne ili prijeti da će
napasti službeno lice u vršenju službene dužnosti u smislu st.1. te ako je
djelo učinjeno prema službenom licu u vršenju poslova javne bezbjednosti u
smislu st.3. pomenutog zakonskog propisa.
Radnja krivičnog djela je napad na službeno lice ili prijetnja napadom, a teži
oblik postoji u slučaju kada je djelo učinjeno prema službenom licu u vršenju
poslova javne bezbjednosti. Pasivni subjekt je službeno lice koje u konkretnom
slučaju znači lice pri vršenju poslova javne bezbjednosti.
U konkretnom slučaju napad okrivljenog prema oštećenom bio je primijenjen i
istovremen sa vršenjem službene dužnosti od strane oštećenog. Znači, da je
oštećeni J.Ž.o napadnut kao službeno lice u vršenju poslova javne bezbjednosti
prilikom razdvajanja lica koja su učestvovala u tuči odnosno privodjenja
učesnika tuče, te se u njegovim radnjama stiču sva bitna obilježja krivičnog
djela za koje je oglašen krivim.
Sud je na nesumnjiv način zaključio da je okrivljeni postupao sa umišljajem,
svjestan da napada službeno lice u vršenju poslova javne bezbjednosti, što se
utvrđuje iz činjenice da je oštećeni bio ovlašćeni policijski službenik, te da
je isti bio svjestan da preduzete radnje ulaze u okvir službenih ovlašćenja
službenog lica koji je postupao u konkretnom slučaju.
Za predmetno krivično djelo u krivičnom zakoniku je zaprijećena kazna zatvora
od šest mjeseci do pet godina.
Iz izvoda iz KE na ime okrivljenog utvrdjuje se da je isti osudijvan presudom
Osnovnog suda u P.a K.br.125/08 od 26.08.2008.godine, zbog krivičnog djela iz
čl.348.st.1. u vezi čl.332.st.1.KZ CG kaznom zatvora jednu godinu uslovno
dvije godine.
Prilikom odlučivanja o vrsti i visini kazne sud je imao u vidu sve okolnosti
iz čl. 42 KZ, pa je na strani okrivljenog od otežavajućih okolnosti cijenio
stepen krivice a od olakšavajućih okolnosti našao da se radi o relativno
mladom čovjeku, koji je student. Sud je cijenio raniju osudjivanost
okrivljenog ali kako je isti osudjivan za neistovrsno krivično djelo to ovoj
činjenici nije pridavao poseban značaj pa je olakšavajuće okolnosti na strani
okrivljenog cijenio kao osobito olakšavajuće okolnosti te primjenom čl.45. i
46. KZ ublažio kaznu ispod granica propisanog minimuma. Sud je mišljenja da će
se i sa ublaženom kaznom u potpunosti ostvariti svrha kažnjavanja predvidjena
čl.32.KZ koja podrzumijeva sprečavanje učinilaca da čine krivična djela uticaj
na njih da ubuduće ne vrše krivična djela kao i uticaj na druge da ne vrše
krivična djela, izražavanje društvene osude za krivično djelo i obaveze
poštovanja zakona, jačanje morala i uticaj na razvijanje društvene
odgovornosti.
Sud je obavezao okrivljenog na plaćanje paušala u iznosu od 30,00 €, koji
paušal je određen obzirom na trajanje postupka i imovinske prilike
okrivljenog, shodno čl. 226 ZKP.
Oštećeni J.Ž.o se radi ostvarivanja imovinskog pravnog zahtjeva upućuje na
parnični postupak, shodno čl.239.ZKP.
Sa izloženog odlučeno je kao u izreci presude, shodno čl. 374 ZKP.
OSNOVNI SUD U BIJELOM POLJU
Dana, 19.03.2012.godine
ZAPISNIČAR, S U D I J A,
Ljiljana Joksimović Violeta Raičević