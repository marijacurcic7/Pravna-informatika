           K.br. 3/11-10
U IME NARODA
           OSNOVNI SUD U KOLAŠINU, kao prvostepeni krivični po
predsjedniku suda Arsenu Popoviću, kao sudiji pojedincu, uz učešće zapisničara
Mrdak Ljiljane u krivičnom predmetu protiv optuženog K.S., zbog krivičnog
djela ugrožavanje javnog saobraćaja iz čl. 339 st. 3 u vezi st. 1 Krivičnog
zakonika, postupajući po optužnom predlogu ODT iz Kolašina Kt.br. 26/10 od
15.12.2010.godine, nakon održanog glavnog i javnog pretresa u prisustvui ODT
iz Kolašina Grujić Vojislava i optuženog K.S. dana 03.06.2011.godine donio je
i javno objavio sledeću -
P R E S U D U
           OPTUŽENI : 
           K.S., JMBG ..., od oca F. i majke J. rođene M., rođen
....godine u B., gdje je i nastanjen  ul. G.V.br....,  završio osnovnu školu,
državljanin Crne Gore, oženjen, nezaposlen, srednjeg imovnog stanja,
osudjivan.  
K r i v     j e
           Zato što je : 
      Dana, 28.09.2010.godine na magistralnom putu Podgorica-Kolašin u mjestu Platije, Opština Kolašin, ne pridržavajući se saobraćajnih propisa tako ugrozio saobraćaj da je doveo u opasnost život ljudi na način što je upravljao autobusom marke "V." reg.br. ... 270 vlasništvo "K." iz B., protivno čl. 83 ZOBS-a na putevima i to tako što nije držao potrebno odstojanje dok se kretao iza drugog vozila pri tom upravljajući vozilom brzinom od 47 km/h usled čega krećući se u koloni nije uspio da bezbjedno zaustavi svoje vozilo iza priključnog vozila skupa vozila marke "V." reg.br. ... 367-66 vlasništvo AP L.L. kojim je upravljao T.D., usled čega je desnom stranom svog vozila ostvario kontakt sa zadnjom lijevom stranom  priključnog vozila skupa vozila "V." kojom prilikom je oštećena V. D. zadobila lake tjelesne povrede manifestovane u vidu nagnječine kože grudnog koša

      \- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika.

      Pa ga sud primjenom citirane zakonske odredbe te čl. 39 Krivičnog zakonika st.2, tačka 1 u vezi sa čl. 364 ZKP-a,

O S U DJ U J E
      **Na novčanu kaznu u iznosu od 600,00 €** (šeststotina eura), koju okrivljeni ima platiti u roku od 3 (tri) mjeseca po pravosnažnosti presude, uplatom na žiro račun 832-196-94,koji se vodi na ime Osnovnog suda Kolašin.U koliko okrivljeni ne plati naznačeni iznos novčane kazne u ostavljenom roku ista će biti zamijenjena kaznom zatvora tako što će se za svakih započetih 25,00 € novčane kazne odrediti jedan dan zatvora.Ako okrivljeni plati samo dio novčane kazne , sud će ostatak kazne srazmjerno zamijeniti kaznom zatvora.

           OBAVEZUJE SE okrivljeni da na ime troškova krivičnog postupka
plati iznos od 225,5 €, te da na ime sudskog paušala plati iznos od 30,00 € na
žiro račun br. 832-196-94 koji se vodi na ime Osnovnog suda Kolašin,  prednje
u roku od 15 dana od dana pravosnažnosti presude, pod prijetnjom prinudnog
izvršenja
          Oštećena V. D. upućuje se na parnicu radi ostvarenja svog imovinsko - pravnog zahtjeva.  
O b r a z l o ž e nj e
      ODT iz Kolašina je svojim optužnim predlogom Kt.br. 96/10 od 15.12.2010.godine stavio na teret okrivljenom K. S. iz B. da je počinio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika, na način, mjesto i vrijeme činjenično i pravno opisano izrekom presude. ODT iz Kolašina Grujić Vojislav ostao je pri podnijetom optužnom predlogu do okončanja glavnog pretresa i u završnoj riječi predložio da sud okrivljenog oglasi krivim i osudi po zakonu.  
      Okrivljeni  K. S. prisustvovao je glavnom pretresu održanom dana 03.06.2011.godine i u svojoj odbrani je naveo da se dana 28.09.2010. godine kretao iz pravca Kolašina u pravcu Podgorice sa autobusom vlasništvo preduzeća "K." i dolaskom u mjestu Platije ispred tunela 10 primjetio ispred sebe teretno vozilo sa poluprikolicom koje se već bilo praktično zaustavilo na putu, da je on tom prilikom pokušao da zakoči kako nebi došlo do kontakta sa istim, međutim da je kolovoz bio vlažan, a kočnice na autobusu nijesu bile dobre, te da iz tih razloga nije uspio da zaustavi autobus te da je sa zadnjim dijelom poluprikolice ostvario kontakt prednjom desnom stranom autobusa. Naveo je da od putnika niko nije bio povrijedjen te da se samo neka žena V. žalila da je srčani bolesnik i da preventive radi treba da ode do bolnice. Na glavnom pretresu okrivljeni je istakao da je ovlašćenim ljudima u preduzeću "K." i ranije govorio da kočnice nijesu dobre ali oni na to nijesu reagovali. Istakao da se vozilo sa poluprikolicom kretalo iz pravca Kolašina u pravcu Podgorice. U završnoj riječi orkivljeni K. S. istakao je da ostaje pri odbrani datoj na glavnom pretresu.

      Sud  je u dokaznom postupku pročitao zapisnik o uviđaju Uprave plicije-Ispostave Kolašin od 05.10.2010.godine sa skicom lica mjesta, pročitao nalaz i mišljenje vještaka saobraćajne struke Č. M. od 25.10.2010.god., pročitao nalaz i mišljenje vještaka medicinske struke dr. B. B. od 08.12.2010.godine, pročitao izvod iz KE na ime okrivljenog izdatog od Uprave policije - PJ B. od 17.02.2011.godine, pročitao akt Kliničkog centra Crne Gore br. 1527 od 04.10.2010.godine o analizi krvi za okrivljenog K. S..ODT na glavnom pretresu odustao je od predloga da se u dokaznom postupku sasluša oštećena V. D.


      U zapisniku o uviđaju sa skicom lica mjesta  sačinjenim od strane Uprave policije - Ispostave Kolašin od 05.10.2010 godine,navodi se da se dana 28.09.2010 godine u mjestu Platije dogodila saobraćajna nezgoda,te da je patrola policije izašla na lice mjesta i konstatovala da se nezgoda dogodila na dijelu asvaltnog puta podijeljenog neisprekidanom linijom na kojem  je brzina kretanja saobraćajnim znakom ograničena na 50 km/h, te da su u nezgodi učestvovala dva motorna vozila i to autobus marke "Volvo" reg. broja ... 270 vlasništvo DOO "K." iz B.,da je sa njim u trenutku nezgode upravljao K. S. i teretno motorno vozilo marke "V." reg.broja ... 367-66,vlasništvo AP  L, L, iz U,,sa kojim je u trenutku nezgode upravljao T. D. iz P.. U zapisniku se dalje navodi da je do nezgode po izjavama vozača i zatečenog činjeničnog stanja došlo  na način što se vozač K. S.  sa autobusom marke "V." kretao iz pravca Kolašina  u pravcu Podgorice i dolaskom u mjesto Platije,isti zbog neprilagođene brzine uslovima i stanju na putu izgubio kontrolu nad vozilom kojim je  upravljao,nakon čega ostvaruje Fizički kontakt sa zadnjim dijelom priključnog vozila reg.br .. 39-71 ,koje je bilo pridodato teretnom Vozilu marke "V." reg.br.... 367-66 koje se kretalo u koloni ispred njega,kojom prilikom je povrijeđena putnica iz autobusa V. D. iz P. koja je prevezena u KC Crne Gore , te  nastala veća materijalna šteta na autobusu. Skica lica mjesta odslikava predmetnu nezgodu i  u saglasnoj je vezi sa zapisnikom o uviđaju.


      U nalazu i mišljenju vještaka saobraćajne struke od 25.10.2010 godine navodi se da se propust vozača autobusa smatra razlogom za nastanak nezgode, do koje je došlo u saobraćajnoj situaciji kada se skup vozila,koji se kretao ispred autobusa,neforsiranim kočenjem zaustavljao na ulazu u tunel,iz saobraćajnih razloga,vozač autobusa pri brzini kretanja od 47 km/h,propustio da održi bezbjedno podužno odstojanje iza skupa vozila, kočenjem intezitetom kao i skup vozila,zbog čega je došlo do naleta prednje desne strane autobusa na zadnju staranu priključnog vozila skupa vozila,na traci kretanja oba vozila,te da na osnovu raspoloživih podataka o nezgodi na strani vozača skupa vozila nije utvrđen propust.

      U nalazu i mišljenju vještaka medicinske struke navodi se da je u predmetnoj saobraćajnoj nezgodi  putnica iz autobusa V. D.   zadobila  jednu povredu, a po mišljenju vještaka radi se o lakoj tjelesnoj povredi manifestovanoj u vidu povrede grudnog koša-nagnječine kože nastale udarom grudnog koša o tvrdu i ravnu podlogu, a kao što je dio unutrašnjosti motornog vozila.

      Uvidom u izvod iz KE izdatog na ime okrivljenog K. S. izdatog od Uprave policije - PJ B. od 17.02.2011 godine utvrđeno je da imenovani prolazi kroz kaznenu evidenciju i to da je osuđen na kaznu zatvora  u trajanju od jedne godine  presudom  Osnovnog suda Herceg Novi K.br. 182/07 od 07.05.2009 godine za krivično djelo iz čl. 339 st.1 i čl. 348 st.4 Krivičnog Zakonika.

      U aktu Kliničkog Centra Crne Gore  br. 1527 od 04.10.2010 godine , o analizi krvi  optuženog K. S.  navodi se da kod istog nijesu pronađeni tragovi alkohola u krvi.

      Utvrđujući činjenice  i sve provedene dokaze kako pojedinačno , tako i u njihovom međusobnom odnosu sud je našao da su navodi iz optužnog predloga u svemu dokazani te da je okrivljeni K. S.  počinio krivično djelo ugrožavanje javnog saobraćaja iz čl. 339 st.3 u vezi st.1 Krivičnog Zakonika. Tokom postupka  na nesumnjiv način je utvrđeno da je dana  28.09.2010.godine na magistralnom putu Podgorica-Kolašin u mjestu Platije, Opština Kolašin, ne pridržavajući se saobraćajnih propisa okrivljeni  tako ugrozio saobraćaj da je doveo u opasnost život ljudi na način što je upravljao autobusom marke "V." reg.br. ... 270 vlasništvo "K." iz B., protivno čl. 83 ZOBS-a na putevima i to tako što nije držao potrebno odstojanje dok se kretao iza drugog vozila pri tom upravljajući vozilom brzinom od 47 km/h usled čega krećući se u koloni nije uspio da bezbjedno zaustavi svoje vozilo iza priključnog vozila skupa vozila marke "V." reg.br. ... 367-66 vlasništvo AP L. L. kojim je upravljao T. D., usled čega je desnom stranom svog vozila ostvario kontakt sa zadnjom lijevom stranom  priključnog vozila skupa vozila "V." kojom prilikom je oštećena V.D. zadobila lake tjelesne povrede manifestovane u vidu nagnječine kože grudnog koša. Ovakav zaključak suda proizilazi iz svih provedenih dokaza , a naročito iz nalaza i mišljenja vještaka saobraćajne struke i iz zapisnika o uviđaju sa skicom lica mjesta sačinjenog od strane Uprave policije - Ispostava Kolašin iz kojih je sud utvrdio su u nezgodi  učestvovali autobus marke "V." reg.br ... 270 kojim je u trenutku nezgode upravljao okrivljeni K. S.  i teretno motorno vozilo marke "V." reg . br.... 367-66 kojim je u trenutku nezgode upravljao T. D.,te da je propust vozača autobusa razlog za nastanak nezgode, da se propust sastojao u tome što okrivljeni vozač autobusa pri brzini  kretanja od 47 km/h je propustio da održi bezbjedno podužno odstojanje iza skupa vozila,kočenjem intezitetom kao i skup vozila,usled čega je došlo do naleta prednje desne strane autobusa na zadnju stranu priključnog vozila skupa vozila.  
      Posljedice predmetne saobraćajne nezgode ogledaju se u zadobijenim lakim tjelesnim povredama kod oštećene  V. D., koje je kao takve okarekterisao vještak medicinske struke.  
      Cijeneći odbranu okrivljenog sud je istu odbacio jer je u suprotnosti sa nalazom i mišljenjem vještaka saobraćajne struke,koji je decidno naveo da razlog nezgode leži u propustu vozača autobusa,te je sud cijenio da je odbrana okrivlljenog sračunata na izbjegavanje krivično pravne odgovornosti.  
      Iz izloženog proizilazi da su se u radnjama okrivljenog stekla sva obilježja bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika,da se odnos okrivljenog prema izvršenom djelu ima smatrati nehatnim postupanjem0, te  je zbog toga sud okrivljenog oglasio krivim i krivično pravno odgovornim.  
      Opredjeljujući se za krivičnu sankciju sud je je cijenio sve okolnosti od značaja za individualizaciju iste, a koje se tiču okrivljenog i krivičnog  djela koje mu se stavlja na teret,pa je od olakšavajućih okolnosti na strani okrivljenog uzeo činjenicu da se radi o mladom,porodičnom čovjeku, dok je od otežavajućih okolnosti imao u vidu njegovu raniju osuđivanost i to u 2009 godini i to za istovrsno krivično djelo.  
      Imajući u vidu navedeno sud mu je u zakonom predviđenim granicama izrekao novčanu kaznu u iznosu od 600€,koja je po mišljenju suda adekvatna sankcija težini počinjenog krivičnog djela,te da će se istom ostvariti opšta svrha propisivanja i izricanja krivičnih sankcija iz čl.5 Krivičnog zakonika.  
      Kako je okrivljeni oglašen krivim to ga je sud shodno čl.202 u vezi čl. 199 ZKP-a obavezao na plaćanje troškova krivičnog postupka u iznosu od 225,5€,koji se odnose za dati nalaz i mišljenje i to vještaku saobraćajne struke M. Č. u iznosu od 148,5€ i vještaku medicinske struke dr B. B.u iznosu od 77€, te obavezao okrivljenog  na plaćanje sudskog paušala u iznosu od 30€,koji je srazmjeran dužini trajanja postupka i imovinskim prilikama okrivljenog.

      Oštećena V. D. upućuje se da svoj imovinsko - pravni zahtjev ostvari u parničnom postupku,shodno čl.212 ZKP-a.

      Sa svega naprijed iznijetog odlučeno je kao u izreci presude.

OSNOVNI SUD U KOLAŠINU
Dana, 03.06.2011 godine 
Zapisničar
PREDSJEDNIK SUDA
Ljiljana Mrdak s.r.
Arsen Popović s.r. 
PRAVNA POUKA;      Protiv ove presude dozovljena je žalba
                                      u roku od 8 dana, od dana prijema iste
                                      i to Višem sudu u Bijelom Polju, a preko
                                      ovog suda.  