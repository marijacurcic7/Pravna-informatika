
K.br.7/13 
                                                        **U IME CRNE GORE**


                                Osnovni sud u Pljevljima, kao prvostpeni krivični sud, po sudiji  Ljiljani Popović, uz sudjelovanje zapisničara Leković Zore, u krivičnom predmetu protiv optuženog  D.A. iz P., zbog krivičnog djela ugrožavanje javnog saobraćaja iz čl. 339 st.3 u vezi  st. 1 KZ a po optužnom predlogu  ODT Pljevlja  Kt.br.218/12 od 28.12.2012.godine,  nakon održanog glavnog i javnog pretresa,u prisustvu zamjenika ODT Pljevlja Golubović Sanje i  optuženog  D. A., dana  22.03.2013.godine donio je i javno objavio


                                                        **P R E S U D U**


                    **Optuženi   D.A., **JMBG ....., od oca S. i majke S. rodjene D., rodjen u P. dana ......, sa prebivalištem u P.,Ul...., džravljanin CG, neoženjen, bez  djece, zaposlen u Rudnik uglja P., pismen, završio srednju saobraćajnu školu, govori crnogorskim jezikom, živi od zarade, neosudjivan.


                                                        **K R I V    J  E **

                         Što je: 
                     Dana 30.04.2012.godine  oko 10,45 časova  u raskrsnici  ulice V.K. i  ulice A., ispred ugostiteljskog objekta I. P. u P., upravljajući putničkim motornim vozilom  marke V.P., reg.oznaka ......, ne pridržavajući se  saobraćajnih propisa  ugrozio saobraćaj i doveo u opasnost  život i tijelo ljudi na način što se  suprotno odredbi čl.22 ZOBS-a  na putevima  kretao vozilom hodom unazad a da se prethodno nije uvjerio da takvu radnju može izvršiti bez opasnosti za druge učesnike u saobraćaju,  iako je bio svjestan  da takvom vožnjom može  učiniti djelo ali je olako držao da do toga neće doći  ili da će to moći spriječiti  te je pri takvoj  nepropisnoj vožnji  zadnjim dijelom vozila udario u pješaka, oštećenog Č.D., kojom prilikom je oštećenom nanio lake tjelesne povrede u vidu  kontuzije glave  predjela  ispred desnog uha sa  površnom oguljotinom kože, kontuziju oba koljena  sa površnom oguljotinom kože i kontuziju obje  podlaktice i obje šake sa brojnim  površnim oguljotinama  kože,

                    **čime je izvršio krivično djelo ugrožavanje javnog saobraćaja   iz čl.339  st.3 u vezi    st.1  KZ,**

                    pa  sud optuženom na osnovu već citiranog zakonskog propisa te  primjenom članova 4,13, 16, 32, 36,42 , 52, 53  i 54 KZ  te čl.226, 229,230 i 374 ZKP-a  **i z r i č e**


              **USLOVNU OSUDU**


                    Sa kojom se optuženom **D.A.** utvrdjuje kazna zatvora   u trajanju od  3 (tri) mjeseca  i istovremeno odredjuje  da se ista neće izvršiti  ako optuženi u roku  od jedne godine dana ne izvrši novo krivično djelo.

                      Optuženi je dužan platiti Budžetu Crne Gore na ime troškova krivičnog  postupka  iznos od 187,00 €  kao i na ime paušala  iznos od  30,00 €,

                    a sve ovo u roku od 15 dana po pravnosnažnosti presude pod prijetnjom prinudnog izvršenja.

                    Oštećeni Č.D. radi ostvarivanja imovinsko pravnog zahtjeva  upućuje se na parnicu.

                                                            **O b r a z l o ž e nj e**


                    Osnovno državno tužilaštvo u Pljevljima , optužnim predlogom  Kt.br.218/12 od 28.12.2012.godine, optužilo je D.A. iz P., da je izvršio krivično djelo ugrožavanje javnog saobraćaja iz čl.339  st.3 u vezi  st.1  KZ a na način, mjesto i vrijeme bliže opisano  u izreci ove presude. U  završnoj riječi zamjenik ODT Pljevlja  predložio je da ga  sud oglasi krivim i osudi  po zakonu.

                    Oštećeni Č.D.iako je uredno pozvan nije pristupio na glavni pretres niti je pisanim podneskom postavio  imovinsko pravni zahtjev.

                    Optuženi  D.A. u svojoj odbrani  na glavnom pretresu  priznajući izvršenje krivičnog djela i svoju krivicu  naveo je da se smatra krivim  i da su svi navodi optužnog predloga tačni kao i da mu je žao što se to desilo, da je sa oštećenim u odličnim odnosima i da ga je posjećivao i u završnoj riječi  odluku o krivici i kazni  ostavio na ocjenu sudu.

                    U dokaznom postupku sud je saslušao saslušao  vještaka R.M., pročitao nalaz i mišljenje vještaka dr.P., pročitao zapisnik o uvidjaju  UP PJ Pljevlja broj 34/12 od 30.04.2012.godine, pročitao zapisnik o vršenju tehničkog pregleda od 30.04.2012. godine, pročitao izvještaj ljekaa specijaliste broj protokola 1582 od 30.04.2012.godine, pročitao izvještaj  KC CG o analizi krvi  A.br.460/07.05.2012.godine, izvršio uvid u fotodokumetaciju UP PJ Pljevlja broj 161/2012 i broj 162/12  oba od 30.04.2012.godine i pročitao izvod iz KE za optuženog.

                    Nakon provedenog dokaznog postupka i ocjene izvedenih dokaza  kako svakog pojedinačno  tako i u medjusobnoj povezanosti  a pri tom cijeneći priznanje optuženog, sud je utvrdio činjenično stanje bliže opisano  izrekom ove presude.

                    Naime, javna optužba stavlja na teret optuženom D.A. da je izvršio krivično djelo ugrožavanje javnog saobraćaja iz čl.339 st.3 u vezi st.1 Kz na način što  dana 30.04.2012.godine oko 10,45 časova  u raskrsnici  ulice V.K. i A.  upravljajući PMV  marke V.P. reg.br.PV AN  ... nije se pridržavao saobraćajnih propisa  i ugrozio saobraćaj  dovodeći u opasnost život i tijelo ljudi tako što se suprotno odredbi čl.22 ZOBS-a na putevima kretao vozilom unazad  a da se prethodno nije uvjerio  da takvu radnju može izvršiti  bez opasnosti za druge učesnike  i ako je bio svjestan  da takvom vožnjom može učiniti djelo  ali je olako držao  da do toga neće doći ili da će to moći izbjeći  pa je pri takvoj nepropisnoj vožnji  zadnjim  dijelom vozila udario  pješaka-oštećenog Č.  i oštećenom nanio  lake tjelesne povrede bliže opisane izrekom ove presude. Optuženi D.A.  u cjelosti priznaje izvršenje krivičnog djela i krivicu  navodeći da su  svi  navodi optužbe  tačni.

                    Ovakvo priznanje  optuženog  osim što je jasno, potpuno i nedvosmisleno  potvrdjeno je i nalozom i mišljenjem vještaka saobraćajne struke R.M. koji je istakao  u svom pisanom nalazu i mišljenju  kao i u riječi na glavnom pretresu  da je  vozač vozila V.  kretao se vozilom unazad  bez dovoljno pažnje  a što je propust vozača vozila  uzročno vezan  za nastanak nezgode kao i da vještak nije  našao propuste na strani pješaka-oštećenog  uzročno vezane  za ovu saobraćajnu nezgodu.

                    Nalaz i mišljenje vještaka saobraćajne struke R.M. sud u cjelosti prihvata  kao objektivan  i dat po pravilima struke i nauke a na osnovu  zapisnika o uvidjaju UP PJ Pljevlja te fotoelaborata UP PJ Pljevlja a povodom saobraćajne nezgode.

                    Da  je oštećeni Č.D. u ovoj saobraćajnoj nezgodi  zadobio lake tjelesne povrede  utvrdjeno je iz nalaza i mišljenja vještaka dr.P.M. koji je  u istom istakao  i to na osnovu medecinske dokumentacije za oštećenog  da je oštećeni  kritične prilike zadobio povrede:  kontuzija glave  predjela ispred desnog uha sa površnom oguljotinom  kože, kontuzija oba koljena sa površnim oguljotinama kože,  kontuzija obje  podlaktice i obje šake sa brojnim površnim oguljotinama kože  te da se radi o lakim tjelesnim povredama koje su najvjerovatnije nastale  udarom tupe sile, moguće je  lakšim ili blažim udarom vozila  ili padom,  udarom i drljanjem  od tupu tvrdu podlogu.

                    I nalaz i mišljenje vještaka medecinske struke  dr.P.M. sud prihvata kao objektivan i dat po pravilima struke  a na osnovu medecinske dokumetacije  za oštećenog.

                     Dakle,jasnim i potpunim prizanjem optuženog D.A., na osnovu objektivnih i stručnih  nalaza i mišljenja vještaka saobraćajne struke R.M. i vještaka medecinske struke dr. P.M. kao i ostalim dokazima u postupku  nesumnjivo je utvrdjeno  da je optuženi D.A.izvršio krivično djelo ugrožavanje  javnog saobraćaja iz čl.339 st.3 u vezi st.1 Kz  kako mu se to javnom optužbom stavlja na teret, da je optuženi  djelo izvršio  iz nehata jer je bio svjestan da vožnjom  unazad u raskrsnici  može ugroziti saobraćaj i dovesti u opasnost  život i tijelo drugih učesnika u saobraćaju, dakle  bio svjestan da može učiniti djelo  ali je olako držao da do toga neće doći ili da će  to moći spriječiti  i pri takvoj nepropisnoj vožnji  zadnjim dijelom vozila je udario u pješaka-oštećenog Č.i nanio mu lake tjelesne povrede  u kojim radnjama optuženog D.A. stoje svi bitni elementi bića krivičnog djela ugrožavanje javnog saobraćaja iz čl.339 st.3 u vezi st.1 Kz  pa ga je sud kao nehatnog  učinioca  oglasio krivim  i osudio po zakonu.

                    Prilikom odlučivanja  o vrsti i visini kazne  sud je u smislu čl.42 Kz  cijenio sve okolnosti  koje utiču  na vrstu i visinu kazne. Optuženi  je priznao izvršenje krivičnog djela i krivicu, izrazio žaljenje. Mlad je čovjek,  starosti 27.godina. Do  sada nije osudjivan. Sve ove okolnosti sud je uzeo kao olakšavajuće okolnosti na strani optuženog . Obzirom na ove činjenice  sud je mišljenja da prema optuženom  D. nije nužno izricati drugu vrstu krivične sankcije već da se opravdano može očekivati da će se i samim upozorenjem uz prijetnju kaznom dovoljno uticati na ovog optuženog da više nevrši krivična djela pa mu je sud cijeneći u okviru opšte svrhe  krivičnih sankcija u smislu čl.52 Kz i svrhu uslovne osude utvrdio kaznu zatvora u trajanju od tri mjeseca i istovremeno odredio da se ista neće izvršiti ako optuženi u roku od jedne godine ne izvrši novo krivično djelo.

                    Shodno čl.226 i 229 ZKP-a sud je obavezao optuženog  da  na ime troškova krivičnog postupka  koji čini  naknada za obavljeno medecinsko  i saobraćajno vještačenje  plati  iznos od 187,00 €  kao i da  na ime   paušala plati  iznose  od  30,00 €  koji iznos je odmjren obzirom  na dužinu trajanja  i složenost   krivičnog postupka te imovno stanje optuženog.

                    Shodno čl.230 ZKP-a  oštećenog  Č.D. sud je radi ostvarivanja  imovinsko pravnog zahtjeva uputio na parnicu.


                    **OSNOVNI SUD U PLJEVLJIMA , dana 22.03.2013.godine.**

Zapisničar,
S u d i j a ,
Leković Zora
Ljiljana Popović  
PRAVNA POUKA:
                        Protiv  ove presude  dozvoljena je žalba  u roku od 8.dana  po
                        prijemu  iste Višem sudu B.Polje, a preko ovog suda.  
DOSTAVITI:
1 x ODT Pljevlja
1 x Optuženom 