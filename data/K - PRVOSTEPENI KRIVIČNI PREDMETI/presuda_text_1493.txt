OSNOVNI SUD U ROŽAJAMA
K.br. 56/11  
                                                       U IME NARODA


        OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 32/11 od 28.03.2011.g. podnijet protiv optuženog M.V. iz Donje Lovnice, Opština Rožaje, zbog krivičnog djela lažno prijavljivanje iz čl. 388. st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, punomoćnika oštećenog R. S., advokata K. F. i optuženog, dana 26.04.2011.g. donio je i javno objavio


                                                            P R E S U D U


        Optuženi M. V. JMBG 1008946272021, od oca Z. i majke Š., rodj. N., rodjen 10.08.1946.g. u Donjoj Lovnici, Opština Rožaje, gdje i živi, drž. CG, pismen, završio osnovnu školu, penzioner, prima penziju u iznosu od 120,00 eura, oženjen, otac 7 djece, odslužio vojni rok 1967.g. u Peći, vodi se pri VE Rožaje, siromašnog imovnog stanja, osudjivan presudom Opštinskog suda Ivangrad K.br. 182/67 od 19.02.1968.g. zbog krivičnog djela iz čl. 246a/1 KZ na novčanu kaznu u iznosu od 80,00 dinara, presudom Osnovnog suda Rožaje K.br. 500/92 od 26.02.1993.g. zbog krivičnog djela iz čl. 143/1 na novčanu kaznu u iznosu od 50.000 dinara, presudom Osnovnog suda Rožaje K.br. 628/92 od 06.04.1993.g. zbog krivičnog djela iz čl. 143/1 KZ na novčanu kaznu u iznosu od 30.000 dinara, presudom Osnovnog suda Rožaje K.br. 776/92 od 14.04.1993.g. zbog krivičnog djela iz čl. 143/1 na novčanu kaznu u iznosu od 250,00 dinara, presudom Osnovnog suda Rožaje K.br. 42/93 od 17.06.1993.g. zbog krivičnog djela iz čl. 143/1 na novčanu kaznu u iznosu od 500,00 dinara i presudom Osnovnog suda Rožaje K.br. 60/2001 od 23.01.2001.g. zbog krivičnog djela iz čl. 136/1 na novčanu kaznu u iznosu od 3.600 dinara,



                                                          K R I V    J E

        Što je,  
        dana 15.01.2011.g. u Rožajama, prijavio R. S. da je učinio krivično djelo šumska kradja iz čl. 324. Krivičnog zakonika koje se goni po službenoj dužnosti, a znao je da isti nije učinilac tog djela, na način što je usmeno obavijestio Upravu za šume Pljevlja-PJ Rožaje, da isti u državnoj šumi odjeljenju broj 18. GJ "Lovničke šume" radi kradje obara stabla,

        -čime je izvršio krivično djelo lažno prijavljivanje iz čl. 388. st. 1. Krivičnog zakonika,

        pa mu sud primjenom pomenutog zakonskog propisa i čl. 4, 13, 15, 32, 36, 42, 52, 53, 54. Krivičnog zakonika i čl. 364. Zakonika o krivičnom postupku    i z r i č e


                                                       USLOVNU OSUDU


        Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se kazna neće izvršiti ukoliko osudjeni u roku od jedne godine ne učini novo krivično djelo.  
        Da plati ovome sudu na ime troškova krivičnog postupka paušalni iznos od 30,00 eura, u roku od 15 dana po pravosnažnosti ove presude.  
        Oštećeni R. S. se radi ostvarivanja odštetnog zahtjeva upućuje na gradjansku parnicu.


                                                  O b r a z l o ž e nj e


        Osnovno državno tužilaštvo iz Rožaja, podnijelo je ovome sudu optužni predlog Kt.br. 32/11 od 28.03.2011.g. protiv optuženog M. V. iz Donje Lovnice, Opština Rožaje, zbog krivičnog djela lažno prijavljivanje iz čl. 388. st. 1. Krivičnog zakonika  (KZ).  
        Na glavnom pretresu Zamjenik ODT-a Selmanović Armin je ostao pri podnijetom optužnom predlogu, te je predložio da sud optuženog oglasi krivim zbog krivičnog djela koje mu je optžbom stavljeno na teret i da ga osudi na kaznu po zakonu.  
        Punomoćnik oštećenog R. S., adv. K. F. u završnoj riječi je istakao da se pridružuje krivičnom gonjenju ODT-a u odnosu na optuženog, a odštetni zahtjev će ostvariti posebnom tužbom u gradjanskoj parnici.  
        Optuženi je u svojoj odbrani istakao: da mu je oštećeni R. S. komšija i sa njim od ranije nije u dobrim odnosima. Da je dana 14.01.2011.g. zatekao sinove oštećenog R. N. i M. da sa volujskom zapregom prevoze na vlaku dva ili tri tanja čamova trupca iz pravca odjeljenja broj 18. GJ "Lovničke šume" prema svojoj kući, pa je zaključio da su stabla oborili u državnoj šumi u ovom odjeljenju. Da je nakon toga dana 15.01.2011.g. odlučio da prijavi oštećenog Sadriju da je vršio bespravnu sječu u državnoj šumi, i ako ga nije zatekao da obara, niti prevozi ova stabla, jer je on gazda kuće, te smatra da njegova djeca ne bi obarila stabla u državnoj šumi bez njegovog znanja, pa je u gradu sreo inžinjera šumarstva Š. Š., a zatim je pošao kod direktora šumarstva K. F. i prijavio oštećenog da je vršio bespravnu sječu i kradju stabala iz državne šume iz odjeljenja broj 18. Nakon toga na lice mjesta su izašli kontrolni lugari Š. Š. i D. R. sa reonskim lugarom H. S.i izvršili kontrolu u ovom odjeljenju, ali ne zna da li su pronašli panjeve od bespravne sječe jer nije bio sa njima na lice mjesta, a koliko mu je poznato protivu oštećenog Uprava za šume nije podnosila krivičnu prijavu nadležnom tužiocu tako da on nije odgovarao pred sudom zbog kradje stabala u navedenom odjeljenju. Predložio je da ga sud oslobodi od optužbe, jer nije izvršio djelo za koje je optužen.  
        Po ovoj krivičnopravnoj stvari, sud je izveo dokaze: saslušao svedoka-oštećenog R. S., svedoke R.ć N. i R. M., pročitao izvještaj Uprave za šume Pljevlja-PJ Rožaje br. 53 od 21.01.2011.g., obaveštenje Uprave za šume-Područna jedinica Rožaje br. 117. od 23.02.2011.g., izvršio uvid u zapisnike sa pretresa ovoga suda K.br. 20/11 od 10.03.2011.g., 24.03.2011.g. i presudu od 24.03.2011.g. i uvid u izvod iz kaznene evidencije na ime optuženog.  
        Cijeneći odbranu optuženog i sve izvedene dokaze kako pojedinačno, tako i u medjusobnoj vezi u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.  
        Naime, iz iskaza svedoka-oštećenog R. S. i svedoka R. N. i M. utvrdjeno je da je optuženi dana 15.01.2011.g. lažno prijavio oštećenog S. u Upravi za šume Pljevlja-PJ Rožaje da je prethodnog dana izvršio bespravnu sječu stabala u državnoj šumi u odjeljenju broj 18. GJ "Lovničke šume" i da je zatekao sinove oštećenog N. i M. da prevoze trupce od ovih stabala, jer oštećeni nije oborio predmetna stabla u državnoj šumi, niti su N. i M. prevozili trupce od istih, niti ih je optuženi zatekao da prevoze bilo kakve trupce dana 14.01.2011.g., što su potvrdili i kontrolni lugari prilikom izvršene kontrole na licu mjesta.  
        Iz izvještaja Uprave za šume-PJ Rožaje od 21.01.2011.g. i obaveštenja od 23.02.2011.g. utvrdjuje se da su kontrolni lugari Š. Š. i D. R. sa reonskim lugarom H. S. po prijavi optuženog da je oštećeni R. S. vršio bespravnu sječu i kradju stabala u odjeljenju broj 18. GJ "Lovničke šume", dana 18.01.2011.g. izašli na lice mjesta, izvršili kontrolu u navedenom odjeljenju i utvrdili da nije bilo bespravne sječe stabala u ovom odjeljenju, niti su kod kuće oštećenog pronašli bilo kakve trupce od bespravno oborenih stabala već su u ovom odjeljenju pronašli da su skidani čekići i doznačne pločice sa panjeva od redovne doznake i da su procijenili da je to učinio optuženi o čemu su obavijestili Upravu policije i republičkog šumarskog inspektora.  
        Iz presude ovoga suda K.br. 20/11 od 24.03.2011.g. i zapisnika sa pretresa utvrdjeno je da optuženi navedenom nepravosnažnom presudom oglašen krivim zbog krivičnog djela klevete iz čl. 196. st. 1. KZ, zbog toga što je iznosio neistine da je R. S. izvršio bespravnu sječu u državnoj šumi u odjeljenju broj 18. GJ "Lovničke šume" što je moglo škoditi njegovoj časti i ugledu.  
        Imajući u vidu iskaz svedoka-oštećenog R. S.i svedoka R. N. i M. koje je sud prihvatio kao jasne, objektivne, uvjerljive i medjusobno saglasne u bitnom, te dovodeći iste u vezu sa navodima iz pismeno izvedenih dokaza i iskazom optuženog u dijelu u kojem ne spori odlučne činjenice, zaista se nedvosmisleno utvrdjuje da je optuženi kritičnog dana prijavio oštećenog Upravi za šume Pljevlja-PJ Rožaje da je u državnoj šumi u odjeljenju br. 18. GJ "Lovničke šume" obarao čamova stabla i učinio krivično djelo šumska kradja koje se goni po službenoj dužnosti, a znao je da isti nije obarao predmetna stabla, te da nije učinilac tog djela.  
        Sud je cijenio iskaz optuženog, pa je isti prihvatio u dijelu u kojem je isti saglasan sa utvrdjenim činjeničnim stanjem. Medjutim, iskaz optuženog, u dijelu u kojem ističe da nije lažno prijavio oštećenog da je obarao predmetna stabla u državnoj šumi, jer je zatekao njegovu djecu da prevoze trupce od ovih stabala, sud nije prihvatio obzirom da je njegov iskaz neobjektivan, neuvjerljiv, protivurječan sam sa sobom i sa dokazima izvedenim u postupku, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost, pa sud njegov iskaz, u ovom dijelu, nije ni mogao prihvatiti.  
        Dakle, u postupku je utvrdjeno da je optuženi dana 15.01.2011.g. u Rožajama, prijavio R. S. da je učinio krivično djelo šumska kradja iz čl. 324. Krivičnog zakonika koje se goni po službenoj dužnosti, a znao je da isti nije učinilac tog djela, na način što je usmeno obavijestio Upravu za šume Pljevlja-PJ Rožaje, da isti u državnoj šumi odjeljenju broj 18. GJ "Lovničke šume" radi kradje obara stabla. U konkretnom slučaju optuženi je bio svestan svog djela tj. svestan da na opisani način lažno prijavljuje oštećenog i to je htio, pa je postupao sa direktnim umišljajem.  
        Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela lažno prijavljivanje iz čl. 388. st. 1. KZ, za koje djelo je sud istog oglasio krivim i izrekao mu uslovnu osudu utvrdjujući mu pritom kaznu zatvora u trajanju od 3 (tri) mjeseca i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.  
        Prilikom izricanja ovakve vrste krivične sankcije, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, raniji život optuženog te protek vremena od ranije osude zbog druge vrste krivičnog djela, cijeneći pritom kao olakšavajuće okolnosti njegove porodične prilike, siromašno imovno stanje i životnu dob, koje okolnosti su u svojoj ukupnosti cijenjene kao naročito olakšavajuće okolnosti, pa je sud u nedostatku otežavajućih okolnosti našao da je imalo mjesta izricanju ovakve vrste i visine kazne, ubijedjen da će izrečena novčana kazna u naznačenom iznosu, kao ublažena kazna, u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.  
        Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima (Sl. list br. 14/11), sud je obavezao optuženog da plati ovome sudu na ime troškova krivičnog postupka paušalni iznos od 30,00 eura.  
        Na osnovu čl. 212. st. 2. ZKP oštećeni R. S. je radi ostvarivanja odštetnog zahtjeva upućen na gradjansku parnicu.  
        Sa izloženog odlučeno je kao u dispozitivu ove presude.


        OSNOVNI SUD U ROŽAJAMA, dana 26.04.2011.g.

Zapisničar,
S U D I J A,
Dacić Azra s.r.
Zekić Milosav   s.r.  
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.  