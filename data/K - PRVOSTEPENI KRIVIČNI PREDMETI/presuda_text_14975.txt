K.br.408/12  
U IME CRNE GORE
OSNOVNI SUD U PODGORICI,po sudiji Đuković Goranu,uz učešće namještenka suda
Maraš Ane, kao zapisničara,u krivičnom predmetu protiv okrivljenog Z.M.,zbog
krivičnog djela teška tjelesna povreda iz čl. 151.st.1 Krivičnog
zakonika,odlučujući po optužnom predlogu Osnovnog državnog tužilaštva Kt.br.
848/11 od 02.aprila 2012 godine(izmjenjenog na glavnom pretresu),koji je
zastupala savjetnik Osnovnog državnog tužioca P.N.,nakon glavnog, javnog
pretresa održanog dana 18.02.2013 godine u prisustvu stranaka i branioca
okrivljenog Z.M., advokata A.I., izrekao je i dana 21.02.2013 godine javno
objavio
PRESUDU
Okrivljeni: Z.M.,zvani „Z.“,od oca S. i majke B.,rođene M.,rođen 23.09.1990
godine u P.,sa prebivalištem u P. G. bb,neoženjen,nezaposlen,završio srednju
školu,srednjeg imovnog stanja,neosuđivan
Kriv je  
Zato što je:
Dana 13.05.2011 godine u P. ispred lokala I., oko 03,15 h, svjestan da može
učiniti djelo pa je na to pristao znajući da je njegovo djelo zabranjeno,
teško tjelesno povrijedio oštećenog D.S.,na način što mu je zadao udarac
pesnicom u predjelu glave od kojeg udarca je pao na asfalt nanoseći mu tešku
tjelesnu povredu u vidu potresa mozga  i rane razderine glave u potiljačnom
predjelu sa lijeve strane ,dužine 4 cm  

čime je izvrši krivično djelo teška tjelesna povreda iz čl. 151.st.1 Krivičnog zakonika

Pa sud okrivljenom primjenom citiranih Zakonskih propisa i čl.
3,4,5,13,15,32,42,52,53 i 54 Krivičnog zakonika i čl. 226,229 i 374 Zakonika o
krivičnom postupku izriče  
USLOVNU OSUDU
Kojom mu prethodno utvrđuje kaznu zatvora u trajanju od 6(šest)mjeseci i
istvremeno određuje da se utvrđena kazna neće izvršiti okoliko okrivljeni u
roku od 2(dvije) godine po pravosnažnosti presude ne izvši novo krivično
djelo.  
Obavezuje se okrivljeni da ovom sudu na ime troškova postuka uplati novčani
iznos od 209.00 eura, kao i 30.00 eura na ime paušala u roku od 15 dana po
pravosnažnosti presude pod prijetnjom prinudnog izvršenja.  
Obrazloženje
Optužnim predlogom Osnovnog državnog tužilaštva Kt.br. 848/11 od 02.aprila
2012 godine okrivljenom Z.M. stavljeno je na teret izvršenje krivičnog djela
teška tjelesna povreda iz čl. 151.st.1 Krivičnog zakonika. Zastupnik optužbe
izmjenio je činjenični opis krivičnog djela,na način kao u izreci presude. U
završnoj riječi ostao je pri izmjenjenom optužnom aktu i predložio je sudu da
okrivljenog oglasi krivim i kazni po zakonu u granicama koje Zakon propisuje
za predmetno krivično djelo.  
Okrivljeni se na glavnom pretresu branio da je dana 12.05.2012 godine (oko
22,30h), sa drugom V.D. došao u lokal „I.“,gdje je popio oko litar bijelog
vina. Iz lokala su izašli dana 13.05.2011 godine oko 03,00časa. Kada je izašao
ispred lokala pozvao je taksi, kako bi pošao kući u G.,u kom trenutku je
takođe ispred lokala primjetio jedan kombi za koji je znao da vozi promoterke
pića. Nadalje pored kombi vozila  vido je promoterke pića,a u vozilu jednog
momka koga od ranije nije poznavao i za koga je kasnije saznao da se zove D.
S.. Nadalje pojasnio je da je taj momak sjedio u kombi vozilu i da su ga
promoterke pića zamolile da izađe iz istog. Tada je prišao i zamolio je tog
momka da izađe iz kombija,što je isti i učinio. Nadalje D. mu je pružio
ruku,nasmijali su se i popričali normalnim tonom. U tom trenutku do njih je
došao jedan momak koga od ranije nije poznavao i za koga je kasnije saznao da
se zove V. U. koji mu se obratio riječima „Šta si ti ko si ti“,u kom tenutku
je D.takođe izgovorio riječi“Šta si ti ko si ti“.U tom trenutku prišao je
njegov drug V.D. koji je primjetio da ta dva momka hoće da ga napadnu,pa je
isti rukama prvo odgurnuo  V., a potom i D.. Zatim je D. S. počeo da prijeti
upućujući mu riječi „sad ćut da ti jebem mater“ i krenuo je prema njemu.Kako
se uplašio u namjeri da se odbrani istog je udario stisnutom pesnicom u
predjelu obraza,od koga udarca je D. pao na asfaltnu podlogu. Nakon toga vidio
je policajca,pa se uplašio i počeo da bježi. Prije nego što je udario
oštećenog, oštećeni i V. U. nijesu ostvarili bilo kakav fizički kontakt sa
njim.  
Iznoseći odbranu u prethodnom postupku okrivljeni se  branio da je kritične
noći sa drugom V. D. bilo u lokalu „I.“, iz koga su izašli oko 03,00 h. Nakon
što su izašli iz lokala pozvao je taksi u namjeri da ide kući, kada je
primjetio kombi vozlo koje služi za prevoz promoterki pića. U navedenom vozilu
je vidio D.S. od koga su ove djevojke (koje od ranije poznaje) tražile na
izađe iz istog,što on nije htio da uradi. Pošto mu je bilo žao djevojaka
prišao je do otvorenih vrata kombija i D. kulturno zamolio da izađe,što je
isti i učinio, pa tu su popričali par minuta(korektno). U tom trenutku došao
je drug D. S. koji je počeo da viče „Šta si ti, ko si ti“,kada mu se i D.
obratio sa istim riječima. Pojasnio je da je u tom trenutku njegov drug V. D.
stao između njega i D.a i njegovog druga koje je dlanom odgurnuo, sa namjerom
da ga zaštiti, odnosno da spriječi da ga eventualno ne udare. Nakon toga D. se
zaletio prema njemu izgovarajući riječi „Šta hoćeš,jebem ti mater“,i krenuo je
da ga udari,pa je navedeni udarac izbjegao i D. stisnutom pesnicom udario u
predjelu glave,tačnije obraza.  
Upitan da pojasni razlike u kazivanju  u odnosu na činjenicu, odnosno
situaciju koja je predhodila udarcu koji je zadao oštećenom, izjavio je da je
tačno to što je kazao u prethodnom postupku, i da je D. nakon što je izgovorio
riječi „Šta hoćeš jebem ti mater“, krenuo da ga udari,što je zaboravio da kaže
na glavnom pretresu.  
Branilac  okrivljenog Z.M.,advokat A.I. u završnoj riječi u bitnom je izjavio
da su u postupku utvrđene sve relevantne činjenice i okolnosti od značaja za
odlučivanje u ovoj krivičnoj  stvari.Da je izvedenim dokazima utvrđeno da je
okrivljeni Z.M. što je i priznao kritičnom prilikom oštećenom D. S. zadao
udarac stisnutom pesnicom u predjelu glave,nakon čega je isti pao na asfaltnu
podlogu. Nadalje ocjenom izvedenih dokaza pojedinačno i u međusobnoj
poveznaosti,a u duhu odbrane okrivljenog,može se zaključiti  da je okrivljeni
zadao oštećenom predmetni udarac u incidentnoj situaciji,  to jest u momentu
kada je oštećeni pokušao da ga udari,što je okrivljni izbjegao, pa je udario
oštećenog isključivo u cilju odbijanja napada od sebe postupajući u nužnoj
odbrani.U konačnom predložio je sudu da okrivljenog oslobodi od optužbe.  
Sud je u dokaznom postupku saslušao sudskog vještaka medicinske struke
–psihijatra dr. Golubović Željka,na saglasan predlog stranaka pročitao je
izskaz svjedoka oštećenog D. S. za zapisnika o glavnom pretresu od 10.10.2012
godine,pročitao je iskaz svjedoka V. D. od 11.06.2012 godine,pročitao je iskaz
svjedoka M.J. sa zapisnika o glavnom pretresu od 11.06.2012 godine,pročitao je
iskaz svjedoka V. U. sa zapisnika o glavnom pretresu od 11.06.2012
godine,pročitao je iskaz svjedoka Ć. R. sa zapisnika o glavnom pretresu od
10.10.2012 godine,pročitao je izjašnjenje sudskog vještaka medicinske struke
dr. Dragene Čukić sa zapisnika o glavnom pretresu od 10.10.2012 godine,izvršio
je uvid u medicinsku dokumentaciju na ime D.S. izdatu od KCCG,pročitao je
otpusnu listu sa Epikrizom KCCG na ime D.S. matični broj istorije bolesti
10317/296,pročitao je nalaz i mišljenje sudskog vještaka medicinske struke dr.
Dragane Čukić od 21.03.2012 godine i pročitao je izvod iz Ke za okrivljenog
izdat od UPPJ Podgorica broj: 29-245/12-8713/2 od 11.04.2012 godine.  
Ocjenom navoda optužbe i odbrane,provedenim dokazima na glavnom pretresu,kako
pojedinačno,tako u međusobnoj povezanosti i dovodeći iste u logičnu vezu da
navodima odbrane okrivljenog, sud je utvrdio da  je okrivljeni izvršio
krivično djelo stavljeno mu na teret,na način,mjesto i vrijeme kao u izreci
presude,pa je sud okrivljenog oglasio krivim i izrekao mu krivičnu sankciju
kao u izreci presude sve iz sledećih razloga:  
Iz iskaza svjedoka Ć.R. proizilazi da je kritične noći kao pripadnik PJ
Podgorica sa kolegom P.D. obavljao kontrolu saobraćaja na ulasku na parking
prostor kod „Stare kasarne“.U jednom trenutku,preko puta ulice primjetio je
gužvu i vidio je da je došlo do tuče između više lica. Dok je prelazio ulicu
vidio je kako jedan njemu nepoznat momak stisnutom pesnicom udara drugog,
takođe njemu nepoznatog momka u predjelu glave.Fokusirao se na tog momka koga
je uhvatio.Zatim je vidio drugog momka (koji mu je takođe nepoznat),i koji je
prišao i udario momka koga je prethodno udario momak koga je on
uhvatio.Primjetio je da je od tog udarca taj nepoznati momak pao i udario
glavom o asfaltnu podlogu.Vidio je da je taj momak koji je od udarca pao na
betnsku podlogu krvario,da je počeo da se trese i guši. Zatim je pustio momka
koga je zadržao i prišao povrijeđenom momku kome je ukazao pomoć. Zatim pozvao
hitnu medicinsku pomoć.  
Saslušan na glavnom pretresu svjedok oštećeni D. S. je posvjedočio da se
kritične noći sa drugovima V. U. i M. J. nalazio u noćenom lokalu „I...“.
Sjeća se da su jednom trenutku izašli iz lokala,i to je poslednje čega se
sjeća. Svijesti je došao dana 13.05.2011 godine u KCCG.
Nije se pridružio krivičnom gonjenu i nije istakao imovinskopravni zahtjev.
Saslušan u prethodnom postupku svjedok oštećeni D.S. je posvjedočio da je
kritične večeri sa drugovima V.U. i M.J. bio u noćnom lokalu „I.“, iz kojeg su
izašli nakon 02,00 časa. Tada je osjetio jak udarac u predjelu glave i nije se
mogao izjasniti u koji predio glave je zadobio udarac, niti od koga.Od tog
udarca pao je u nesvjest i svijesti je došao  u KCCG.
Upitan da pojasni razlike u kazivanju istako je da ostaje pri iskazu
prethodnom postupku u kome je kazivao ono što se sjeća u vezi predmetnog
događaja.  
Iz iskaza svjedoka V.D. proizilazi  je  kritične noći sa drugom Z.M. nalazio u
noćnom lokalu „I.“, iz koga su izašli u od 03,00h i krenuli kući. Pojasnio je
da su pošli prema parkingu kada je Z. zastao,dok je on prešao Bulevar, pa kada
se okrenuo  vidio je da Z.M.koji razgovara sa dva momka.Mislio je da su to
drugovi Z.M.. U jednom trenutku čuo je raspravu i psovku,kada je takođe vido
da su ta dva momka krenuli ka Z.M., a jedan  od njih je pokušao da ga
udari.Nadalje prišao je i jednog momka odgurnuo u predjelu ramena, a drugog u
predjelu grudi,kako bi spriječio tuču.Tu se stvorila gužva.Kritičnom prilikom
nije vidio da je Z. udario bilo koga.To je sve što je vidio od predmetnog
događaja.  
Iz iskaza svjedoka M. J. proizilazi da je kritične večeri sa drugovima D. S.i
V.U. bio u noćnom lokalu „I.“.Sjeća se da su iz lokala izašli dobro
raspoloženi i u namjeri da idu kući. Udaljio se od lokala i javio nekim
poznanicima ,i u jednom trenutku kada se okrenuo vido je druga D. S. koji je
ležao na asfaltnoj podlozi. Nije vidio na koji način je došlo do gužve, niti
ko je udario D.. Vidio je da je D.S. bio vidno povrijeđen ,ležao je na
pločniku u nesvjesnm stanju,da mu je točila krv iz glave i da je oko njega
bila lokva krvi. Zatim su došla kola Hitne pomoći koja su D.S. povela u KCCG.  
Iz iskaza svjedoka  V.U. proizilazi da je kritične noći sa drugvima M.J. i D.
S. bio u noćnom lokalu „I.“, iz koga su izašli oko 02,30h, dobro raspoloženi.
Kada je izašao ispred lokala pošao je da se javi nekim drugovima, pa kada se
okrenuo i ponovo došao do lokala vidio je neku prepirku i D. S. koji leži na
asfaltnoj podlozi. Takođe je vidio da je D. S. je  bio vidno povrijeđen.  
Iz citiranog nalaza imišljenja vještaka medicinske struke dr. Dragene Čukić od
21.03.2012 godine proizilazi da je pregledala medicinsku dokumentaciju KCCG  i
to otpusnu lisu Klinike za Neurohirurgiju za D.S., koji se na navedenom
odjeljenju liječio od 13.05 do 14.05 2011 godine,pod dijagnozom- potres mozga;
razderina glave u potiljačnom predjelu. Vještak je mišljenja da je u
predmetnom događaju D.S. zadobio sledeće povrede: Potres mozga; ranu razderina
glave u potičljačnom predjelu sa lijeve strane, dužine 4 cm.Navedene povrede u
vrijeme nanošenja kvalifikuje se kao teška tjelesna povreda, jer je potres
mozga-teška tjelesna povreda.Sama za sebe rana razderina u potiljačnom
predjelu kvalifkuje se kao laka tjelesna povreda. Navedene povrede nastale su
djelovanjem tupine zamahnutog mehaničkog oruđa;  u konkrentom slučaju rana
razderina u potiljačnom predjelu sa lijeve strane nije mogla nastati udarcenm
pesnicom,već nekim „čvršćim i tvrđim“tupim predmetom ,kakav je nap. dno čaše
od debelog stakla,boks i sl., a mogla je nastati i mehanizmom pada na tvrdu
podlogu(asfalt ili ivičnjak).  
Saslušana na glavnom pretresu sudski vještak medicinske struke specijalista
sudske medicine dr. Dragan Čukić ostala je pri osnovnom nalazu i mišljenju, pa
je pojasnila da je rana razderina kod oštećenog mogla nastati mehanizmom pada
na tvrdu podlogu –na asfalt ili ivičnjak kao i povreda potres mozga.  
Iz citiranog izvoda iz KE za okrivljenog izdatog od UPPJ Podgorica proizilazi
da  nije evidentiran u KE navedene Područne jedinice.  
Iz citirane otusne liste Klinike za neurohirurgiju KCCG na ime D.S. prizilazi
da se u navedenom KC ovaj oštećeni liječio u periodu od 13.05.2011 do
14.05.2011 godine, a u vezi dijagnoze Commoto cerebri.VLC capitis
reg.occipatilis.  
Saslušan na glavnom pretresu sudski vještak medicinske struke-psihijatar dr.
Golubović Željko u bitnom je izjavio da je obavio intervju sa okrivljnim Z.M.
koji navodi: da nikada u žvotu nije imao psihičkih smetnji ,niti je posjećivao
psihijatra. Ne konzumira psihoaktivne sustancije, da vrlo rijetko sa društvom
zna popiti alkohol i to vrlo malu količinu alkohola.Svoje ponašanje kada je
pod uticajem alkohola objašnjava na način da je veselo, odnosno da je
primjeren u ponašanju i da nije sklon agresiji prema okolini. Okolnosti
predmetnog događaja opisuje na način da je bio u lokalu,popio jedan litar
bijelog vina sa društvom, da je izašao ispred lokala dobacio jednom licu u
kombiju da pusti neke djevojke, da se taj momak našalio sa njim,da je u
međivremenu došao drugi momak,krenuo da se obračuna sa njim i prilikom tog
sukoba da bi izbjegao udarac, navodi da je zadao udarac oštećenom koji je pao.
Na osnovu obavljenog intervjua sa okrivljenim, vještak smatra da je okrivljeni
duševno zdrava osoba očuvanih intelektualnih potencijala, odnosno da ne
pokazuje simptome trajne duševne bolesti. Da do detalja opisuje okolnosti
kritičnog događaja,tj. očuvano je globalno sjećanje za predmetni događaj,
odnosno očuvana je psihička funkcija pamćanja za predmetni događaj. Ako se
prihvati činjenica da je okrivljeni popio navedenu količinu alkohola, to se na
osnovu njegovog ponašanja može pretpostaviti da je u vrijeme izvršenja
krivičnog djela koje mu se stavlja na teret  bio u stanju akutne intoksikacije
alkoholom, srednjeg stepena.Navedena intoksikacija alkoholom u vrijeme
predmetnog događaja nije dovela do poremećaja svijesti u kvantitativnom i
kvalitativnom smislu riječi,odnosno nije došlo do suženja, pomućenja ili
sumračne svijesti u vrijeme predmetnog događaja. Nadalje poznato je da
alokohol utiče na centralni nervni sistem, odnosno mozak, i uslijed dejstva
ponašanje proizlazi iz dubljih slojeva ličnosti ,odnosno afektivne nagonske
svere koja praktično generiše agresivnost uzrokovanu alkoholom. Vještak je u
knačnom mišljenja da je okrivljeni duševno zdrava osoba, a u vrijme
odigravanja događaja okrivljeni se nalazio u stanju akutne intoskikacije
alkoholom srednjeg stepena, usled kojih su sposobnosti shvatanja značaja djela
i upravljanja svojm postupcima kod okrivljenog bili smanjeni, ali ne
bitno.Nadalje da iz itervjua okrivljenog proizilazi da je oštećeni prije nego
što mu je okrivljeni zadao udarac, okrivljenom uputio riječi“sada ću da ti
jebem mater“,i taj verbalni sukob mogao je kod okrivljenog da dovede do
afektne razdraženosti i bijesa na nivou srednjeg inteziteta. Za afekat jakog
inteziteta neodostaje okolnost neposredne životne ugroženosti, tj.subjektivni
osjećaj koji bi okrivljeni doživio kada bi se nalazio u poziciji neposredne
životne ugroženosti, a način opisa verbalne rasprave ni ukom slučaju
okrivljenog nije mogao dovesti do afekta jakog inteziteta, već do afekta
razdraženosti i bijesa srednjeg inteziteta.  
Okrivljeni u toku čitavog postupka nije sporio da je kritične noći ispred
lokala „I.“ stisnutm pesnicom udario oštećenog D.S. u predjelu glave  koji je
od tog udarca pao na asfaltnu podlogu. Ovaj dio odbrane okrivljenog sud
cijanio kao istinit i isti je potvrđen kako iskazom svjedoka oštećenog D. S.u
pretodnom postupku, tako i nalazom i mišljenjem vještaka medicinske struke dr.
Dragane Čukić koji sud cijeni kao jasan stručan i objaktivan,i koja je u
nalazu i mišljenju kao i u izjašnjenju pojasnila da je u predmetnom događaju
oštećeni zadobio tešku tjelesnu povredu koja je bliže opisana izrekom
presude,i da je navedena teška tjelesna povreda- potres mozga, mogla nastati
mehanizmom pada na tvrdu podlogu na asfalt ili ivičnjak. I svjedoci V.U.i M.J.
su posvjedočli da su kritične večeri bili sa oštećenim u lokalu „I.“, i da
kada su izašli i odvojili  se od oštećenog u jednom trenutku  čuli galamu  i
vidjeli oštećenog koji leži vidno povrijeđen na betonskoj podlozi. Nijesu
vidjeli na koji način  i od koga je oštećeni zadobio udarac kritičnom
prilikom. Sud je iskaze ovih svjedoka cijenio kao istinite i isti su u
saglasnosti  sa iskazom oštećenog D.S. u prethodnom postupku kome sud poklanja
vjeru i koji je pojasnio da je kritične večeri sa drugovima M.i V. bio u
noćnom lokalu „I..“, i kada je izašao iz lokala osjetio je udarac u predjelu
glave od koga  je izgubio svijest,dok se na glavnom pretresu nije mogao
sjetiti šta se dešavalo nakon izlazka iz lokala,što je sasvim razumljivo
imajući u vidu protek vremena od odigravnja predmetnog događaja. Nadalje
okrivljeni se tokom čitavog postupka branio da je oštećenom zadao udarac nakon
što su ga oštećeni i njegov drug prvo verbalno napali, tako što su izvogarali
riječi „šta ćeš ti ko si ti“,zatim mu je oštećeni psovao majku, i sa drugom,
kako kaže na glavnom pretresu krenuo na njega,dok je u prethodnom postupku
kazao da je oštećeni pokušao da ga udari,pa dakle iz ovog djela njegove
odbrane proizlazi da se ustvari branio da je kritične zgode postupao u nužnoj
obrani, što je i teza branioca okrivljenog.Ovaj dio odbrane okrivljenog sud je
cijenio kao neistinit i sračunat na izbjegavanje krivice,dok je teza branioca
okrivljenog da je isti kritičnom prilikom postupao u nužnoj odbrani
neosnovana.Naime, odredbom čl. 10.st.1 Krivičnog zakonika propisano je da nije
krivično djelo ono koje je učinjeno u nužnoj odbrani,a st.2 čl. 10  propisano
je da je nužna odbrana ona koja je neophodno potrebana da učinilac od svog
dobra ili dobra drugoga odbije istovremeni ili neposredno predstojeći
protivpravni napad. U konkretnom slučaju u postupku nije dokazno da je
okrivljeni postupao u nužnoj odbrani,ili u njenom prekoračenju,(koje je takođe
nužna odbrana, samo jačeg inteziteta). Naime, i sam okrivljeni u navodima
svoje odbrane nije sporio da oštećenog od ranije ni poznavao,da je istog vidio
da sjedi u kombiju ispred lokala „I...“ u kome su bila otvorena vrata,te da je
prišao oštećenom kako bi ga zamolio da napusti kombi, na čemu su insistirale
promoterke pića navedenog lokala, koja je  od ranije poznavao. Nadalje
okrivljeni iznoseći odbranu u odnosu na odlučnu činjenicu- odvijanja događaja
prije nego što je oštećenom zadao udarac pesnicom u predjelu glave,različito
kazuje. Tako na glavnom pretresu ističe da su oštećeni i njegov drug vikali na
njega,da mu je oštećeni psovao majku, da su oštećeni i  njegov drug krenuli na
njega,prije nego što je oštećenom zadao udarac, dok u prethodnom postupku kaže
da je oštećeni pokušao da ga udari. Nadalje da se događaj (osim djela u kojem
je okrivljeni pesnicom udario oštećenog u predjelu glave),nije odigravao na
način kako to želi predstaviti okrivljeni, sud je utvrdio iz iskaza svjedoka
Ć.R. službenka Uprave policije PJ Podorica koji se  nalazio na licu mjesta,
kada je vidio jedno lice koje je udarilo jednog momka-  oštećenog,koje lice je
uhvatio,kada je takođe vidio da je drugo lica takođe udarilo ovog momka,
odnosno oštećenog pesnicom u predjelu glave od kog udarca je oštećeni i pao na
betonsku podlogu i zadobio tjelesne povrede bliže opisane izrekom presude,pa
je iskazom ovog svjedoka obesnažen  i iskaz svjedoka V.D. (koji sud cijeni kao
neistinit), druga okrivljenog koji se izjasnio da je prije nego što je
okrivljeni zadao udarac oštećenom, oštećeni krenuo da udari okrivljenog, što
ne odgovara utvrđenom činjeničnom stanju, imajući u vidu iskaz  svjedoka
očevidca  Ć.R. koj sud cijeni kao istinit i koji nije imao nikakvog razloga da
predstavi događaj drugačije nego što se zaista i odigrao.  
Pri  činjenici da se okrivljeni branio da je neposredno prije odigravanja
predmetnog događaja pio alkohol,to se pojavila sumnja u uračunjivost
okrivljenog u vrijeme izvršenja krivičnog djela,pa je sud radi otklanjanja
navedene dileme angažovao vještaka medicinske struke psihijatra dr. Golubovć
Željka, koji se određeno izjasnio da je okrivljeni bio pod uticajem alkoholne
intoksikacije srednjeg stepena, usled kojih su sposobnosti shvatanja značaja
djela i upravljanja svojim postupcima bile smanjenje ali ne bitno.Dakle
okrivljeni je u vrijeme izvršenja krivičnog djela bio uračunjiv.  
Sud je izmjenio činjenični opis krivičnog djela na način što je u prvom redu
odozgo, nakon riječi „u Podgorici“ dodao riječi ispred lokala „I.“,
konkretizujući mjesto izvršenja krivičnog djela i po stanovištu ovog suda na
taj način nije povrijeđen objetivni identitet optužbe i presude.  
Postupajući na način kao u izreci presude okrivljeni je ostvario sva bitna
obilježaja bića krivičnog djela teška tjelesna povreda iz čl.151.st.1
Krivičnog zakonika.  
Cjeneći subjektivni odnos okrivljenog prema izvršenom krvičnom djelu, sud je
utvrdio da je okrivljeni bio svjestan da može učiniti krivično djelo,pa je na
to pristao,te je krivično djelo izvršio sa oblikom vinosti koji se definiše
kao eventualni umišljaj.  
Prilikom izbora vrste i visine krivične sankcije,sud je cijenio sve okolnosti
iz čl. 42 Krivičnog zakonika koje utiču da kazna bude manja ili veća,pa je u
odsustvu otežavajućih kao olašavajuće okolnosti na strani okrivljenog cijenio:
mladost u vrijeme izvršenja krivičnog djela(imao je navršenih dvadesetjednu
godinu),smanjenu uračunjivost u vrijeme izvršenja krivičnog djela koju
činjenicu je sud utvrdio iz nalaza i mišljenja vještaka medicinske struke dr.
Golubović Željka,stav oštećenog D.S. u pravcu ne pridruživanja krivičnom
gonjenju,pa je okrivljenom izrekao uslovnu osudu kojom mu je prethodno utvrdio
kaznu zatvora u trajanju od šest mjeseci sa rokom probacije od dvije godine,u
uvjerenju suda da imajući u vidu ličnost okrivljenog i njegovu raniju
neosuđivnost, nije nužno da radi krivičnopravne zaštite prethodno utvrđenu
kaznu zatvora i efektivno izdržava,već da se i samim upozorenjem uz prijetnju
kaznom uz dovoljno dug rok provjeravanja može ostvariti svha izricanja uslovne
osude iz čl. 52.st.2 Kivičnog zakonika u okviru opšte svhe propisivanja i
izricanja kivičnih sankcija iz čl. 4.st.2 Kivičnog zakonika.  
Sud je odluku o troškvima postupka temeljio na odredbi čl. 229.st.1 Zakonika o
krivičnom postupku, pa je obavezao okrivljenog da ovom sudu na ime troškova
postupka uplati novčani iznos od 209.00 eura, kao i 30,00 eura na ime paušala
u roku od 15 dana po pravosnažnosti presude pod prijetnjom prinudnog
izvršenja.Troškovi postupka se odnose na ime nagrada vještacima medicinske
struke.Visinu paušala sud je odmjerio shodno imovnom stanju okrivljenog,
dužini trajanja i složenosti krivičnog postupka.  
Imajući u vidu navedeno,primjenom citiranih Zakonskih propisa,odlučeno je kao
u izreci presude.  
OSNOVNI SUD U PODGORICI
Dana 21.02.2013 godine  
                                                                                               S U D I J A

Đuković Goran s.r.
PRAVNA POUKA:
Protiv ove presude može se izjaviti žalba u roku
od 8 dana od dana prijema pismenog otpravka,
Višem sudu u Podgorici a preko ovog suda.  
Z.T.O. Maraš Ana  