 
                                                                                                                    K.br.27/12

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog V. Lj. iz P., zbog krivičnog djela falsifikovanje isprave iz čl. 412.st.2. u vezi st. 1. Krivičnog zakonika po optužnom predlogu ODT Pljevlja Kt.br.7/12 od 01.03.2012. godine, nakon održanog glavnog i javnog pretresa u prisustvu zamjenika ODT Golubović Sanje, okrivljenog i zastupnika oštećenog AD Rudnik uglja P. V. N., dana 10.04.2012. godine, donio je i javno objavio

P R E S U D U 
        Okrivljeni **V. LJ.** ,  JMBG  ...., od oca M. i majke R. rodjena V., rodjen .... godine u P. gdje i živi ul. T. br. 1,  državljanin CG, govori srpskim jezikom, razumije crnogorski jezik, oženjen, otac dvoje djece, pismen, završio srednju školu, lošeg imovnog stanja, ranije osudjen presudom Opštinskog suda u Pljevljima K.br.83/81 od 27.11.1981. godine, zbog krivičngo djela iz čl. 83. KZ SRCG, izrečena mu novčana kazna i presudom ovog Suda K.br.202/01 od 21.12.2001. godine zbog  krivičnog djela iz čl.207. st.3. KZ RCG, izrečena mu uslovna osuda.

K r i v     j e 
        Što je:  
        dana 23.12.2011. godine u prostorijama Ekonomsko-finasijskog sektora AD Rudnik uglja P., lažnu javnu ispravu - presudu Višeg suda u Bijelom Polju Gž.br.1747/11 od  08.11.2011. godine, kojom se potvrdjuje presuda Osnovnog suda u Pljevljima K.br.443/10 od 20.06.2011. godine, a u kojoj su izmijenjeni podaci da se okrivljenom V. L. isplati na ime razlike zarade iznos od 13.073,79 eura, a za period od 01.05.2007. godine pa do  01.07.2010. godine, kao i nalaz i mišljenje sudskog vještaka ekonomsko-finasijske struke dipl.ecc. G. V. od 22.03.2011. godine dat u predmetu P.br.443/10, u kome je dat obračun za okrivljenog u iznosu od 13.073,79 eura, upotrebio kao prave, na način što ih je predao referentu za obračun zarade Č. G., a radi potpunjavanja obrasca M-8 i ostvarivanje svog prava u Fondu PIO,

-2-  
        čime je izvršio krivično djelo falsifikovanje isprave iz čl.412.st.2. u vezi st. 1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG  i z r i č e

USLOVNU OSUDU 
        S tim da mu utvrdjuje kaznu zatvora u trajanju od 6 mjeseci  (šest mjeseci) i istovremeno odredjuje da se ista neće izvršiti ukoliko okrivljeni u roku od dvije godine dana ne izvrši novo krivično djelo.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.7/12 od 01.03.2012. godine optužilo je okrivljenog V. L. iz P. zbog krivičnog djela falsifikovanje isprave iz čl.412. st.2. u vezi st. 1. Krivičnog zakonika navodeći da je okrivljeni krivično djelo izvršio na način, mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je ostao pri podignutom optužnom predlogu i predložiod a sud okrivljenog oglasi krivim i osudi po zakonu.  
        Zastupnik oštećenog AD Rudnik uglja P. u završnoj riječi ističe da se pridružuje krivičnom gonjenju protiv okrivljenog, a da ne ističe imovinsko-pravni zahtjev protiv okrivljenog.  
        Okrivljeni V. Lj. u svoju odbranu na zapisniku pred zamjenikom ODT Pljevlja od dana 21.02.2012. godine je istakao da je bio zaposlen u Rudniku uglja AD P. i obavljao je poslove bageriste od 1980. pa do 2010. godine kada je penzionisan. U toku 2010. godine u Osnovnom sudu u P. vodio je parnični postupak radi naknade štete protiv tuženog Rudnika uglja AD P. u predmetu P.br.443/10. Njegov tužbeni zahtjev je usvojen te je obavezan Rudnik uglja AD P. da mu na ime razlike zarade isplati iznos od 6.160,30 eura, a za period od 01.05.2009. godine pa 01.07.2010. godine. Protiv ove presude tuženi Rudnik uglja AD P. izjavio je žalbu koja je odbijena kao neosnovana presudom Višeg suda u Bijelom Polju Gž.br.1747/11.            
        Negdje u novembru mjesecu 2011. godine otišao je u Rudnik uglja P. u prostorije Ekonomsko-finansijskog sektora - referentu za obračun dao presudu Višeg suda u Bijelom Polju  Gž.br.1747/11 od 08.11.2011. godine, kojom mu je dosudjen iznos od 6.160,30 eura za period od 01.05.2009. godine pa do 01.07.2010. godine. Takodje je referentu za obračun dao i još nekakvu dokumentaciju koja je bila potrebna da bi se na osnovu te dokumentacije popunio obrazac na osnovu koga bi on ostvario svoja prava kod Fonda PIO. Neki ljudi iz ekonomske službe zaposleni u Rudniku uglja AD P. rekli su mu da se obrati vještaku ekonomske struke te da mu vještak izvrši obračun na ime razlike zarade i to za period od 01.05.2007. godine pa do 01.07.2010. godine, a koji period nije obuhvaćen ni prvostepenom presudom, a ni presudom Višeg suda u Bijelom Polju Gž.br.1747/11. On je nakon toga otišao kod sudskog vještaka G. V. i lično od njega tražio da mu izvrši obračun zarade za period od 01.05.2007. godine pa do 01.07.2010. godine. Na njegovu molbu G. V. je uradio obračun zarade za navedeni period, a on mu je dao platne liste njegovih 15 kolega na osnovu koji je on trebao da izvrši obračun. Napominje da on nije rekao G. zašto mu je taj obračun potreban. Nakon što je G. izvršio obračun zarada za pomenuti period obratio se nekim ljudima koji su zaposleni u Osnovnom sudu u Pljevljima, a čija imena ne može i neće pominjati i zamolio ih da mu daju novi primerak presude Višeg suda u Bijelom Polju

-3-  
Gž.br.1747/11, a u koju presudu će unijeti iznos od 13.073,79 eura za period
od 01.05.2007. godine pa do 01.07.2010. godine, a koji iznos je našao vještak
G. vršeći novi obračun, umjesto iznosa koji je naveden u presudi Gž.br.1747/11
koju je u novembru mjesecu predao u Rudnik uglja AD P. U Osnovnom sudu u
Pljevljima ova presuda je bila nekoliko dana, a nakon čega je otišao u Osnovni
sud i preuzeo presudu sa izmijenjenim iznosom. Takodje, i obračun koji glasi
na njegovo ime, a koji je na njegov zahtjev uradio sudski vještak G.V. neki
ljudi iz Osnovnog suda u Pljevljima čija imena takodje neće i ne može da
pominje, povezali su (zahevtali) sa nalazom i mišljenjem sudskog vještaka
Golubovića koji je dat u predmetu P.br.443/10. Napominje takodje da su radnici
takodje zaposleni u Osnovnom sudu u Pljevljima čija imena ne može da kaže na
njegov zahtjev i molbu izašli mu u susret i odradili sve što je bilo potrebno
sve izmjene u presudi Višeg suda u Bijelom Polju Gž.br.1747/11 i nalazu i
mišljenju sudskog vještaka G. V. od 22.03.2011. godine, a koje izmjene se
odnose na iznos koji mu je dosudjen presudom Osnovnog suda u Pljevljima
P.br.443/10 i obračun zarada na njegovo ime koji je dao sudski vještak G. u
predmetu Osnovnog suda u Pljevljima P.br.443/10. Dalje dodaje da je u decembru
mjesecu 2011. godine ponovo otišao u Rudnik uglja AD P. u Ekonomsko-finasijski
sektor i zaposlenoj Č. G. predao nove kopije presude Višeg suda u Bijelom
Polju  Gž.br.1747/11 od 08.11.2011. godine na iznos od 13.073,79 eura za
period od 01.05.2007. godine pa do 01.07.2010. godine i kopiju nalaza i
mišljenja vještaka G. V. od 22.03.2011. godine u kome se nalazi obračun koji
glasi na njegovo ime, a na iznos od 13.073,79 eura. Napominje još jednom da je
on ovo uradio zbog toga što su mu neki ljudi iz pravne i ekonomske službe
zaposleni u Rudniku uglja P. rekli da su to njegove pare i da ga to sleduje,
te da nadje nekoga koće da mu izvrši obračun za period od 01.05.2007. godine
pa do 01.07.2010. godine koji će priložiti u Rudnik uglja AD P. da bi se mogla
izjaviti revizija na presudu Višeg suda u Bijelom Polju Gž.br.1747/11.
            Napomenuo je da je on kod Osnovnog suda u Pljevljima vodio spor protiv tuženog Rudnik uglja AD P. radi naknade štete i tužbom je tražio da mu se isplati na ime razlike zarade odredjeni iznos za period od 01.05.2007. godine pa do 01.07.2010. godine. Njegov tužbeni zahtjev je odbijen, a na presudu nije izjavljivo žalbu. Zbog toga tužbom u predmetu P..br. 443/10 nije obuhvaćen period od 01.05.2007. godine pa do 01.07.2010. godine već perio do 01.05.2009. pa do 01.07.2010. godine. Sve njegove kolege invalidi zaposleni u Rudniku uglja AD P. dobili su spor i isplaćena im je razlika zarade za period od 01.05.2007. godine pa do 01.07.2010. godine. Zbog ovoga su njemu i rekli da nadje nekoga koće i njemu izvršiti obračun zarade za taj period jer i njega taj iznos sleduje kao i njegove kolege. Zbog svega ovoga i zbog prava na reviziju kod Višeg suda u Bijelom Polju sve je ovo i uradio što je naveo. Napominje da nikada samo inicijativno nebi ovo uradio da mu iz Rudnika uglja nisu rekli da i njega sleduje kao i njegove kolege invalide razlika zarade u periodu od 01.05.2007. godine pa do 01.07. 2010. godine, te da nadje vještaka ekonomske struke koji će mu izvršiti obračun za ovaj period, a on da priloži siti u Rudnik uglja.
            Na glavnom pretresu je istakao da je sve tačno što je navedeno u optužnom predlogu, ali ističe da je to uradio po nagovoru ljudi iz Rudnika uglja P., pa je on bio lakomislen da to tako može i da uradi.
            U završnoj riječi je istakao da se osjeća krivim, da priznaje krivicu, da se kaje što je ovo uradio jer su ga drugi ljudi naveli da ovo uradi, pa je na kraju svoju odgovornost ostavio sudu na slobodnu procjenu.
            U dokaznom postupku sud je saslušao svjedoke Č. G.,  B. R. i svjedoka G. V., izvršio uvid u presudu Višeg suda u Bijelom Polju Gž.br.1747/11 od 08.11.2011. godine, izvršio uvid u presudu Osnovnog suda u Pljevljima P.br.443/10 od 20.06.2011. godine, izvršio uvid u presudu Višeg suda u Bijelom Polju Gž.br.1747/11 od 08.11.2011. godine u kojoj je za okrivljenog V.Lj. naveden iznos razlike od 13.073,79 eura, a za period od 01.05.2007. godine pa do 01.07.2010. godine, izvršio uvid u cjelokupan spis ovog suda P.br.443/10, pročitao nalaz i mišljenje sudskog vještaka G. V. od 22.03.2011. godine u kome je dodat obračun za okrivljenog u iznosu od 13.073,79 eura, izvršio uvid u dopunu nalaza i mišljenaj sudskog vještaka G.V. u
-4-  
predmetu P.br.443/11 od 06.05.2011. godine i pročitao izvještaj iz kaznene
evidencije za okrivljenog izdat od strane UP PJ P. br. 03-245/12-2020/2 od
07.03.2012. godine.
            Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni V. Lj. iz P. izvršio krivično djelo koje mu je optužnim predlogom ODT-a stavjeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenim na glavnom pretresu.
             Naime, svjedok Č. G. je istakla da je zaposlena u Rudniku uglja AD P. u Ekonomsko-finasijskom sektoru kao referent za obračun zarada. Bivši radnik Rudnika uglja AD P. je negdje pred kraj 2011. godine dolazio u službu u kojoj je zaposlena i donio je neku presudu kao i nalaz i mišljenje vještaka na osnovu kojih bi popunila obrazac  M-8 za povećanje penzija. Ovu presudu i nalaz i mišljenje koje joj je V. dostavio dala je svom šefu B. R. koje on prosledjuje Pravnoj službi. Nakon 2-3 dana kod nje je ponovo došao V. Lj. i opet joj je donio presudu i nalaz i mišljenje vještaka. Ona je i ovu presudu i nalaz odnijela svom šefu B. R., pa je i ovu presudu i nalaz B. predao pravnoj službi. Zaposleni iz pravne službe su joj rekli da sačeka nekoliko dana sa unošenjem podataka u obrazac M-8. Posebno ističe da ona nezna koje presude i nalaze je okrivljeni dostavljao u ekonomsko-finasijsku službu, niti je dužna bila da to zna, već je njena dužnost samo da primi ista i proslijedi svom šefu.
            vjedok B. R. je na zapisnik pred zamjenikom ODT-a istakao da je zaposlen u Rudniku uglja AD P. kao rukovodilac Ekonomsko-finasijskog sektora i rukovodilac raspodjele. Radnici zaposleni u Rudniku uglja AD P. po osnovu nekog svog prava dolaze u pomenutu službu i donose pravnosnažne presude radi popunjavanja obrasca M-4. Radnica Č. G. - referent za obračun te presude koje oni donose uporedjuje sa presudama koje su dostavljene njihovoj pravnoj službi i nakon uporedjivanja popunjava obrazac M-4. U toku 2011. godine bivši radnik Rudnika uglja V. Lj. dolazio je u prostorije ekonomsko finasijskog sektora i radnici Č. G. je dao pravnosnažnu presudu Višeg suda u Bijelom Polju  Gž.br.1747/11 od 08.11.2011. godine kao i nalaz i mišljenje vještaka ekonomske struke od 22.03.2011. godine kako bi radnica Č. G. na osnovu presude i nalaza i mišljenja vještaka popunila obrazac  M-4 na osnovuj kojeg će Vuković ostvariti pravo kod Fonda PIO. Poznato mu je da je okrivljeni nakon ovoga ponovo dolazio u njinu slućžbu i radnici Č. G. predao novu fotokopiju presude Višeg suda u Bijelom Polju  Gž.br.1747/11 i fotokopiju nalaza i mišljenja vještaka ekonomske struke od 22.03.2011. godine. Ovu presudu kao i presudu Višeg suda u Bijelom Polju koju je V. prvu donio i predao Č. G. radnica Č. je donijela kod njega u službu radi uporedjivanja obračuna na ime razlike zarade. Tada su on i radnica Č. vidjeli da se podaci koji se odnose na iznos razlike u presudi na ime V. Lj. i to u presudu Višeg suda Gž.br.1747/11 od 08.11.2011. godine, a koja je bila prva dostavljena njihovoj službi od strane V. ne slaže se sa podacima u presudi Višeg suda u Bijelom Polju istog broja, a koju im je okrivljeni naknadno dostavio. Takodje, je postajala razlika i u obračunu zarade za odredjeni period na ime okrivljenog. Presude koje im je okrivljeni dostavio kao i nalaz i mišljenje sudskog vještaka G. V. on je dostavio njihovoj pravnoj službi u Rudniku uglja AD P.
            Na glavnom pretresu je istakao da svaka presuda u principu koju radnik donese ista se provjerava u pravnoj službi da li je to isplaćeno ili nije kao i niz drugih provjera pa je i ove presude i nalaze poslao pravnoj slućbi radi provjere i od pravne službe je dobio obaveštenje da je naknadno donesena presuda i nalaz promijenjena te da postoji razlika u zaradi u  većem iznosu. Nakon toga pravna služba je preduzela sve potrebne mjere radi prijavljivanja okrivljenog.
            Sud je u cjelosti prihvatio iskaze oba saslušana svjedoka smatrajući da su svjedoci veoma objektivno svjedočili.
            Svjedok G. V. je istakao da je od strane Osnovnog suda u Pljevljima u predmetu P.br.443/10 odredjen kao vještak ekonomsko-finasijske struke da izvještači razliku zarade za  
-5-  
okrivljenog V. L. i to za period od maja 2009. godine pa zaključno sa junom
2010. godine. Prethodni tužbeni zahtjev okrivljenog kod ovog suda odnosio se
na ispalatu razlike zarade za period  od juna mjeseca 2007. godine pa
zaključno sa aprilom 2009. godine. Kako je ovaj tužbeni zahtjev okrivljenog
odbijen sud mu je naložio da izvještači razliku zarade za peirod od maja
mjeseca 2009. godine zaključno sa junom mjesecom 2010. godine. U postupku po
predmetu P.br.443/10 naloženo mu je da uradi dopunu nalaza i mišljenja od
22.03.2011. godine za sve tužioce po tužbi pa je u svom nalazu i mišljenju od
06.05.2011. godine utvrdio manje obračunatu zaradu za V. L. za period maja
2009. godine do juna 2010. godijne u iznosu od 6.160,30 eura. Dakle još jednom
napominje da je kao sudski vještak izvršio boračun razlike zarade za
okrivljenog u periodu od maja 2009. godine zaključno sa junom 2010. godine i
taj iznos je bio 6.160,30 eura. Ovim dopunskim nalazom imišljenje korigovan je
osnovni nalaz od 22.03.2011. godine u cjelini. Taj nalaza je predao sudu u
predmetu P.br.443/10  u 3 primerka.
            Negdje u decembru mjesecu 2011. godine kod njega je došao okrivljeni i tražio da mu izvrši obračun na ime razlike zarade za period od juna mjeseca 2007. godine pa do maja 2009. godine, a to je ona period kojinije obuhvaćen presudom Osnovnog suda u Pljevlja P.br.443/10 niti njegovim nalazom koji je predao sudu. Okrivljeni mu je rekao da mu je taj obračun potreban da bi pokušao da sa Rudnikom uglja postigne sporazum o evnetualnoj ispalti za ovaj period. Dalje ističe da je za okrivljenog uradio obračun koji nije potpisao, a na osnovu iste metodologije i podataka koje je koristio za period naznačen u presudi P.br.443/10. Ovaj obračun koji je uradio okrivljenom u decembru mjesecu 2011. godine niti je mogao da bude niti čini sastavni dio njegovog osnovnog nalaza od 22.03.2011. godine kao ni njegovog dopunskog nalaza od 06.05.2011. godine. Šta je okrivljeni radio sa obračunom koji mu je dao u decembru mjesecu 2011. godine njemu nije poznato niti mu je poznato zašta ga je okrivljeni koristio.
            Na glavnom pretresu je posebno istakao da taj obračun koji je naknadno uradio da to nije bio nikakakv zvanični nalaz niti je on taj nalaz potpisao već je to bila samo njegova dobra volja da izvrši obračun okrivljenom.
            Sud je u cjelosti prihvatio iskaz ovog svjedoka smatrajući takodje da je svjedok objektivno svjedočio, a inače okrivljeni i sam u svojoj odbrani potvrdjuje navode svjedoka u cjelosti.
            Uvidom u cjelokupni spis ovog suda P.br.443/10 od 20.06.2011. godine,  sud je utvrdio da je okrivljenom za period od 01.05.2009. godine pa do 01.07.2010. godine usvojen tužbeni zahtjev te da mu je odredjen iznos naknade u iznosu od 6.160,30 eura. Ta presuda je pravnosnažna i konačna.
            Uvidom u nalaz i mišljenje vještaka ekonomske struke G. V. sud je utvrdio da je vještak izračunao da okrivljenom pripada razlika u zaradi u periodu od 01.05.2009. godine pa do 01.07.2010. godine iznos od 6.160,30 eura. Ta presuda je potvrdjena presudom Višeg suda Gž.br.1747/11 od 08.11.2011. godine. Uvidom u izmijenjenu presudu Višeg suda Bijelo Polje Gž.br.1747/11 od 08.11.2011. godine sud je zaključio da je okrivljeni u toj presudi napravio izmjenu pa je umjesto iznosa od 6.160,30 eura stavio iznos razlike od 13.073,79 eura, a za period od 01.05.2007. godine pa do 01.07.2010. godine.  
        Iz nalaza i mišljenja vještaka G. V. od 22.03.2011. godine koji nije potpisan se zaključuje da je ovaj vještak izračunao da bi okrivljenom pripala razlika u zaradi za period od 01.05.2007. godine pa do 01.07.2010. godine iznos od 13.073,79 eura.

        Dakle sud je utvrdio da je okrivljeni ekonomsko-finasijskom sektoru predao lažnu javnu ispravu - presudu Višeg suda u Bijelom Polju Gž.br.1747/11 od 08.11.2011. godine kojom se potvrdjuje presuda Osnovnog suda u Pljevljima P.br.443/10 od 20.06.2011. godine, a u kojoj su izmijenjeni podaci da se okrivljenom isplati na ime razlike zarade iznos od 13.073,79 eura, a za period od 01.05.2007. godine pa do 01.07.2010. godine, kao i nalaz i mišljenje sudskog vještaka ekonomsko-finasijske struke G. V. od 22.03.2011. godine dat u predmetu P.br.443/10 u kome je

-6-  
dodat obračun za okrivljenog u iznosu od 13.073,79 eura, pa je iste upotrebio
kao prave na način što ih je predao referentu za obračun zarada Č. G., a radi
popunjavanja obrasca M-8 i ostvarivanje svog prava u Fondu PIO. Dakle, jasno
je da je okrivljeni izvršio krivično djelo falsifikovanje isprave iz čl.412.
st.2. u vezi st. 1. Krivičnog zakonika  jer je dokazano da je okrivljeni
postupao pri tome sa umišljajem jer je znao da su predmetne javne isprave -
presuda i nalaz i mišljenje izmijenjeni - lažni u pogledu iznosa naknade, kao
i perioda obračuna.
            Sud konstatuje da je okrivljeni u potpunosti priznao sve navode iz optužnog predloga pa je iz tog razloga, a pored izvedenih dokaza sud utvrdio da je okrivljeni izvršio krivično djelo koje mu se stavlja na teret.
            Iz izvještaja iz KE za okrivljenog sud je utvrdio da je okrivljeni ranije osudjen presudom ovog suda K.br.83/81 od 27.11.1981. godine zbog krivičnog djela iz čl.83. KZ SRCG gdje mu je izrečena novčana kazna u iznosu od 2.000,00 dinara i presudom ovog suda K.br.202/2001 zbog krivičnog djela iz čl. 207. st.3. KZ RCG gdje mu je izrečena uslovna osuda.
            Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog sud je utvrdio da je okrivljeni izvršio krivično djelo koje mu se stavlja na teret, jer je najprije izmijenio presudu Višeg suda Gž.br.1747/11 od 08.11.2011. godine na način što je u istoj promijenio iznos naknade kao i period za koji je naknada odredjena, a zatim priložio i nezvanični nalaz i mišljenje vještaka ekonomske struke G. V., a zatim oba ta dokumenta koja su prepravljena upotrebio kao prave na način što ih je predao u ekonomsko-finasijski sektor AD Rudnik uglja P. radi ostvarivanja svojih prava iz penzijsko-invalidskog osiguranja. Dakle, u radnjama okrivljenog stiču se svi bitni elementi bića utuženog krivičnog djela.
            Prilikom odredjivanja vrste kazne i prilikom odmjervanja njene visine sud je u okviru opšte svrhe krivičnih sankcija cijenio i svrhu uslovne osude pa je sud mišljenja da nije neophodno radi krivično-pravne zaštite protiv okrivljengo izricati drugu vrstu kazne jer se opravdano može očekivati da će samo upozorenje uz prijetnju kaznom dovoljno uticati na okrivljenog da više ne vrši krivična djela. Sud je pri tome posebno cijenio činjenicu da je okrivjeni imao pravo da u tom periodu od 01.05.2007. godine pa do 01.07.2010. godine dobije naknadu zarade i ta naknada bi nesporno iznosila 13.073,79 eura koliko je to i našao vještak ekonomske struke, medjutim, sve kolege okrivljenog su dobile takav iznos presudom u tom periodu, ali okrivljeni taj iznos nije dobio jer je povukao tužbu u odnosu na period od 01.05.2007. godine pa do 01.05.2009. godine, dakle, za prethodne dvije godine, iako mu je ta naknada pripadala i u tom periodu.
            Na kraju sud zaključuje da je izrečena krivična sankcija okrivljenom adekvatna i primjerena stepenu društvene opasnosti, konkretno učinjenog djela, samog učinioca kao i nastalim posledicama te da će se istom krivičnom sankcijom prema okrivljenom u potpunosti ostvariti svrha kažnjaanja predvidjena u članu 32. Krivičnog zakonika.
            Sud je shodno članu 226. i 229. ZKP CG odlučio da okrivljeni na ime paušala plati ovoms udu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 10.04.2012. godine 
Zapisničar,
S u d i j a,
Djondović Milenka
Branko Pejović  
-7-  
PRAVNA POUKA : protiv  ove presude dozvoljena je žalba u roku od 8 dana po
prijemu
                                  iste Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  