OSNOVNI SUD U ROŽAJAMA
K.br. 17/11  
                                                           U IME NARODA


        OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 2/11 od 12.01.2011.g., podnijet protiv optuženog M. E. iz Biševa, Opština Rožaje, zbog krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog zakonika, nakon održanog glavnog i javnog pretresau prisustvu Osnovnog državnog tužioca Kalač Hajrana i optuženog, dana 16.03.2011.g. donio je i javno objavio


                                                             P R E S U D U


        Optuženi M. E.  JMBG  0801976272032, od oca A. i majke N., rodj. K., rodjen 08.01.1976.g. u Rožajama, živi u Biševu, Opština Rožaje, drž. CG, pismen, završio osnovnu školu, nezaposlen, oženjen, otac 4 maloljetne djece, nije odslužio vojni rok, siromašnog imovnog stanja, osudjivan presudom Osnovnog suda Rožaje K.br. 293/09 od 19.02.2010.g. zbog krivičnog djela iz čl. 412/2 KZ na kaznu zatvora u trajanju od 30 dana,


                                                                K R I V    J E

        Što je,  
        dana 19.06.2010.g. oko 13,30 h na graničnom prelazu "Mehov krš", neovlašćeno na javnom mjestu-magistralnom putu iz pravca Crne Gore u pravcu Republike Srbije nosio u ladici putničkog motornog vozila marke "Daimler Chrysler" reg.oznaka RO AM-252 vatreno oružje i municiju i to: pištolj marke "CZ M-57", kalibra 7,62 mm, fabričkog broja 206572 sa okvirom od 8 metaka, protivno odredbama čl. 11. čl. 27. i čl. 39. Zakona o oružju (Sl. list RCG br. 49/2004 od 22.07.2004.g.),

        -čime je izvršio krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika,

        pa ga sud primjenom pomenutog zakonskog propisa i čl. 4, 13, 15, 32, 36, 42, 45. i 46. st. 1. tač. 5. Krivičnog zakonika i čl. 364. Zakonika o krivičnom postupku




                                                          O S U DJ U J E


        NA KAZNU ZATVORA u trajanju od 30 (trideset) dana.  
        Da plati ovome sudu na ime troškova krivičnog postupka paušalni iznos od 150,00 eura.  
        Od optuženog se oduzima pištolj marke "CZ M-57", kalibra 7,62 mm, fabričkog broja 206572 sa okvirom od 8 metaka, koji su upotrijebljeni kao predmeti izvršenja krivičnog djela.


                                                         O b r a z l o ž e nj e

        Osnovno državno tužilaštvo iz Rožaja, podnijelo je ovome sudu optužni predlog Kt.br. 2/11 od 12.01.2011.g. protiv optuženog M. E. iz Biševa, Opština Rožaje, zbog krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog zakonika (KZ).  
        Na glavnom pretresu ODT Kalač Hajran je ostao pri podnijetom optužnom predlogu, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.  
        Optuženi je u svojoj odbrani istakao: da je dana 19.06.2010.g. upravljao putničkim motornim vozilom marke "Daimler Chrysler" reg.br. RO AM-252 koje se vodi na DOO "Severtrans" vlasništvo njegovog oca A., iz pravca Rožaja prema Tutinu. Kada je došao na granični prelaz "Mehov krš" policija je izvršila pretres vozila i u ladici ispred sjedišta suvozača, koja se nalazi na patosu, pronašla oružni list i pištolj marke "CZ M-57", kalibra 7,62 mm, fabrički broj 206572 sa okvirom od 8 metaka i isti su mu oduzeli. Da je posjedovao putni nalog za upravljanje ovim vozilom koji je držao sa ispravama, a u ladici gdje je nadjen pištolj nalazio se i blok putnih naloga. Istakao je da nije znao da se pištolj nalazi u ovoj ladici, a kasnije je saznao da je njegov otac prethodnog dana nosio pištolj i oružni list da bi produžio važnost istog u policiji, a ne zna da li je ulazio u zgradi policije, te je zaboravio da pištolj ostavi u kuću gdje ga je prethodno držao. Predložio je da ga sud oslobodi od optužbe, jer nije izvršio djelo za koje je optužen.  
        Po ovoj krivičnopravnoj stvari, sud je izveo dokaze: pročitao službenu belešku MUP-a Republike Srbije-SGP "Mehov krš" broj 694/10 od 19.06.2010.g., potvrdu o privremeno oduzetim predmetima MUP-a Srbije-PS Tutin broj 105/10 od 19.06.2010.g., izvršio uvid u oružni list na ime M. A. od 02.12.1998.g. i uvid u izvod iz kaznene evidencije na ime optuženog.  
        Cijeneći odbranu optuženog i sve izvedene dokaze kako pojedinačno, tako i u medjusobnoj vezi, u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.  
        Utvrdjeno činjenično stanje proizilazi iz dokaza izvedenih u postupku, a nalazi oslonca i u iskazu optuženog.  
        Naime, optuženi ne spori da je dana 19.06.2010.g. upravljao putničkim motornim vozilom marke "Daimler Chrysler" reg.br. RO AM-252 koje se vodi na DOO "Severtrans" vlasništvo njegovog oca A., iz pravca Rožaja prema Tutinu, te da je na graničnom prelazu "Mehov krš" policija izvršila pretres vozila u kojem je pronašla pištolj marke "CZ M-57", kalibra 7,62 mm, fabrički broj 206572 sa okvirom od 8 metaka koji mu je oduzela jer nije imao odobrenje za nošenje oružja, obzirom da se pištolj vodio na ime njegovog oca A..  
        Iskaz optuženog, u ovom dijelu, sud je prihvatio kao jasan, objektivan i uvjerljiv, a dovodeći isti u vezu sa navodima iz službene bilješke Stanice granične policije "Mehov krš" od 19.06.2010.g., potvrde o privremeno oduzetim predmetima i navodima iz oružnog lista na ime M. A. iz kojih nesumnjivo proizilazi da su kritičnog dana oko 13,30 časova u pomenutom vozilu kojim je upravljao optuženi u ladici ispod suvozačevog sjedišta službenici granične policije "Mehov krš" pronašli navedeni pištolj sa municijom, te da im je optuženi dao na uvid oružni list za ovaj pištolj koji mu je oduzet, zaista se nedvosmisleno utvrdjuje da je optuženi neovlašćeno nosio navedeni pištolj protivno odredbama čl. 11, 27. i 39. Zakona o oružju i da je znao da se u ladici nalazi pištolj.  
        Sud je cijenio iskaz optuženog, u dijelu u kojem ističe da nije znao da se u ladici vozila kojim je upravljao nalazi predmetni pištolj, ali njegov iskaz, u ovom dijelu, nije prihvatio obzirom da je isti neubjedljiv, neobjektivan i ne nalazi oslonca u dokazima izvedenim u postupku iz kojih se vidi da je optuženi dao na uvid oružni list policiji nakon pronalaska pištolja, što znači da je znao da se isti nalazi u ladici. Osim toga optuženi ne spori da je posjedovao putni nalog za upravljanje ovim vozilom i da se u ladici u kojoj je bio smješten pištolj nalazio blok putnih naloga, iz čega jasno proizilazi da je isti znao da se u istoj ladici nalazi pištolj kada je uzeo putni nalog za upravljanje ovim vozilom, tako da je njegova odbrana da nije znao da se u ladici nalazi pištolj, neobjektivna, neuvjerljiva i usmjerena ka izbjegavanju krivičnopravne odgovornisti.  
        Dakle, u postupku je utvrdjeno da je optuženi dana 19.06.2010.g. oko 13,30 h na graničnom prelazu "Mehov krš", neovlašćeno na javnom mjestu-magistralnom putu iz pravca Crne Gore u pravcu Republike Srbije nosio u ladici putničkog motornog vozila marke "Daimler Chrysler" reg.oznaka RO AM-252 vatreno oružje i municiju i to: pištolj marke "CZ M-57", kalibra 7,62 mm, fabričkog broja 206572 sa okvirom od 8 metaka, protivno odredbama čl. 11. čl. 27. i čl. 39. Zakona o oružju (Sl. list RCG br. 49/2004 od 22.07.2004.g.). U konkretnom slučaju optuženi je bio svestan svog djela tj. svestan da na opisani način neovlašćeno na javnom mjestu nosi navedeno vatreno oružje i municiju i to je htio, pa je postupao sa direktnim umišljajem.  
        Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela nedozvoljeno držanje oružja i eksplozivnih materija iz čl. 403. st. 1. KZ, za koje djelo je sud istog oglasio krivim i osudio ga na kaznu zatvora u trajanju od 30 (trideset) dana, kao ublaženu kaznu, primjenom čl. 45. i 46. st. 1. tač. 5. KZ.  
        Prilikom odmjeravanja ovakve vrste i visine kazne, sud je imao u vidu težinu izvršenog krivičnog djela, stepen krivice optuženog, stepen nastupele posledice, okolnosti pod kojima je djelo izvršeno, raniji život optuženog, njegovo držanje nakon izvršenog djela, cijeneći pritom kao olakšavajuće okolnosti njegove porodične prilike-otac 4 maloljetne djece i siromašno imovno stanje, koje su u svojoj ukupnosti cijenjene kao naročito olakšavajuće okolnosti, pa je sud imajući pritom u vidu svrhu kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona, našao da je izrečena kazna srazmjerna težini učinjenog krivičnog djela i stepenu krivice optuženog i da će se sa istom uticati na optuženog da ubuduće ne vrši bilo kakva krivična djela i vaspitno djelovati na druge da ne čine ista ili slična djela.  
        Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 150,00 eura.  
        Na osnovu čl. 75. KZ od optuženog se oduzima pištolj marke "CZ M-57", kalibra 7,62 mm, fabričkog broja 206572 sa okvirom od 8 metaka, koji su upotrijebljeni kao predmeti izvršenja krivičnog djela.  
        Sa izloženog odlučeno je kao u dispozitivu ove presude.


        OSNOVNI SUD U ROŽAJAMA, dana 16.03.2011.g.

Zapisničar,
S U D I J A,
Dacić Azra s.r.
Zekić Milosav  s.r.  
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.  