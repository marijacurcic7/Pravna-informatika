OSNOVNI SUD U ROŽAJAMA
K.br. 92/11
U IME NARODA
OSNOVNI SUD U ROŽAJAMA, kao prvostepeni krivični sud i to sudija Milosav
Zekić, kao sudija pojedinac, uz učešće zapisničara Azre Dacić, rješavajući po
optužnom predlogu Osnovnog državnog tužilaštva iz Rožaja Kt.br. 94/11 od
18.05.2011.g. podnijet protiv optuženog K. E. iz Sredjani, Opština Rožaje,
zbog krivičnog djela nasilje u porodici ili u porodičnoj zajednici iz čl. 220.
st. 2. u vezi st. 1. Krivičnog zakonika, nakon održanog glavnog i javnog
pretresa u prisustvu Osnovnog državnog tužioca Kalač Hajrana, oštećene K. H. i
optuženog, dana 14.06.2011.g. donio je i javno objavio
P R E S U D U
Prema optuženom K. E. JMBG . od oca N. i majke H.rodj. H., rodjen . u
Sredjani, Opština Rožaje, gdje i živi, drž. CG, pismen, završio 6 razreda
osnovne škole, nezaposlen, oženjen, otac 2 malol. djece, odslužio vojni rok
1995.g. u Požegi, vodi se pri VE Rožaje, siromašnog imovnog stanja, osudjivan,
OPTUŽBA SE ODBIJA
Da je,
dana 05.05.2011.g. oko 13 h, u porodičnoj kući u selu Sredjani, Opština
Rožaje, primjenom grubog nasilja narušio tjelesni i duševni integritet člana
svoje porodice ili porodične zajednice-majke K. H.na način što je drvetom-
sredstvom podobnim da tijelo teško povrijedi ili zdravlje teško naruši, istu
udario više puta u predjelu glave i ledja, nanoseći joj tom prilikom tjelesne
povrede u vidu crvenila na glavi sa desne strane, ispred desnog uva, na nosu i
vrhu nosa, ogrebotine na nosu, krvnog podliva u tjemenom dijelu glave i krvnog
podliva u čeonom dijelu sa desne strane,
-čime bi izvršio krivično djelo nasilje u porodici ili u porodičnoj zajednici iz čl. 220. st. 2. u vezi st. 1. Krivičnog zakonika,
Pošto je ODT u toku glavnog pretresa odustao od optužbe.
Troškovi krivičnog postupka u iznosu od 82,50 eura, padaju na teret budžetskih
sredstava.
Odštetnog zahtjeva nije bilo.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 94/11 od 18.05.2011.g. protiv optuženog K. E. iz Sredjani, Opština
Rožaje, zbog krivičnog djela nasilje u porodici ili u porodičnoj zajednici iz
čl. 220. st. 2. u vezi st. 1. Krivičnog zakonika (KZ).
Na glavnom pretresu ODT Kalač Hajran je izjavio da odustaje od daljeg
krivičnog gonjenja protivu optuženog, a oštećena nije preuzela gonjenje, niti
je postavila odštetni zahtjev.
Pošto je u toku glavnog pretresa ODT odustao od optužbe, a oštećena nije
preuzela gonjenje, to je sud na osnovu čl. 362. st. 1. tač. 1. Zakonika o
krivičnom postupku (ZKP) odlučio kao u dispozitivu ove presude.
Na osnovu čl. 203. ZKP troškovi krivičnog postupka u iznosu od 82,50 eura,
koji se odnose na ime troškova za vještačenje, padaju na teret budžetskih
sredstava.
Odštetnog zahtjeva nije bilo.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 14.06.2011.g.
Zapisničar, S U D I J A,
Azra Dacić s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.