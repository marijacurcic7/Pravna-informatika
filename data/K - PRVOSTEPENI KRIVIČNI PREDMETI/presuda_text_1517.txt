OSNOVNI SUD U ROŽAJAMA
K.br. 20/11  
                                                    U IME NARODA


        OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po preciziranoj privatnoj krivičnoj tužbi od 07.02.2011.g. privatnog tužioca R. S. iz Donje Lovnice, Opština Rožaje, koga zastupa punomoćnik advokat K. F. iz Rožaja, podnijeta protiv optuženog M. V. iz Donje Lovnice, zbog krivičnog djela djelo klevete iz čl. 196. st. 1. Krivičnog zakonika, nakon održanog glavnog i javnog pretresa u prisustvu punomoćnika privatnog tužioca, advokata K. F. iz Rožaja i optuženog, dana 24.03.2011.g. donio je i javno objavio


                                                    P R E S U D U


        Optuženi M. V. JMBG 1008946272021, od oca Z. i majke Š., rodj. N., rodjen 10.08.1946.g. u Donjoj Lovnici, Opština Rožaje, gdje i živi, drž. CG, pismen, završio osnovnu školu, penzioner, prima penziju u iznosu od 120,00 eura, oženjen, otac 7 djece, odslužio vojni rok 1967.g. u Peći, vodi se pri VE Rožaje, siromašnog imovnog stanja, osudjivan presudom Opštinskog suda Ivangrad K.br. 182/67 od 19.02.1968.g. zbog krivičnog djela iz čl. 246a/1 KZ na novčanu kaznu u iznosu od 80,00 dinara, presudom Osnovnog suda Rožaje K.br. 500/92 od 26.02.1993.g. zbog krivičnog djela iz čl. 143/1 na novčanu kaznu u iznosu od 50.000 dinara, presudom Osnovnog suda Rožaje K.br. 628/92 od 06.04.1993.g. zbog krivičnog djela iz čl. 143/1 KZ na novčanu kaznu u iznosu od 30.000 dinara, presudom Osnovnog suda Rožaje K.br. 776/92 od 14.04.1993.g. zbog krivičnog djela iz čl. 143/1 na novčanu kaznu u iznosu od 250,00 dinara, presudom Osnovnog suda Rožaje K.br. 42/93 od 17.06.1993.g. zbog krivičnog djela iz čl. 143/1 na novčanu kaznu u iznosu od 500,00 dinara i presudom Osnovnog suda Rožaje K.br. 60/2001 od 23.01.2001.g. zbog krivičnog djela iz čl. 136/1 na novčanu kaznu u iznosu od 3.600 dinara,


                                                  K R I V     J E

        Što je,  
        Dana 15. januara 2011.g. u prisustvu inžinjera zaštite šuma Uprave za šume Pljevlja-PJ Rožaje, Škrijelj Šemsa, iznosio neistine za privatnog tužioca R. S. govoreći da je privatni tužilac izvršio bespravnu sječu stabala u državnoj šumi u odjeljenju broj 18. GJ Lovničke šume što je moglo škoditi časti i ugledu privatnog tužioca,  
        -čime je izvršio krivično djelo klevete iz čl. 196. st. 1. Krivičnog zakonika  
        pa ga sud primjenom pomenutog zakonskog propisa i čl. 4, 13, 15, 32, 39. 42, 45, 46. st. 1. tač. 7. Krivičnog zakonika i čl. 364. Zakonika o krivičnom postupku


                                               O S U DJ U J E


        NA NOVČANU KAZNU u iznosu od 800,00 (osam stotina) eura. Ako osudjeni ne plati novčanu kaznu u roku od 30 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.  
        Da plati ovome sudu na ime troškova krivičnog postupka paušalni iznos od  30,00 eura.  
        Da plati privatnom tužiocu na ime troškova krivičnog postupka iznos od 275,00 eura, sve u roku od 15 dana po pravosnažnosti ove presude.


                                           O b r a z l o ž e nj e


        Privatni tužilac R. S. iz Donje Lovnice, Opština Rožaje, podnio je ovome sudu privatnu krivičnu tužbu dana 07.02.2011.g., protiv optuženog M. V. iz Donje Lovnice, Opština Rožaje, zbog krivičnog djela djelo klevete iz čl. 196. st. 1. Krivičnog zakonika  (KZ) i krivičnog djela lažn o prijavljivanje iz čl. 388. st. 1. KZ.  
        Na glavnom pretresu punomoćnik privatnog tužioca, advokat K. F. je precizirao činjenični opis i pravnu kvalifikaciju djela kao u dispozitivu ove presude, tako što je optuženom stavio na teret samo krivično djelo klevete iz čl. 196. st. 1. KZ i predložio da sud optuženog oglasi krivim zbog navedenog krivičnog djela i da ga osudi na kaznu po zakonu i obaveže na plaćanje troškova postupka u iznosu od 275,00 eura koji se odnose na ime troškova koje je imao privatni tužilac za sastav privatne tužbe, pristup punomoćnika na dva održana pretresa i na ime takse na tužbu i odluku.  
        Optuženi je u svojoj odbrani istakao: da živi u selu Donja Lovnica, Opština Rožaje i da je komšija sa privatnim tužiocem sa kojim od ranije nije u dobrim odnosima. Da je dana 14.01.2011.g. sreo sinove privatnog tužioca da iz državne šume-odjeljenja 18. prevoze čamove trupce sa volujskom zapregom na vlaku, pa je o tome obavijestio direktora šumarstva K. F. i kontrolne lugare Š. Š. i D.R. kojima je rekao da je R. S. vršio bespravnu sječu i kradju stabala u odjeljenju broj 18. u državnoj šumi, jer je on gazda kuće, te je zbog toga prijavio njega, a ne njegovu djecu. Nakon toga na lice mjesta su izašli kontrolni lugari Š.Š. i D. R. i reonski lugar H. S., koji su obišli odjeljenje br. 18, a ne zna da li su našli bespravnu sječu kao i gradju kod kuće optuženog. Predložio je da ga sud oslobodi od optužbe, jer nije izvršio djelo koje mu se stavlja na teret.  
        Po ovoj krivičnopravnoj stvari, sud je izveo dokaze: saslušao u svojstvu svedoka privatnog tužioca R. S., svedoke Š. Š. i H. S., pročitao izvještaj Uprave za šume-Područna jedinica Rožaje br. 53 od 21.01.2011.g., uvid u presudu Osnovnog suda Rožaje K.br. 273/05 od 11.11.2005.g., i uvid u izvod iz kaznene evidencije na ime optuženog, dok je odbio predlog optuženog za izvodjenjem dokaza uvidjajem na lice mjesta i vještačenjem od strane vještaka šumarske struke, kao i predlog privatnog tužioca za izvodjenjem dokaza saslušanjem svedoka .D. R., obzirom da je našao da je činjenično stanje u dovoljnoj mjeri utvrdjeno za presudjenje već izvedenim dokazima, te bi se odlaganjem pretresa, radi izvodjenja predloženih dokaza samo nepotrebno odugovlačiko postupak, a činjenično stanje bi ostalo neizmijenjeno.  
        Cijeneći odbranu optuženog i sve izvedene dokaze kako pojedinačno, tako i u medjusobnoj vezi, u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.  
        Naime, iz iskaza svedoka R. S. utvrdjuje se da je optuženi u kritičnom periodu iznosio za njega neistine da je vršio bespravnu sječu stabala u državnoj šumi u odjeljenju broj 18. GJ Lovničke šume, tako što je u prisustvu direktora šumarstva K. F. i kontrolnih lugara Š. Š. i D. R. govorio da je izvršio bespravnu sječu stabala u navedenom odjeljenju što je  škodilo njegovoj časti i ugledu, jer ni on, ni njegovi sinovi nijesu vršili sječu i prevozili stabla iz državne šume dana 14.01.2011.g. kako to navodi optuženi, što su utvrdili i kontrolni lugari prilikom vršenja kontrole navedenog odjeljenja.  
        Iz iskaza svedoka Š. Š. utvrdjuje se da radi i Upravi za šume-Područna jedinica Rožaje kao inžinjer za zaštitu šuma. Da ga je dana 15.01.2011.g. u gradu sreo M.V. kojeg poznaje od ranije i rekao mu da R. S. i njegova djeca vrše bespravnu sječu u državnoj šumi u odjeljenju broj 18. i da je zatekao njegovu djecu prije neki dan da izvlače gradju iz ovog odjeljenja, pa mu je kazao da će provjeriti ove činjenice. Nakon toga je pozvao telefonom reonskog lugara H. S. i naložio mu da provjeri ove činjenice. Nakon provjere istih Suljo ga je obavijestio da ni Sadrija, ni njegova djeca nijesu vršila sječu u državnoj šumi i da nema bespravne sječe u odjeljenju broj 18. Da je nakon toga optuženi dolazio kod direktora šumarstva koji mu je naložio da izvrši kontrolu na lice mjesta, pa je dana 18.01.2011.g. sa D. R. i H. S. izašao na lice mjesta, izvršio kontrolu odjeljenja br. 18. u kojem nijesu našli nikakvu bespravnu sječu, kojom prilikom su pretresli i sve objekte privatnog tužioca i nijesu našli nikakvu gradju, a našli su da je skidana doznaka na 6 panjeva od redovne sječe, pa su zaključili da se radi o podvali o čemu su sačinili izvještaj. Poznato mu je da je optuženi i ranije prijavljivao privatnog tužioca za uzurpaciju državnog zemljišta i da je privatni tužilac oslobodjen od optužbe, jer je u postupku dokazano da nije izvršio uzurpaciju.  
        Iz iskaza svedoka H. S. utvrdjuje se da je negdje polovinom januara mjeseca 2011.g. pozvao njegov šef Š. Š. i rekao mu da ga je obavijestio M. V. da ima bespravne sječe u odjeljenju br. 18. GJ Lovnica, te da provjeri te činjenice i da ga obavijesti o nadjenom stanju. Nakon provjere na licu mjesta obavijestio je Š.da nije našao nikakvu bespravnu sječu, nakon čega su on, Š. Š. i D. R. zajedno obišli to odjeljenje  i utvrdili da nema bespravne sječe, stim što su na 6 panjeva našli da je skidana doznaka od redovne sječe na kojima je bio utisnut čekić, što znači da je gradja legalno bila posječena i otpremljena, te su zaključili da je neko namjerno skidao ovu doznaku i pločice da bi od legalno oborenih stabala napravio bespravnu sječu, a posumnjali su da je to učinio optuženi koji je prijavio da ima bespravne sječe. Toga dana su pretresli i sve objekte privatnog tužioca i nijesu našli nikakvu gradju kod njegove kuće.  
        Imajući u vidu iskaze ovih svedoka koje je sud prihvatio kao jasne, objektivne, uvjerljive i medjusobno saglasne  u bitnom, te dovodeći iste u vezu sa navodima iz izvještaja Uprave za šume-Područna jedinica rožaje od 21.01.2011.g. kojima se potvrdjuju iskazi ovih svedoka, nedvosmisleno se utvrdjuje da je optuženi kritičnog dana u prisustvu Š. Š. iznosio neistine da je privatni tužilac R.S. izvršio bespravnu sječu stabala u državnoj šumi u odjeljenju broj 18. GJ Lovničke šume, što je moglo škoditi časti i ugledu privatnog tužioca, a znao je da on, niti neko od članova njegove porodice nije vršio bespravnu sječu.  
        Sud je cijenio iskaz optuženog, pa je isti prihvatio u dijelu u kojem ne spori da je u prisustvu Š. Š. i drugih lica, kazao da je privatni tužilac vršio bespravnu sječu stabala u odjeljenju broj 18, obzirom da je njegov iskaz, u ovom dijelu, potvrdjen dokazima izvedenim u postupku tako da nema sumnje u drugačije činjenično stanje.             Medjutim, iskaz optuženog, u dijelu u kojem ističe da je tom prilikom iznosio istinite činjenice, jer je zaista zatekao djecu privatnog tužioca da vrše prevoz trupaca iz državne šume iz odjeljenja broj 18, te pošto je privatni tužilac gazda kuće prijavio je njega da je on učestvovao u ovim radnjama, sud nije prihvatio, obzirom da je njegov iskaz, u ovom dijelu, neobjektivan, neuvjerljiv i ne nalazi oslonca u dokazima izvedenim u postupku iz kojih se nesumnjivo utvrdjuje da ni privatni tužilac, ni njegova djeca nijesu vršila bespravnu sječu i prevoz gradje iz državne šume, te da ih optuženi nije zatekao u kritičnom periodu, na kritičnom mjestu, tako da je očigledno da je iznosio neistine u prisustvu Š. Š. i drugih lica što je škodilo časti i ugledu privatnog tužioca.  
        Dakle, u postupku je utvrdjeno da je optuženi dana 15. januara 2011.g. u prisustvu inžinjera zaštite šuma Uprave za šume Pljevlja-PJ Rožaje, Š. Š., iznosio neistine za privatnog tužioca R. S. govoreći da je privatni tužilac izvršio bespravnu sječu stabala u državnoj šumi u odjeljenju broj 18. GJ Lovničke šume što je moglo škoditi časti i ugledu privatnog tužioca. U konkretnom slučaju optuženi je bio svestan svog djela tj. svestan da na opisani način iznosi navedene neistine za privatnog tužioca koje mogu škoditi njegovoj časti i ugledu i to je htio, pa je postupao sa direktnim umišljajem.  
        Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela klevete iz čl. 196. st. 1. KZ, za koje djelo je sud istog oglasio krivim i osudio ga na novčanu kaznu u iznosu od 800,00 (osam stotina) eura, kao ublaženu kaznu primjenom čl. 45. i 46. st. 1. tač. 7. KZ.  
        Prilikom odmjeravanja ovakve vrste i visine kazne, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, raniji život optuženog te protek vremena od ranije osude zbog druge vrste krivičnog djela, cijeneći pritom kao olakšavajuće okolnosti njegove porodične prilike, siromašno imovno stanje i životnu dob, koje okolnosti su u svojoj ukupnosti cijenjene kao naročito olakšavajuće okolnosti, pa je sud u nedostatku otežavajućih okolnosti našao da je imalo mjesta izricanju ovakve vrste i visine kazne, ubijedjen da će izrečena novčana kazna u naznačenom iznosu, kao ublažena kazna, u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.  
        Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima (Sl. list br. 14/11), sud je obavezao optuženog da plati ovome sudu na ime troškova krivičnog postupka paušalni iznos od 30,00 eura.  
        Na osnovu čl. 202. u vezi čl. 199. st. 2. tač. 7. ZKP, sud je obavezao optuženog da plati privatnom tužiocu na ime troškova krivičnog postupka iznos od 275,00 eura, koji troškovi se odnose na ime troškova koje je imao privatni tužilac za angažovanje punomoćnika-advokata K.

F.na dva održana pretresa, za sastav privatne krivične tužbe i takse na tužbu
i presudu.
            Sa izloženog odlučeno je kao u dispozitivu ove presude.  
        OSNOVNI SUD U ROŽAJAMA, dana 24.03.2011.g.

Zapisničar,
S U D I J A,
Dacić Azra s.r.
Zekić Milosav  s.r.  
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.  