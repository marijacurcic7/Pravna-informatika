OSNOVNI SUD U ROŽAJAMA
K.br.  52/11  
                                                             U IME NARODA


        OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 25/11 od 24.03.2011.g. podnijet protiv optuženog K. F. iz Lučica, Opština Rožaje, zbog krivičnog djela ugrožavanje javnog saobraćaja iz čl. 339. st. 3. u vezi st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana, oštećene K. F. i optuženog, dana 28.04.2011.g. donio je i javno objavio


                                                                 P R E S U D U

        Optuženi K.F. JMBG 1912986272022, od oca S. i majke F., rodj. O., rodjen 19.12.1986.g. u Lučice, Opština Rožaje, gdje i živi, drž. CG, pismen, završio srednju školu, nezaposlen, neoženjen, odslužio vojni rok 2007.g. u Podgorici, vodi se pri VE Rožaje, siromašnog imovnog stanja, neosudjivan,


                                                                  K R I V     J E

        Što je,  
        dana 02.10.2010.g. oko 9,30 h, na magistralnom putu broj 2. Rožaje-Berane, u mjestu zv. Suho Polje, Opština Rožaje, ne pridržavajući se saobraćajnih propisa, svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost živote ili tijelo ljudi, na način što upravljajući putničkim motornim vozilom marke "BMW" tip 320, reg.oznaka RO AN-250, nije prilagodio brzinu kretanja vozila okolnostima, karakteristikama i stanju puta vidljivosti, preglednosti i frekvenciji saobraćaja, tako da vozilo može blagovremeno zaustaviti pred svakom preprekom koju, pod datim uslovima može da predvidi, krećući se brzinom od 62 km/h, većom od brzine dozvoljene postavljenim saobraćajnim znakom od 40 km/h, protivno odredbama čl. 32. Zakona o bezbijednosti saobraćaja na putevima usljed čega je prednjim čeonim dijelom svog vozila udario na zadnju stranju poluprikolice koju je za sobom vukao traktor marke "IMT 539" reg.oznaka 01 28 kojim je upravljao A. N., nanoseći svom saputniku K.F. lake tjelesne povrede u vidu potresa mozga, oguljotine u predjelu čela i nagnječne povrede glave i trupa.  
        -čime je izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika,

        pa mu sud primjenom pomenutog zakonskog propisa i čl. 4, 13, 16, 32, 36, 42, 52, 53, 54. Krivičnog zakonika i čl. 364. Zakonika o krivičnom postupku izriče


                                                          USLOVNU OSUDU


        Kojom mu utvrdjuje kaznu zatvora u trajanju od 45 (četrdesetpet) dana i istovremeno odredjuje da se kazna neće izvršiti ukoliko osudjeni u roku od jedne godine ne izvrši novo krivično djelo.  
        Da plati ovome sudu na ime troškova krivičnog postupka iznos od 313,50 eura.  
        Da plati ovome sudu na ime paušala iznos od 50,00 eura, sve u roku od 15 dana po pravosnažnosti ove presude.  
        Odštetnog zahtjeva nije bilo.


                                                           O b r a z l o ž e nj e


        Osnovnog državno tužilaštvo iz Rožaja, podnijelo je ovome sudu optužni predlog Kt.br. 25/11 od 24.03.2011.g. protiv optuženog K.F. iz Lučica, Opština Rožaje, zbog krivičnog djela ugrožavanje javnog saobraćaja iz čl. 339. st. 3. u vezi st. 1. Krivičnog zakonika (KZ).  
        Na glavnom pretresu ODT Kalač Hajran je ostao pri podnijetom optužnom predlogu, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.  
        Oštećena K. F. u završnoj riječi je istakla da se ne pridružuje krivičnom gonjenju ODT-a u odnosu na optuženog, niti postavlja odštetni zahtjev.  
        Optuženi je na pretresu priznao da je izvršio djelo za koje je optužen i svoju krivicu i objasnio je da je dana 02.10.2010.g. oko 9,30 časova upravljao putničkim motornim vozilom marke "BMW", tip "320" reg.br. RO AN-250, magistralnim putem iz pravca Rožaja prema Beranama i kretao se brzinom od 50-60 km/h. Da je dolazeći u mjestu zv. Suho Polje, Opština Rožaje u jednom momentu pogledao u stranu na desno prema sporednom putu koji se asvaltirao i tada mu je njegova majka F., koja je sedela na mjestu suvozača, rekla "pazi", pa je dejstvovao na radnu kočnicu, pogledao ispred sebe i vidio traktor sa prikolicom kojim je upravljao A. N., koji se kretao ispred njega, te je prednjim dijelom vozila udario u prikolicu, kojom prilikom je njega majka F. zadobila tjelesne povrede, te je prebačena u Dom zdravlja Rožaje gdje joj je ukazana ljekarska pomoć. Obećao je da ubuduće neće vršiti bilo kakva krivična djela, pa je molio da ga sud što blaže kazni.  
        Po ovoj krivičnopravnoj stvari, sud je izveo dokaze: saslušao svedoka-oštećenu K. F., svedoka A. N., pročitao pismeni nalaz i mišljenje vještaka saobraćajne struke N.M. Kri.br. 18/2011, zapisnik o saslušanju vještaka medicinske struke Dr M. M. Kri.br. 18/11 od 28.02.2011.g., zapisnik o saslušanju vještaka medicinske struke Dr G. C. Kri.br. 24/11 od 18.03.2011.g., zapisnik o uvidjaju saobraćajne nezgode Ispostave Rožaje br. 03-231-4838 od 08.12.2010.g., izvještaj ljekara specijaliste JZU Opšte bolnice Berane br. 5032/2010  od 22.02.2011.g., izvršio uvid u skicu lica mjesta, fotodokumentaciju i uvid u izvod iz kaznene evidencije na ime optuženog.  
        Cijeneći iskaz optuženog i sve izvedene dokaze kako pojedinačno, tako i u medjusobnoj vezi, u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.  
        Utvrdjeno činjenično stanje proizilazi kako iz priznanja optuženog, tako i iz dokaza izvedenih u postupku.  
        Naime, iz iskaza svedoka-oštećene K. F. utvrdjuje se da je dana 02.10.2010.g. sjedela na mjestu suvozača u vozilu marke "BMW" kojim je upravljao njen sin F. magistralnim putem iz pravca Rožaja prema Beranama. Da je dolazeći u mjestu zv. Suho Polje, Opština Rožaje primijetila da se vozilo približava traktoru marke "IMT" koji se kretao ispred njih, te kada je vidjela da će da udari u traktor povikala je "pazi", našta je F. reagovao, tako što je kočio, ali nije uspio da zaustavi vozilo, već je prednjim dijelom udarilo u zadnji dio prikolice traktora, kojim je upravljao A. N., kojom prilikom je ona zadobila tjelesne povrede, te je prebačena u Dom zdravlja Rožaje gdje joj je ukazana ljekarska pomoć, a zatim i u Opštu bolnicu u Beranama. Kasnije joj je F.kazao da je u kritičnom momentu pogledao prema sporednom putu koji se asvaltirao, te zbog toga nije vidio da se ispred njega kreće traktor.  
        Iz iskaza svedoka A. N. utvrdjuje se da je dana 02.10.2010.g. oko 9,30 časova upravljao traktorom "IMT 539" reg.oznake 01 28 koji je vukao poluprikolicu na dva točka, magistralnim putem iz pravca Rožaja prema Beranama, te je dolazeći u mjestu zv. Suho Polje, Opština Rožaje čuo da je nešto udarilo u poluprikolicu koja se otkačila od vučnog dijela traktora, te se traktor zaustavio i vidio da je u poluprikolicu udarilo putničko vozilo marke "BMW" kojim je upravljao optuženi i da je majka optuženog koja je bila u vozilu povrijedjena.  
        Iz nalaza i mišljenja vještaka medicinske struke Dr M. M. i Dr C. G.utvrdjuje se da je kritičnog dana oštećena Kuč Fatima zadobila povrede u vidu potresa mozga, oguljotine u predjelu čela i nagnječne povrede glave i trupa, koje se pojedinačno i skupno kvalifikuju kao lake tjelesne povrede i mogle su nastati u saobraćajnoj nezgodi.  
        Iz nalaza i mišljenja vještaka saobraćajne struke N. M. utvrdjuje se da je do ove saobraćajne nezgode došlo kada je putnički automobil marke "BMW", koji se kretao magistralnim putem iz pravca Rožaja prema Beranama, u sustizanju, bez preduzimanja radnje intenzivnog kočenja prednjim čeonim dijelom udario u zadnju stranu poluprikolice koju je za sobom vukao traktor marke "IMT 539". Da je na kritičnom mjestu najveća dozvoljena brzina kretanja vozila saobraćajnim znakom bila ograničena na 40 km/h, a optuženi se kretao brzinom od 62 km/h, što znači većom brzinom od dozvoljene za 22 km/h, tako da je do ove saobraćajne nezgode došlo zbog neprilagodjene brzine kretanja vozila uslovima i stanju puta, čime je optuženi učinio propust koji se smatra razlogom uzročno vezanim za nastanak ove saobraćajne nezgode.   
        Imajući u vidu nalaze i mišljenja ovih vještaka, koje je sud prihvatio kao jasne, objektivne, uvjerljive i stručne, te dovodeći iste u vezu sa iskazima saslušanih svedoka kojima je sud poklonio punu vjeru i ostalim izvedenim dokazima i iskazom optuženog koji je u bitnom priznao odlučne činjenice i izvršenje djela, sud je nedvosmisleno utvrdio da je optuženi kritičnog dana izazvao saobraćajnu nezgodu na način kako je to opisano u dispozitivu ove presude.  
        Dakle, u postupku je utvrdjeno da je optuženi dana 02.10.2010.g. oko 9,30 h, na magistralnom putu broj 2. Rožaje-Berane, u mjestu zv. Suho Polje, Opština Rožaje, ne pridržavajući se saobraćajnih propisa, svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost živote ili tijelo ljudi, na način što upravljajući putničkim motornim vozilom marke "BMW" tip 320, reg.oznaka RO AN-250, nije prilagodio brzinu kretanja vozila okolnostima, karakteristikama i stanju puta vidljivosti, preglednosti i frekvenciji saobraćaja, tako da vozilo može blagovremeno zaustaviti pred svakom preprekom koju, pod datim uslovima može da predvidi, krećući se brzinom od 62 km/h, većom od brzine dozvoljene postavljenim saobraćajnim znakom od 40 km/h, protivno odredbama čl. 32. Zakona o bezbijednosti saobraćaja na putevima usljed čega je prednjim čeonim dijelom svog vozila udario na zadnju stranju poluprikolice koju je za sobom vukao traktor marke "IMT 539" reg.oznaka 01 28 kojim je upravljao A. N., nanoseći svom saputniku K. F. lake tjelesne povrede u vidu potresa mozga, oguljotine u predjelu čela i nagnječne povrede glave i trupa.  
        Imajući u vidu utvrdjeno činjenično stanje, sud je djelimično izmijenio činjenični opis djela kao u dispozitivu ove presude i prilagodio ga utvrdjenom činjeničnom stanju smatrajući da time nije povrijedjen identitet optužbe i presude.  
        Pravnom ocjenom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela ugrožavanje javnog saobraćaja iz čl. 339. st. 3. u vezi st. 1. KZ, za koje djelo je sud istog oglaiso krivim i izrekao mu uslovnu osudu utvrdjujući mu pritom kaznu zatvora u trajanju od 45 (četrdesetpet) dana i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.  
        Prilikom izricanja ovakve vrste krivične sankcije, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, cijeneći pritom kao olakšavajuće okolnosti priznanje optuženog za izvršeno djelo i obećanje da ubuduće neće vršiti bilo kakva krivična djela, njegovo siromašno imovno stanje i raniju neosudjivanost, te činjenicu da se oštećena nije pridružila krivičnom gonjenju, pa je sud u nedostatku otežavajućih okolnosti našao da je imalo mjesta izricanju ovakve vrste krivične sankcije, ubijedjen da će upozorenje uz prijetnju kazne u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.  
        Na osnovu čl. 202. u vezi čl. 199. st. 2. tač. 1. ZKP, sud je obavezao optuženog da plati ovome sudu na ime troškova krivičnog postupka iznos od 313,50 eura, koji troškovi se odnose na ime troškova za vještačenje.  
        Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 50,00 eura.  
        Odštetnog zahtjeva nije bilo.  
        Sa izloženog odlučeno je kao u dispozitivu ove presude.


        OSNOVNI SUD U ROŽAJAMA, dana 28.04.2011.g.

Zapisničar,
S U D I J A,
Dacić Azra s.r.
Zekić Milosav   s.r.  
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.  