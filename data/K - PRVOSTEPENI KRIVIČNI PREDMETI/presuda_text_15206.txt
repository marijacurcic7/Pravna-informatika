
                                                                                                                        K.br.115/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog P.Lj. iz sela H. Opština P., zbog krivičnog djela nedozvoljeno držanje oružja i eksplozivnih materija iz čl.403.st.1. Krivičnog zakonika po optužnom predlogu ODT Pljevlja Kt.br.76/12 od 06.08.2012. godine, nakon održanog glavnog i javnog pretresa u prisustvu zamjenika ODT Gačević Božidarke i okrivljenog, dana 25.09.2012. godine, donio je i javno objavio

P R E S U D U 
        Okrivljeni **P. LJ.** ,  JMBG .... od oca D. i majke S. rodjena J., rodjen .... godine u P., živi u selu H. opština P., državljanin  CG ne zaposlen, ne oženjen, bez djece, pismen, završio osnovnu školu, bavi se poljoprivredom, lošeg imovnog stanja izdržava ga majka, ranije ne osudjivan

K r i v    j e 
        Što je:

        dana 21.03.2012. godine oko 12,30 časova u ugostiteljskom objektu  "Pionir" koji se nalazi u krugu pijace poljoprivrednih proizvoda u P. neovlašćeno nosio u džepu od jakne municiju i to 20 komada metaka kalibra 7,65 mm suprotno odredbi člana 10a. Zakona o izmjenama i dopunama zakona o oružju ("Sl.lsti  CG", br. 20/11),  
        čime je izvršio krivično djelo nedozvoljeno držanje oružja i eksplozivnih materija iz čl.403.st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG   i z r i č e

USLOVNU OSUDU 
-2-  
        S tim da mu utvrdjuje kaznu zatvora u trajanju od  4 mjeseca (četiri mjeseca) i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.76/12 od 06.08.2012. godine optužilo je okrivljenog P.Lj. iz sela H. opština P. zbog krivičnog djela nedozvoljeno držanje oružja i eksplozivnih materija iz čl.403. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Okrivljeni P. Lj. u svoju odbranu na glavnom pretresu je istakao da je tačna činjenica da je on dana 21.03.2012. godine oko 12,30 časova bio u ugostiteljskom objektu  "Pionir" koji se nalazi u krugu pijace poljoprivrednih proizvoda u P. pa je u džepu od jakne imao municiju i to 20 komada metaka od pištolja kalibra 7,65 mm. Dalje ističe da mu je toga dana istu municiju poslao jedan njegov prijatelj autobusom iz jednog drugog grada. Posebno ističe da tu municiju nije nikome pokazivao, ali vjerovanot je neko to vidio kada je pošiljku uzeo iz autobusa. Napomenuo je da on ima pištolj pod dozvolom i da ima odobrenje za držanje tog pištolja. Posebno ističe da nije znao da je zabranjeno nositi municiju za oružje.  
        U završnoj riječi je istakao da se osjeća krivim da priznaje krivicu, da se kaje što je ovo uradio, da nije znao da je zabranjeno nositi municiju pa je na kraju svoju odgovornost ostavio sudu na slobodnu procjenu.  
        U dokaznom postupku sud je pročitao službenu zabilješku UP PJ Pljevlja br. 02-240/12-2656/2 od 21.03.2012. godine, pročitao potvrdu UP PJ P. br. 02-240/12-2656 od 21.03.2012. godine o privremeno oduzetim predmetima od okrivljenog i pročitao izvještaj iz kaznene evidencije za okrivljenog.  
        Nakon provedenog dokaznog postupka i nakon ocjene svih izvedenih dokaza, a imajući u vidu i potpuno priznanje okrivljenog sud je utvrdio da je okrivljeni izvršio krivično djelo koje mu je optužnim predlogom ODT-a stavljeno na tere, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao svim izvedenim dokazima kao i na potpunom priznanju okrivljenog.  
        Naime, iz službene zabilješke UP PJ P. se zaključuje da su službenici UP PJ P. sačinili istoga dana službenu zabilješku u kojoj se nalazi da su pretresom kod okrivljenog pronašli 20 komada metaka kalibra 7,65 mm nakon čega su istu municiju oduzeli i okrivljenom izdatli potvrdu o oduzimanju.  
         Uvidom u potvrdu o privremenom oduzimanju predmeta se zaključuje da je istoga dana od okrivljenog oduzeto 20 komada metaka kalibra 7,65 mm.  
        Iz izvještaja iz kaznene evidencije br. 03-245/12-3583/2 od 18.04.2012. godine se zaključuje da okrivljeni ranije nije osudjivan.  
        Kod ovakvog činjeničnog stanja sud je pouzdano utvrdio na osnovu službene zabilješke i potvrde o oduzimanju predmeta kao i na osnovu potpunog priznanja okrivljenog, da je okrivljeni nelegalno nabavio 20 komada metaka od pištolja kalibra 7,65 mm i iste držao u džepu od jakne, a što je suprotno odredbi člana 10a. Zakona o izmjenama i dopunama zakona o oružju.  
        Prilikom odredjivanja vrste kazne i prilikom odmjervanja njene visine sud je u okviru opšte svrhe krivičnih sankcija cijenio i svrhu uslovne osude pa je sud mišljenja da nije neophodno radi

krivično-pravne zaštite prema okrivljenom izricati drugu vrstu krivične
sankcije osim uslovne osude, jer je sud ubijedjen da će i ova vrsta krivične
sankcije na okrivljenog dovoljno uticati da u buduće više ne vrši krivična
djela. Pri tome sud je kao olakšavajuće okolnosti okrivljenom uzeo u obzir
činjenice da je okrivljeni u ptpunosti priznao izvršenje krivičnog djela, da
je imao dobro držanje pred sudom te da ranije nije osudjivan, pa je sud
mišljenja da izrečena krivična sankcija prema okrivljenom predstavlja onu
mjeru koja je neophodna da bi se prema okrivljenom u potpunosti ostvarila
svrha kažnjavanja koja je predvidjena u članu 32. Krivičnog zakonika.
            Shodno članovima 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 25.09.2012. godine 
Zapisničar,
S u d i j a,
Djonodović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  