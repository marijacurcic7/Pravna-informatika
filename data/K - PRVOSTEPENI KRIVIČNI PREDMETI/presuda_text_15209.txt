 

K. br.42/13 
                                                             U IME CRNE
GORE 
                    Osnovni sud u Pljevljima kao prvostepeni krivični sud, po sudiji Branku Pejoviću uz sudjelovanje zapisničara Šestović Milanke, u krivičnom predmetu protiv okrivljenog N. B. iz P., zbog krivičnog djela ugrožavanje sigurnosti iz čl. 168 st. 1  Krivičnog zakonika, po optužnom predlogu ODT Pljevlja Kt. br. 54/13 od 20.03.2013. godine, nakon održanog glavnog i javog pretresa u prisustvu zamjenika ODT Pljevlja Gačević Božidarke i okrivljenog, a u odsutnosti uredno pozvanog oštećenog Đ. M. dana 11.04.2013. godine, donio je i javno objavio

P R E S U D U 
                    Okrivljeni **N. B.,** JMBG...., od oca M. i majke E., rođ. G., rođen ....godine u P. gdje i živi ul. L. br. 36, državljanin CG, govori Srpskim jezikom, razumije Crnogorski jezik, ne zaposlen, pismen, završio osnovnu školu, lošeg imovnog stanja, ne oženjen, bez djece, ranije osuđivan,

K R I V    J E 
                    Što je:  
                    Dana, 23.02.2013.godine oko 23,00 časa, u ul. Miše Cvetkovića u P., ugrozio sigurnost oštećenom Đ. M., prijetnjom da će napasti na njegov život i tijelo, na način što je nakon kraće prepirke izvadio nož ispod jakne, dužine sječiva oko 10 cm, držeći ga u ruci zaprijetio oštećenom "sad ću te izbucati, nije meni ništa ubiti čovjeka", koje prijetnje su kod oštećenog izazvale osjećaj straha,-

                    čime je izvršio krivično djelo ugrožavanje sigurnosti iz čl. 168 st. 1 Krivičnog zakonika.

                    Pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36 i 42  Krivičnog zakonika, te članova 226 i 229 ZKP CG

-2-  
O S U DJ U J E       
                    Na kaznu zatvora u trajanju od 2 (dva) mjeseca.

                    Okrivljeni se obavezuje da na ime paušala plati ovom sudu iznos od 27,50 €, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e nj e 
                    Osnovno državno tužilaštvo u Pljevljima, optužnim predlogom Kt. br. 54/13 od 20.03.2013. godine optužilo je okrivljenog N. B. iz P., zbog krivičnog djela ugrožavanje sigurnosti iz čl. 168 st. 1 Krivičnog zakonika, navodeći da je okrivljeni krivično djelo izvršio na način, mjesto i vrijeme kako je to bliže opisano u izreci ove presude. U završnoj riječi zamjenik ODT je ostao pri podnešenom optužnom predlogu i predložio da sud okrivljenog oglasi krivim i osudi po zakonu.

                    Današnji glavni pretres je održan u odsutnosti uredno pozvanog oštećenog Đ. M.

                    Okrivljeni N. B. je u svoju odbranu istakao da je sve tačno što je navedeno u optužnom predlogu da je on dana 23.02.2013.godine oko 23,00 časa u jako pijanom stanju u ul. M.Cvetkovića u P. ugrozio sigurnost oštećenom Đ. M. prijetnjom da će napasti na njegov život i tijelo, jer je nakon kraće prepirke sa oštećenim iz džepa iz jakne izvadio jedan upaljač koji je bio u obliku noža pa je oštećeni Đ. vjerovatno mislio da je u pitanju nož, jer stvarno taj upaljač liči na nož, a upaljač je dužine oko 15 cm. Tom prilikom pošto je bio pijan najvjerovatnije da je oštećenom Đ. rekao prijeteće riječi "sad ću te izbucati, nije meni ništa ubiti čovjeka". Ističe da se toga ne sjeća, ali pošto je bio u jako pijanom stanju vjerovatno da je to bilo tako kako je i napisano u optužnom predlogu. Dalje ističe da koliko se sjeća da je tada oštećeni pobjegao u jedno crno auto, te da je okrivljeni potrčao za njim sa tim predmetom - upaljačem u ruci. Dalje dodaje da se nakon 15-20 dana sa oštećenim izmirio a pošto se izvinio oštećenom koji je prihvatio izvinjenje i sada su u dobrim odnosima.

                    Sud je djelimično prihvatio odbranu okrivljenog jer je okrivljeni želeći da izbjegne krivičnu odgovornost istakao da se radilo o upaljaču, a ne nožu što apsulutno ne može da odgovara istini, jer nije poznat slučaj da je upaljač dužine 15 cm, kao i da isti liči na nož, a oštećeni je nedvosmisleno istakao da se radilo upravo o nožu. Međutim, okrivljeni se kako ističe ne sjeća da li je izgovarao prijeteće riječi oštećenom, a sjeća se da je oštećeni pobjegao u jedno crno auto i da ga je okrivljeni tjerao.

                    U dokaznom postupku sud je pročitao iska svjedoka - oštećenog Đ. M. dat na zapisniku ODT Pljevlja od dana 20.03.2013.godine i pročitao izvještaj iz KE za okrivljenog izdat od strane UP PJ Pljevlja br. 03-245/13-3748/2 od 22.03.2013.godine.

                    Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je pouzdano utvrdio da je okrivljeni izvršio krivično djelo koje mu je optužnim predlogom ODT-a, stavljeno na teret, a na način mjesto i vrijeme kako je to

-3-  
bliže opisano u izreci ove presude. Ovakvu svoju odluku sud je zasnovao na
izvedenim dokazima kao i na djelimičnom priznanju okrivljenog.  
                    Naime, svjedok - oštećeni Đ. M. u svom iskazu na zapisnik ODT-a Pljevlja od dana 20.03.2013.godine je istakao da živi u porodičnom stanu u ul. M. Cvetkovića u P. te da je dana 23.02.2013.godine oko 19,00 časova došao iz grada na stan, pa oko 21,00 čas legao je da spava, kada ga je oko 23,00 časa probudilo zvono na interfonu. Nije otvarao odmah ulazn a vrata već je izašao na terasu da provjeri o kome se radi, pa je izlaskom na terasu ispred ulaznih vrata vidio okrivljenog koga od ranije poznaje pošto mu je komšija. Pitao je okrivljenog zašto zvoni i šta mu treba, pa ga je on zamolio da siđe ispred zgrade da mu je hitno potreban. Obukao se i izašao ispred ulaza i tada je okrivljeni bio sam, a nakon par minuta došao je i neki nepoznat momak i predstavio se kao Č.. Tom prilikom je vidio da je okrivljeni bio u vidno pijanom stanju i prvo mu je tražio 1.500,00 € da mu da, pa pošto je on odbio govoreći da nema tada je okrivljeni rekao da mu oštećeni taj novac duguje od prije nekoliko godina. Tu se malo prepirali i u jednom momentu okrivljeni je ispod jakne izvadio nož dužine sječiva oko 10 cm i zaprijetio mu "sad ću te izbucati, meni nije ništa ubiti čovjeka". nepoznati momak stao je između njih dvojice da ne bi došlo do fizičkog obračuna, a u tom momentu iz pravca bolnice naišlo je neko vozilo, pa se okrivljeni pomjerio u stranu, a oštećeni je to iskoristio zaustavio je vozača i odmah ušao i sjeo u vozilu, a tada je vidio da je vozilom upravljao njegov poznanik K. M. pa mu je oštećeni rekao da vozi brže sa lica mjesta. Tada je vidio da su okrivljeni i nepoznati momak potrčali nekoliko metara za autom. Nakon toga i nakon nekih 150 metara je izašao iz vozila, prošao između zgrada da ga ne bi okrivljeni primijetio. Posebno je istakao da je kritične prilike osjetio strah za svoj život, da se osjetio ugroženim i nesigurnim da je kritične prilike okrivljeni bio u potpuno pijanom stanju i da ga je mogao i povrijediti. Nakon ovog događaja okrivljeni mu se izvinjavao nekoliko puta telefonom. Istakao je da se ne pridružuje krivičnom gonjenju protiv okrivljenog.

                    Sud je ucjelosti prihvatio iskaz svjedoka - oštećenog smatrajući da je svjedok - oštećeni veoma objektivno svjedočio jer sud nije našao ni jedan jedini razlog zbog koga bi eventualno oštećeni izmislio događaj, a u ostalom u najvećem dijelu je i sam okrivljeni priznao događaj, s tim što je istakao da je umjesto noža bio upaljač dužine 15 cm, u obliku noža, te da je isti izvadio ispod jakne da je nakon toga tjerao oštećenog te da je oštećeni pobjegao u vozilo koje je naišlo i udaljilo se.

                    Iz izvještaja iz KE za okrivljenog sud je utvrdio da je okrivljeni do sada kao punoljetno lice osuđen sedam puta za razna krivična djela pa mu je dva puta izrečena uslovna osuda, a pet puta kazna zatvora.

                    Kod ovakvog činjeničnog stanja na osnovu svih izvedenih dokaza, a posebno iskazom svjedoka oštećenog i na osnovu djelimičnog priznanja okrivljenog sud je utvrdio da je okrivljeni N. B. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Dakle, pouzdano je utvrđeno da je okrivljeni kritičnog dana zaprijetio oštećenom pošto je predhodno izvadio nož ispod jakne govoreći mu "sad ću te izbucati, meni nije ništa ubiti čovjeka", a zatim je oštećenog potjerao koji je pobjegao u jedno nailazeće vozilo. Tom prilikom kako sam oštećeni kaže je osjetio strah po svoj život jer je okrivljeni držao nož u ruci i izgovorio da će ga izbucati i da je njemu jednostavno ubiti čovjeka, da se oštećeni osjetio nebezbijednim i ugroženim.

                    Prilikom određivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora, pa je sud mišljenja da je jedino opravdano bilo u konkretnom slučaju okrivljenom izreći kaznu zatvora što je sud i učinio pa mu je

izrekao kaznu zatvora u trajanju od dva mjeseca smatrajući da će se i sa
ovolikom kaznom zatvora prema okrivljenom ostvariti svrha kažnjavanja
predviđena u čl. 32 Krivičnog zakonika. Kao otežavajuću okolnost sud je
okrivljenom uzeo u obzir da je do sada kao punoljetno lice osuđivan sedam puta
i to pet puta na efektivnu kaznu zatvora, te da je ovo krivično djelo izvršio
u specijalnom povratu pošto je ranije osuđen presudom ovog suda K.br. 240/10
od 23.11.2010.godine za isto krivično djelo i tada mu je izrečena kazna
zatvora u trajanju od 30 dana koju je izdržao. Dakle, sud je mišljenja da je
izrečena krivična sankcija okrivljenom adekvatna i primjerena stepenu
društvene opasnosti, težini učinjenog djela kao i nastalim posledicama, te da
ista krivična sankcija prema okrivljenom predstavlja onu mjeru koja je
neophodna da bi se prema njemu postigla svrha kažnjavanja.  
                    U smislu čl. 226 i 229 ZKP CG sud je obavezao okrivljenog da na ime paušala plati ovom sudu iznos od 27,50 €, a isti iznos sud je oredio imajući u vidu dužinu trajanja i složenost krivičnog postupka, kao i imovno stanje okrivljenog.

                    Sa iznijetih razloga odlučeno je kao u izreci presude.

OSNOVNI SUD U PLJEVLJIMA
Dana 11.04.2013.godine. 
Zapisničar
S u d i j a
Milanka Šestović
Branko Pejović  
PRAVNA POUKA : Protiv ove presude dozvoljena je žalba u roku od 8 dana po
prijemu iste                                         Višem sudu u Bijelo
Polje, a preko ovog suda.  
DOSTAVLJENO:
1 x ODT Pljevlja
1 x okrivljenom
4 x u predmet 