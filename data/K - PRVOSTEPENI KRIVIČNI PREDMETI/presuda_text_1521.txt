OSNOVNI SUD U PLAVU
K. br. 29/2011  
U IME NARODA
OSNOVNI SUD U PLAVU, sudija Hilmija Sujković, sa zapisničarem Senadom
Radončić, u krivičnom predmetu  okrivljenog Gj.T., iz G., opština  P., zbog
krivičnog djela uništenje i oštećenje tudje stvari iz čl.  253. st. 1.
Krivičnog zakonika, po optužnom predlogu Osnovnog državnog tužilaštva u Plavu,
KT br.10/2011 od 14.03.2011 god., po održanom usmenom, glavnom, javnom
pretresu u prisustvu: okrivljenog,  Zamjenika ODT u Plavu,  R. D.  i
predstavnika oštećene opštine P., dipl.pravnika R.H., donio je i javno objavio
, dana 12.04.2011 godine  
P R E S U D U
Okrivljeni GJ.T., od oca A. i majke R. rodj. B., rodjen ... god. , u selu V.,
opština P., sa prebivalištem u G., opština P., državljanin Crne Gore, po
zanimanju dipl.ing. gradjevinarstva, oženjen, otac četvoro djece, dobrog
imovnog stanja, neosudjivan,  
KRIV  JE
Što je  
Dana 20 februara 2011 god. oko 19,00 časova, u Gusinju, opština Plav, oštetio
tudu stvar - travnati teren Fudbalskog stadiona FK "G." , vlasništvo opštine
Plav,  na način što je angažovao Š.E. da sa svojom radnom mašinom -
rovokopačem,  preko središnjeg dijela fudbalskog terena prokopa kanal dužine
81,40 m,  i dubine 80 cm, nakon čega je u ovaj kanal postavio plastične
kanalizacione cijevi Fi 160.  
-čime je izvršio krivično djelo uništenje i oštećenje tudje stvari iz čl.  253. st. 1.  Krivičnog zakonika  
Pa ga  sud za izvršeno krivično djelo na osnovu navedenog zakonskog propisa,
te primjenom  čl: 4, 32, 39 i 42 KZ i čl. 364 ZKP-a  
O S U Đ U J E
Na novčanu  kaznu u iznosu od  800,00 (osamstotina)  eura,  koju je dužan
platiti u roku od  2 mjeseca od   dana pravosnažnosti presude.  
Ukoliko se novčana kazna ne plati u odredjenom roku, ista će se zamijeniti
kaznom zatvora, računajući svakih započetih 25,00 € (dvadesetpet) eura,
novčane kazne za 1 (jedan) dan zatvora.  
Okrivljeni  se obavezuje da naknadi troškove krivičnog postupka  u ukupnom
iznosu od 125,00 (jednastotinadvadesetipet) eura, u roku od 15 dana po
pravosnažnosti presude, pod prijetnjom prinudnog izvršenja.  
Oštećena opština Plav, se radi ostvarivanja imovinsko pravnog zahtjeva za
naknadu štete upućuje na parnicu.  
O  b r a z l o ž  e n j e
Osnovno državno tužilaštvo u Plavu , optužnim predlogom KT br.10/2011 od
14.03.2011 godine, optužilo je Gj.T., iz G., opština  P.,  za krivično djelo
uništenje i oštećenje tudje stvari iz čl.  253. st. 1. Krivičnog zakonika  
Pri podnesenom optužnom predlogu je sve do kraja krivičnog postupka u svemu
ostala i zamjenik ODT u Plavu, R.D., pa je u završnoj riječi predložila sudu
da okrivljenog Gj.T. oglasi krivim za navedeno krivično djelo i kazni ga po
zakonu.  
Predstavnik oštećene opštine P., dipl.pravnik R. H.,  se u završnoj riječi
pridružio krivičnom gonjenju protiv okrivljenog i zadržao pravo da odštetni
zahtjev ostvaruje u parnici .  
Izjašnjavajući se o optužnom predlogu ODT u Plavu, okrivljeni Gj.T. priznaje
da je  u vrijeme i na način kako mu se javnom optužbom stavlja na teret ,
preko središnjeg dijela fudbalskog terena FK "G." izvršio iskopavanje kanala
i postavljanje u ovaj kanal prastičnih kanalizacionih cijevi,  ali se brani da
i pored toga nije izvršio krivično djelo koje mu se javnom optužbom stavlja na
teret jer je to učinio uz saglasnost i odobrenje predstavnika fudbalskog
kluba. Naime, izjašnjavajući se o predmetnom slučaju prekopavanja fudbalskog
terena kao i na okolnosti koje su prethodile ovom slučaju, navodi  da je
krajem  1995 i početkom 1996 god. Fudbalski klub "G.", iz G., u dogovoru sa
opštinom Plav, raspisao javni oglas za izgradnju fudbalskog stadiona u
Gusinju, na zemljištu koje je vlasništvo opštine Plav. Tom prilikom su FK "G."
i opština Plav napravili dogovor da se pojedincima koji svojim finansijskim
sredstvima pomognu izgradnju fudbalskog stadiona omogući da sa unutrašnje
strane tribina za sebe izgrade stambene i poslovne prostore . Opština je pri
tom preuzela obavezu da za izgradnju fudbalskog stadiona izvrši potrebne
izmjene i dopune DUP-a, uradi svu potrebnu plansku dokumentaciju, obezbijedi
sve potrebne priključke za vodovod, kanalizaciju i elektroinstalaciju i da na
kraju izda i potrebnu gradjevinsku dozvolu. Za realizaciju ovog projekta je
pri opštini formirana Komisija koja je imala zadatak da licima koja
finansijski pomognu izgradnju fudbalskog stadiona opredijeli odredjenu
površinu stambenog ili poslovnog prostora. I pored toga što se lično prijavio
na raspisani oglas  , ova   Komisija mu nije dodijelila traženo gradsko -
gradjevinsko zemljište .  Zbog toga  je od lica koja su dobila takvo zemljište
kupio 58 m 2 . Na ovom dijelu zemljišta je kasnije svojim sredstvima izgradio
dio tribina fudbalskog stadiona i za sebe stambeno - poslovni prostor.
Medjutim, prilikom izgradnje kanalizacione mreže za potrebe ovih  stambeno
poslovnih  objektata  i fudbalskih svlačionica ova mreža je  veoma loše i
nepropisno uradjena tako da su se iz tog razloga fekalije izlivale i na samom
terenu . Pošto je krajem 2010 god. saznao da opština Plav u saradnji sa
Fudbalskim klubom "G." planira uredjenje fudbalskog terena postavljanjem
drenaže, to je radi  trajnog rješavanja  problema kanalizacije kontaktirao
Brdakić Ismeta , za kojeg je mislio da je predsjednik Fudbalskog kluba. Kako
mu je isti tom prilikom kazao da više nije angažovan u klubu i da za tako
nešto treba da kontaktira sekretara kluba G. R., to je i sa G. u vezi ovog
problema obavio razgovor. I pored toga što se složio sa njim da taj problem
mora da se riješi, G.R. mu je kazao da za njegovo rješenje treba da konsultuje
i predsjednika Upravnog odbora FK "G."  O. E.  U obavljenom razgovoru sa O.
E., isti se saglasio da može da radi na postavljanju nove kanalizacije preko
terena , ali mu je i on tom prilikom kazao da za tako nešto mora dobiti
saglasnost i od izvjesnog Č., koji se u to vrijeme nalazio na privremenom radu
u Americi. Zbog svega toga je prvo od Projektanske  kuće D.O.O."A.-T.", iz G.,
koja je bila angažovana da uradi projekat za izradu novog fudbalskog terena ,
dobavio ovu projektnu dokumentaciju a nakon toga kao gradjevinski inženjer
izvršio proračun potrebnih kota za dubinu nove kanalizacione mreže . Nakon
toga je angažovao Š.E., iz Plava , koji je dana 20.02.2011 god. svojom radnom
mašinom - rovokopačem, po širini fudbalskog terena izvršio kopanje kanala i
postavljanje u ovaj kanal kanalizacionih cijevi Fi 160. Medjutim, pošto je
izvjesni H. S., koji je od strane investitora bio angažovan za izvodjenje
radova na izgradnji novog terena  sa drenažom Fudbalskom klubu  "G."  prijavio
ove njegove radove ,  klub je odmah reagovao na način što je  iskopavanje
kanala preko terena prijavio Stanici policije u Gusinju. Do dolaska policije
na lice mjesta  i njene zabrane svih daljih radova kanal je već bio u
potpunosti iskopan i u njemu postavljene kanalizacione cijevi a nakon toga
većim dijelom i zatrpan.  Poslije nekoliko dana je po nalogu Komunalne
policije opštine Plav, ovaj kanal u potpunosti zatrpao sa kanalizacionim
cijevima u njemu,  stim što ove cijevi još uvijek nijesu stavljene u funkciju.
Dalje je naveo da je zbog ovog njegovog postupka od strane izvjesnih ljudi iz
Gusinja protiv njega pokrenuta prava haranga,  tako da je 20 dana bio predmet
izvještavanja skoro svih pisanih i elektronskih medija. U završnoj riječi je
još jednom istakao da je prekopavanje fudbalskog terena radi postavljanja
kanalizacionih cijevi za potrebe svog stambeno  poslovnog prostora  izvršio u
dogovoru sa predstavnicima Fudbalskog kluba "G." te da samim tim nije ni
izvršio krivično djelo koje mu je javnom optužbom stavljeno na teret , pa je
zbog svega toga i predložio da ga sud za ovo djelo oslobodi od optužbe.  
Sud je cijenio odbranu okrivljenog Gj.T., u dijelu u  kojem priznaje navode iz
optužnog predloga ODT u Plavu,  da je dana 20.02.2011 god.  preko fudbalskog
terena na stadionu FK "G.", iz G.,  iskopao kanal  i u ovaj kanal postavio
kanalizacione cijevi,  pa je našao da je ista u svemu u skladu sa izvedenim
dokazima te ju je kao takvu u potpunosti prihvatio. Medjutim, njegovu odbranu
u dijelu u kojem negira izvršenje krivičnog djela koje mu je javnom optužbom
stavljeno na teret tvrdnjom da i pored toga što je preko travnatog terena
fudbalskog stadiona FK "G." iskopao kanal i u ovaj kanal postavio plastične
kanalizacione cijevi  nije izvršio predmetno krivično djelo , sud nije
prihvatio već ju je kao suprotnu izvedenim dokazima a samim tim i neosnovanu u
cjelosti odbacio.  
Naime, sud radi provjere odbrane okrivljenog u dijelu u kojem negira
izvršenje krivičnog djela koje mu je javnom optužbom stavljeno na teret,
odnosno radi što pravilnijeg  i zakonitijeg rješavanja ove krivično pravne
stvari u dokaznom postupku izveo sledeće dokaze: saslušao svjedoke B.I.,   G.
R. i O. E., pročitao zapisnik o uvidjaju Uprave policije - Ispostave Plav od
20.02.2011 god.,  rješenje Sekretarijata za uredjenje prostora i imovinu
opštine Plav , br. 35/88 od 18.03.2011 god. , zahtjev predsjednika Upravnog
odbora FK "G."  Komunalnoj  policiji  SO Plav, br. 01-15/11 od 21.02.2011 god.
i izvod iz kaznene evidencije za okrivljenog Gj.T.  br. 02-245-614/2 od
29.03.2011 god. i izvršio uvid u fotodokumentaciju Uprave policije - Ispostave
Plav, br. 22-11 od 20.02.2011 god.,  projektnu skicu i utvrdjene kote
nadmorske visine fudbalskog terena FK "G."  uradjene od projektne organizacije
D.O.O. "A.-T." iz G. i  fotografije fudbaskog terena FK "G." od 16.03.2011
god., pa je svestranom  ocjenom izvedenih dokaza i njihovim uporedjivanjem sa
navodima javne optužbe i odbranom   okrivljenog  utvrdio da isti u potpunosti
obezvredjuju ovakvu njegovu odbranu i da je okrivljeni izvšio krivično djelo
uništenje i oštećenje tudje stvari iz čl. 253. st. l. KZ .  
Tako su svjedoci :  B.I., G. R. i O. E., izjašnjavajući se o predmetnom
slučaju  u potpunosti obezvrijedili odbranu okrivljenog u dijelu u kojem
negira izvršenje krivičnog djela koje mu je javnom optužbom stavljeno na
teret, odnosno u dijelu da su mu oni , kao predstavnici FK "G." iz G.,
dozvolili prekopavanje travnatog dijela fudbalskog stadiona radi postavljanja
kanalizacionih cijevi , saglasno istakavši da mu nijedan od njih nije dao
takvu saglasnost niti odobrenje već su ga samo upoznali i uputili  da mu takvo
odobrenje može dati jedino Upravni odbor FK "G." uz saglasnost Skupštine
kluba.  
Naime, izjašnjavajući se na okolnosti koje su mu poznate u vezi sa predmetnim
slučajem kao i na navode okrivljenog Gj.T. da je  u pogledu rješavanja pitanja
kanalizacije za korisnike stambeno - poslovnih prostora koji su izgradjeni u
okviru jedne od tribina fudbalskog stadiona i  njega konsultovao svjedok B.
I.je istakao da ga je otprilike 2 do 3 mjeseca prije predmetnog slučaja u vezi
toga okrivljeni Gj.T. prvo nazvao telefonom nakon čega su se njih dvojica po
dogovoru našli u gradu.  Tom prilikom mu je okrivljeni kazao da u svom
stambenom objektu koji je izgradio u okviru tribine gradskog fudbalskog
stadiona ima problema sa kanalizacijom, ali pri tom nije pominjao trasu kojom
namjerava sprovesti novu kanalizaciju .On mu je tada  samo kazao da više nije
angažovan u klubu i na njegovo pitanje mu odgovorio da je sekretar Fudbalskog
kluba G. R.  Što se tiče predmetnog slučaja prekopavanja fudbalskog terena i
postavljanja u prokopani kanal kanalizacionih cijevi od strane okrivljenog
Gj.T., istakao je da se dana 20.02.2011 god. , kada se desio ovaj slučaj,
nalazio u glavnoj ulici u Gusinju  i tom prilikom od nekih gradjana saznao da
okrivljeni izvodi neke gradjevinske radove na fudbalskom terenu stadiona. Kao
dugogodišnji član kluba je odmah reagovao na način što je telefonom pozvao
sekretara Kluba G.R. i obavijestio ga o ovom svom saznanju . Dalje je naveo da
mu je lično poznato da kanalizacione cijevi od stambeno poslovnih objekata
izgradjenih u okviru tribine za gledaoce prolaze mimo  travnatog  terena za
igru i da smatra da je i okrivljeni T. ove kanalizacione cijevi takodje trebao
sprovesti tim putem a ne preko terena. Ovo utoliko prije što je u toku akcija
izgradnje novog fudbalskog terena sa drenažom , koju zajedno sa opštinom Plav
donira organizacija "K." , tako da uvijek postoji opasnost da se usled
začepljenja kanalizacionih cijevi koje je preko terena postavio okrivljeni
fekalije izliju i na novoizradjeni teren. Na kraju je naveo da mu je poznato i
to da cijevi za kanalizaciju koje je preko fudbalskog terena postavio
okrivljeni služe samo za potrebe njegovog stambeno - poslovnog objekta i da se
lično uvjerio da su iste već u funkciji.  
Odbranu okrivljenog Gj.T. u dijelu u kojem negira izvršenje krivičnog djela
koje mu je javnom optužbom stavljeno na teret, odnosno u dijelu da su mu
prekopavanje fudbalskog terena i postavljanje kanalizacionih cijevi u iskopani
kanal dozvolili predstavnici Fudbalskog kluba "G.", je u svom  iskazu u
potpunosti obezvrijedio i svjedok G. R.,  istakavši da kao sekretar ovog kluba
okrivljenom nije nikada odobrio prekopavanje fudbalskog terena radi
postavljanja kanalizacionih cijevi za potrebe njegovog stambeno-poslovnog
objekta već da mu je samo u razgovoru  koji je okrivljeni inicirao tim povodom
, na njegovo pitanje da li može da preko dijela fudbalskog terena postavi
kanalizacione cijevi , doslovce kazao: "Ja nijesam kompetentan za takvu
dozvolu i za to  treba da se obratiš predsjedniku Upravnog odbora , odnosno
direktoru O. E.. Pošto je dana 20.02.2011 god. , u noćnim satima,  negdje oko
19,00 časova, od strane svjedoka B. I. obaviješten da je okrivljeni Gj.T.
izvršio prekopavanje fudbalskog terena i postavljanje kanalizacionih cijevi,
to je o tome odmah pismenim podneskom obavijestio Stanicu policije u Gusinju,
koja je u vezi sa tim preduzela sve dalje potrebne radnje. Na kraju je istakao
da je sjutradan u dnevnom listu "V." od strane okrivljenog Gj.T. prozvan da mu
je on dozvolio prekopavanje fudbalskog terena, zbog čega je  pred Osnovnim
sudom u Plavu,  protiv njega pokrenuo parnični postupak za naknadu štete.  
Konačno, odbranu okrivljenog u dijelu u kojem negira izvršenje krivičnog djela
koje mu je javnom optužbom stavljeno na teret je u svom iskazu u potpunosti
obezvrijedio i svjedok O. E., istakavši da ni on kao predsjednik Fudbalskog
kluba "G." tj. predsjednik Upravnog odbora  ovog kluba nikada nije dao
okrivljenom dozvolu da izvrši prekopavanje fudbalskog terena radi postavljanja
kanalizacionih cijevi. Naime, izjašnjavajući se na okolnosti prekopavanja
terena Fudbalskog kluba "G." radi postavljanja  kanalizacionih cijevi od
strane okrivljenog Gj.T.,  svjedok O. E. je istakao da je nekoliko mjeseci
prije ovog slučaja,  nakon što je okrivljeni došao u njegov ugostiteljski
objekat "K." i pitao ga da li može da preko fudbalskog stadiona postavi
kanalizacione cijevi, istom kazao da mu i pored toga što je predsjednik kluba
ne može dati takvu dozvolu već da mu takvu dozvolu na njegov zahtjev jedino
može dati Upravni odbor kluba i to je bio sav njihov razgovor na tu temu. Što
se tiče samog slučaja prekopavanja terena , naveo je da su dana 20.02.2011
god., negdje oko 19,00 časova, kod njegove kuće došli B. I.i K. F. i
obavijestili ga da okrivljeni na fudbalskom terenu izvodi neke gradjevinske
radove.  Zbog toga su odmah zajedno otišli  na lice mjesta,  gdje su zatekli
sekretara kluba G. R. i službenike policije. Tom prilikom se i lično uvjerio
da je okrivljeni Gj.T., ne samo čitavom širinom fudbalskog terena prokopao
kanal  već i da je u ovaj kanal u cjelini postavio kanalizacione cijevi.  
Ako se na kraju svemu izloženom doda i nesporna činjenica, utvrdjena  na
osnovu zapisnika o uvidjaju Uprave policije - Ispostave policije Plav , da je
okrivljeni dana 20.02.2011 god. preko fudbalskog terena FK "G." prokopao kanal
dužine 81,40 m i dubine 80 cm i u ovaj kanal položio kanalizacione cijevi, kao
i činjenica da za prekopavanje fudbalskog terena nije podnosio nikakav pismeni
zahtjev niti Fudbalskom klubu "G." kao korisniku fudbalskog stadiona , niti
opštini Plav , kao njegovom vlasniku, to i ove činjenice,  u sveukupnosti sa
ostalim utvrdjenim činjenicama,  navode javne optužbe u pogledu krivice i
krivično pravne odgovornosti okrivljenog Gj.T. za izvršeno krivično djelo čine
još osnovanijim i utemeljenijim,  jer je jasno da okrivljeni ustvari nikada
nije ni imao namjeru da takvu dozvolu dobije niti u propisanom postupku niti
od strane nadležnog organa.  Samim tim je dalje jasno da nijedan od saslušanih
svjedoka ne samo da okrivljenom nije dao,  već nije ni mogao dati,   dozvolu
za prekopavanje terena   u kom smislu se pojedinačno izjasnio svaki od njih,
tako da je svako pozivanje okrivljenog u tom pravcu sračunato u cilju
izbjegavanja njegove krivično pravne odgovornosti za izvršeno krivično djelo.  
Zbog svega izloženog sud je iskazima svjedoka B. I., G. R. i O. E., u
potpunosti povjerovao i iste u cjelosti prihvatio ocijenivši ih jasnim,
logičnim i saglasnim , kako medjusobno tako i sa izvedenim pismenim dokazima ,
koje je sud takodje bez rezerve prihvatio.  
Istovremeno sud odbranu okrivljenog Gj.T. kojom negira izvršenje krivičnog
djela koje mu je javnom optužbom stavljeno na teret, kao potpuno suprotnu
iskazima pomenutih svjedoka , nije mogao prihvatiti , već ju je kao neosnovanu
i sračunatu na izbjegavanje krivično - pravne odgovornosti u potpunosti
odbacio. Naime, jasno je da je odbrana okrivljenog Gj.T.  kojom negira
izvršenje predmetnog krivičnog djela tvrdnjom da su mu prekopavanje fudbalskog
terena radi postavljanja kanalizacionih cijevi dozvolili predstavnici
Fudbalskog kluba "G." u situaciji kada su ovakvu njegovu tvrdnju u potpunosti
negirali svi saslušani svjedoci na koje se poziva i kada za dobijanje ove
dozvole FK "G."  iz G., kao korisniku  i opštini Plav, kao vlasniku fudbalskog
stadiona  nije ni podnosio nikakav pismeni zajhtjev , ne samo nejasna i
nelogična već i neuvjerljiva.   Iz istog razloga sud nije mogao prihvatiti  ni
odbranu okrivljenog u dijelu da se na prekopavanje fudbalskog terena i
postavljanje kanalizacionih cijevi , pored toga što je za tako nešto dobio
saglasnost predstavnika Fudbalskog kluba "G."  odlučio i  iz razloga što je od
strane opštine Plav i organizacije "K." kao investitora bila planirana
izgradnja novog fudbalskog terena sa drenažom , jer je jasno da ni u tom
slučaju okrivljeni takodje nije mogao bez saglasnosti i odobrenja Fudbalskog
kluba "G." kao korisnika i opštine Plav, kao vlasnika fudbalskog stadiona ,
izvršiti prekopavanje fudbalskog terena  i postavljanje kanalizacionih cijevi
za potrebe njegovog stambeno poslovnog objekta. Samim tim je dalje jasno da je
odbrana okrivljenog i u ovom dijelu , kao i u dijelu da je prekopavanje
fudbalskog terena radi postavljanja kanalizacionih cijevi izvršio na osnovu
odobrenja predstavnika kluba , takodje sračunata i usmjerena na izbjegavanje
njegove krivično pravne odgovornosti, zbog čega je sud kao takvu nije ni mogao
prihvatiti.  
Kako iz svega izloženog  proizilazi da u pogledu utvrdjivanja krivičnog djela
koje je optužnim predlogom ODT u Plavu , stavljeno na teret okrivljenom Gj.T.
,  nakon sprovedenog dokaznog postupka i ocjene izvedenih dokaza , nije bila
sporna nijedna činjenica, sud je stao na stanovište da su činjenice iz
činjeničnog opisa izreke presude u svemu dokazane i da je okrivljeni izvršio
predmetno krivično djelo.  
Ocjenjujući pravno utvrdjeno činjenično stanje, sud nalazi da su u radnji
okrivljenog   sadržani  svi  bitni elementi , kako subjektivni tako i
objektivni, krivičnog djela  uništenje i oštećenje tudje stvari iz čl. 253.
st. 1. KZ  , pa mu   je za izvršeno krivično djelo i izrekao kaznu bliže
opisanu u izreci presude. Naime, nesporno utvrdivši da je okrivljeni Gj.T.  u
vrijeme i  na mjestu kako je navedeno u izreci presude oštetio tudju
nepokretnu stvar - travnati teren fudbalskog stadiona FK "G.", vlasništvo
opštine Plav,  na način što je preko ovog terena iskopao kanal dužine 81,40 m
i dubine 80 cm i u njemu postavio plastične kanalizacione cijevi Fi 160 , to
je takvom svojom radnjom i izvršio krivično djelo koje mu je stavljeno na
teret. Dakle, okrivljeni je i pored svijesti da prekopavanje fudbalskog terena
radi postavljanja kanalizacionih cijevi može izvršiti samo uz odobrenje i
saglasnost FK "G." , kao korisnika i opštine Plav, kao vlasnika fudbalskog
stadiona, ovo prekopavanje i postavljanje kanalizacionih cijevi izvršio bez
takvog odobrenja i od strane lica Š.E. , kojeg je angažovao za to, pa je
takvom svojom radnjom i počinio krivično djelo koje mu je stavljeno na teret,
jer je sud ovakvu njegovu djelatnost pravno okvalifikovao kao krivično djelo
uništenje i oštećenje tudje stvari iz čl. 253. st. 1. KZ, pri čemu je našao da
je krivičnopravno nebitno da li je to učinio lično ili angažovanjem nekog
drugog lica , kao u konkretnom slučaju.  
Sud je cijenio i vinost, odnosno psihički odnos okrivljenog   u odnosu na
radnju izvršenja predmetnog krivičnog  djela,  pa je našao da je okrivljeni
prilikom  izvršenja ovog djela postupao sa umišljajem. Naime, okrivljeni Gj.T.
je bio svjestan ne samo činjenice  da travnati teren za igru na fudbalskom
stadionu FK "G." predstavlja tudju nepokretnu stvar,  već i da njegovim
oštećenjem tj.  prekopavanjem radi postavljanja kanalizacionih cijevi  čini
krivično djelo, pa je i pored takve svijesti  preko angažovanog lica ovaj
teren oštetio na način opisan u izreci presude , čime je i manifestvovao svoje
htjenje za njegovo izvršenje.  
Prilikom izbora vrste i visine krivične sankcije koju treba primijeniti prema
okrivljenom    za izvršeno krivično djelo , sud je pored težine, načina
izvršenja i društvene opasnosti krivičnog djela, uzeo u obzir i stepen
krivične odgovornosti okrivljenog   kao i sve ostale okolnosti koje su
relevantne u tom pogledu. Tako je od olakšavajućih okolnosti sud okrivljenom
cijenio i uzeo u obzir :  da je porodičan čovjek , da je otac četvoro djece  i
da ranije nije osudjivan , pa je u nedostatku otežavajućih okolnosti na
njegovoj strani našao da u konkretnom slučaju ima uslova  da se prema njemu
primjeni blaža vrsta kazne , obzirom da su za ovo djelo alternativno
predvidjene novčana i kazna zatvora, pa mu  je i izrekao novčanu kaznu u
naznačenom iznosu.  
Sud je uvjerenja da je  izrečena kazna srazmjerna težini izvršenog krivičnog
djela i stepenu krivično-pravne odgovornosti okrivljenog ,   te da će se  u
konkretnom slučaju i  ovom vrstom i visinom kazne, u okviru opšte svrhe
izricanja krivičnih sankcija predvidjene čl. 4 st. 2 KZ , postići svrha
kažnjavanja propisana čl. 32 istog Zakona. Osnovano se može očekivati da će
izrečena kazna pozitivno djelovati na prevaspitanje okrivljenog i da će ista
uticati na njega  da ubuduće ne vrši krivična djela.  
Odluka o troškovima krivičnog postupka je zasnovana  na odredbi čl. 202 st. 1
ZKP-a. Visina troškova u iznosu od 125,00 eura, predstavlja izdatke iz
budžetskih sredstava suda , od čega iznos od 75,00 eura, predstavlja nagradu
tumaču za albanski jezik H. Š., za izvršeno tumačenje, dok iznos od 50,00 eura
predstavlja paušal koji je odmjeren  sobzirom na složenost i trajanje
krivičnog postupka te obzirom na imovno stanje okrivljenog  , shodno čl. 199
st. 3 ZKP-a.  
Kako je predstavnik oštećene opštine Plav, u završnoj riječi zadržao pravo da
imovinsko - pravni zahtjev za naknadu štete ostvaruje u parnici, to je sud u
pogledu ovog zahtjeva odlučio kao u izreci presude, na osnovu čl. 212 st.2.
ZKP.  
Na osnovu iznijetih razloga odlučeno je kao u izreci presude.  
OSNOVNI SUD U PLAVU
Dana, 12.04.2011 .godine.  
Zapisničar
S  U D I J A
Senada Radončić
Hilmija Sujković  
PRAVNA POUKA:
Protiv ove presude može se izjaviti žalba
Višem sudu u Bijelom Polju  u roku od
8 (osam) dana od dana  njenog prijema
preko ovog suda.  
DNA: 1 x ODT u Plavu
  1 x okrivljenom Gj.T.
  1 x oštećenoj opštini P.  