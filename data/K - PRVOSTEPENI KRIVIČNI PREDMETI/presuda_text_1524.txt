DRŽAVA CRNA GORA
OSNOVNI SUD U NIKŠIĆU
K.br. 114/11
Dana, 13.04.2011. godine  
U IME NARODA
        **OSNOVNI SUD U NIKŠIĆU,** kao prvostepeni krivični, sudija Djuričković Igor kao sudija pojedinac, uz sudjelovanje savjetnika Šabanović Biljane i Papović Budimirke kao zapisničara, rješavajući u krivičnom predmetu optuženog B. Z., zbog krivičnog djela kradja iz člana 239 stav 1 KZ, postupajući po optužnom predlogu ODT Nikšić Kt.br.354/10 od 12.02.2011. godine, nakon javnog glavnog pretresa održanog dana 12.04.2011.godine, u prisustvu zastupnika ODT-a   Djorojević Dejana i optuženog, donio je i dana 13.04.2011.godine javno objavio

P R E S U D U
             Optuženi:
             B. Z., od oca D. i majke A. rodjene V., rodjen ………..godine u
N., sa prebivalištem u Nikšiću – ……….., državljanin Crne Gore, oženjen, otac
sedmoro djece, lošeg imovnog stanja, ranije  osudjivan presudom Osnovnog suda
u Nikšiću K.br. 248/91 od 28.06.1991.god. zbog krivičnog djela iz čl. 172 st.1
KZ RCG uslovnom osudom- na kaznu zatvora u trajanju od 90 dana uslovno na
jednu godinu  
K r i v   j e:
        **Što je:**  
        U periodu od 21.12.2009.god. do 12.01.2010.god., u Nikšiću, u  svom poslovnom objektu –kafani “……..” u ul. ………..,  u namjeri da sebi pribavi protivpravnu imovinsku korist, oduzeo električnu energiju u vrijednosti od 405,56 eura, vlasništvo “………” – N., na način što je  navedenu kafanu priključio na napajanje električnom energijom direktno sa TEP ormana mimo brojila, kablom presjeka 4x6mm2, usled čega se nije registrovala potrošnja utrošene električne energije,


čime je izvršio krivično djelo kradja iz člana 239 stav 1 Krivičnog zakonika

- pa sud optuženom zbog izvršenja navedenog krivičnog djela primjenom
citiranih zakonskih odredbi kao i odredbi iz člana 4 stav 2, člana 42 stav 1,
člana 52, 53 i 54 KZ kao i odredbi iz člana 199, 202, 212 i člana 364 ZKP-a  i
z r i č e  
USLOVNU OSUDU
        Sa kojom optuženom utvrdjuje kaznu zatvora u trajanju od 60 (slovima: šezdeset) dana i istovremeno odredjuje da se navedena kazna neće izvršiti ukoliko optuženi u roku od jedne godine od dana pravosnažnosti presude ne počini novo krivično djelo.

     Obavezuje se optuženi da na ime troškova krivičnog postupka plati iznos od 121,50 eura, u roku od 15 dana od dana pravosnažnosti presude pod prijetnjom prinudnog izvršenja, na žiro račun Osnovnog suda u Nikšiću, br. 832-152-32 i da dokaz o izvršenoj uplati dostavi sudu.





          Obavezuje se optuženi da oštećenom preduzeću E Nikšić na ime imovinsko pravnog zahtjeva plati novčani iznos od 185,56 eura, dok se za ostvarivanje prava na isplatu ostatka ispostavljenog imovinsko pravnog zahtjeva do iznosa od 601,23 eura oštećeno preduzeće upućuje na pokretanje parničnog postupka.

O b r a z l o ž e n j e
        Osnovni državni tužilac u Nikšiću svojim optužnim predlogom Kt.br 354/10 od 27.10.2010.godine, stavio je na teret optuženom  B. Z.izvršenje krivičnog djela kradja iz člana 239 stav 1 KZ. Zamjenik  ODT-a  Djorojević Dejan koji je zastupao optužni akt na glavnom pretresu, izmjenio je djelimično činjenični opis istog, u svojoj završnoj riječi ostajući  pri navodima izmjenjenog optužnog akta predložio je sudu da optuženog za počinjeno djelo oglasi krivim i osudi po zakonu.

        **Optuženi  B. Z.** na glavnom pretresu djelimično je priznao izvršenje  krivičnog djela za koje je optužen i u tom pravcu objasnio da je kao vlasnik ugostiteljskog objekta – kafane “…” u ulici ………….početkom 2010.godine  imao dug u iznosu od 1,000 eura po osnovu utrošene električne energije u tom objektu, i da su dana 10.01.2010.godine  radnici Elektrodistribucije isključili električnu energiju u istom, nakon čega je on navedeni objekat priključio na napajanje električnom energijom direktno sa TEP ormana mimo brojila, uslijed čega nije registrovana potrošnja utrošene električne energije, što su nekoliko dana kasnije radnici Elektrodistribucije konstatovali prilikom kontrole i o tome sačinili zapisnik,  nakon čega je on Elektrodistribuciji platio dio duga po osnovu utrošene električne energije u iznosu od 250,00 eura. Takodje je istakao da je navedeno priključenje električne energije u ugostiteljskom objektu izvršio kako bi omogućio da isti normalno posluje iz razloga što prihod tog objekta predstavlja jednini izvor prihoda njegove devetočlane porodice.

        U svojoj završnoj riječi optuženi je, ostajući pri datom priznanju izrazio kajanje zbog učinjenog krivičnog djela, dok je pitanje svoje krivično pravne odgovornosti ostavio sudu na ocjenu.

        Sud je na glavnom pretresu u dokaznom postupku na saglasan predlog stranaka pročitao zapisnik o kontroli mjernog mjesta Elektrodistribucije Nikšić broj ……….  od 12.01.2010. godine, pročitao dopis Elektrodistribucije Nikšić br. 1451 od 04.04.2011.god., izvršio uvid u nalog za isključenje električne energije Elektrodistribucije Nikšić od 21.12.2009.god. i fotokopiju uplatnice Elektrodistribucije Nikšić od strane B. A. od 12.01.2010.god., neposredno saslušao stalnog sudskog vještaka elektro-energetske struke G.I i pročitao izvod iz KE za optuženog dat od Uprave policije CG PJ Nikšić.

        Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i priznanjem optuženog sud je na nesumnjiv način utvrdio da je optuženi  B. Z. počinio krivično djelo koje mu je stavljeno na teret optužbom, pa je zbog izvršenja istog oglasio krivim i krivično pravno odgovornim sa sljedećih razloga:

Nalogom za isključenje električne energije Elektrodistribucije Nikšić od
21.12.2009.godine i dopisom oštećenog preduzeća Elektrodistribucija Nikšić
br.1451 od 04.04.2011.godine utvrdjeno je da je dana 22.12.2009.godine, zbog
neplaćenog duga za utrošenu električnu energiju, od strane radnika oštećenog
preduzeća daljinskim putem izvršeno isključenje brojila koje mjeri potrošnju
električne energije u ugostiteljskom objektu ……. u ulici ……… u Nikšiću.  
        Zapisnikom o kontroli mjernog mjesta Elektrodistribucije Nikšić br. ……. utvrdjeno je da je prilikom kontrole izvršene u poslovnom objektu vlasništvo optuženog dana 12.01.2010. godine, nadjeno da  je u  istom potrošač priključen na napajanje električnom energijom direktno sa TEP ormara, mimo brojila kablom presjeka 4x6mm.

        Stalni sudski vještak elektro energetske struke Glogovac Ilije u svom iskazu je ostao pri svom nalazu i mišljenju dat u predhodnom postupku , koji je sud cijenio kao jasan, stručan i objektivan jer je isti dat po pravilima struke i na osnovu Pravila o snadbijevanju električnom energijom, koja predstavljaju imperativni propis koji reguliše ovu oblast,a kojim je utvrdjeno da je optuženi u periodu od 21.12.2009. godine do 12.01.2010. godine oduzeo električnu energiju u u količni od 2004 kw/h, čija je vrijednost na dan izvršenja krivičnog djela iznosila 405,56 eura.

        Predstavnik oštećenog preduzeća Elektrodistribucija Nikšić L. M. u svojoj završnoj riječi istakla je da se kao predstavnik oštećenog preduzeća pridružuje krivičnom gonjenju protiv optuženog i ispostavila imovinsko pravni zahtjev u iznosu od 601,23 eura, uz napomenu da je optuženi na ime obračunate protiv pravno oduzete električne energije oštećenom preduzeću već platio iznos od 220,00 eura, za koliko je umanjen iznos 821,23 eura koji je od strane oštećenog preduzeća optuženom prvobitno obračunat kao vrijednost protivpravno oduzete električne energije.

Imajući u vidu navedene činjenice, cijeneći pri tom činjenicu da je optuženi u
svom kazivanju naveo da je on, nakon što su radnici Elektrodistribucije
isključili električnu energiju u njegovom ugostiteljskom objektu izvršo
priključenje iste direktno kablom sa TEP ormara, dakle mimo brojila električne
energije, tako da isto nije registrovalo potrošnju električne enrgije u
ugostiteljskom objektu, sud je nesumnjiv način utvrdio da je optuženi B. Z.
počinio  krivično djelo kradja iz člana 239 stav 1 KZ na način, u vrijeme i na
mjestu kako je to predstavljeno u izreci presude. Prilikom donošenja odluke o
krivici optuženog, sud je cijeneći kazivanje optuženog isto odbacio kao
neosnovano i usmjerno na umanjenje krivično pravne odgovornosti u dijelu u
kome je optuženi naveo da je isključenje električne energije u njegovom
objektu izvršeno oko 10.01.2010.godine i da je on samo dan ili dva
protivpravno koristio električnu energiju, iz razloga što je ovakvo kazivanje
opovrgnuto navodima naloga za isključenje električne energije
Elektrodistribucije Nikšić od 21.12.2009.godine i dopisom oštećenog preduzeća
Elektrodistribucija Nikšić br.1451 od 04.04.2011.godine, kao i samom
činjenicom da je optuženi dana 12.01.2010.godine izvršio plaćanje iznosa od
220,00 eura oštećenom preduzeću na ime protivpravno oduzete električne
energije, kojim postupkom je po ocjeni suda optuženi “de facto” priznao da je
otudjivao električnu energiju u vremenskom periodu koji je mnogo duži od
jednog ili dva dana.  
        Cijeneći psihički odnos optuženog prema izvršenom krivičnom djelu, sud je utvrdio da je optuženi prilikom izvršenja djela postupao sa direktnim umišljajem jer je isti oduzimajući električnu energiju vlasništvo Elektrodistribucije Nikšić na način opisan izrekom presude, postupao sa očiglednom namjerom da na taj način sebi pribavi protiv pravnu imovinsku korist, odakle nedvosmisleno proizilazi da je optuženi prilikom izvršenja predmetnog krivičnog djela bio svjestan istog i htio njegovo izvršenje.

        Prilikom donošenja odluke o krivičnoj sankciji sud je u smislu člana 42 stav 1 KZ kao olakšavajuće okolnosti na strani optuženog našao djelimično priznanje izvršenja krivičnog djela i iskazano kajanje zbog učinjenog krivičnog djela, njegovu porodičnost-činjenicu da je optuženi otac sedmoro djece, kao i njegove loše materijalne prilike, dok raniju osudjivanost optuženog sud istom nije cijenio kao otežavajuću okolnost jer je optuženi ranije osudjivan zbog izvršenja krivičnog djela koj nije istorodno sa krivičnim djelom za koje se optuženom sudilo u predmetnom postupku i zbog činjenice da je od prethodne osudjivanosti protekao duži vremenski period u kome optuženi nije imao nikakvu kriminalnu aktivnost. Cijeneći navedene olakšavajuće okolnosti kao i težinu izvršenog djela sud je našao da prema optuženom radi ostvarivanja ciljeva krivično-pravne zaštite društvenih vrijednosti nije nužno primijeniti kaznu i istom na osnovu člana 53 i 54 KZ izrekao uslovnu osudu sa kojom je optuženom utvrdio kaznu zatvora u trajanju od 60 dana i istovremeno odredio da se ova kazna neće izvršiti ukoliko, optuženi u roku od jedne godine od dana pravosnažnosti presude ne počini novo krivično djelo smatrajući da će se i sa prijetnjom izvršenja utvrdjene kazna zatvora uz provjeru ponašanja optuženog u roku od jedne godine na istog u dovoljnoj mjeri uticati da u buduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ u okviru opšte svrhe izricanja krivičnih sankcija iz člana 4 stav 2 KZ.

        Odluku o troškovima krivičnog postupka sud je donio na osnovu čl.199 i 202 ZKP-a i optuženog obavezao da na ime troškova krivičnog postupka plati novčani iznos od 121,50 eura, od čega se iznos od 71,50 eura odnosi na ime nagrade vještaku  elektro energetske struke  Glogovac Iliji za dati nalaz i mišljenje, dok se iznos od 50,00 eura odnosi na ime paušala kao dijela troškova krivičnog postupka, koji iznos je odredjen imajući u vidu složenost predmeta, trajanje postupka i imovne prilike optuženog.

     Na osnovu člana 212 ZKP-a sud je obavezao optuženog da oštećenom preduzeću Elektrodistribucija Nikšić na ime imovinsko pravnog zahtjeva plati novčani iznos od 185,56 eura, dok je za ostvarivanje prava na isplatu ostatka ispostavljenog imovinsko pravnog zahtjeva do iznosa od 601,23 eura sud oštećeno preduzeće uputio na pokretanje parničnog postupka, iz razloga što je  nalazom i mišljenjem vještaka elektro struke utvrdjeno da je vrijednost električne energije koju je optuženi oduzeo izvršenjem predmetnog krivičnog djela na dan izvršenja istog iznosila 405,56 eura, dok je dokazima provedenim u toku postupka nesumnjivo utvrdjeno da je optuženi oštećenom preduzeću po predmetnom osnovu dana 12.01.2010.godine platio iznos od 220,00 eura.

Na osnovu svega izloženog, primjenom odredbi člana 364 ZKP-a odlučeno je kao u
izreci presude.  
OSNOVNI SUD U NIKŠIĆU , dana 13.04.2011. godine  
Zapisničar
S U D I J A
Papović Budimirka s.r.
Djuričković Igor s.r.  
                         Za tačnost otpravki tvrdi i ovjerava: Službenik
suda 
PRAVNA POUKA: Protiv ove  presude dozvoljena je žalba u roku od 8 dana od
dana
                                   Prijema iste preko ovog suda Višem sudu Podgorica                                 