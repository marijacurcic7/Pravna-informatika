DRŽAVA CRNA GORA
OSNOVNI SUD U NIKŠIĆU
K.br. 13/2011
Dana   17.03.2011. godine  
U IME NARODA
        **OSNOVNI SUD U NIKŠIĆU,** kao prvostepeni krivični, sudija Djuričković Igor kao sudija pojedinac, uz sudjelovanje savjetnika Šabanović Biljane i Papović Budimirke kao zapisničara, rješavajući u krivičnom predmetu optuženog M. D. iz N., zbog produženog krivičnog djela samovlašće iz člana 384 stav 1 KZ u vezi člana 49 KZ, postupajući po optužnom predlogu ODT Nikšić Kt.br.385/10 od 13.01.2011. godine, nakon javnog glavnog pretresa održanog dana 17.03.2011.godine, u prisustvu zamjenika   ODT-a  Lukovac Sofije i optuženog, donio je i istog dana javno objavio

P R E S U D U
             Optuženi:
             M. D. JMBG ……….., od oca  M. i majke .M rodjene  P., rodjen
….. godine u N., sa prebivalištem u N. – ul. ……., državljanin Crne Gore,
oženjen-otac dvoje djece, lošeg imovnog stanja, ranije neosudjivan  
K r i v   j e:
        **Što je:**  
       Neutvrdjenog dana u periodu od 29.03.2010.godine do 16.04.2010.godine u N.,u svom porodičnom stanu koji se nalazi  u ul.  ……., samovlasno pribavio pravo  za koje smatra da mu pripada, na način što je, nakon što su dana 29.03.2010.godine ovlašćeni radnici Elektrodistribucije Nikšić isključili brojilo marke “Iskra” br. …….. sa nisko naponske mreže zbog neplaćenog duga na ime utrošene električne energije, isto samovlasno priključio na niskonaponsku mrežu Elektrodistribucije Nikšić

      Neutvrdjenog dana u periodu  od 11.10.2010.godine do 15.10.2010.godine u N.,u svom porodičnom stanu koji se nalazi  u ul.  …….., samovlasno pribavio pravo  za koje smatra da mu pripada, na način što je, nakon što su dana 11.10.2010.godine ovlašćeni radnici Elektrodistribucije N. isključili brojilo marke “Iskra” br. …… sa nisko naponske mreže zbog neplaćenog duga na ime utrošene električne energije, isto samovlasno priključio na niskonaponsku mrežu Elektrodistribucije N.

-čime je izvršio produženo krivično djelo samovlašće  iz člana 384 stav 1 KZ u vezi čl.49  Krivičnog zakonika  
- pa sud optuženom zbog izvršenja navedenog krivičnog djela primjenom
citiranih zakonskih odredbi kao i odredbi iz člana 4 stav 2, člana 42 stav 1,
člana 52, 53 i 54 KZ kao i odredbi iz člana 199, 202 i 364 ZKP-a  i z r i č e  
USLOVNU OSUDU
        Sa kojom optuženom utvrdjuje kaznu zatvora u trajanju od 60 (slovima: šezdeset) dana i istovremeno odredjuje da se navedena kazna neće izvršiti ukoliko optuženi u roku od jedne godine od dana pravosnažnosti presude ne počini novo krivično djelo.

         Obavezuje se optuženi da na ime paušala kao dijela troškova krivičnog postupka plati novčani iznos od 50,00 eura u roku od 15 dana od dana pravosnažnosti presude pod prijetnjom prinudnog izvršenja na žiro-račun Osnovnog suda u Nikšiću broj …… i da sudu dostavi dokaz o izvršenoj uplati.

O b r a z l o ž e n j e
        Osnovni državni tužilac u Nikšiću svojim optužnim predlogom Kt.br 385/10 od 13.01.2011.godine, stavio je na teret optuženom Milić Djordjiju izvršenje produženog krivičnog djela samovlašće iz člana 384 stav 1KZ u vezi člana 49 KZ, koje krivično djelo je činjenično opisano u izreci presude. Zamjenik  ODT-a Lukovac Sofija, koja je zastupala optužni akt na glavnom pretresu, u svojoj završnoj riječi ostala je pri navodima podnijetog optužnog akta i predložila sudu da optuženog oglasi krivim i osudi po zakonu.

        **Optuženi M.D.** u svojoj odbrani datoj na glavnom pretresu,   negirajući izvršenje krivičnog djela za koje je optužen, u bitnom je istakao da je dana 29.03.2010.godine i dana 11.10.2010.godine u njegovom stanu u ul. ……….. došlo do nestanka električne energije, da bi ubrzo nakon tih nestanaka u stan došla električna energije, s tim što njemu nije poznato kako je došlo do toga da električna energija u prvom navratu nestane, a zatim ponovo bude uključena, ali da je siguran da niti on, niti neko od njegovih članova njegove porodice nije izvršio samovlasno priključenje električne energije u njihovom stanu, kao i da ga niko od radnika Elektridistribucije N. kritičnim prilikama nije ga obavjestio o isključenju iste po osnovu neplaćenog duga i napomenuo da je tačno da ima veći dug po osnovu utrošene električne energije koji nije bio u mogućnosti redovno da izmiruje zbog teškog materijalnog stanja.

     U svojoj završnoj riječi optuženi je, ostajući pri svojoj odbrani, istakao da se ne osjeća krivim zbog izvršenja krivičnog djela koje mu je stavljeno na teret optužbom i predložio sudu da ga oslobodi od optužbe.

        Sud je na glavnom pretresu u dokaznom postupku pročitao zapisnike o izvršenju naloga za obustavu snabdijevanja električnom energijom sačinjene od radnika Elektrodistribucije br.0000214 od 29.03.2010.godine i br.3-7 od 16.04.2010.godine, zapisnike Elektrodistribucije Nikšić br.0000815 od 11.10.2010.godine i br…… od 15.10.2010.godine i pročitao izvod iz kaznene evidencije za optuženog dat od Uprave policije CG- PJ Nikšić, dok je sud odustao od saslušanja svjedoka K. M.,T. P.i B. P., smatrajući da je provedenim dokazima do izvjesnosti utvrdjeno činjenično stanje i da bi saslušanje imenovanih svjedoka vodilo bespotrebnom odugovlačenju predmetnog krivičnog postupka.

         Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i odbranom optuženog sud je na nesumnjiv način utvrdio da je optuženi M. D. počinio produženo krivično djelo koje mu je stavljeno na teret optužbom, pa ga je zbog izvršenja istog oglasio krivim i krivično pravno odgovornim sa sljedećih razloga:

        Zapisnikom o izvršenju naloga za obustavu snabdijevanja električnom energijom br. 0000214 od 29.03.2010.godine utvrdjeno je da su istog dana radnici Elektrodistribucije N. isključili brojilo električne energije br…… vlasništvo optuženog Milić Djordjija sa elektrodistributivne mreže po osnovu neplaćenog duga za utrošenu električnu energiju i da je tom prilikom brojilo plombirano plombom NK-……..

      Zapisnikom o izvršenju naloga za obustavu snabdijevanja električnom energijom br. 3-7 od 16.04.2010.godine, u kome je konstatovano da je prilikom kontrole brojila koje mjeri potrošnju električne energije u stanu optuženog nadjeno da je isto nakon isključenja zbog neplaćenog duga samovoljno priključeno na distributivnu mrežu.

        Zapisnikom o izvršenju naloga za obustavu snabdijevanja električnom energijom br. ……od 11.10.2010.godine utvrdjeno je da su istog dana radnici Elektrodistribucije N. isključili brojilo električne energije br….. vlasništvo optuženog M. D. sa elektrodistributivne mreže po osnovu neplaćenog duga za utrošenu električnu energiju i da je tom prilikom brojilo plombirano plombom NK-……

Zapisnikom o izvršenju naloga za obustavu snabdijevanja električnom energijom
br. 0001880 od 15.10.2010.godine, u kome je konstatovano da je prilikom
kontrole brojila koje mjeri potrošnju električne energije u stanu optuženog
nadjeno da je isto nakon isključenja zbog neplaćenog duga samovoljno
priključeno na distributivnu mrežu.  
     Na osnovu navedenih činjenica, cijeneći pri tom sve okolnosti kritičnog dogadjaja, sud je izveo zaključak da je upravo optuženi, kao jedino lice koje ima konkretni interes za preduzimanje radnji opisanih u izreci presude, samovlasnim priključenjem brojila na nisko-naponsku mrežu pribavio pravo za koje smatra da mu pripada izvršenjem radnji opisanih izrekom presude, i na osnovu takvog zaključka sud je na nesumnjiv način utvrdio da je optuženi M.D. počinio  produženo krivično djelo samovlašće iz člana 384 stav 1 KZ u vezi člana 49 KZ na način, u vrijeme i na mjestu kako je to predstavljeno u izreci presude, jer iz utvrdjenog činjeničnog stanja nedvosmisleno proizilazi da je optuženi M.D. počinio više istih krivičnih djela u vremenskoj povezanosti koja predstavlja cjelinu zbog jedinstva prostora na kojem su izvršene, činjenice da su sva djela izvršena na teritoriji opštine N. i jedinstvenog umišljaja učinioca,  jer je optuženi postupajući na način opisan u izreci presude samovlasno pribavio pravo za koje smatra da mu pripada, na način što je svoje brojilo električne energije br. …… priključio na elektrodistributivnu mrežu,nakon što su ovlašćeni radnici  isključili isto sa nisko naponske mreže zbog neplaćenog duga na ime utrošene električne energije,odakle nedvosmisleno proizilazi da je optuženi prilikom izvršenja predmetnih krivičnih djela bio svjestan istog i htio njihovo izvršenje.

        Prilikom ocjene odbrane optuženog sud je istu odbacio kao neosnovanu i usmjerenu na izbjegavanje krivično pravne odgovornosti, jer je ista opovrgnuta zapisnikom o izvršenju naloga za obustavu snabdijevanja električnom energijom br. ……od 29.03.2010.godine, zapisnikom br.3-7 od 16.04.2010.godine, zapisnikom br.0000815 od 11.10.2010.godine i zapisnikom br…… od 15.10.2010.godine, kojim dokazima je sud iz već navedenih razloga poklonio povjerenje i na istima zasnovao odluku o krivici optuženog.

Prilikom donošenja odluke o krivičnoj sankciji sud je u smislu člana 42 stav 1
KZ kao olakšavajuće okolnosti na strani optuženog našao porodičnost-činjenicu
da je optuženi otac dvoje djece, loše imovne prilike optuženog i njegovu
raniju neosudjivanost utvrdjenu uvidom u izvod iz KE, dok otežavajućih
okolnosti na strani optuženog po ocjeni suda nije bilo. Cijeneći navedene
olakšavajuće okolnosti sud je našao da prema optuženom radi ostvarivanja
ciljeva krivično-pravne zaštite društvenih vrijednosti nije nužno primijeniti
kaznu i istom na osnovu člana 53 i 54 KZ izrekao uslovnu osudu sa kojom je
optuženom utvrdio kaznu zatvora u trajanju od 60 dana i istovremeno odredio da
se ova kazna neće izvršiti ukoliko optuženi u roku od jedne godine od dana
pravosnažnosti ne počini novo krivično djelo, smatrajući da će se i sa
prijetnjom izvršenja utvrdjene kazne zatvora uz provjeru ponašanja optuženog u
roku od jedne godine na istog u dovoljnoj mjeri uticati da u buduće ne vrši
nova krivična djela i da će se na taj način u ovom konkretnom slučaju
ostvariti svrha izricanja uslovnih osuda iz člana 52 stav 2 KZ u okviru opšte
svrhe izricanja krivičnih sankcija iz člana 4 stav 2 KZ.  
       Odluku o troškovima krivičnog postupka sud je donio primjenom odredbi člana 199 i 202 ZKP-a i istom obavezao optuženog da na ime paušala kao dijela troškova krivičnog postupka plati iznos od 50,00 eura, koji je odredjen imajući u vidu složenost predmeta, trajanje postupka i imovne prilike optuženog.

        Na osnovu svega izloženog, primjenom odrebi člana 364 ZKP-a odlučeno je kao u izreci presude.

OSNOVNI SUD U NIKŠIĆU , dana 17.03.2011. godine  
Zapisničar
S U D I J A
Papović Budimirka s.r.
Djuričković Igor s.r.  
             Za tačnost otpravki tvrdi I ovjerava : Službenik suda 
PRAVNA POUKA: Protiv ove presude dozvoljena je žalba u roku od 8 dana od
dana
                                   Prijema iste preko ovog suda Višem sudu Podgorica  