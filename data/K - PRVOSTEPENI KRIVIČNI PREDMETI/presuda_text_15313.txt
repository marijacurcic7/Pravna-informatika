K.br.33/12
U IME CRNE GORE
Osnovni sud u Bijelom Polju prvostepeni krivični sud sudija pojedinac Dragan
Mrdak, uz učešće nameštenika suda zapisničara Koviljke Lješnjak, u predmetu
protiv okrivljenog J.R.a iz Bijelog Polja, zbog krivičnog djela laka tjelesna
poveda iz čl. 152. st. 1. Krivičnog zakonika, rješavajući po privatnoj
krivičnoj tužbi od 26.01.2012 godine, privatnog tužioca M.Z.a iz Bijelog
Polja, na glavnom pretresu, dana 09. 02.2012 godine, donio i je i javno
objavio:
P R E S U D U
Prema okrivljenom:
J.R.U, od oca Ž.i majke S., rođene B., rođenom .... godine u Bijelom Polju, sa
prebivalištem u Z. bb, oženjenom, ocu troje djece od kojih jedno maloljetno,
pismenom, sa završenom srednjom školom, državljanin Crne Gore, neosuđivanom
Na osnovu čl. 372 st. 1. tač. 1.ZKP-a
ODBIJA SE OPTUŽBA
Da je
- Dana 22.12.2011 godine u pomoćnom magacinu perione A. Đ.S.'' koja je pod
zakupom preduzeća ''R.'' ( vlasništvo ovdje privatnog tužioca), više puta
izudarao privatnog tužioca M.Z.a navlačeći mu jaknu preko glave i udarajući ga
više puta rukama po glavi i tijelu, nanoseći mu lake tjelesne povrede u vidu
trakaste hipermije na projekciji donje vilice sa desne strane dužine 10 cm
širine 3 cm, oguljotinu na desnom dlanu prečnika oko 3 cm.
- čime bi izvršio krivično djelo laka tjelesna povreda iz čl. 152. st.1.
Krivičnog zakonika,
Zbog odustanka privatnog tužioca M.Z.a od privatne krivične tužbe podnijete
ovom sudu dana 26.01.2012.godine.
Privatni tužillac M.Z. se obavezuje da u roku od 15 dana od dana
pravnosnažnosti ove presude na ime troškova krivičnog postupka plati iznos od
37,50 €, u korist žiro računa br. 832- 151 - 35, Depozita novčanih kazni,
troškova postupka i paušala pod prijetnjom prinudnog izvršenja.
Imovinsko pravnog zahtjeva nije bilo.
Stranke se odriču prava žalbe na ovu presudu i ne traže pisani otpravak iste,
te presuda u smislu čl. 458 st.7. ZKP-a, ne sadrži obrazloženje.
OSNOVNI SUD U BIJELOM POLJU
Dana 09. 02. 2012. godine
Zapisničar, S U D I J A
Koviljka Lješnjak Dragan Mrdak