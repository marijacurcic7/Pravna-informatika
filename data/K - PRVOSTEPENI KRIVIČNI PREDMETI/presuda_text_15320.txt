K.br.42/12
U IME CRNE GORE
OSNOVNI SUD U BIJELOM POLJU, po sudiji pojedincu Raičević Violeti uz učešće
namještenika suda Joksimović Ljiljane kao zapisničara u krivičnom predmetu
protiv okrivljenog B.G.a iz Bijelog Polja, zbog krivičnog djela napad na
službeno lice u vršenju službene dužnosti iz čl.376.st.3. u vezi st.1. i 2 KZ,
po optužnom predlogu ODT-a u B.Polju Kt.br.656/10 od 29.12.2011.godine, i
okrivljenog V.V.a iz Mojkovca zbog krivičnog djela laka tjelesna povreda iz
čl.152.st.2. u vezi st.1.KZ u sticaju sa krivičnim djelom zlostavljanje iz
čl.166 a st.2. u vezi st.1.KZ, po optužnom predlogu ODT-a u B.Polju
Kt.br.608/10 od 29.12.2011.godine, nakon održanog usmenog glavnog i javnog
pretresa u prisustvu zamjenika ODT-a Zvrko Denisa, okrivljenog B.G.a i
njegovog branioca adv. N.M.a i okrivljenog V.V.a, dana 07.05.2012.godine donio
je i javno objavio:
P R E S U D U
Okrivljeni V.V., od oca R. i majke V. rodjene M., rodjen ....godine u
Mojkovcu, sa prebivalištem u mjestu G.P.bb, opština Mojkovca, državljanin Crne
Gore, oženjen, otac dvoje maloljetne djece, pismen, sa završenom srednjom
školom, zaposlen u U.P. - I.a Mojkovac, srednjeg imovnog stanja, neosudjivan.
Okrivljeni B.G.O od oca M. i majke S., rodjene D., rodjen ....godine u Bijelom
Polju, sa prebivalištem u mjestu B.- Tomaševo, državljanin Crne Gore,
neoženjen, pismen, sa završenom srednjom školom, nezaposlen, srednjeg imovnog
stanja, neosudjivan.
K R I V I S U
Što su:
I to:
Okrivljeni V.V. u noći 08.09.2010.godine u Mojkovcu, kao službeno lice -
ovlašćeni službenik U.P.I.e Mojkovac u vršenju službe - uspostavljanja javnog
reda i mira koji je narušen u ugostiteljskom objektu "A." u Mojkovcu,
zlostavljao B.G.a i tom prilikom ga lako tjelesno povrijedio sredstvima
podobnim da tijelo teško povrijede ili zdravlje teško naruše na način što ga
je u ulici Njegoševoj udario tupim dijelom službenog pištolja u predjelu
glave, pa nakon što je priveden u službene prostorije U.P.- I.e Mojkovac,
palicom tzv. pendrekom, izudarao ga po tijelu, kojom prilikom je B.G.o zadobio
lake tjelesne povrede u vidu rane prskotine i otok lijevog tjemenog predjela,
otok desne strane čela, krvnih podliva i to: jednog u lijevom predušnom
predjelu, pet krvnih podliva u predjelu desne lopatice i medju lopatičnom
predjelu, šest krvnih podliva u predjelu spoljašnje strane desne butine i tri
krvna podliva u predjelu prednje i unutrašnje stranje lijeve butine.
-čime je izvršio krivično djelo zlostavljanje iz čl.166 a st.2. u vezi st.1.KZ u sticaju sa krivičnim djelom laka tjelesna povreda iz čl.152.st.2. u vezi st.1.KZ .
Okrivljeni B.G.o u noći 08.09.2010.godine oko 22,45 h u ulici Njegoševoj
opština Mojkovac, napao službeno lice - policijskog službenika U.P.I.e
Mojkovac, V.V.a, u vršenju poslova javne bezbjednosti - uspostavljanje javnog
reda i mira koji je narušen u ugostiteljskom objektu "A." u Mojkovcu, na način
što ga je rukom uhvatio za rever od uniforme i udario ga pesnicom u predjelu
korijena nosa i čela a zatim iz futrole mu izV.ao službeni pištolj, nakon čega
je V.V. u namjeri da povrati pištolj od okrivljenog, istog uhvatio za ruku u
kojoj je držao pištolj i oduzeo mu isti pri čemu je pao na koljena na asfaltnu
podlogu kojom prilikom je zadobio lake tjelesne povrede u vidu oguljotine kože
u predjelu korijena nosa i čela dimenzija 1 x 1 i 1 x 2 cm kao i crvenilo kože
u predjelu oba koljena dimenzija 3 x 2 cm i 2 x 2 cm.
-čime je izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 i 2 Krivičnog zakonika Crne Gore,
-pa sud primjenom citiranog zakonskog propisa i čl. 2, 4, 5, 13, 15, 32, 36, 42, 48, 52, 53 i 54 Krivičnog zakonika Crne Gore /KZ/ i čl. 226, 229 i 374 Zakonika o krivičnom postupku Crne Gore /ZKP/, 
Okrivljenom V.V.U, u t v r đ u j e ,
-za krivično djelo zlostavljanje iz čl. 166 a st. 2 u vezi st. 1 KZ, kaznu zatvora u trajanju od 3 /tri/ mjeseca,
-za krivično djelo laka tjelesna povreda iz čl. 152 st. 2 u vezi st.1 KZ CG, kaznu zatvora u trajanju od 5 /pet/ mjeseci,
-pa im sud izriče:
USLOVNU OSUDU
Kojom:
Okrivljenom V.V.U utvrđuje jedinstvenu kaznu zatvora u trajanju od 7 (sedam)
mjeseci, i istovremeno određuje da se ista neže izvršiti ukoliko okrivljeni u
roku od 2 (dvije) godine po pravosnažnosti presude ne izvrši novo krivično
djelo,
Okrivljenom B.G.U utvrđuje kaznu zatvora u trajanju od 6 (šest) mjeseci i
istovremeno određuje da se ista neće izvršti ukoliko okrivljeni u roku od 2
/dvije/ godine po pravosnažnosti presude ne izvrši novo krivično djelo.
Okrivljeni se obavezuju na plaćanje paušala ovom sudu u iznosu od po 30 €
/trideset evra/, na račun Depozita novčanih kazni, troškova posstupka i
paušala broj 832-151-35 u roku od 15 dana po pravosnažnosti presude, pod
prijetnjom prinudnog izvršenja.
Okrivljeni V.V. se obavezuje na plaćanje troškova krivičnog postupka u iznosu
od 330,00 € (trista trideset eura), a okrivljeni B.G.o se obavezuje na
plaćanje troškova krivičnog postupka u iznosu od 33,00 €, (trideset tri eura),
a sve na žiro račun broj 832-151-35 u roku od 15 dana po pravosnažnosti
presude, pod prijetnjom prinudnog izvršenja.
O b r a z l o ž e nj e
Optužnim predlogom ODT-a u B.Polju, Kt.br. 608/10 od 29.12.2011.godine,
okrivljenom V.V.u stavljeno je na teret izvršenje krivičnog djela laka
tjelesna povreda iz čl.152.st.2. u vezi st.1.KZ u sticaju sa krivičnim djelom
zlostavljanje iz čl.166 a st.2 u vezi st.1.KZ i optužnim predlogom ODT-a u
Bijelom Polju, Kt.br.656/10 od 29.12.2011.godine okrivljenom B.G.u stavljeno
je na teret izvršenje krivičnog djela napad na službeno lice u vršenju
službene dužnosti iz čl.376.st.3 u vezi st.1. i 2.KZ.
Na glavnom pretresu održanom dana 11.04.2012.godine, sud je donio rješenje
kojim je odlučio da se izvrši spajanje postupka i da se vodi jedinstven
postupak protiv okrivljenog V.V.a i B.G.a, a po gore navedenim optužnim
aktima.
U završnoj riječi zamjenik ODT-a je predložio sudu da okrivljene oglasi krivim
i osudi na kazne po zakonu.
Okrivljeni V.V. u svojoj odbrani tokom postupka je istakao:da je konkretnom
prilikom postupao po pravilima službe. Dana 08.09.2010.godine radio je u
smjeni u vremenu od 15 do 23 h i bio je na dužnosti dežurnog starješine po
rasporedu službe. Pred kraj smjene u vrijeme oko 22,45 h obavješten je od
strane dežurne službe da je neko od gradjana zvao i prijavio da je narušen
javni red i mir u lokalu "A." tako da je pošao da vidi o čemu se radi. U
lokalu "A." nije zatekao lica koja su narušavala javni red i mir, nakon čega
se uputio u pravcu vozila za koje mu je neko od prisutnih rekao da pripada
licima koja su narušavala javni red i mir. Pošao je službenim vozilom ulicom
koja vodi prema Mikronaselju, u momentu kada je stigao B.G.o nalazio se na
mjestu vozača u vozilu, a sa njim su bila još dva lica za koje je kasnije
saznao da se zovu B.V.i B.N..Upoznao je B.G.a da je prijavljen za narušavanje
javnog reda i mira i dok je razgovarao sa istim na lice mjesta je došao Ć.D.,
koji se raspitivao koji su momci pravili nered u lokalu. B.G.o je pitao da li
može da se izvine na šta mu je Ć. odgovorio da nije potrebno da se izvinjava,
ali da ne dolazi više u njegov lokal na takav način. B. je tada počeo da se
raspravlja sa Ć.em i krenuo je u pravcu lokala govoreći nešto u smislu da ga
ne može niko spriječiti da dolazi u lokal.Upozorio je B.a da stane, medjutim
isti se nije oglušio o upozorenje, naredio mu je da stane i pošao ispred
njega. U medjuvremenu su iz njegovog vozila izašli V. i N. pri čemu je jedan
od njih prijetio Ć.u a on ( V.V.) je stajao izmedju Ć.a i te dvojice momaka.
B.G.o ga je uhvatio rukama za rever uniforme i udario pesnicom u predjelu čela
iznad nosa usled čega je posrnuo i da ne bi pao uhvatio se rukama za B.G.a.
Dok se tako držao za njega rukama B.G.o je nekako uspio da mu izvadi pištolj
iz futrole. Uhvatio mu je ruku u kojoj je B. držao pištolj napravio mu polugu
usled čega su obojica pali a on je uspio da mu uzme pištolj i isti vrati u
futrolu. I tada je izvadio palicu i zadao B.u nekoliko udaraca u predjelu
tijela a u medjuvremenu su stigle njegove kolege sa službenim vozilom nakon
čega je isti priveden u I.u Mojkovac. Negira da je pištoljem udario u predjelu
glave B.G.a već da je isti povredu zadobio u tjemenom predjelu glave od pada i
udarom od ivičnjak na koji su obojica pali. Medjutim, na glavnom pretresu je
priznao da je okrivljenog B.G.a pendrekom više puta izudarao po tijelu u
službenoj prostoriji U.P.Mojkovac nakon što je isti bio priveden, pri čemu
nije mogao objasniti razlog zašto je B.a u prostorijama Ispotave izudarao
pendrekom govoreći uopšteno da je njegovo ponašanje bilo nedolično.
U završnoj riječi je izrazio spremnost da se izvine B.G.u što je pred sudom
učinio i sa istim se izmirio.
Okrivljeni B.G.o u svojoj odbrani tokom postupka je istakao da je kritične
večeri bio u Mojkovcu u ugostiteljskom ovjektu "A." u društvu sa B. V.om i B.
N.m. U jednom momentu , V. je polomio flašu pa je došlo do nesporazuma. Nakon
izlaska iz lokala prošetali su se ulicom a nakon toga vratili do mjesta gdje
je bilo parkirano vozilo i ušli u isto sa namjerom da idu kući.U momentu kada
je trebao da krene prišao je policajac V.V. koji je bio u drutšvu sa V.M..
Policajac V.ović mu je tražio isprave, koje mu je dao na uvid.Kako je V.M.
izašao iz službenog vozila tada je iz vozila izašao i on da se pozdravi sa V..
U medjuvremenu je došao i R.V., koji je bio prisutan za vrijeme predhodnog
dešavanja. Policajac V.V. je govorio da bi trebao da ih privede u stanicu na
šta je V. prokomentarisao da za tim nema potrebe, i V. je dao odobrenje da
mogu ići. U momentu kada je ušao u vozilo, upalio isto sa namjerom da krene,
dotrčao je Ć.D. i zamahivao rukama sa namjerom da se tuče. Medjutim, V.M. je
prišao do njega i odvraćao ga od toga na način što ga je uhvatio u predjelu
tijela i odvajao u stranu malo dalje od auta. Ć.D. je prijetio, govorio da
više ne dolaze u njegov kafić. V.V. je sve to posmatrao i nije reagovao, nije
prilazio do Ć.a niti ga je upozoravao. Ć. se zalijetao prema njemu (B.G.u) a u
jednom momentu je uhvatio B. V.a i obalio ga. U momentu dok se to dešavalo,
V.V. je prišao do njega (B.G.a) i udario ga pesnicom u predjelu glave, još
jednom je zamahnuo, medjutim, V.M. ga je držao i spriječavao da ga udari ali
on se istrgao i još jedanput ga udario pesnicom u predjelu glave. U tom
momentu rukama ga je uhvatio za odjeću u predjelu grudi i tako ga držao,
medjutim, V.V. je izvadio pištolj iz futrole uperio ga u predjelu njegove
glave zbog čega ga je udario u predjelu ruke i tada mu je pištolj i ispao.
Nakon toga sagnuo se i uzeo pištolj. V. je počeo da vrišti i da govori da je
metak u cijevi nakon čega je odmah predao pištolj V. Nakon što mu je predao
pištolj V.ović se zaletio na njega a isto tako Ć.D. i V.M.. V.V. mu je prvo
stavio lisice na jednu ruku nakon čega ga je udario pištoljem u predjelu glave
a zatim stavio lisice na drugu ruku pa je u medjuvremenu stiglo drugo
policijsko vozilo i priveden je u prostorije I.e. U prostoriji I.e Mojkovac-
kancelariji gdje je davao izjavu, V.V. ga je udarao pendrekom u predjelu ledja
i butina usled čega je zadobio tjelesne povrede.Negira da je za vrijeme
predmetnog dešavanja udario policajca V.V.a niti je izvadio pištolj iz
futrole, već je on izvadio pištolj i isti mu uperio u lice. Primijetio je da
je policajac V.ović nakon predmetnog dešavanja imao ogrebotinu na čelu ali
smatra da ga je ogrebao V.M. za vrijeme kada ga je sprečavao da ga ne udara.
Takodje je istakao da ga je policajac V. za vrijeme predmetnog dešavanja na
ulici udario pištoljem, a palicom - pendrekom ga je tukao kada je priveden u
I.u Mojkovac, za vrijeme dok je imao lisice na rukama.
U završnoj riječi branilac okrivljenog B.G.a je predložio da sud istog
oslobodi od optužbe a okrivljeni B.G.o se pomirio sa okrivljenim V.V.om i
izjavio da se ne pridružuje krivičnom gonjenju protiv istog.
Radi utvrđivanja odlučnih činjenica i krivične odgovornosti okrivljenih, sud
je u dokaznom postupku na glavnom pretresu izveo sledeće dokaze: uz saglasnost
stranaka pročitao iskaze svjedoka B. V.a, B. N.a, Ć.D.a, V. M.a, R.V.a, B.S.a,
izvršio uvid u medicinsku dokumentaciju na ime okrivljenog V.V.a i pročitao
nalaz i mišljenje vještaka medicinske struke dr. S.M.a sa zapisnika
Ki.br.141/10 od 11.05.2011.godine, izvršio uvid u medicinsku dokumentaciju na
ime okrivljenog B.G.a i pročitao nalaz i mišljenje vještaka sudske medicine
prof. dr. Š.M.a od 04.12.2011.godine i dopunu istog nalaza od
24.04.2012.godine, izvršio uvid u izvod iz KE na ime okrivljenih.Drugih
predloga za dopunu dokaznog postupka nije bilo.
Sud je cijeneći dokaze pojedinačno i u međusobnoj povezanosti, dovodeći ih u
vezu sa odbranama okrivljenih, utvrdio činjenično stanje i na osnovu istog
zaključio da su okrivljeni izvršili krivična djela za koja su oglašeni krivim.
Naime, sud je cijenio odbranu okrivljenog V.V.a kao djelimično priznanje
izvršenja krivičnih djela za koja je oglašen krivim. Okrivljeni je na glavnom
pretresu priznao da je u službenim prostorijama I.e Mojkovac pendrekom
izudarao okrivljenog B.G.a u predjelu tijela. Medjutim, navode koje je istakao
u pogledu okolnosti da u ulici Njegoševoj nije udario B.G.a pištoljem u
predjelu glave već da je isti tu povredu zadobio padom i udarom od betonski
ivičnjak sud ne prihvata jer je njegova odbrana u tom pravcu demantovana
odbranom okrivljenog B.G.a u dijelu tvrdnji da ga je okrivljeni V.V. udario
pištoljem u predjelu glave što ima utemeljenje u stručnom i objektivnom nalazu
i mišljenju vještaka za sudsku medicinu koji je isključio svaku mogućnost da
je povreda u predjelu tjemenog dijela glave mogla nastati padom i udarom od
betonski ivičnjak već je tvrdio da je povreda isključivo nastala udarcem tupog
teškog i zamahnutog mehaničkog orudja, moguće i tupog dijela pištolja. Iz
medicinske dokumentacije na ime B.G.a i nalaza i mišljenja vještaka za sudsku
medicinu prof. dr. Š.M.a sud je utvrdio da je u predmetnom dogadjaju B.G.o
zadobio sledeće povrede: rana prskotina i otok lijevog tjemenog predjela, otok
desne strane čela, krvni podlivi u lijevom predušnom predjelu (1) u predjelu
desne lopatice i u medjulopatičnom predjelu (5) u predjelu spoljašnje strane
desne butine (6) i u predjelu prednje i unutrašnje strane lijeve butine (3).
Navedene povrede posledica su višekratnog dejstva (najmanje 17 udaraca) tupog
teškog i zamahnutog mehaničkog orudja ( moguće gumena palica tzv. pendrek), na
odgovarajuće predjele tijela ( glava, ledja i butine). Rana tjemenog predjela
mogla je biti nanijeta udarcem tupim dijelom pištolja. Navedene povrede
predstavljaju i pojedinačno i u svom zbiru laku tjelesnu povredu. U dopunskom
nalazu vještak Š.M. je isključio svaku mogućnost da su povrede u vidu rane
prskotine i otoka lijevog tjemenog predjela nastale mehanizmom pada na neku
podlogu, makar ona bila i betonski ivičnjak. Ove povrede posledica su dejstava
tupog, teškog i zmahnutog mehaničkog orudja moguće i tupi dio pištolja na
odgovarajući predio glave i u jednom istom aktu - jedan udarac.Usled
povredjivanja kod B.G.a se razvilo stanje slabog prilagodjavanja i reakcija na
stres jakog stepena.
Sa druge strane, sud je cijenio odbranu okrivljenog B.G.a, kao neosnovanu i
sračunatu na izbjegavanje krivične odgovornosti pa istu nije prihvatio u
pravcu gdje negira da je kritičnom prilikom napao V.V.a koji je postupao kao
policijski službenk na način što ga je udario pesnicom u predjelu korijena
nosa i čela a zatim mu iz futrole izvadio službeni pištolj, (stim što nije
sporio da ga je uhvatio rukama za odjeću - uniformu u predjelu grudi). Ovo sa
razloga što je njegova odbrana u tom pravcu obezvrijedjena izvedenim dokazima
tokom postupka i to medicinskom dokumentacijom na ime okrivljenog V.V.a
nalazom i mišljenjem vještaka medicinske struke dr. S.M.a, iskazima svjedoka
Ć.D.a i V. M.a.
Naime, sud je cijenio nalaz i mišljenje vještaka dr S.M.a i isti u potpunosti
prihvatio jer se zasniva na činjenicama koje su utvrđene kroz medicinsku
dokumentaciju na ime okrivljenog V.V.a, a isto tako kao i stručno i objektivno
sačinjen na osnovu nauke i vještine. Iz medicinske dokumentacije na ime V.V.a,
koju čini izvještaj ljekara iz Hitne pomoći u Mojkovcu od 08.09.2010.godine i
nalaza i mišljenja vještaka dr. S.M.a vidi se da je isti pregledan navedenog
dana zbog povreda zadobijenih u tuči. Klinički objektivno spolja na tijelu su
bile vidljive oguljotine kože u predjelu korijena nosa i čela dimenzija 1 x 1
i 1 x 2cm kao i crvenilo kože u predjelu oba koljena dimenzija 3 x 2 i 2 x 2
cm, a povrede na glavi su mogle nastati od udarca pesnicom dok su povrede u
predjelu koljena mogle nastati i od udarca tupo tvrdim predmetom a takodje i
prilikom pada.Naime, ovaj vještak je istakao da su povrede kod okrivljenog
V.V.a lake tjelesne povrede u vidu oguljotina kože u predjelu korijena nosa i
čela koje su mogle nastati udrom pesnicom dok su povrede u vidu crvenila kože
u predjelu oba koljena mogla nastati i od pada.
Pri tom je svjedok Ć.D. u bitnom potvrdio da je B.G.o udario pesnicom V.V.a a
zatim mu oduzeo pištolj dok je svjedok V. M. takodje istakao da je B.G.o
uhvatio V.V.a rukom za uniformu u predjelu grudi, pesnicom ga udario u
predjelu lica pa kada su pali na asfalt, gdje su se čupali B.G.o je iz futrole
uzeo pištolj V.V.u.
Naime, svjedok Ć.D. u bitnom je istakao da ga je kritične večeri telefonskim
putem pozvala konobarica i rekla da su neka lica u lokalu "A.", čiji je
vlasnik , lomili flaše te da je o tome već obavijestila policiju. Pošao je da
vidi o čemu se radi pa kako nije zatekao ova lica u lokalu pošao je ka ulici
Njegoševoj gdje je vidio policajca V.V.a koji stoji pored vozila Golf i
razgovara sa vozačem.U razgovoru je saznao da su lica u vozilu pravila nered u
ugostiteljskom objektu.Tada je B.G.o rekao da će doći da se izvine što on nije
prihvatio i došlo je do rasprave izmedju njih. U jednom momentu B.G.o je
izašao iz vozila i krenuo u pravcu lokala "A." a policajac V. je pokušavao da
ga zaustavi.B.G.o je nasrnuo na policajca V.V.a koji je stajao ispred njega sa
raširenim rukama nastojeći da ga spriječi da mu pridje. Tada je B.G.o udario
pesnicom u predjelu lica policajca V.ovića nakon čega su se obojica našli na
asfaltu i u tom momentu B. je oduzeo pištolj V. iz futrole. V. je nekako uspio
da povrati pištolj.Svjedok V. M. je istakao da je prisustvovao kritičnom
dogadjaju u bitnom navodeći da je B.G.o uhvatio V. rukom za uniformu u
predjelu grudi i pesnicom ga udario u predjelu lica nakon čega su obojica pali
na asfalt gdje su se čupali a kada je B. G. iz futrole uzeo pištolj policajcu
V. Borili su se oko pištolja a policajac V. je uspio da oduzme isti od B.a.
Dakle, imajući u vidu dio odbrana okrivljenih V.V.a i B.G.a, sadržinu
medicinske dokumentacije, te nalaz i mišljenje vještaka za sudsku medicinu
prof.dr. Š.M.a i vještaka dr S.M.a u pogledu opisa povrede, načina nastanka
istih i sredstava kojima su povrede nanijete, te iskaze svjedoka Ć.D.a i V.
M.a sasvim je izvjesno da je okrivljeni V.V. u noći 08.09.2010.godine u
Mojkovcu, kao službeno lice - ovlašćeni službenik U.P.I.e Mojkovac u vršenju
službe - uspostavljanja javnog reda i mira koji je narušen u ugostiteljskom
objektu "A." u Mojkovcu, zlostavljao B.G.a i tom prilikom ga lako tjelesno
povrijedio sredstvima podobnim da tijelo teško povrijede ili zdravlje teško
naruše na način što ga je u ulici Njegoševoj udario tupim dijelom službenog
pištolja u predjelu glave, pa nakon što je priveden u službene prostorije
U.P.- I.e Mojkovac, palicom tzv. pendrekom, izudarao ga po tijelu, kojom
prilikom je B.G.o zadobio lake tjelesne povrede u vidu rane prskotine i otok
lijevog tjemenog predjela, otok desne strane čela, krvnih podliva i to: jednog
u lijevom predušnom predjelu, pet krvnih podliva u predjelu desne lopatice i
medju lopatičnom predjelu, šest krvnih podliva u predjelu spoljašnje strane
desne butine i tri krvna podliva u predjelu prednje i unutrašnje stranje
lijeve butine, a da je okrivljeni B.G.o u noći 08.09.2010.godine oko 22,45 h u
ulici Njegoševoj opština Mojkovac, napao službeno lice - policijskog
službenika U.P.I.e Mojkovac, V.V.a, u vršenju poslova javne bezbjednosti -
uspostavljanje javnog reda i mira koji je narušen u ugostiteljskom objektu
"A." u Mojkovcu, na način što ga je rukom uhvatio za rever od uniforme i
udario ga pesnicom u predjelu korijena nosa i čela a zatim iz futrole mu
izvadio službeni pištolj, nakon čega je V.V. u namjeri da povrati pištolj od
okrivljenog, istog uhvatio za ruku u kojoj je držao pištolj i oduzeo mu isti
pri čemu je pao na koljena na asfaltnu podlogu kojom prilikom je zadobio lake
tjelesne povrede u vidu oguljotine kože u predjelu korijena nosa i čela
dimenzija 1 x 1 i 1 x 2 cm kao i crvenilo kože u predjelu oba koljena
dimenzija 3 x 2 cm i 2 x 2 cm.
Postupajući na opisani način okrivljeni V.V. je ostvario sva obilježja
krivičnog djela zlostavljanje iz čl.166 a st.2 u vezi st.1. KZ obzirom da je
preduzimao radnje koje su kod B.G.a prouzrokovale odredjene tjelesne i duševne
patnje a postupajući kao službeno lice u vršenju službe i krivičnog djela laka
tjelesna povreda iz čl.152.st.2 u vezi st.1.KZ obzirom da prema zakonskog
regulativi ako se radi o lakoj tjelesnoj povredi, treba uzeti da je sticaj
moguć jer radnja krivičnog djela zlostavljanja ne obuhvata i tjelesno
povredjivanje.
Okrivljeni V.V. je postupajući na opisani način bio svjestan da zlostavlja
B.G.a obzirom da je preduzeo radnje koje su kod pasivnog subjekta
prouzrokovale odredjene tjelesne i duševne patnje, pa je to i htio pa se
zaključuje da je krivično djelo zlostavljanje izvršio sa umišljajem. Pri tom
je okrivljeni V.V. bio svjestan da su pištolj i gumena palica sredstva podobna
da tijelo teško povrijede i zdravlje teško naruše pa je u tom pravcu prema B.
G. preduzeo činjenje i ostvario sva obilježja krivičnog djela lake tjelesne
povrede, koje je izvršio sa umišljajem.
Da bi postojalo krivično djelo napad na službeno lice u vršenju službene
dužnosti iz čl. 376 st. 3 u vezi st. 1 i 2 KZ CG, potrebno je da počinilac
napadne ili prijeti da će napasti službeno lice u vršenju poslova javne ili
državne bezbjednosti, a pri izvršenju djela je službenom licu nanesena laka
tjelesna povreda. Radnja izvršenja ovog djela je napad pod kojim se
podrazumijeva svako ponašanje kojim se ugrožava tjelesni integritet pasivnog
subjekta. U konkretnom slučaju obzirom da je okrivljeni B.G.o uhvatio za rever
uniforme okrivljenog V.V.a kao pasivnog subjekta, koji je bio na službenoj
dužnosti, i udario ga pesnicom u predjelu korijena nosa i čela a zatim mu iz
futrole izV.ao pištolj iz njegovog ponašanja zaključuje se da je napao V.V.a
kao službeno lice u vršenju službene dužnosti i pri tom mu nanio laku tjelesnu
povredu.
Objekat ovog krivičnog djela je službeno lice u vršenju poslova javne ili
državne bezbjednosti, u konkretnom slučaju pasivni subjekt je bio na službenoj
dužnosti, obavljajući poslove policijskog službenika.
Postupajući na opisani način u radnjama okrivljenog B.G.a stekla su se sva
obilježja krivičnog djela napad na službeno lice u vršenju službene dužnosti
iz čl. 376 st. 3 u vezi st. 1 i 2 Krivičnog zakonika Crne Gore, koje je
okrivljeni izvršio sa umišljajem, obzirom da je bio svjestan svog djela,
učešća u zbivanju i htio njegovo izvršenje.
Kod ovakvog činjeničnog stanja koje je utvrdjeno iz odbrana okrivljenih,
medicinske dokumentacije i nalaza i mišljenja vještaka medicinske struke i
sudske medicine, dijelom iskaza svjedoka Ć.D.a i V. M.a, iskazi saslušanih
svjedoka B. V.a, B. N.a, B.S.a i Rosić V.a koje je sud cijenio, ostali su bez
posebnog uticaja na drugačije odlučivanje, obzirom na to da je svjedok B.V.je
istakao da B.G.o nije povrijedio policajca V.V.a niti mu je uzeo pištolj iz
futrole, V.V. nije se korektno ponašao jer nije reagovao dok je Ć.D. nasrtao
na B.G.a, a istog je više puta pesnicom udario u predjelu glave. U jednom
momentu čuo je kako V.V. govori "metak je u cijevi" a u tom momentu vidio je
kako Gavrilo predaje pištolj V.V.u, koji je kada je uzeo pištolj uvrnuo ruku
B.G.u, stavio mu lisice na lijevu ruku a nakon toga ga pištoljem udario u
predjelu glave, poslije čega je B.G.o priveden u I.u Mojkovac.Svjedok B. N. u
bitnom je istakao da je kritičnom prilikom bio prisutan na licu mjesta kada je
policajac V.V. razgovarao sa B.G.om i tražio od njega isprave. Za to vrijeme
do vozila je dotrčao Ć. D. koji je krenuo ka G. koji je izašao iz auta.
Pokušavao je da spriječi da dodje do fizičkog kontakta izmedju Ć.D.a i B. V.a
pa se udaljio od mjesta gdje su bili B.G.o i V.V.. Za to vrijeme je čuo galamu
i vrisku i da neko pominje pištolj. Kako je bio udaljen 10 - 15 m nije vidio
šta se tačno dešavalo i nije vidio da li je V.V. udario pištoljem B.G.a ili je
B.G.o izvadio pištolj iz futrole.Svjedok B.S. je istakao da je bio u
prostorijama I.e Mojkovac kada je priveden B.G.o. U njegovom prisustvu nijesu
dolazili P.M.a ni V.V. u prostoriju gdje se isti nalazio pa mu nije poznato da
li je bilo kontakta izmedju V.V.a i B.G.a te večeri u I.i Mojkovac. Kada je B.
G. privreden primijetio je da ima povredu na glavi, i da krvari. Istakao je da
u njegovom prisustvu niko od policajaca u službenim prostorijama I.e Mojkovac
nije tukao B.G.a.Svjedok R.V. nije bio očevidac predmetnog dešavanja pa mu
nije poznato šta se dešavalo prije nego što je došao na lice mjesta kada je
primijetio B.G.a na ulici kome je policajac V. V. stavljao lisice na ruke a
zatim ga službenim vozilom priveo u I.u Mojkovac.
Iz izvoda iz KE na ime okrivljenih utvrdjuje se da isti do sada nijesu
osudjivani.
Za krivično djelo zlostavljanje iz čl. 166 a. st. 2 u vezi st.1 KZ zapriejćena
je kazna zatvora od tri mjeseca do tri godine.
Za krivično djelo laka tjelesna povreda iz čl. 152 st. 2 u vezi st.1 KZ
zaprijećena je kazna zatvora do tri godine.
Za krivično djelo napad na službeno lice u vršenju službene dužnosti iz čl.
376 st. 3 u vezi st. 1i st.2 KZ zaprijećena je kazna zatvora od šest mjeseci
do pet godina.
Odlučujući o vrsti i visini kazne okrivljenima sud je cijenio sve okolnsoti iz
čl. 42 KZ, pa je na strani oba okrivljena kao otežavajuću okolnost cijenio
stepen krivice. Međutim, na strani okrivljenog V.V.a sud je našao niz
olakšavajućih okolnosti koje se ogledaju u činjenici da je porodičan čovjek,
oženjen, otac dvoje djece, koji ranije nije osuđivan, što je rezultat njegovog
dosadašnjeg pozitivnog V.. Na strani okrivljenog B.G.a, sud je takođe našao
niz olakšavajućih okolnosti da se radi o relativno mladom čovjeku, koji je
nezaposlen do sada neosudjivan. Kao posebno olakšavajuću okolnost sud je
cijenio činjenicu da su se okrivljeni medjusobno izmirili, (obzirom da su
krivična djela izvršena na obostranu štetu), pa je istima utvrdio kazne
zatvora u trajanju kao u izreci presude, i istovremeno odredio da se iste neće
izvršiti ukoliko okrivljeni u roku od po 2 /dvije/ godine dana ne učine nova
krivična djela. Sud je ocijenio da u konkretnom slučaju radi krivično-pravne
zaštite nije nužno primijeniti kaznu, pa je mišljenja da se može očekivati da
će se i upozorenjem uz prijetnju kaznom, dovoljno uticati na učinioce da više
ne vrše krivična djela. Sud je mišljenja da će se i sa uslovnim osudama kao
mjerama upozorenja prema okrivljenima u potpunosti ostvariti svrha kažnjavanja
predviđena čl. 32 KZ, koja podrazumijeva uticaj na učinioce da u buduće ne
čine krivična djela, uticaj na druge da ne čine krivična djela, izražavanje
društvene osude za krivično djelo i obaveza poštovanja zakona, jačanje morala
i uticaj na razvijanje društvene odgovornosti.
Okrivljeni se obavezuju na plaćanje paušala ovom sudu u iznosu od po 30 €,
imajući u vidu trajanje i složenost postupka te imovno stanje okrivljenih,
shodno čl. 226 ZKP.
Okrivljeni V.V. se obavezuje na plaćanje troškova krivičnog postupka u iznosu
od 330,00 €, a B.G.o u iznosu od 33,00 €, koji troškovi se odnose na nagrade
isplaćene vještacima medicinske struke tokom postupka za date nalaze i
mišljenja, ovo shodno čl. 229 ZKP.
Sa izloženog odlučeno je kao u izreci presude, shodno čl. 374 ZKP.
OSNOVNI SUD U BIJELOM POLJU
Dana, 07.05.2012. godine
Zapisničar, S u d i j a,
Ljiljana Joksimović s.r Violet Raičević s.r