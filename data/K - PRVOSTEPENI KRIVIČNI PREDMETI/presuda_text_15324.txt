 
                                                                                                           K.br.88/12

U IME CRNE GORE 
        Osnovni sud u Pljevljima,  kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog R. S. iz P. zbog krivičnog djela nedavanje izdržavanja iz čl.221. st.1. Krivičnog zakonika po optužnom predlogu ODT Pljevlja Kt.br.136/12  od 20.06.2012. godine, nakon održanog glavnog i javnog pretresa u prisustvu zamjenika ODT Gačević Božidarke, a u odsutnosti uredno pozvanih okrivljenog i zakonskog zastupnika oštećenih, dana 20.09.2012. godine donio je i javno objavio

P R E S U D U 
        Protiv okrivljenog **R. S.** , JMBG ...., od oca M. i majke V. rodjena V., rodjen .... godine u P. gdje i živi ul. N.  bb, državljanin CG, govori srpskim jezikom razumije crnogorski jezik, mašinski tehničar, lošeg imovnog stanja, ranije osudjivan, oženjen otac četvoro djece.

OPTUŽBA SE ODBIJA 
         Da od januara mjeseca 2012. godine pa do juna mjeseca 2012. godine nije davao izdržavanje svojoj maloljetnoj djeci - sinovima oštećenim R. B. i R. M., a koje je dužan da izdržava po pravnosnažnoj i izvršnoj presudi Osnovnog suda u Pljevljima P.br.69/08 od 16.10.2008. godine u mjesčnom iznosu od 200,00 eura, počev od dana donošenja presude pa u buduće dok za to postoje zakonski razlozi, na ruke A. S. kao zakonskog zastupnika maloljetne djece,  
        čime bi izvršio krivično djelo nedavanje izdržavanja iz čl.221. st.1. Krivičnog zakonika,

        \- usled odustanka zamjenika ODT Pljevlja od optužbe na glavnom pretresu.

        Troškovi krivičnog postupka padaju na teret budžetskih sredstava ovog suda.

O b r a z l o ž e n j e 
        Osnovno državno tužilaštvo u Pljevjima optužnim predlogom Kt.br.136/12 od 20.06.2012. godine optužilo je R. S.iz P. zbog krivičnog djela nedavanje izdržavanja iz čl.221. st.1. Krivičnog zakonika.  
        Na glavnom pretresu od dana 20.09.2012. godine posle završenog dokaznog postupka zamjenik ODT Pljevlja je izjavio da odustaje od optužbe protiv okrivljenog.  
        Pošto je zamjenik ODT Pljevlja u toku glavnog pretresa odustao od optužbe protiv okrivljenog sud je na osnovu člana 372. st.1. tačka 1. ZKP CG odlučio kao u izreci ove presude.  
        Shodno članu 230. st.1. ZKP CG riješeno je da troškovi krivičnog postupka padaju na teret budžetskih sredstava ovog suda.

OSNOVNI SUD U PLJEVLJIMA
dana 20.09.2012. godine
Zapisničar,
S u d i j a,
Djondović Milenka                                                                                              Branko Pejović

PRAVNA POUKA : protiv ove presude dozvoljena je žalba u roku od  8 dana po
prijemu iste
                                  Višem sudu u Bijelom Polju,a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  