P. br. 56/12
Osnovni sud u Pljevljima, kao prvostepeni parnični sud po sudiji Radojki
Marjanović, u pravnoj stvari tužioca A. M. iz P., koga zastupa M. D., advokat
iz P., protiv tužene Uprave policije Podgorica, koju zastupa punomoćnik dipl.
pravnik R. J. iz P., radi isplate razlike zarade, v.s. 1.376,22 €, zaključio
je glavnu javnu raspravu dana 04.04. 2012. god. u prisustvu punomoćnika
stranaka, a dana 04.05.2012. godine donio je,
P R E S U D U
USVAJA SE tužbeni zahtjev tužioca, te se obavezuje tužena, da istom isplati na
ime manje obračunate zarade za noćni rad i rad u dane državnih i vjerskih
praznika, a za period od 23. 08. 2008. pa do 29.02.2012. god. na ime glavnog
duga iznos od 1.280,19 €, a ovo sa zakonskom kamatom od 15.03.2012. god. pa do
isplate, te na ime kamate na glavni dug iznos od 96,03 €.
Obavezuje se tužena da tužiocu isplati na ime troškova parničnog postupka
iznos od 345,00 €,
a sve ovo u roku od 8 dana po pravnosnažnosti presude.
O b r a z l o ž e nj e
Tužilac je u tužbi te na raspravama preko punomoćnika M. D., advokata iz P.
istakao, da je zaposleni kod tužene na poslovima policijskog narednika. Svoje
poslove je obavljao svakodnevno po smjenama, a po rasporedu koji je određivao
tuženi. Prilikom obračuna zarada i ostalih naknada koje pripadaju tužiocu a
shodno zakonskim propisima, tuženi nije obračunavao tužiocu cjelokupno
provedeno vrijeme njegovog angažovanja na poslovima i radnim zadacima, a prije
svega istom nije obračunavan, rad noću, prekovremeni rad, niti rad u vrijeme
državnih i vjerskih praznika. Prilikom obračuna, tuženi unosi u obračunsku
listu ukupan fond časova koje tužilac ostvaruje u toku obračunskog mjeseca,
ali mu ne obračunava stvarno provedeno vrijeme na radu, kako za prekovremene
sate tako i za sate u vrijeme državnih i vjerskih praznika, te rad proveden
noću, a svi ovi podaci su upisani u patrolne listove kod tuženoga. U završnom
izlaganju je predložio da sud usvoji tužbeni zahtjev te po osnovu razlike
uvećanja zarade za časove noćnog rada te rada u dane državnih i vjerskih
praznika isplati tužiocu iznose od 1.376,22 €, kako je to utvrdio vještak
dipl. ekonomista G. V. u pisanom nalazu i mišljenju, sa kamatom na glavni dug
od dana vještačenja pa do isplate. Troškove postupka je tražio po AT-u kao i
troškove vještačenja.
U pisanom odgovoru na tužbu od 14.02.2012. god. te na raspravama, punomoćnik
tužene je osporio tužbeni zahtjev tužioca kao neosnovan. Tužena je
2
istakla, da su spiskovi sa ostvarenim časovima prekovremenog rada za zaposlene
slati nadležnoj službi Upravi policije na isplatu, onda kada su bili
ostvareni, jer nadležna služba vrši isplatu primanja službenicima na osnovu
spiskova odnosno tabelarnih prikaza o ostvarenim prekovremenim satima. Ove
spiskove dostavljaju rukovodioci organizacione jedinice u kojoj su imenovani
službenici zaposleni, jer neposredni starješina mora imati tačan uvid u
ostvarene prekovremene sate svojih službenika. Takođe je punomoćnik tužene
istakao, da tužilac traži naknadu po osnovu ostvarenih sati prekovremenog
rada, a nema osnova za isto, iz razloga što Zakon o radu u čl. 54 predviđa
preraspodjelu radnog vremena, ali da ukupno radno vrijeme zaposlenog ne bude
duže od punog radnog vremena u toku godine. Tužena je istakla i nedostatak
pasivne legitimacije na strani Uprave policije, a ovo imajući u vidu odredbe
čl. 78. st.1. Zakona o državnim službenicima i namještenicima. U završnom
izlaganju punomoćnik tužene je predložio da se odbije tužbeni zahtjev kao
neosnovan. Troškove postupka ne traži.
U dokaznom postupku sud je izveo predložene dokaze, te je proveo dokaz
vještačenja od strane vještaka dipl. ekonomiste G. V., te pročitao pisani
nalaz i mišljenje ovog vještaka od 15.03.2012. god, te je sud saslušao ovog
vještaka na raspravi, te je izvršio uvid u kartice primanja na ime tužioca za
sporni period štampane na dan 14.03.2012. god.
Nakon izvođenja predloženih dokaz, kako pojedinačno, tako i u međusobnoj
povezanosti, shodno odredbama čl. 9 ZPP-a, sud je našao da je tužbeni zahtjev
tužioca osnovan, te ga je kao takvog i usvojio.
Naime, nesporno je da je tužilac zaposlen kod tuženoga i obalja poslove
policijskog narednika. Nesporno je da poslove obavlja po smjenama i po
rasporedu koji odredi pretpostavljeni tužiocu, njihov starješina. Nesporno je
utvrđeno da nadležni organ tužene nikada nije donio pisanu Odluku o
preraspodjeli radnog vremena službenika pa ni tužiocu, a u smislu odredaba čl.
53. tač. 1 Zakona o radu. Nesporno je utvrđeno uvidom u fotokopije isplatnih
lista ličnog dohotka na ime tužioca a za sporni period, da su za tužioca u
ovim isplatnim listima pojedinačno po mjesecima evidentirani časovi noćnog
rada te rada u dane praznika.
Sporna činjenica je, da li je tužena vršila tužiocu pravilno isplatu časova
noćnog rada i rada u dane praznika po broju kako su evidentirani kroz
isplatne liste, i da li je tužena vršila obračun i isplatu i časova
prekovremenog rada a u skladu sa zakonskim propisima. Radi utvrđivanja ovih
spornih činjenica sud je
izveo dokaz vještačenja od strane vještaka dipl. ekonomiste G. V., koji je
dostavio sudu pisani nalaz i mišljenje od 15.03.2012. god. a koji nalaz je sud
pročitao na raspravi, te je sud saslušao ovog vještaka na raspravi. Vještak je
u nalazima istakao, da je pri izradi nalaza koristio priloženu dokumentaciju u
spisima predmeta, te da je na licu mjesta kod PJ Pljevlja izvršio uvid u
postojeću dokumentaciju a to je evidencija o radu na ime tužioca, te koristeći
zakonske propise ( Zakon o zaradama državnih službenika i namještenika, Zakon
o radu i odredbe OKU), utvrdio razliku zarade na ime tužioca po osnovu
evidentiranih časova noćnog rada te rada u vrijeme praznika, a kroz ovu
evidenciju nije evidentirano da je tužilac koristio slobodne dane. U nalazu
vještak za tužioca nije obračunavao časove prekovremenog rada noću i danju jer
nije utvrdio časove prekovremenog rada, te razlika koja je utvrđena u nalazu
ne potiče iz prekovremenog rada, već zbog
3
nepravilnog obračuna uvećanja zarade za noćni rad i rad u dane državnih i
vjerskih praznika. U dokumentu Uprave policije postoje ovi podaci koji se
odnose na časove noćnog i prekovremenog rada i rada u dane državnih i vjerskih
praznika. Ova evidencija kod tuženoga se vodi u skladu sa internim propisom
tužene, i knjiga evidencije o radu sadrži podatke o angažovanju tužioca po
danima a u okviru dnevnog rada, perioda angažovanja, a posebno podaci o
redovnom radu, noćnom radu i radu u dane državnih i vjerskih praznika. U ovaj
dokumenat evidencije o radu, podaci se unose ne samo iz patrolnih listova već
i iz druge dokumentacije, a to su na primjer, rješenja o plaćenom odsustvu,
službenom odsustvu, bolovanju, slobodnim danima. Patrolni list dakle nije
jedini dokumenat na osnovu koga se vodi evidencija o radu, i to je interni
dokumenat kojim se izvršilac određenog posla upućuje na izvršenje zadatka sa
konkretnim zadatkom, potrebnim vremenom za njegovo izvršenje, i ima sasvim
drugu namjenu u odnosu na potrebu da se iz njega utvrđuje evidencija o
prisustvu na radu. Obavljanje bilo koje dužnosti se plaća po istoj cijeni, a
osnov za obračun zarade je provedeno vrijeme na poslu, a tužilac radi u
smjenama u trajanju od 24 sata, i po evidenciji o radu se unose 24 sata, bez
obzira gdje je tužilac bio angažovan. Posebno je vještak pojasnio da se ova
evidencija o radu na ime tužioca, u posebnoj knjizi evidencije u potpunosti
slaže sa cjelokupnom drugom dokumentacijom u koju je izvršio uvid, a na osnovu
koje dokumentacije se sačinjava knjiga evidencije o radu, kao na primjer što
je raspored dnevnih poslova, patrolni list, naredba o vanrednom angažovanju.
U nalazu je vještak istakao, da je čl. 12 Zakona o zaradama državnih
službenika i namještenika predviđeno, da se zarada državnom službeniku odnosno
namješteniku uvećava po času 40% za rad noću, 50% za rad u dane državnog i
vjerskog praznika i 40% za prekovremeni rad. Dodatak na zaradu utvrđuje se
saglasno rješenjima u OKU-ru, te radnik, u slučaju da ostvaruje uvećanje
zarade po dva osnova istovremeno, procenti se sabiraju. U nalazu je vještak
utvrdio a nakon uvida u obračunske liste na ime tužioca da isti nije pravilno
obračunavan po osnovu uvećanja zarade za noćni rad i rad u dane državnih i
vjerskih praznika, te je utvrdio razliku zarade po ovim osnovima u iznosu od
1.376,22 € a u koji iznos je obračunata i pripadajuća zatezna kamata do dana
vještačenja u skladu sa zakonskim propisima. Tužilac je bio radno angažovani u
pojedinim mjesecima više nego što je to Zakonom ustanovljen fond radnog
vremena, a u pojedinim mjesecima manje nego što je to Zakonom ustanovljen fond
radnog vremena, te se za tužioca i ne pojavljuju sati prekovremenog rada pa ni
razlika zarade za prekovremeni rad kao osnov za uvećanje zarade, ali je
nesporno utvrđeno na osnovu evidencije tuženoga, da tužilac nije pravilno
obračunavan po osnovu časova noćnog rada te rada u dane državnih i vjerskih
praznika, te je utvrđena razlika zarade za tužioca po ovim osnovima, a ista
predstavlja uvećanje zarade po propisima koji su važili u ovom periodu.
Sud je u cjelosti prihvatio objektivno i stručno dat nalaz i mišljenje ovog
vještaka, a isti je dat u skladu sa zakonskim propisima te na osnovu postojeće
dokumentacije kod tuženoga te evidencije koju je vodilo ovlašćeno službeno
lice Ekspoziture.
Naime, čl. 7 Zakona o zaradama državnih službenika i namještenika ((Službeni
list RCG br. 27/2004 i Službeni list CG br. 17/2007 ) predviđa, da se zarada
državnog službenika odnosno namještenika sastoji od fiksnog dijela,
4
dodatka na zaradu i varijabilnog dijela. Čl. 12 istog Zakona predviđa uvećanje
zarade, te tužiocima pripada uvećanje zarade po utvrđenim osnovima a shodno
naznačenom članu navedenog Zakona, te je sud i obavezao tuženu da tužiocu
isplati putem vještaka utvrđenu razliku manje obračunate uvećane zarade u
iznosu od 586,36 eura, sa zakonskom kamatom od dana donošenja presude pa do
isplate.
Sud je cijenio prigovor punomoćnika tužene, da je potrebno da tužena donese
posebno rješenje na osnovu koga bi se izvršila isplata časova noćnog i
prekovremenog rada, ali isti prigovor nema osnova. Naime, čl.7 i čl.12 Zakona
o zaradama državnih službenika i namještenika su imeprativne norme, i istima
je regulisano da namještenicima pripada pravo na dodatak na zaradu u visini i
na način kako to ovaj Zakon utvrđuje, te se o ovom pravu ne može odlučivati
nekim posebnim rješenjem poslodavca, a sobzirom da poslodavac nije donio
Rješenje o preraspodjeli radnog vremena, a nesporno je utvrđeno da je tužilac
ostvario časove noćnog rada i rada u dane državnih i vjerskih praznika, te se
razlika i pojavljuje po ovim osnovima. U tom smislu je neosnovan i prigovor
tužene, da se ne slaže sa načinom obračuna vještaka u pogledu razlike zarade
po osnovu časova prekovremenog rada, jer u nalazu vještak nije obračunavao
časove prekovremenog rada noću ni danju.
Shodno odredbama čl. 152 i 153 ZPP-a, sud je obavezao tuženu da tužiocu
isplati na ime troškova parničnog postupka iznos od 345,00 €, a isti troškovi
se odnose na troškove sastava tužbe te zatupanje na dije održane rasprave po
advokatu u iznosima od po 75,00 € a ovo srazmjerno vrijednosti spora te
dosuđenog iznosa tužiocu, te troškove predujma u iznosu od 120,00 € a iz kojeg
je isplaćena naknada vještaku.
OSNOVNI SUD U PLJEVLJIMA,
Dana 4. 05. 2012. godine
S u d i j a,
Radojka Marjanović
UPUTSTVO O PRAVU NA IZJAVLJIVANJE
PRAVNOG LIJEKA:
Protiv ove presude stranke mogu izjaviti žalbu u roku od 8 dana od dana
donošenja presude, Višem sudu u Bijelo Polje a preko ovog suda. Žalba se
podnosi ovom Sudu u dovoljnom broju primjeraka za sud i protivnu stranku.