 
                                                                                                                    K.br.65/12

U IME CRNE GORE 
        Osnovni sud u Pljevljima, kao prvostepeni krivični sud  po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog L. Ž. iz sela P. opština P.zbog krivičnog djela ugrožavanje sigurnosti iz čl.168.st.1. Krivičnog zakonika po optužnom predlogu ODT Pljevlja Kt.br.102/12 od 07.05.2012. godine, nakon održanog glavnog i javnog pretresa u prisustvu zamjenika ODT Gačević Božidarke, okrivljenog i oštećenog L. Lj., dana 14.06.2012. godine, donio je i javno objavio

P R E S U D U 
        Okrivljeni **L. Ž.** ,   JMBG  .... od oca V. i majke V. rodjena M., rodjen.... godine u Pljevljima, živi u selu P. opština P., ne zaposlen, poljoprivrednik, pismen, završio osnovnu školu, govori srpskim jezikom, razumije crnogorski jezik, lošeg imovnog stanja, razveden, otac jednog djeteta, ranije ne osudjivan

K r i v    j e 
        Što je:  
        dana 22.04.2012. godine oko 12,00 časova u selu P. opština P., ugrozio sigurnost oštećenom L. Lj. dok je obeležavao imanje za avionsko snimanje, prijetnjom da će napasti na njegov život i tijelo, na način što mu je uputio prijetnje "biće mrtvih ako me kazne, ja ću vas pobiti, jedan mora biti mrtav i u ovu ga kuću nećeš više ulaziti", a zatim oko14,00 časova         kada je oštećeni došao kući, okrivljeni mu je ponovo uputio prijetnje  "vala Lj. da ti nije danas R., sredio bih ja tebe, a srediću te kada nemadneš čuvara",

        čime je izvršio krivično djelo ugrožavanje sigurnosti iz čl.168. st.1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 39. i 42. Krivičnog zakonika te članova 226. i 229. ZKP CG

O S U D J U J E 
        Na novčanu kaznu u iznosu od 600,00 eura (šestotina eura) koju će okrivljeni platiti ovom sudu u roku od 6 mjeseci po pravnosnažnosti presude u šest jednakih mjesečnih rata.  
        Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.102/12 od 07.05.2012. godine optužilo je okrivljenog L. Ž. iz sela P. opština P. zbog krivičnog djela ugrožavanje sigurnosti iz čl.168. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Svjedok - oštećeni L.Lj. u zvršnoj riječi je istakao da se pridružuje krivičnom gonjenju protiv okrivljenog i ne ističe imovinsko pravni zahtjev.  
        Okrivljeni L. Ž. u svoju odbranu na glavnom pretresu je istakao da živi u selu P. sa majkom na poljoprivrednom imanju. Oštećeni živi u selu B., a posjeduje poljoprivredno imanje u selu P., pa oštećeni sa svojom porodicom dolazi povremeno da obradjuje to imanje. Dalje ističe da dana 22.04.2012. godine nije bilo nikakve svadje izmedju njega i oštećenog niti je on izgovarao oštećenom bilo kakve riječi prijetnje niti se šta oštećeni njemu obraćao. Sve što se dešavalo dešavalo se prethodni dan 21.04.2012. godine, pa je taj dogadjaj već obuhvaćen jednim predmetom koji se vodi kod ovog Suda kod sudije Popović Ljiljane, a koji je zakazan za dan 11.06.2012. godine. Dakle, ističe da odgovorno tvrdi da dana 22.04.2012. godine izmedju njega i oštećenog kao i njegove porodice nije bilo nikakve svadje niti galame niti je on bilo šta rekao oštećenom niti oštećeni njemu. Dalje, ističe da je dana 22.04.2012. godine kod njih dolazila oko 16,00 časova policija i sjeća se da je izlazio policijski službenik C. H.i još jedan službenik po prezimenu Lončar, pa su ga policajci pitali da li se toga dana svadjao sa oštećenim  i došao je sa policijom u krug policije, a takodje su došli i oštećeni i njegova porodica iz sela B., a kao razlog su mu naveli zašto ga privode da treba da se suoči sa svjedokom D. B. iz sela B. Posebno ističe da je dana 22.04.2012. godine bio u selu gdje je radio svakodnevne poslove, a vidio je da su na svom imanju bili i oštećeni L. Lj., zatim njegova supruga R. i bio je još jedan muškarac koga nije prepoznao, a bio je udaljen od njih preko 100 m. Ističe da je oštećeni dolazio u zajedničku kuću u selu i u istu ulazio pošto je kuća dvojinica, a svjedokinja R. i svjedok D. B. uopšte nisu dolazili kući. U završnoj riječi je istakao da se ne osjeća krivim da ne priznaje krivicu pa je svoju odgovornost ostavio sudu na slobodnu procjenu.  
        U dokaznom postupku sud je saslušao svjedoka - oštećenog L. Lj. kao i svjedoke L. R., D. B. i L. Nj. i pročitao izvještaj iz kaznene evidencije za okrivljenog izdat od strane UP PJ P. br. 03-245/12-4246/2 od 11.05.2012. godine.  
        Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni L. Ž. iz sela P. opština P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.  
        Naime, svjedok - oštećeni L.Lj. je istakao da živi u selu B. i da posjeduje poljoprivredno imanje u selu P. gdje povremeno dolazi da obradjuje to imanje. U aprilu mjesecu ove godine je bio avijonsko snimanje, pa su bili dužni da obeleže imanja, odnosno granice imanja. Dalje ističe da je on dana 21.04.2012. godine bio na imanju gdje je obeležavao imanje, pa pošto nije sve završio otišao je i dana 22.04.2012. godine sa namjerom da čisti imanje i isto obeležava. Toga dana sa njim su pošli i njegova supruga R. kao i njihov zet D. B. iz sela B. Negdje oko 12,00 časova on i njegova supruga R. su ušli u dio kuće koji pripada njima, a okrivljeni koristi drugi dio kuće, a kuća je sa jenim ulazom, medjutim, sobe su im različite. Kada su ušli u njihov dio kuće s namjerom da se presvuku okrivljeni je došao na njihova vrata i počeo ih vrijedjati i prijetiti. Izmedju ostalih riječi koje je izgovorio zapamtio je da je rekao "biće mrtvih ako me kazne, ja ću vas pobiti, jedan od nas dvojice mora biti mrtav i u ovu ga kuću više nećeš ulaziti", nakon toga pošto je te riječi prijetnje njima izgovorio oni su izašli iz kuće i otišli da rade na imanje, pa kada su se oko 14,00 časova vratili u kuću on i R., njima je okrivljeni ponovo odnosno njemu se okrivljeni ponovo obratio riječima govoreći mu "vala Lj. da ti nije danas R.sredio bih ja tebe, a srediću te kada nemadneš čuvara". Takodje objašnjava da je okrivljeni izgovorio riječi  "biće mrtvih ako me kazne", a vjerovatno je mislio na dogadjaj koji se desio prethodnog dana 21.04.2012. godine pošto je i toga dana dolazila policija jer je okrivljeni toga dana pozvao policiju da dodje na lice mjesta.  Posebno ističe da se osjetio ugroženim da je osjetio strah od okrivljenog, da se osjeća nesigurnim i od tada nijedan put više nije otišao u selo, a trebao je da ode nekoliko puta, ali nije otišao zato što nesmije od okrivljenog da ode na selo. Posebno ističe da smatra da je okrivljeni i spreman da nešto tako i uradi to što prijeti. Posebno ističe da je sa okrivljenim u negovoru već 7-8 godina te da su u jako zavadjenim odnosima, a posebno ističe da nije bio ni na sahrani ocu okrivljenog jer mu je okrivljeni zabranio da dodje i na sahranu, a sve ove svadje i razmirice izmedju njih su zbog neriješenih imovinsko-pravni odnosa na imanju izmedju njih.  
        U završnoj riječi je istakao da se pridružuje krivičnom gonjenju protiv okrivljenog i da ne ističe imovinsko-pravni zahtjev.  
        Svjedokinja L. R. je istakla da živi u selu B. i njen muž - oštećeni L. Lj. posjeduje poljoprivredno imanje u selu P. pa oni povremeno odlaze da obradjuju to imanje. Svjedok D. B. je njihov zet jer je njihova ćerka udata za B. Dana 21. aprila 2012. godine oštećeni je sam išao u selo da bi čistio i obeležavao imanje, a dana 22.04.2012. godine pošla je i ona sa njim u selo, a sa njima je pošao i njihov zet D. B. da očiste nešta imanja i da im B. pomogne. Kada su došli nešto oko 12,00 časova ušli su ona i oštećeni u njihov dio kuće, jer drugi dio kuće koristi okrivljeni i čim su ušli u kuću okrivljeni je počeo da ih psuje, da prijeti oštećenom govoreći mu "da će biti mrtvih ako ga kazne, da jedan od njih dvojice mora biti mrtav i da oštećeni neće više ulaziti u tu kuću" i još nekih prijetnji koje nije zapamtila, pa su oni odmah izašli iz kuće i otišli na imanje da nešto rade. Kada su se ona i oštećeni oko 14,00 časova vratili u kuću s namjerom da pokupe stvari i da idu za P. okrivljeni je ponovo počeo se obraćati oštećenom izgovarajući mu prijetnje, a izmedju ostalog je rekao oštećenom sledeće "vala Lj. da ti nije danas R., sredio bih ja tebe, a srediću te kada nemadneš čuvara". Nakon toga kada su pošli od kuće njih troje oštećeni je pozvao policiju i prijavio slučaj, pa ih je istog dana policija pozvala i išli su u stanicu da daju izjave, a policija je pozivala i okrivljenog. Posebno ističe da je oštećeni bio jako uznemiren da se bio uplašio, a i ona se uplašila, a posebno ističe da je po njenom mišljenju okrivljeni opasan da mu ona ništa ne vjeruje i da je on sposoban da i ostvari svoje prijetnje. Posebno ističe da su oni u negovoru sa okrivljenim već dugi niz godina, a sve zbog neriješenih imovinsko-pravnih odnosa na imanju. Posebno ističe da je svjedok D. B. bio udaljen nekih 50 m odatle, ali je mogao čuti šta je okrivljeni izgovarao oštećenom, pa je na kraju B. njima dvome rekao "ajde da idemo ja ovo više ne mogu da slušam" i tada su kolima otišli svojim kućama u selo B.



        Sud je u cjelosti prihvatio iskaze svjedoka - oštećenog L.Lj. kao i svjedokinje L.R. iz čijih iskaza je sud pouzdano utvrdio da je okrivljeni izvršio krivično djelo koje mu se stavlja na teret tj. da je ugrozio sigurnost oštećenom L. Lj. izgovarajući mu riječi prijetće sadržine govoreći mu "biće mrtvih, ako me kazne, pobiću vas, jedan od nas dvojice mora biti mrtav" kao i riječi "vala Lj. da ti nije danas R. sredio bih ja tebe, a srediću te kada nemadneš čuvara". Dakle, jasno je da je okrivljeni ugrozio sigurnost oštećeom izgovarajuće navedene riječi, a posebno ako se ima u vidu i to da je oštećeni jasno na pretresu istakao da se kada mu je okrivljeni izgovorio te riječi osjetio ugroženim, nesigurnim, te da se uplašio, te da je mišljenaj da je okrivljeni opasan i da je spreman da takve prijetnje i ostvari, jer dugi niz godina ne govore zbog neriješenih imovinsko-pravnih odnosa.  
        Svjedok D. B. je takodje istakao da je dana 22.04.2012. godine bio sa oštećenim i svjedokinjom L. R. u selu P. da im pomogne oko čišćenja i obeležavanja imanja. Dalje ističe da je odmah nakon dolaska u selo okrivljeni povišenim tonom se obraćao oštećenom, ali nije zapamtio uvredljive i prijeteće riječi koje je izgovarao oštećenom, jer se trudio da to i ne zapamti i otišao je što dalje od kuće da ne sluša te riječi i sklonio se nakon toga u auto. To je trajalo nekih petnaestak minuta, a nakon toga je pozvao oštećenog kao i svjedokinju R. da idu kući. Posebno ističe da se oštećeni nije obraćao nikakvim riječima okrivljenom, odnosno nije govorio ništa, a kada su krenuli za P. oštećeni je iz auta mobilnim telefonom pozvao policiju da bi prijavio okrivljenog.  
        Sud je djelimično prihvatio iskaz ovog svjedoka iz čijeg kazivanja je sud zaključio da je okrivljeni oštećenom izgovorio razne uvredljive i prijeteće riječi koje svjedok nije zapamti.  
        Svjedok L. Nj. je istakao da je kritičnog dana bio u selu kod svoje kuće pa je otišao daleko od okrivljenog i oštećenog nešto oko 150 m i dok je bio na svom imanju nije čuo nikakvu svadju niti galamu, a takodje ni kada se vratio kući nešto oko 13,30 časova jer je naišao pored kuće okrivljenog i oštećenog pa je vidio oštećenog i njegovu suprugu i zeta i takodje tu se pred njim niko nije svadjao. Takodje ističe da nezna da li je bilo kakve svadje prije toga.  
        Sud je u cjelosti odbacio iskaz ovog svjedoka jer je očigledno da svjedok nije želio da svjedoči, a najvjerovatnije da se nebi zamjerio ni okrivljenom ni oštećenom pošto je daljni rodjak i sa okrivljenim i sa oštećenim.  
        Iz izvještaja iz KE za okrivljenog sud je utvrdio da okrivljeni ranije nije osudjivan.  
        Kod ovakvog činjeničnog stanja na osnovu svih izvedenih dokaza sud je utvrdio da je okrivljeni izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Dakle, utvrdjeno je da je okrivljeni oštećenom izgovorio više riječi prijeteće sadržine, da je te prijetnje oštećeni shvatio ozbiljno da se osjetio ugroženim i da je shvatio da je okrivljeni spreman da te svoje prijetnje i realizuje.  
        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je sud mišljenja da je u konkretnom slučaju radi krivično-pravne zaštite protiv okrivljenog jedino opravdano izreći novčanu kaznu jer je sud mišljenja da će se jedino tom krivičnom sankcijom prema okrivljenom postići svrha kažnjavanja. Sud je posebno vodio računa o činjenici da su okrivljeni i oštećeni više godina u jako zavadjenim odnosima zbog neriješenih imovinsko-pravnih sporova, a izrečena novčana kazna prema okrivljenom će u potpunosti po mišljenju suda djelovati tako što će okrivljenog odvratiti da u buduće vrši ista ili slična krivična djela. Pri tome kao olakšavajuće okolnosti okrivljenom sud je imao u vidu i činjenicu da okrivljeni ranije nije osudjivan, pa je sud mišljenja da u konkretnom slučaju nije bilo neophodno izricati kaznu zatvora kao najtežu krivičnu sankciju, već je sud mišljenja da će i novčana kazna ostvariti svoju svrhu i da će se istom kaznom djelovati prema okrivljenom kako u buduće nebi vršio ista ili slična krivična djela. Na kraju sud je mišljenja da je izrečena krivična sankcija okrivljenom adekvatna i primjerena stepenu društvene

opasnosti konkretno učinjenog djela, samog učinioca kao i nastalim
posledicama, a takodje sud je mišljenja da ista krivična sankcija prema
okrivljenom predstavlja onu mjeru koja je neophodna da se prema njemu postigne
svrha kažnjavanja predvidjena u članu 32. Krivičnog zakonika.
            U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenosti krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 14.06.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijamu istog
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  