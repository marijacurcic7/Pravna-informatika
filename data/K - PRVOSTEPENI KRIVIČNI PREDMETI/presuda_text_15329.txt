
                                                                                                                        K.br.91/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog K.M. iz P. zbog krivičnog djela ugrožavanje sigurnosti iz čl.168.st.2. u vezi st. 1. Krivičnog zakonika, po optužnom predlogu ODT Pljevlja Kt.br.141/12 od 26.06.2012. godine, nakon održanog glavnog i javnog pretesa u prisustvu zamjenika ODT Pljevlja Djurović Veljka, okrivljenog i oštećenih, dana 08.10.2012. godine, donio je i javno objavio

P R E S U D U 
        Okrivljeni **K. M.** ,  JMBG ...., od oca Š. i majke F. rodjena K., rodjen .... godine u P. gdje i živi, ul. N.R. br. 17, državljanin  CG, ne oženjen, bez djece, ranije osudjivan presudom ovog Suda K.br.05/09 od 19.03.2010. godine zbog krivičnog djela iz čl.376.st.3. KZ CG, osudjen na kaznu zatvora u trajanju od 3 mjeseca, a rješenjem ovog suda Iks.br.30/10 od 10.09.2010. godine ista kazna je zamijenjana i izrečena mu uslovna osuda.

K r i v    j e 
        Što je:  
        dana 05.06.2012. godine oko 13,00 časova ispred stambenog objekta br. 19 u ul. Narodne Revolucije u P., ugrozio sigurnost oštećenim K. I. i K. M., prijetnjom da će napasti na život i tijelo oštećenih na način što je oštećenim uputio riječi prijetnje "što to perete tepihe ovde, kurve jedne, sve ću vas izbušiti, sve ću vas pobiti i poklati, neznate vi kosam ja",  
        čime je izvršio krivično djelo ugrožavanje sigurnosti iz čl.168.st.2. u vezi st.1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 45. i 46. Krivičnog zakonika te članova 226. i 229. ZKP CG.

O S U D J U J E 
        Na kaznu zatvora u trajanju od 30 dana (trideset dana).  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.141/12 od 26.06.2012. godine, optužilo je K. M. iz P. zbog krivičnog djela ugrožavanje sigurnosti iz čl.168. st.2. u vezi st. 1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je istakao u svemu kao u optužnom predlogu i predložiod a sud okrivljenog oglasi krivim i osudi po zakonu.  
        Oštećene K. I. i K. M. u završnoj riječi jednoglasno istakle da se pridružuju krivičnom gonjenju protiv okrivljenog, a da ne ističu imovinsko-pravni zahtjev protiv njega.  
        Okrivljeni K. M.u svoju odbranu na glavnom pretresu je istakao da živi u P. te da su mu prve komšije oštećene. Istina je da su kritičnog dana oštećene prale tepihe u blizini njihove kuće, ali nije tačno da je njima okrivljeni prijetio niti im govorio da su kurve da će ih sve pobiti, izbušiti i sl. Dakle, to ništa nije tačno. Takodje, ističe da su oštećene toga dana bacale staklene flaše ispod auta okrivljenog, pa se on obratio oštećenoj K.I. i rekao joj sledeće: "I. životati možeš li maći ove flaše ispod mojih kola". Druge nikakve priče nije bilo. Nakon što je on to rekao I. tu je prišao i otac oštećenih K. M. i počeo da mu prijeti. U završnoj riječi je istakao da se  ne osjeća krivim da ne priznaje krivicu pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao oštećene K. I. i K. M., saslušao svjedoke K. M., K. E., K. F., K. H., kao i svjedoka S. J.i pročitao izvještaj iz kaznene evidencije za okrivljenog.  
        Nakon provedenog dokaznog postupka i nakon ocjene svih izvedenih dokaza, kako skupa tako i pojedinačno i u njihovoj medjusobnoj povezanosti jednog sa drugim, sud je pouzdano utvrdio da je okrivljeni K. M. iz P. izvršio krivično djelo koje mu je optužnim predlogom ODT Pljevlja stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.  
        Naime, svjedokinje oštećene K. I. i K. M.su na glavnom pretresu jednoglasno istakle da su kritičnog dana prale tepihe kada je u jednom momentu došao okrivljeni prišao im, počeo da galami i da ih spuje i da im prijeti. Izmedju ostalih riječi rekao im je "kurve jedne sve ću vas izbušiti, sve ću vas pobiti i poklati, neznate vi kosam ja". Oštećena K. M. je istakla da su tu u blizini bili njihov otac K. M.i njihov brat K. E.. Oštećena K. I. je posebno istakla da je u tom momentu osjetila strah i osjetila se nesigurnom jer je svjesna da je okrivljeni u momentu veoma opasan i da može svašta da uradi, medjutim, protekom vremena on je drugačiji, ali opet ponavlja u momentu je spreman svašta da

-3-  
uradi, pa se osjetila ugroženom, nesigurno i jako se uplašila. Takodje, je
isto ponovila i oštećena K. M. ističući da se osjetila uplašenom i nesigurnom
i ugroženom i osjetila je veliki strah jer je svjesna činjenice da je
okrivljeni u momentu spreman da svašta učini jer ga poznaje dobro od ranije, a
takodje i sama činjenica da je te prilike uzeo parmak i pošao put nje da je
istim udari.  
        Sud je u cjelosti prihvatio iskaze oštećenih smatrajući da su oštećene veome objektivno svjedočile i njihovi iskazi se u potpunosti pokalapaju, dok je sud u cjelosti odbacio odbranu okrivljenog koja je data sračunato na izbjegavanje krivične odgovornosti i ista je obezvrijedjena iskazima oštećenih kao i svjedoka K. M. i K. E..

        Svjedok K. M. je takodje, potvrdio činjenicu da je okrivljeni kritične prilike došao kod oštećenih koje su prale tepihe da je okrivljeni uzeo jedan parmak te da je prijetio oštećenim govoreći im "što to perete tepihe ovde, kurve jedne, sve ću vas izbušiti, sve ću vas poklati i pobiti, neznate vi kosam ja". Posebno ističe da je mišljenja da je okrivljeni spreman da tako nešto i uradi jer je veoma opasan i često u toku noći prolazi pored njihovih prozora i sva njegova familija ustaje i plaši se od njega.

         Svjedok K. E. je istakao da je kritičnog dana bio kod kuće kada su njegove sestre - oštećene K.M. i K. I.prale tepihe pored kuće pa je jednog momenta došao okrivljeni obratio im se sledećim riječima " što to perete tepihe ovde kurve jedne sve ću vas izbušiti, sve ću vas poklati i pobiti, neznate vi kosam ja". Ističe da je bio udaljen nekih 10-15 m i vidio je kada je okrivljeni uzeo parmak i pošao put oštećene K. M.  
        Sud je takodje u cjelosti prihatio iskaze svjedoka K. M. i K.E. smatrajući da su isti objektivno svjedočili iako su im oštećene i to M. kćerke, a E. sestre, i njihovo svjedočenje se u potpunosti uklapa sa svjedočenjem oštećenih.

        Svjedokinja K. F. je istakla da je kritičnog dana  bila na sudjenju u Osnovnom sudu te da su se vratili ona i njeni sinovi nešto oko 13,00 časova pa je ispred njihove kuće vidjela oštećene i jednog momenta okrivljeni se obratio oštećenoj K. I. pitajući je zašto je bacala staklene flaše pod kola, pa su se tu posvadjali i tu je oštećena K. M. počela da prijeti okrivljenom da će ga ubiti i da će ga sahraniti u groblje u ravni. Dalje je istakla da tvrdi da okrivljeni nijednoj od oštećenih prijetio niti bilo šta izgovarao kakve priejteće riječi. Posebno ističe da su tu u blizini bili otac oštećenih K. M.i brat oštećenih K. E.. Tu je bio prisutan i njen stariji sini K. H. kao i S. J. koji živi u blizni njih.

        Svjedok K. H. je istakao da se kritičnog dana zajedno sa okrivljenim i majkom F. vratio sa sjudjena iz suda nešto oko 13,00 časova pa su ispred kuće vidjeli oštećene K. I. i K. M. da peru neke tkanine, a on nezna šta su prale, pa se okrivljeni obaratio oštećenog Karović Ireni pitajući je zašto mu baca metalne flaše od piva ispod kola. Tu su oni zagalamilina okrivljenog i svi su potrčali prema njemu, a tu je najglasni bio otac oštećenih K. M. Tu je bio prisutan i njihov brat K. E. i drugi niko nije bio prisutan. Koliko se sjećam tu je bio prisutan jedan njihov komšija iz naselja Stražica, ali nezna kako se zove.  
        Sud je u cjelosti odbacio iskaze svjedoka K. F. i K. H. jer su po mišljenju suda svjedočili pristrasno i prećutali su činjenicu da je okrivljeni prijetio oštećenim. Iz njihovog kazivanja sud je pouzdano zaključio da su oštećene prale da li tepihe ili neke druge tkanine, zatim da po dolasku okrivljenih se odmah obratio oštećenoj K. I. zašto mu baca prazne flaše pod kola, te da su zagalamili. Sud je iz njihovog svjedočenja izvukao logičan zaključak da je okrivljeni upravo prijetio oštećenim i to istim riječima kao što su to jednoglasno ponovile oštećene i svjedoci K. M. i K. E.. Svjedoci K. F. i K. H. su različito u segmentima svjedočili, a što se tiče bacanja flaša ispod kola, dali staklenih ili metalnih jer je svjedokinja F. rekla da se radi o staklenim flašama, a

-4-  
svjedok H. o metalnim limenkama. Njihove iskaze sud je odbacio u cjelosti jer
su po mišljenju suda dati u cilju izbjegavanja krivične odgovornosti
okrivljenog.  
        Svjedok S. J. je istakao da je dana 05.06.2012. godine oko 13,00 časova se zatekao u blizini kuće okrivljenog i tu je pored okrivljenog vidio i oštećene K. I.i K. M., a zatim je vidio i majku okrivljenog K. F. kao i brata okrivljenog. Čuo je jednog momenta da je okrivljeni rekao jednoj od oštećenih  "maknite ove flaše ispod auta", pa su se tu počeli da svadjaju, pa se on istog momenta udaljio sa lica mjesta da nebi slušao svanju tako da nije čuo ništa koje kome šta govorio. Takodje, ističe da nije čuo da je okrivljeni prijetio oštećenim jer je već bio otišao.

        Sud je samo djelimično prihvatio iskaz ovog svjedoka iz čijeg kazivanja je samo sud uzaključio da su na licu mjeta bili prisutni okrivljeni, oštećene i svi svjedoci koje su oni pomenuli, te da se okrivljeni obratio jednoj od oštećenih da sklone flaše ispod auta. Dalje ističe da se odmah udaljio i da nezna šta se sve dešavalo tu i da je došlo do velike galame. Sud zaključuje i na osnovu ovog iskaza da je moguće da je okrivljeni izgovorio prijeteće riječi oštećenim pošto je došlo do svadje izmedju njih.

        Na osnovu izvještaja iz kaznene evidencije izdat od strane UP PJ Pljevlja br. 03-245/12-6077/2 od 28.06.2012. godine sud je zaključio da je okrivljeni ranije osudjen presudom ovog suda K.br.95/09 od 19.03.2012. godine, zbog krivičnog djela iz čl.376. st.3. Krivičnog zakonika te da mu je izrečena kazna zatvora u trajanju od 3 mjeseca, a da je rješenjem ovog suda Iks.br.30/10 od 10.09.2010. godine ista kazna okrivljenom zamijenjana uslovnom osudom.

        Kod ovakvog činjeničnog stanja na osnovu svih izvedenih dokaza, sud je pouzdano utvrdio da je okrivljeni kritičnog dana u naznačeno vrijeme ugrozio sigurnost oštećenim K. I. i K. M. prijetnjom da će napasti na život i tijelo oštećenih upućujući im riječi prijetje "što to perete tepihe ovde, kurve jedne, sve ću vas izbušiti, sve ću vas pobiti i poklati, neznate vi kosam ja". Oštećene su jednoglasno istakle da su ove prijetnje shvatile ozbiljno da su se osjetile ugroženim, nesigurnim i uplašenim te da je okrivljeni u momentu spreman da svašta uradi. To isto je potvrdio i svjedok K. M. ističući takodje da je okrivljeni opasan te da često prolazi pored prozora njegove kuće i da cjelokupna familija se plaši okrivljenog. Dakle, iz iskaza oštećenih kao i svjedoka K. M. i K. E. sud je pouzdano utvrdio da je okrivljeni izvršio krivično djelo koje mu se stavlja na teret, a upravo na način mjesto i vrijeme kako je to bliže opisano u izreci ove presude.

        Prilikom odredjvianja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju jedino opravdano okrivljenom izreći kaznu zatvora, ali isto tako sud je mišljenja da je imalo smisla okrivljejom tu kaznu i ublažiti po mjeri, što je sud i učinio pa mu je umesto minimalne zaprijećene kazne od 3 mjeseca zatvora izrekao kaznu zatvora u trajanju od 30 dana smatrajući da će se i sa ublaženom kaznom ostvariti svrha kažnjavanja predvidjena zakonom u članu 32. Krivičnog zakonika. Pri tome sud je cijenio činjenicu da se radi o bliskim komšijama te da bi strožija kazna prema okrivljenom po mišljenju suda još pogoršala i onako narušeno stanje u njihovom komšiluku. Sud na kraju zaključuje da je izrečena krivična sankcija okrivljenom adekvatna  i primjerena stepenu društvene opasnosti, konkretno učinjenog djela, samog učinioca

kao i nastalim posledicama te da ista krivična sankcija prema okrivljenom
predstavlja onu mjeru koja je neophodna da se prema istom postigne svrha
kažnjvanja.  
        U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 08.10.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
6x u predmet  