
                                                                                                            K.br.60/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog Ž. N. iz P., zbog krivičnog djela teško djelo protiv bezbijednosti javnog saobraćaja iz čl.348.st.1. Krivičnog zakonika u vezi krivičnog djela ugrožavanje javnog saobraćaja iz čl.339.st.1. Krivičnog zakonika, po optužnici ODT Pljevlja Kt.br.38/12 od 27.04.2012. godine, nakon održanog glavnog i javnog pretresa, u prisustvu zamjenika ODT Pljevlja Djurović Veljka, okrivljenog i svjedoka - oštećenog dana 26.07.2012. godine donio je i javno objavio

P R E S U D U 
        Okrivljeni **Ž. N.** , JMBG  .... od oca V. i majke M. rodjena S., rodjen .... godine u P. gdje i živi, naselje Ž., državljanin CG, završio srednju školu za elektroinstalatera, govori srpskim jezikom, razumije crnogorski jezik, oženjen, otac jednog djeteta, ranije ne osudjivan

K r i v    j e 
        Što je:  
        dana 15.12.2011. godine oko 17,15 časova upravljajući specijalnim radnim vozilom marke "Man" reg.br. PV .... sa priključnim vozilom marke "Tudrault" reg.br. PV .... vlasništvo DOO "Živas" iz P. na magistralnom putu  Šula - Gradac - Pljevlja, ne pridržavajući se saobraćajnih propisa, ugrozio javni saobraćaj i doveo u opasnost život ili tijelo ljudi, na način što suprotno odredbama člana 266. i čl.244. ZOBS-a na putevima, je upravljao ne registrovanim specijalnim radnim vozilom i tehnički neispravnim priključnim vozilom sa deformisanom rudom, pa je na mostu, na rijeci Ćehotini, u mjestu Grada, zaustavio vozilo, te nakon izlaska oštećenog A. V. iz vozila, vozilom je krenuo, kada je priključnim vozilom zakačio oštećenog i pribio uz metalnu ogradu na mostu, kojom prilikom je oštećeni A. zadobio teške tjelsne povrede, prelom u više ulomaka lijeve nadlaktice, prelom gornjeg okrajka, lijeve butne kosti, prelom lijeve butne kosti iznad krvrga, prelom lijeve čašice u koljenu bez pomjeranja, prelom glave lijeve lisnjače, prelom unutrašnjog članka lijevog skočnog zgloba, prelom unutrašnjeg članka desnog skočnog zgloba, prelom desne potkoljenice, razderotinu na glavi u predjelu čela lijevo i razderotinu u predjelu desnog koljena,

-2-  
        čime je izvršio krivično djelo teško djelo protiv bezbijednosti javnog saobraćaja iz čl.348.st.1. Krivičnog zakonika u vezi krivičnog djela ugrožavanje javnog saobraćaja iz čl.339.st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG   i z r i č e

USLOVNU OSUDU 
        S tim da mu utvrdjuje kaznu zatvora u trajanju od  1 godine   (jedne godine) i istovremeno odredjuje da se ista neće izvršiti ukoliko okrivljeni u roku od 2 godine dana ne izvrši novo krivično djelo.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 335,00 eura, a na ime paušala iznos od 55,00 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnicom Kt.br.38/12 od 27.04.2012. godine optužilo je okrivljenog Ž. N. iz P. zbog krivičngo djela teško djelo protiv bezbijednosti javnog saobraćaja iz čl.348.st.1. Krivičnog zakonika u vezi krivičnog djela ugrožavanje javnog saobraćaja iz čl.339. st.1. Krivičnog zakonika navodeći da je okrivljeni krivičnod jelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Svjedok - oštećeni A. V. u završnoj riječi je istakao da se ne pridružuje krivičnom gonjenju protiv okrivljenog niti ističe imovinsko - pravni zahtjev, pa je zamolio sud da okrivljenog što blaže kazni.  
        Okrivljeni Ž. N. u svoju odbranu na zapisnik pred zamjenikom ODT Pljevlja je istakao kao i na zapisnik glavnog pretresa da je zaposlen u  DOO "Živas" u P. čiji je vlasnik njegov otac i obavlja poslove vozača. Dana 15.12.2011. godine oko 08,00 časova sa  TMV marje "Man" reg.br.  PV .... i priključnim vozilom  PV .... pošao je da izvrši utovar oblove gradje koja je prethodno kupljena od Zemljoradničke zadruge "Gradac". Sa njim u vozilu je bio reonski lugar K. B. koji je trebao da otpremi gradju. Dolaskom u mjesto Gradac, a po prethodnom dogovoru sa njima je pošao i A. V. predstavnik Zemljoradničke zadruge G., koji je takodje kao prestavnik vlasnika gradje morao prisustvovati utovaru. Stgli su na lokaciju  "Lokvice" gdje je on dizalicom koja je ugradjena u kamionu tovario gradju, dok su je K. i A. otpremali. Nakon utovara svi su sjeli u kamion i krenuli put Gradca. Odmah nakon što su pošli u jednoj oštroj desnoj krivini došlo je do prevrtanja prikolice, pa je on zaustavio vozilo i kada je izašao iz vozila vidio je da se prikolica prvrnula na desni bok, a sa iste je palo nekoliko utovarenih balvana. Nakon toga je pomoću dizalice koja se nalazila na vozilu skinuo sve balvane sa prikolice i pomoću dizalice prikolicu je ispravio, a nakon toga su pošli do prodavnice u Meljak da sačeka oca V. jer mu je telefonom rekao šta se desilo sa prikolicom. Napomenuo je i to da kada se prikolica prevrnula tom prilikom je došlo do oštećenja branika i žmigavca na kamionu. Tada je došlo i do oštećenja crijeva od ručnih kočnica u šta se uvjerio jer je potegao ručnu kočnicu pa je ista ispuštala vazduh. U toku

-3-  
vožnje prema mjestu Meljak nije primijetio da prikolica ima ikakva oštećenja
bilo na istoj, bilo na rudi prikolice, izuzev u oku rude primijetio je da je
jedna strana uvijena tako dok se kretao vozilom vukao je prikolicu bez
problema. Kada su došli u mjesto Meljak tu je došao i njegov otac Ž. V. sa
džipom, a sa njim u vozilu bio je i K. R. i tu su sva četvorica vizuelno
pregledali prikolicu i rudu i utvrdili da tada krak rude na prikolici nije bio
pukao pa je on sa teretnog vozila dizalicom dva reda balvana prebacio na
prikolicu, a ovo sa razloga pošto je po putu bilo leda da bi prikolica pod
utovaraom bolje kočila. Iz mjesta Vrba su pošli put mjesta Gradac i sa njim u
vozilu je bio oštećeni A.V., a u džip je sjeo K. B. Idući putem ka Gradcu kada
su došli na most sa vozilom je stao na mostu iz razloga da bi oštećeni prišao
iz teretnog vozila u džip, a okrivljeni da vidi kakvo je stanje sa rudom i
prikolicom. Iz vozila su izašli i K. B., K. R. i njegov otac V., dok iz
njegovog vozila nije izlazio oštećeni i nakon što su obišli vozilo ocijenili
su da se vozilo može dalje kretati i tada su oni otišli put vozila, a njegov
otac V. je još stajao sa strane, pa je okrivljeni ušao u vozilo, a oštećeni je
uzeo svoje stvari i izašao iz vozila. Bila je noć, padala je kiša i okrivljeni
samo što je krenuo vidio je u retrovizoru oštećenog da stoji i krenuo je kada
je začuo da nekog govori "stani". Odmah je stao, zategao ručnu kočnicu i
izašao iz kamiona i prošao sa desne strane gdje je vidio da njegov otac V.
drži oštećenog i vuče ga prema džipu da ga stavi u isti jer je bio
povrijedjen. Kada je njegov otac smjestio oštećenog u džip pomogli su mu K. B.
i K. R., pa je njegov otac V. pomjerio teretno vozilo sa lica mjesta da isto
nebi smetalo na putu. Dok je bio pored vozila vidio je da je pukla ruda na
prikolici, ali nije čuo pucanj rude, a kako je ista pukla on nezna. Džipom je
povezao oštećenog A. u bolnicu u P., a u toku vožnje je pitao oštećenog kako
je povrijedjen pa mu je on odgovorio da nezna. Stalno je govorio da ima
bolove, a ni u jednom trenutku nije gubio svijest.
            Posebno je objasnio da TMV marke "Man" nije registrovano jer je isto cijelo ljeto bilo u mjestu Lokvice u polanini Ljubišnji i isto su koristili da sa dizalicom utovaraju gradju na druga teretna motorna vozila i tu gradju voze do lagera. Svjestan je da ne registrovanim vozilom nemože upravljati u javnom saobraćaju, ali kritične pčrilike je sa istim upravljao jer su tu veče završili sve radove i imao je  namjeru da vozilo dotjera u Pljevlja kod kuće u mjesto Židoviće. Posebno napominej da vozeći od mjesta Vrba prema mjestu Gradac nije primijetio da je ruda na vozilu pukla samo je vidio da je bila malo nakrivljena prilikom prevrtanja.
            U završnoj riječi je istakao da se osjeća krivim, da se kaje što se ovako desilo pa je na kraju svoju odgovornost ostavio sudu na slobodnu procjenu.
            U dokaznom postupku sud je saslušao svjedoka - oštećenog A. V., saslušao vještaka saobraćajne struke dr. R. M. i saslušao svjedoke Ž. V., K. R. i K. B., pročitao zapisnik o uvidjaju ODT Pljevlja Ktr.br.7/12 od 17.02.2012. godine, pročitao zapisnik o tehničkom pregledu specijalnog vozila "Man" reg.br.  PV AJ 970 i priključnog vozila  reg.br.  PV .... sačinjen od strane "Lovćen auto" AD P. dana 16.12.2011. godine, pročitao izvještaj o vještačenju Forenzičkog centra D. br. 5538/11 od 24.01.2012. godine, izvršio uvid u tahografsku traku reg.br.  PV ...., pročitao potvrdu UP PJ Pljevlja o privremeno oduzetoj tahografskoj traci, pročitao izvešjetaj  KC Podgorica o stanju alkohola u krvi kod okrivljenog, pročitao dopis UP PJ Pljevlja od 17.02.2012. godine, izvršio uvid u otpusnu listu sa epikrizom  KC CGH br. 27385/1068/3 od 05.01.2012. godine za oštećenog, ivzršio uvid u otpusnu listu  sa epikrizom  JZU Opšta bolnica P. od 19.01.2012. godine za oštećenog, pročitao stručninalaz i mišljenje vještaka saobraćjne struke dr. R. M.i izvršo uivd u fotoelaborat UP PJ Pljevlaj br. 653/11 od 15.12.2011. godine, pročitao nalaz i mišljenje vještaka hirurga dr. P. M. od dana 06.03.2012. godine i pročitao izvještaj iz  KE za okrivljenog izdat od strane UP PJ Pljevlja br. 245/12-1441/2 od 21.02.2012. godine.
            Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu ipotpuno priznanje okrivljengo sud je utvrdio da je okrivljeni Ž. N. iz P. izvršio krivično djelo koje mu je optužnicom ODT-a stavljeno na teret, a na način mjesto i vrijeme kako je to bliže opisano u izreci ove presude.
-4-  
        Naime, svjedok - oštećeni A. V. je na glavnom pretresu istakao da živi u selu Orlja te da je zaposlen u ZZ "Gradac" kao šef ekonomije Zemljoradničke zadruge G. Dalje ističe da njihova zadruga posjeduje svoju šumu iz koje prodaje drvne sortimente kupcima i to obično privatnim firmama koje se bave prometom gradje, medju njima i firmi  DOO "Živas" iz P. čiji je vlasnik svjedok Ž. V.  
        Dana 15.12.2011. godine on je u jutarnjim časovima otišao u mjesto Lokvice odakle su otpremali gradju jer je on redovno otrpemao gradju iz njihove firme, a sa kamionom je došao okrivljeni koji je inače sin vlasnika firme  DOO "Živas" Ž. V. Njihov kamion je bio marke  "Man", a imao je i prikolicu. U mjesto Lokvice utovarili su kamion i prikolicu, a tu je bio prisutan i reonski lugar K. B. koji je redovno prisutan kada se otprema gradja jer je on predstavnik Šumarstva. Kada su utovarili kamion i prikolicu krenuli su iz mjesta Lokvice pa su on i K. sjeli u kabinu vozila sa okrivljenim i nekih 500 m od mjesta Lokvice pošto je put bio jako klizav, a bilo je i leda prikolica od kamiona se prevrnula sa gradjom. Okrivljeni je odmah pošto ima dizalicu na kamionu istovario gradju iz prikolice, a zatim dizalicom vratio prikolicu na put i odlučili su da tada ne vraćaju gradju na prikolicu već da prikolicu povezu praznu do mjesta Vrba gdje je bolji teren. Tako su i učinili, a u medjuvremenu su obavijestili vlasnika firme Ž. V. Isti je stigao sa vozilom džip u mjesto Vrba kod prodavnice pa su  tu na prikolicu utovarili nešto malo gradje prebacivši sa kamiona, a sa Ž. V. je došao i K. R., pa su tu pregledali prikolicu da nije došlo do kakvog oštećenja na istoj. Primijetili su da je na jednom mujestu ruda bila "usukana", ali nije bilo nikavog oštećena niti loma na toj rudi, pa su odlučili da dalje krenu u mesto Gradac. Dolaskom u mjesto Gradac zaustavili su kamion na mostu na rijeci Ćehotini jer je tu najravniji put, a takodje taj put nije opterećen saobraćajem tako da nikoga nisu ometali zaustavljanjem kamiona na mostu. Tu su svi zajedno ponovo pregledali prikolicu i rudu, pa je na kraju oštećeni odlučio da predje u vozilo džip koje je išalo iza kamiona, a K. B. je već bio prešao u vozilo džip u mjesto Vrba. Dalje ističe da je izašao iz kamiona i krenuo nazad prema vozilu  džip, a u tom momentu okrivljeni je krenuo naprijed sa kamionom. Tada je oštećeni je bio na poziciji izmedju vučnog vozila i prikolice kada je okrivljeni krenuo sa vozilom. U tom momentu je vidio da prikolica nekontrolisano kreće udesno i da ne prati kamion i tom prilikom njega prikolica priklještuje uz ogradu mosta. Tu je pretrpio više povreda, a okrivljeni je kada je oštećeni vrisnuo od bolova stao nekih 3-4 m dalje. Tu je pretrpio teške tjelesne povrede i to lom obadvije noge i lijeve ruke. Nakon toga njega je vlasnik Ž. V. sa svojim vozilom prevezao do bolnice gdje je zadržan na liječenju, a nakon toga je prebačen na bolničko liječenje u KBC P. gdje je ostao 20 dana, a nakon toga kada je vraćen ostao je u bolnici u Pljevljima još 15 dana. Posebno ističe da može sve najbolje da kaže o porodici Ž. jer su ga redovno posjećali u bolnici prevezli ga do bolnice i iz bolnice tako da su stvarno dosta učinili za njega. U zvršnoj riječi ističe da  se ne pridružuje krivičnom gonjenju protiv okrivljengo i ne ističe imovinsko-pravni zahtjev i predlaže da se okrivljeni što blaže kazni jer smatra da ne postoji tog vozača koji je mogao to sve da predvidi jer se stvarno radilo o nesrećnom slučaju.  
        Sud je u cjelosti prihvatio iskaz svjedoka - oštećenog smatrajući da je oštećeni objektivno svjedočio, a i njegov iskaz se u cjelosti uklapa sa potpunim priznanjem okrivljenog.  
        Svjedok Ž. V. je istakao da je vlasnik firme DOO "Živas" te da je okrivljeni njegov sin i da je zaposlen u njihovoj firmi. Takodje, ističe da je upoznat od okrivljenog da je kritičngo dana došlo do prevrtanja prikoice, pa je rekao okrivljenom da istovari sa prikolice i da vožnju nastavi sa praznom prikolicom te da će on doći u mjesto Vrba da ih sretne. Dolaskom u mjesto Vrba sa K. R. svi prisutnis u pregledali kamion i prikolicu i vidjeli su da je na rudi prikolice došlo do uvijanja rude, ali su svi konstatovali da može da nastavi sa takvim vozilom. Dolaskom u mjesto Gradac okrivljeni je stao sa vozilom na mostu na  rijeci Ćehotini da bi se ponovo uvjerili kakvo je stanje prikolice i sve je bilo normalno, a kada je oštećeni izašao iz vozila okrivljenog i htio da prodje pored vozila i predje u vozilo svjedoka okrivljeni je krenuo sa vozilom i u tom momentu je pukla ruda na teretnom vozilu, prikolica krenula nekontrolisano udesno i tadaprikliještila oštećenog uz ogradu mosta kojom prilikom je oštećeni zadobio više teških tjelesnih povreda.

-5-  
        Svjedok K. B. je istakao da je zaposlen u Upravi za šume kao renski lugar pa je kritnog dana u jutranjim časovima vršio otpremu gradje vlasništvo  ZZ "Gradac" za preduzeće "Živas" čiji je vlasnik Ž. V. Dalje  ističe da je prisustvovao utovaru trupaca na vozilo i prikolicu te da je sjeo u teretna vozila sa okrivljenim, a nakon utovara nekih 100 m u blagoj desnoj krivini došlo je do prevrtanja prikolice na desni bok. Svi su izašli iz vozila, a put je bio klizav. Okrivljeni je pomoću dizalice istovario svu gradju sa prikolice, a zatim dizalicom vratio prikolicu na put. Primijetili su da je jedan krak rude na prikolici bio uvijen. Nastavili su put do mjesta Vrba pa je tu stigao i svjedok Ž. V. Svi su pregledali ponovo kamion i prikolicu i konstatovali da mogu krenuti dalje, pa su sa kamiona istovarili nešto balvana i natovarili na prikolicu. Dolaskom u mjesto Gradac okrivljeni je stao sa vozilom na mostu rijeke Ćehotine pa je iz vozila u vozilo Ž. V. htio da predje oštećeni i kada je izašao iz vozila prolazio je pored teretnog vozila kada je okrivljeni krenuo sa vozilom i upravo u tom momentu je ruda na priključnom vozilo pukla i prikolica je počela da se kreće nekontrolisano u desnu stranu ne prateći vučno vozilo i tom prilikom je začuo svjedoka Ž. V. kako viče stani N.. Svi su izašli iz vozila džip i vidjeli da oštećeni se nalazi u sjedećem položaju i imao je rasjekotinu na čelo i iz glave mu je tekla krv, a bio je u svjesnom stanju. Žalio se na bolove govoreći da ima lomove. Svi zajedno su ga unijeli u vozilo džip i prevezli do bolnice gdje je zadržan, a zatim upućen na liječenje u Podgoricu.  
        Svjedok K. R. je istakao da je kritičnog dana sjedio sa svjedokom Ž. V.pa je jednog momenta V. pozvao njegov sin - okrivljeni Ž. N. i rekao mu da mu se u mjetu Lokvice prevrnula prikolica te da V. treba da podje na lice mjesta. Pozvao ga je da podje sa njim što je i učinio pa su zajedno otišli u mjesto Vrba gdje su zatekli okrivljengo zatim oštećenog kao i svjedoka K. B. Pregledali su kamion i prikolicu  i ustanovili su da je jedan kraj rude na prikolici bio malo naprskao dok je drugi kraj bio malo uvijen. Okrivljeni je skinuo dizalicom sa prikolice svu gradju prethodno, a u mjestu Vrba je sa kamiona pretovario na prikolicu samo dva reda balvana. Dolaskom na most na rijeci Ćehotini okrivljeni je stao sa vozilom na mostu pa su pregledali ponovo rudu prikolice i ustanovili da se stanje na prikolici nije promijenilo. U jednom momentu je kamion krenuo i čuo je da je neko viknuo "stani". Izašli su iz vozila džip pa je svjedok Ž. V. prošao iza prikolice iv idio otšećenog u sjedećem položaju na trotoaru do metalne ograde, bočno okrenut u ogradu mosta. Podgili su ga i pošto su vijedjeli da je povrijedjen smjestili u džip, a vidio je da je oštećeni imao povredu na čelu, a rekao je da ima i polomljene noge. Svjedok Ž. V. je pomjerio prikolicu i kamion i parkirao na livadu, a nakon toga su oštećenog prebacili do bolnice.  
        Sud je u cjelosti prihvatio iskaze ovih svjedoka smatrajući da su svjedoci objektivno svjedočili i njihovo svjedočenje se u potpunost uklapa sa odbranom okrivljenog kao i sa iskazom oštećenog.  
        Vještak saobraćajne struke dr. R. M. je u svom stručnom nalazu imišljenju kao i na glavnom pretresu istakao da je okrivljeni imao mogućnost da vizilo zaustavi prije mosta, ali je ipak zaustavio vozilo namostu gdje je to po Zakonu o bezbijednosti saobraćaja zabranjeno. Pri nastavljenom započetom kretanju nakon stajanja na mostu okrivljeni nije obratio dovoljno pažnje na kretanje oštećenog niti je obratio pažnju na kretanje priključnog vozila - prikolice koju je vukao odnosno nije vodio računa o položaju skupa vozila kojim je upravljao, a neispravnost na rudi prikolice vozač je pogrešno procjenio što je propust okrivljenog i uzročno je vezan za stvaranje opasne situacije i nastanak ove nezgode. Na strani pješak nema propusta uzročno vezanij za nastanak ove sobraćajne nezgode.

        Sud je u cjelosti prihvatio nalaz imišljenje ovog vještaka smatrajući da je vještak veoma objeiktino i stručno vještačio u skladu sa strukom i naukom i njegov nalaza se u potpunsoti uklapa sa svim ostalim izvedenim dokazima, a inače radi se o stalnom sudskom vještaku.

        Iz zapisnika o uvidjaju ODT Pljevlja sud je konstatovao da je zamjenik ODT-a izašao na lice mjesta i u prisustvu vještak aizvršio uvidjaj i opisao što je zatekao na licu mjeta.

-6-  
        Iz zapisnika o tehničkom pregledu vozila i prikolice je utvrdjeno da je došlo do oštećena na priključnom vozilu.

        Iz izvještaja KC Podgorica br. 2052 utvrdjeno je da okrivljeni nije imao alkohola u krvi.  
        Iz otpusne liste KC Podgorica utvrdjeno je da je okrivljeni zadržan na bolničkomliječenju u KC Podgorica dvadesetaj dana, a iz otpusne liste Opšte bolnice P. je takodje utvrdjeno da he okrivljeni zadržan na bolničkom liječenju nakon povratka iz Podgorice još petnaestak dana.

        Iz nalaza i mišljenja vještaka hirurga dr. P. M.sud konstatuje da jeovja vještak našao da je oštećeni imao više preloma i to obje noge kao i lijeve ruke, što predstavljaju tešike tjelesne povrede kao i razderotinu na glavi u predjelu čela i desnog koljena.

        Uvidom u fotoelaborat UP PJ Pljevlja sud je utvrdio tačnu poziciju vozila kao i tačnu poziciju mosta gdje se dogadjaj i desio zatim utvrdio oštećene na priključnom vozilu, a uvidom u skicu lica mjesta sud je utvrdio da je krim. tehnuičar M. B. uradio skicu lica mjesta u kojoj je ucrtao sve potrebne parametre.

        Iz izvještaja za okrivljenog sud je utvrdio da okrivljeni ranije nije osudjivan.

        Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljengo sud je utvrdio da je okrivljeni Ž. N. iz P. izvršio krivično djelo koje mu je optužnicom ODT-a stavljeno na teret, a na način mjesto i vrijeme kako je to bliže opisano u izreci ove presude. Dakle, utvrdjeno je da se okrivljeni nije pridržavao u skladu sa saobraćajnim propisima kršeći pri tome odredbe čl. 266. i čl. 244. ZOBS-a na putevima, vozeći neregistrovanim TMV, a takodje i neispravnim priključnim vzilom.

        Prilikom odredjivanja vrste kazne i priliom odmjeravanja njene visine sud je u okviru optše svrhe kritičnih sankcija cijenio i svrhu uslovne osude pa je sud mišljenja da nije nepohodno radi krivično pravne zaštete protiv okrivljenog izricati drugu vrst krivične sankcije osim uslovne osude jer je sud mišljenja da će u konkretnom slučaju i uslovna osuda dovolno uticati na okrivljenog da više ne vrši krivična djela.

        Pri tome kao olakšavajuće okolnsoti sud je okrivljenom uzeo u obzir činjenicu da se radi o veoma mladom čovjeku, koji je porodičan, da ranije nije osudjivan, da je u cjelosti priznao izvršenje krivičnog djela i izrazio kajanje za to kao i činjenicu da se oštećeni nije pridružio krivičnom gonjenju protiv njega već je zamolio sud da okrivljenog što blaži kazni, pa je sud imajući sve to u vidu odlučio da okrivljenom izrekne uslovnu osudu smatrajući da će se istom u potpunosti postići svha kažnjavanja predvidjena u članu 32. Krivičnog zakonika. Takodje, sud je mišljenja da je izrečena krivična sankcija okrivljenom adekvatna i primjerena stepenu društvene opasnoti, konkretno učinjenog djela, samom učiniocu kao i nastalim posledicama, a sud je ubijedjen da upravo ova krivična sankcija prema okrivljenom predstavlja onu mjeru koja je nephodna da bi se prema okrivljenom u cjelosti ostvarila svrha kažnjavanja.

        Sud je okrivljenog obavezao da na ime troškova vodjenja krivičnog postupka plati ovom sudu iznos od 335,00 eura, a isti iznos predstavlja naknadu i nagradu vještaku saobraćajne struke kao i vještaku hirurgu, a iznos paušala od 55,00 eura sud je odredio imajući u viudu dužinu trajanja i složenost krivičnog postupka kao i imovno stanje okrivljenog.


        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 26.07.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 15 dana po
prijemu iste
                                 Višem sudu u Bijelom Polju,a  preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  