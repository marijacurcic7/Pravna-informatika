K.br.46/12
U IME CRNE GORE
OSNOVNI SUD U BIJELOM POLJU, po sudiji pojedincu Raičević Violeti uz učešće
namještenika suda Joksimović Ljiljane kao zapisničara u krivičnom predmetu
protiv okrivljenog Z.Z.a iz Mojkovca, zbog dva krivična djela nedavanja
izdržavanja iz čl.221.st.1.KZ, po optužnom predlogu ODT-a u B.Polju
Kt.br.16/12 od 30.01.2012.godine, nakon održanog usmenog glavnog i javnog
pretresa u prisustvu zamjenika ODT-Perović Cmiljane, okrivljenog Z.Z.a i
zakonskog zastupnika oštećenih, M.S., dana 19.03.2012.godine donio je i javno
objavio:
P R E S U D U
Okrivljeni Z.Z. JMBG ...., od oca R. i majke M., rodjene J., rodjen ....godine
u Mojkovcu, sa prebivalištem u mjestu L. opština Mojkovac, državljanin Crne
Gore, nezaposlen, razveden, otac dvoje maloljetne djece, pismen, sa završenom
srednjom školom, srednjeg imovnog stanja, neosudjivan.
K R I V J E
Što:
- u vremenu od 10.06.2011 do 12.01.2012.godine ne daje izdržavanje svojoj
maloljetnoj djeci oštećenoj Z.K.i oštećenom Z.N., koje je po zakonu dužan da
izdržava, a ta dužnost je utvrdjena izvršnom sudskom odlukom - presudom
Osnovnog suda u B.Polju P.br.999/10 od 10.06.2011.godine, kojom je obavezan da
mjesečno plaća iznos od 100,00 € do 10-tog u mjesecu za tekući mjesec na ruke
majci oštećenih, M.S..
-čime je izvršio dva krivična djela nedavanje izdržavanja iz čl. 221 st. 1 Krivičnog zakonika Crne Gore,
-pa mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika Crne Gore /KZ/ i čl. 226, 239 i 374 Zakonika o krivičnom postupku Crne Gore /ZKP/, utvrdjuje:
-za krivično djelo nadavanje izdražavanja mldb. djetetu Z.K.i, kaznu zatavora u trajanju od 2 /dva/ mjeseca, i
-za krivično djelo nadavanje izdražavanja mldb. djetetu Z.N., kaznu zatvora u trajanju od 2 /dva/ mjeseca,
-i istom i z r i č e :
USLOVNU OSUDU
Kojom mu primjenom čl.48 KZ utvrđuje jedinstvenu kaznu zatvora u trajanju od 3
/tri/ mjeseca i istovremeno određuje da se kazna neće izvršiti ukoliko
okrivljeni u roku od 1 /jedne/ godine po pravosnažnosti presude ne učini novo
krivično djelo.
Okrivljeni se obavezuje na plaćanje paušala ovom sudu u iznosu od 30 €, u roku
od 15 dana po pravosnažnosti presude, pod prijetnjom prinudnog izvršenja na
račun broj 832-151-35.
Oštećeni mldb. Z.K.a i Z.N.a se preko svog zakonskog zastupnika, majke M.S.,
upućuju na parnični postupak, radi ostvarivanja imovinsko pravnog zahtjeva.
O b r a z l o ž e nj e
Optužnim predlogom ODT-a u B.Polju, Kt.br. 16/12 od 30.01.2012.godine,
okrivljenom Z.Z.u, stavljeno je na teret izvršenje dva krivična djela
nedavanje izdržavanja iz čl. 221 st. 1 KZ.
Glavni pretres je održan u prisustvu zamjenika ODT-a, okrivljenog i zakonskog
zastupnika oštećenih.
Zamjenik ODT-a je predložila sudu da se okrivljeni oglasi krivim i osudi na
kaznu po zakonu.
Zakonska zastupnica oštećenih se pridružila krivičnom gonjenju, i postavila
imovinsko-pravni zahtjev.
Okrivljeni Z.Z. u svojoj odbrani tokm postupka je priznao izvršenja krivičnih
djela koja su mu stavljena na teret i istakao da je dana 10.06.2011.godine,
pravosnažnom presudom Osnovnog suda u B.Polju P.br.999/10 razveden brak sa
sada bivšom suprugom S.. Istom presudom obavezan je da plaća mjesečini iznos
od 100,00 € na ime izdržavanja njihove djece Z.N.e i K.. Kako nije zaposlen,
to do sada nije bio u prilici da plaća izdržavanje ali je istima plaćao knjige
za školu kao odjeću i obuću. Nadalje je istakao da je u svakom slučaju spreman
da u narednom periodu plaća izdržavanje, čim se za to steknu uslovi.
Nezaposlen je, ali se privatno bavi vodoinstalaterskim poslovima, čime se
naročito bavio u vrijeme kada je donijeta parnična presuda i imao je veće
mogućnosti da zaradi novac, a sada ima manje posla pa je i zarada manja.
U završnoj riječi je izrazio je spremnost da daje izdržavanje svojoj djeci.
Radi utvrdjivanja odlučnih činjenica i krivične odgovornosti okrivljenog, sud
je u dokaznom postupku na glavnom pretresu izveo dokaze: saslušao u svojstvu
svjedoka zakonskog zastupnika oštećenih mldb. Z.K.e i N., majke M.S.; pročitao
presudu Osnovnog suda u Bijelom Polju, P.br.999/10 od 10.06.2011.godine i
izvršio uvid u izvod iz KE na ime okrivljenog.
Drugih predloga za dopunu dokaznog postupka nije bilo.
Sud je cijeneći dokaze pojedinačno i u medjusobnoj povezanosti dovodeći ih u
vezu sa navodima odbrane okrivljenog, utvrdio činjenično stanje i na osnovu
istog zaključio da je okrivljeni izvršio krivično djelo nedavanje izdržavanja
iz čl.221.KZ, zbog čega je kriv.
Naime, zakonska zastupnica oštećenih, koja je saslušana u svojstvu svjedoka
M.S.a  tokom postupka je istakla: da je po pravosnažnoj presudi Osnovnog suda
u B.Polju P.br.999/10 njen brak sa sada bivšim suprugom Z.Z.om razveden i
istom presudom je Z.Z. obavezan da plaća mjesečni iznos od 100,00 € na ime
izdržavanja njihove djece a koji od dana 10.06.2011.godine pa do dana
12.01.2012.godine kada je podnijela krivičnu prijavu, nije plaćao obaveze za
izdržavanje.
Pravosnažnom presudom Osnovnog suda u Bijelom Polju P.br. 999/10 od
09.06.2011.godine,utvrdjuje se da je razveden brak Z.Z.a i M.S. iz Mojkovca te
da je Z.Z. obavezan da na ime svog doprinosa za izdržavanje mldb. djece Z.N.e
i Z.K.e plaća mjesečno iznos od 100,00 € počev od 10.06.2011.godine kao dana
donošenja presude pa ubuduće dok za to budu postojali zakonski razlozi a na
ruke zakonske zastupnice mldb. djece do 10-tog u mjesecu za tekući mjesec.
Iz izvod iz kaznene evidencije na ime okrivljenog se utvrdjuje da isti nije
osudjivan.
Da bi postojalo krivično djelo nedavanje izdržavanja iz čl. 221 st. 1 KZ,
potrebno je da počinilac ne daje izdržavanje za lice koje je po zakonu dužan
da izdržava, a ta dužnost je utvrdjena izvršnom sudskom odlukom ili izvršnim
poravnanjem pred sudom, ili drugim nadležnim organom u iznosu i na način kako
je to odlukom odnosno poravnanjem utvrdjeno. Naime, kako je činjenično stanje
utvrdjeno na osnovu odbrane okrivljenog, iskaza svjedoka – zakonske zastupnice
oštećenih mldb. Z.N.e i Z.K.e, te pravosnažne presude P.br.999/10 koje je sud
u potpunosti prihvatio to je nesporno dokazano da je okrivljeni ostvario sve
bitne elemente dva krivična djela nadavanje izdražvanja iz čl. 221 st. 1
Krivičnog zakonika Crne Gore, obzirom da u vremenu od 10.06.2011 do
12.01.2012.godine ne daje izdržavanje svojoj maloljetnoj djeci oštećenoj Z.K.i
oštećenom Z.N., koje je po zakonu dužan da izdržava, a ta dužnost je utvrdjena
izvršnom sudskom odlukom - presudom Osnovnog suda u B.Polju P.br.999/10 od
10.06.2011.godine, kojom je obavezan da mjesečno plaća iznos od 100,00 € do
10-tog u mjesecu za tekući mjesec na ruke majci oštećenih, M.S., svjestan
svoje obaveze odredjene pravosnažnom sudkom odlukom i pa je htio izvršenje
djela jer po odluci suda nije postupao, što je za posledicu imalo da njegova
maloljetna djeca kao korisnici izdržavanja isto nijesu mogli da ostvare.
Za predmetno krivčno djelo u Krivičnom zakoniku Crne Gore predviđena je
novčana kazna ili kazna zatvora do jedne godine.
Odlučujući o vrsti i visini kazne okrivljenom, sud je cijenio sve okolnosti iz
čl. 42 KZ, pa je na strani okrivljenog od otežavajućih okolnosti, uzeo u obzir
stepen krivice, a od olakšavajući okolnosti je cijenio to što isti do sada
nije osudjivan. Medjutim, sud je mišljenja da nije nužno radi krivično-pravne
zaštite primijeniti na okrivljenog efektivnu kaznu zatvora ili novčanu kaznu.
Prevashodno zbog zaštitnog objekta za ovo krivično djelo gdje su oštećeni
njegova maloljetna djeca, pa je okrivljenom utvrdio jedinstvenu kaznu zatvora
u trajanju od 3 /tri/ mjeseca i istovremeno odredio da se ista neće izvršiti
ukoliko okrivljeni u roku od 1 godine dana ne učini novo krivično djelo,
cijeneći da će se i sa uslovnom osudom kao mjerom upozorenja u potpunosti
ostvariti svrha kažnjavanja, uticati na okrivljenog da ubuduće ne vrši
krivična djela, a time postići ciljevi specijalne i generalne prevencije
shodno čl. 32 KZ.
Sud je obavezao okrivljenog na plaćanje paušala ovom sudu u iznosu od 30 €
koji paušal je odredjen sobzirom na trajanje i složenost postupka, imovno
stanje okrivljenog, a ovo shodno čl. 226 ZKP.
Oštećeni mldb. Z.K.a i Z.N.a se preko svog zakonskog zastupnika, majke M.S.,
upućuju na parnični postupak radi ostvarivanja imovinsko pravnog zahtjeva,
shodno čl.239.ZKP.
Sa iznijetog odlučeno je kao u izreci presude, shodno čl. 374 ZKP.
OSNOVNI SUD U BIJELOM POLJU
Dana, 19.03.2012.godine
Zapisničar, S u d i j a ,
Ljiljana Joksimović s.r Violeta Raičević s.r