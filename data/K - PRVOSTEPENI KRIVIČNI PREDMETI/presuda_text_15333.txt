U IME CRNE GORE
K.br. 48/2012
OSNOVNI SUD U BIJELOM POLJU, kao prvostepeni krivični sud, i to sudija Rahmo
Banda kao sudija pojedinac, uz učešće namještenika suda Ljiljane Popović kao
zapisničara, u krivičnom predmetu protiv okrivljenog P.M.a iz Mojkovca,
rješavajući po Optužnom predlogu ODT-a iz B.Polja Kt.br. 484/10 od 11.10.2010
godine, zbog krivičnog djela šumska krađa iz čl. 324 st.1. Krivičnog Zakonika,
nakon održanog usmenog, glavnog i javnog pretresa u prisustvu Zamjenika ODT iz
B. Polja Zvrko Denisa, okrivljenog P.M.a i branioca okrivljenog J.M.a adv. iz
Bijelog Polja, a u odsustvu uredno obaviještenog predstavnika oštećene U. za
Š.P.a – PJ Mojkovac, dana 04.06.2012. godine, donio je i javno objavio:
P R E S U D U
Okrivljeni P.M.O, od oca P. i majke D. rodjene R.rođen .... u Mojkovcu sa
prebivalištem u mjestu L., opština Mojkovac, državljanin Crne Gore,
nezaposlen, oženjen, bez djece, pismen, sa završenom srednjom školom, lošeg
imovnog stanja, osuđivan i to: - presudom Osnovnog suda u Bijelom Polju K.
br.269/03 od 12.06.2003 godine, zbog krivičnog djela iz čl. 136.st.1. KZ RCG,
na novčanu kaznu od 100,00€, presudom Osnovnog suda u Bijelom Polju K.
br.628/06 od 09.11.2006. godine, zbog krivičnog djela iz čl.324. st.1.
Krivičnog zakonika, na novčanu kaznu od 800,00 €, presudom Osnovnog suda u
Bijelom Polju K. br.391/09 od 22.12.2009. godine, zbog krivičnog djela iz čl.
čl.239 st.1 KZ CG, na kaznu zatvora od 30 dana i pesudom Osnovnog suda u
B.Polju K.br. 444/08, zbog krivičnog djela iz čl. 324.st.1. KZ CG, na kaznu
zatvora u trajanju od 30.dana i na novčanu kaznu od 300,00 eura.
K r i v j e
Što je:
- dana 18.05.2010 godine oko 15,00 časova, u mjestu B.NJ., opština Mojkovac,
u državnoj šumi-odjeljenje br.12, Rrdi krađe oborio 2. bukova stabla u ukupnoj
drvnoj masi od 3,26 m3 i time oštećenoj U. za Š.P.a – PJ Mojkovac, pričinio
štetu,
-​ čime je izvršio krivično djelo šumska krađa iz čl.324 st.1. Krivičnog Zakonika.
- pa ga sud primjenom citiranog zakonskog propisa i članova 2,4,
5,13,15,32,36, 39, 42, KZ, i članova 226, 239. i 374. ZKP-a,
O S U DJ U J E
Na kaznu zatvora u trajanju od 60 ( šezdeset ) dana, i
Na novčanu kaznu u iznosu od 300.00 € ( tristotine eura), koju kaznu je dužan
da platu ovom sudu u roku od 3 ( tri) mjeseca, po pravosnažnosti presude, ako
osudjeni ne plati novčanu kaznu u odredjenom roku, sud će novčanu kaznu
zamijeniti kaznom zatvora, tako što će za svakih započetih 25,00 € (
dvadesetpet eura) ,novčane kezne odrediti jedan dan zatvora, a ako osudjeni
plati samo dio novčane kazne, sud će ostatak kazne srazmjerno zamijeniti
kaznom zatvora, pa ako osudjeni isplati ostatak novčane kazne, izvršenje kazne
zatvora će se obustaviti.
Okrivljeni se obavezuje na plaćaje paušala ovom sudu u iznosu od 50,00 € /
pedeset eura/, u roku od 15 dana po pravosnažnosti presude, dok drugih
troškova krivičnog postupka nije bilo.
Oštećena U.a za Š.P.a – PJ Mojkovac, radi ostvarivanja imovinsko pravnog
zahtjeva upućuje se na parnicu.
O b r a z l o ž e nj e
Osnovno Državno Tužilaštvo iz B.Polja, podnio je ovom sudu optužni predlog
KT.br. 484/10 od 11.10.2010. godine, protiv optuženog P.M.a iz Mojkovca, zbog
krivičnog djela šumska krađa iz čl.324 st.1. Krivičnog Zakonika.
Presudom ovog suda K. br. 536/10 od 04. 05. 2011. godine, optuženi P.M.o je na
osnovu čl. 363 tač. 3 Zakonika o krivičnom postupku oslobodjen od optužbe.
Rješenjem Višeg suda u Bijelom Polju, Kž.br.649/11 od 14. 06. 2011. godine,
ukinuta je ova presuda i predmet vraćen prvostepenom sudu na ponovno sudjenje.
Ovaj sud je presudom K.br. 300/11 od 24.10.2011.godine, okrivljenog P.M.a na
osnovu čl. 373. tač. 2. ZKP-a oslobodio od optužbe, jer nije dokazano da je
izvršio krivično djelo za koje je optužen. Na navedenu presudu žalbu je
izjavilo ODT iz B.Polja, pa je Viši sud u B.Polju svojim rješenjem Kž.br.
12/12 od 30.01.2012.godine, ukinuo prvostepenu presudu i predmet vratio istom
sudu na ponovno sudjenje.
Glavni pretres je održan i zaključen dana 04.06.2012. godine u odsustvu uredno
obaviještene oštećene U. za Š.P.a – PJ Mojkovac.
Zamjenik ODT-a Zvrko Denis u završnoj riječi je izjavio, da izvedenim dokazima
na glavnom pretresu utvrdjeno je, da je okrivljeni počinio krivično djelo koje
mu se stavlja na teret, pa je ostao pri ranije datoj završnoj riječi i pri
navodima iz žalbe i predložio da ga sud oglasi krivim i osudi na kaznu po
Zakonu.
Okrivljeni P.M.o u svojoj odbrani je naveo, da se on tačno ne sjeća kojeg
datuma je u maju mjesecu 2010 godine, negdje posle 15 časova kod njega u
mjestu Lepenac došao lugar V.Ž.tvrdeći da je on tog dana vršio obaranje
bukovih stabala u državnoj šumi u mjestu zv.B.NJ.. Istakao je da je on tog
dana u vremenskom periodu od 12 do 16 časova bio u mjestu Lepenac kod P.B.a
kome je dovezao jednu sudoperu. Nije mu poznato zbog čega je V.R.a tvrdio da
je on obarao bukova stabla na međi izmedju državne i njegove privatne šume, on
je ranije odgovarao za krivično djelo šumska krađa, tako da nema namjeru da
ubuduće ni sada vrši ovo krivično djelo. Istakao je da lice koje su V. i M.
zatekli u obaranju bukovih stabala nije bio on niti mu je nešto poznato u vezi
sa tim događajem. Na glavnom pretresu dodao je da je V.R.a izvršio više
bespravnih sječa u državnoj šumi povodom kojih sječa je on obavještavao U.u
policije i Ispostavu Mojkovac, koji prema V.u nijesu preduzimane nikakve
mjere, V. može da radi šta hoće pa je V. njega sa navedenih razloga prijavio
za ovo krivično djelo i ako ga on nije izvršio. Protiv V.R.e je podnio
inspektoru za šume R.R.prijavu po kojoj prijavi nijesu preduzete nikakve
Radnje. V.R.a je zauzeo ogromnu državnu šumu u kojoj šumi mu je vršena doznaka
od strane lugara V. Ž.a i J.R.a čekićem kao iz privatne šume bez obzira što je
ista šuma i dan danas upisana kao vlasništvo U. za Š.P.a. On je 11 godina u
braku i nema djece i dabogda ih nikad nemao ako je ovo uradio, on nije izvršio
ovu sječu već da su ga lažno prijavili V.R.a i M. S.. Kritičnog dana prije
podne pošao je svojim vozilom ''Golf'' da bi P.B.u dovezao sudoperu do njegove
kuće, P. je potom pomogao montiranje sudopere, tom dogadjaju je prisustvovao
P. sin V.. Oko četiri sata popodne pošao je od P.e kuće, stigao svojoj kući i
legao na krevet, zaspao i iz sna ga je probudio lugar V. sa kojim je bio u
negovoru i koji ga je pitao ''jesi li ti u šumi V.R.e posjekao dvije bukve'',
ovo je bilo negdje oko pet sati popodne. Lugaru V.u je kazao gdje je boravio
tog dana, da nije bio u šumi i da ništa nije sjekao, a lugar mu je pojasnio da
postupa po prijavi V.R.e i M. S.a. Lugar je tom prilikom htio da napravi
zapisnik, tražio je od njega da potpiše zapisnik što on nije prihvatio jer
nije izvršio predmetnu sječu, lugar je kod njega boravio nekih pola sata i
potom otišao.
Mjesto gdje je izvršena bespravna sječa nije mnogo udaljeno od njegove kuće,
on je išao na mjesto sječe i našao da su posječena ne dva nego 16 bukovih
stabala i to sve u državnoj šumi jer su mu poznate granice izmedju državne
šume i šume V.R.e. Nakon ove sječe na predmetni reon došao je lugar B.S.a koji
mu je u razgovoru kazao da je svih 16 bespravno posječenih stabala htio da
otjera V.R.a što mu lugar nije dozvolio a tom prilikom B. je V.u kazao ''zašto
napadaš momka kad znaš ko je izvršio sječu, ljudima si ostao dužan za sječu i
izvlačenje bukava''. B. mu nije dao papire za ovu građu i na kraju V.R.a je
iskoristio drvne sortimente ovih 16 bukovih stabala na način što je preko
policije završio da ih otjera bez papira i bez doznake. Poznato mu je gdje se
nalazi šuma R. V.a kao i mjesto gdje je V.R.a prisvojio državnu šumu, koji u
Mojkovcu može da R.i šta hoće, koji siječe u državnoj šumi koju je prisvojio i
kome drva otpremaju lugari V. i J. lugarskim žigom iz privatnih šuma. Kad je
montirao sudoperu kod P.a bio je obučen u farmerke, plave ili crne boje ne
sjeća se, kod P.a nije ručao, nakon montiranja sudopere sjedjeli su pili
rakiju i pričali su. Dodao je da na livadi V.R.e bilo 20 do 30 metara, svježe
posječenog ogrevnog drveta za koje je V. znao ko ih je sjekao i vukao. Ovu
sječu on je prijavio inspektoru policije u Mojkovcu R.V.i U. za šume PJ
Mojkovac i na kraju lugaru B.u koji je jedini preduzeo Radnje i izašao na lice
mjesta, a povodom ove dvije bukve njega su iz policije nakon mjesec dana zvali
da da izjavu.
Na glavnom pretresu od 25.04.2012.godine okrivljeni P.M.o je dodao. A na
pitanje branioca, da li politička opredijeljenost okrivljenog i podnosioca
prijave ima dodirnih tačaka sa podnošenjem iste, odgovorio je, da je on bio
ista partija sa V.R.om zv. M., a on je na istog podnosio krivičnu prijavu u
Policiju kod ispektora R.a V.a, te je najvjerovatnije zbog toga on podnio
krivičnu prijavu na njega, a svjedok se izjasnio da su posječena 2. bukova
stabla, a on je podnio prijavu na njega da je posjekao 16 stabala i R.e V. mu
nije dao da podnese prijavu na V.R.u jer predpostavlja da je on mali čovjek za
njega. Nakon toga on je išao u Š. U.u i rekli su mu da podje kod B. S.e da
podnese prijavu na V.R.u i zna da je B. S.a izlazio na mjesto sječe i tada je
našao sječu 16 bukovih stabala izvučenih na jednu livadu i zna da mu ih nije
odpremio niko, a ta stabla je V.R.a otjerao kući.
Branilac okrivljenog J.M. adv. iz Bijelog Polja u završnoj riječi je izjavio,
da ostaje pri ranije datoj završnoj riječi okrivljenog, stim što dodaje, da na
osnovu dokaza koji su izvedeni na ovom glavnom pretresu nema nijednog
pouzdanog dokaza koji bi potvrdili tezu optužbe da je okrivljeni izvršio
krivično djelo. Imajući u vidu iskaz svjedoka M. S.a, dat na glavnom pretresu
na dan 18.05.2012.godine, da je lice koje je sa V.R.om zatekao u obaranju
bukovog stabla nosilo, odnosno imalo bradu, te da to lice ni visinom, ni
stasom ne odgovara liku okrivljenog, a imajući u vidu izvedeni dokaz
dostavljen od Ispostave Policije u Mojkovcu, sasvim nesumnjivo se može
zaključiti da nema dokaza da je okrivljeni izvršilac krivičnog djela, pa iz
tih razloga predlaže sudu da istog oslobodi od optužbe, te da istom naknadi
troškove postupka, čiju će visinu opredijeliti po pravosnažnosti odluke.
Okrivljeni P.M.o u završnoj riječi je izjavio, da prihvata završnu rijieč svog
branioca i nema ništa da doda.
R.i utvrdjivanja odlučnih činjenica i krivice okrivljenog, sud je u dokaznom
postupku na glavnom pretresu saslušao svjedoke V.R.u, V. Ž.a i M. S.a, na
saglasni predlog stranaka pročitao iskaze svjedoka P.B.a sa zapisnika o
glavnom pretresu od 18.03.2011. godine, B. S.e sa zapisnika o glavnom pretresu
od 18.04.2011. godine, P. V.a sa zapisnika o glavnom pretresu od
24.10.2011.godine i R. V.a sa zapisnika o saslušanju svjedoka pred istražnim
sudijom ovog suda Kri.br.314/10 od 04.10. 2010 godine, pročitao zapisnik o
izvršenom kontrolnom pregledu U. za Š.P.a PJ Mojkovac broj 2 od 18.05.2010.
godine, pročitao prijavu za Š. štetu U. za Š.P.a PJ Mojkovac broj 115 od
19.05.2010. godine, pročitao potvrdu o privremeno oduzetim predmetima i
stvarima UP Ispostava Mojkovac broj SL 18.05.2010. godine, pročitao zapisnik o
izvršenoj kontroli - pregledu U. za šume Pljevlja PJ Mojkovac br.02/010 od
04.08.2010 godine, pročitao zapisnik o izvršenom kontrolnom pregledu
Ministarstva poljoprivrede i šumarstva br.322-0804-10-69 od 6.8.2010 godine,
izvršio uvid u dopis U. Policije – Ispostava Mojkovac od 31.05.2012.godine i
izvršio uvid u izvod iz KE za okrivljenog P.M.a, izdat od strane UP –
Ispostava Mojkovac od 28.10.2010.godine.
Cijeneći odbranu okrivljenog i dokaze pojedinačno i u medjusobnoj vezi shodno
čl.370 st. 3 ZKP –a, sud je utvrdio činjenično stanje kao u izreci presude.
Naime, sud nije prihvatio odbranu okrivljenog koji negira izvršenje krivičnog
djela stavljenog mu na teret i koji je izmedju ostalog istakao, da je dana
18.05.2010.godine u vremenskom periodu od 12 do 16 h, bio u mjesto Lepenac u
kući P.B.a, kome je odvezao sudoperu a nije bio u mjesto B.NJ., da bi u
državnoj šumi u odjeljenju br. 12, oborio 2. bukova stabla a njega V.R.a
označio kao izvršioca bespravne sječe iz razloga što je sa njim u lošim
odnosima, jer je on na istog podnio krivičnu prijavu da je posjekao 16.
bukovih stabala. Pa je za takvu odbranu cijenio da je ista usmjerena u cilju
izbjegavanja sopstvene krivice. Pored toga ista je opovrgnuta izvedenim
dokazima.
Prije svega iskazima saslušanih svjedoka. Tako iz iskaza svjedoka V.R.e se
utvrdjuju odlučne činjenice. Da on u mjestu B.NJ. posjeduje svoju šumu koja se
graniči sa državnom šumom. Da je dana 18.05.2010.godine oko 15 h, sa M. S.om
naišao na P.M.a koji mu je komšija, kako motornom testerom vrši obaranje
bukovih stabala na granici izmedju njegove i državne šume. Da je tom prilikom
oborio 2. bukova stabla od kojih je jedno u državnoj šumi a na drugom je
urezan granični znak. On je pozvao P.a da stane i nalazio se na 5 – 6 m, od
njega, kada je isti odmah počeo bježati niz brdo noseći motornu testeru, a
tada je on istom govorio '' stani P. ne bježi''. Ovaj svjedok je u svom
kazivanju detaljno objasnio okolnosti kada je na mjestu sječe zatekao
okrivljenog i da je kritičnom prilikom sa M. S.om pronašao alat od šege, ulje
i nešto goriva i to predao u Policiju.
A svjedok M. S. u svom iskazu je posvjedočio, da dana 18.05.2010.godine u
popodnevnim časovima kada je bio sa V.R.om u mjestu B.NJ. i zatekli su P.M.a
kako motornom testerom siječe bukova stabla, i čim ih je vidio počeo je da
bježi a oni su ga zvali da razgovaraju. Pored oborenih stabala su pronašli
stvari – alat, benzin i ulje i predali Policiji, a slučaj R. prijavio Š. U. i
u Policiju. I ovaj svjedok je opisao detaljno situaciju prilikom zaticanja
okrivljenog na mjesto sječe te činjenicu da je to lice moglo imati bradu 1 cm,
i obučen u trenerku i da je pobjeglo niz šumu.
Sud je iskaze predhodnih svjedoka u podpunosti prihvatio jer su isti jasni i
odredjeni i ničim dovedeni u sumnju. Pored toga isti su udopunjeni iskazom
svjedoka – lugara V. Ž.a, iz kojeg se utvrdjuje, da su ga kritičnog dana
obavijestili V.R.a i M. S. da na njegovom terenu zv.B.NJ., Opština Mojkovac,
je izvršena sječa. Te je on izašao na lice mjesta i u njihovom prisustvu
sačinio zapisnik o Š. sječi i da je zatekao oborena 2. bukova stabla u
odjeljenju br. 12. i tada izvršio premjer oborenih stabala i utvrdio drvnu
masu. Da su mu V.R.a i M. S. rekli, da su u tom obaranju ovih stabala zatekli
P.M.a. Nakon toga on je pošao kod kuće P.M.a i obavio razgovor sa istim koji
mu je odbio da podpiše zapisnik.
Predhodno izloženo podkrepljuju pisani dokazi. Tako se iz zapisnika o
izvršenoj kontroli – pregledu U. za Š.P.a - PJ Mojkovac br. 2 od
18.05.2010.godine vidi, da je od strane lugara V. Ž.a izvršen pregled sječe
bukovih stabala bez doznake i upisani podaci na ime P.M.o, te je on po
obavještenju V.R.e i M. S.a obišao sječu stabala, a potom našao P.M.a kući,
koji mu je rekao da nije išao u šumu niti je oborio 2. bukova stabla. Takodje
je premjerio prečnike panjeva i utvrdio drvnu masu. A iz prijave za Š. štetu
iste U. br. 115, se vidi, da je dana 18.05.2010.godine lugar V.Ž.u mjestu
B.NJ. u Mojkovcu upisao, da je bez doznake posječeno u državnoj šumi 2. bukova
stabla i da je na jednom stablu bio granični znak izmedju privatne i državne
šume, a koja šuma se graniči sa šumom vlasništvo V.R.e, koji je sječu prijavio
U. Policije u Mojkovcu i konstatovano da je taj svjedok prilikom obilaska
svoje šume sa M. S.om našao P.M.a u sječi, i takodje upisano, da po dokazu
svjedoka isti je izvršio sječu bukovih stabala i da je od istog oduzeto gorivo
i predato u Policiju.
Uprilog predhodnom ide i potvrda U. Policije – Ispostava Mojkovac od
18.05.2010.godine kojom se potvrdjuje, da je ovlašćeno službeno lice izvršilo
privremeno oduzimanje od V.R.e i to: - bidon sa 1 litar benzina, vrećicu sa
alatom za motornu testeru, bočica sa dvotaktolom. A iz dopisa UP – Ispostave
Mojkovac od 31.05.2012.godine se vidi, da je dežurnoj službi Ispostave
Mojkovac dana 18.05.2010.godine V.R.a predao benzin, ulje i alat od motorne
testere, te da službenici Ispostave Mojkovac ove stvari nijesu vraćali bilo
kome licu, već se iste nalaze u Ispostavi Mojkovac.
Dakle, kod ovakvog stanja stvari od strane ovog suda je utvrdjeno, da je
okrivljeni P.M.o, dana 18.05.2010 godine oko 15,00 časova, u mjestu B.NJ.,
opština Mojkovac, u državnoj šumi-odjeljenje br.12, radi krađe oborio 2.
bukova stabla u ukupnoj drvnoj masi od 3,26 m3 i time pričinio štetu oštećenoj
U. za Š.P.a – PJ Mojkovac, a što znači da su u Radnjama okrivljenog sadržani
svi elementi bića krivičnog djela šumske krađe iz čl. 324. st.1. KZ, za koje
ga je sud oglasio krivim. Okrivljeni je u konkretnom slučaju postupio s
umišljajem, svjestan da na taj način čini krivično djelo.
Za konkretno krivično djelo u Krivičnom Zakoniku propisano je, da će se
učinilac kazniti novčanom kaznom i zatvorom do 1. godine.
Prilikom odlučivanja o vrsti i visini kazne, sud je okrivljenom cijenio sve
okolnosti iz čl. 42. KZ, koje utiču da kazna bude veća ili manja, pa je kao
olakšavajuće okolnosti našao da se radi o porodičnom, nezaposlenom licu, lošeg
imovnog stanja, dok mu je kao otežavajuće okolnosti cijenio da je isti ranije
više puta osudjivan i to za krivična djela kradje i šumske kradje. Imajući u
vidu utvrdjene okolnosti Sud je istog osudio na kaznu zatvora u trajanju od 60
( šezdeset) dana, a obzirom da je za krivično djelo šumske kradje kumulativno
sa kaznom zatvora propisana i novčana kazna, to je sud okrivljenog osudio i na
novčanu kaznu preciziranu izrekom presude, a primjenom čl. 39. st. 1. KZ. Po
stanovištu ovog suda ovim vrstama i visinama kazne u konkretnom slučaju može
se ostvariti svrha kažnjavanja predvidjena čl. 32. a u vezi čl. 4. st. 2.
Krivičnog Zakonika, i iste se pokazuju kao neophodno potrebne.
Ovaj sud je cijenio dokaze – iskaze svjedoka P.B.a i P. V.a, pa je našao da su
isti bez uticaja na drugačije odlučivanje u ovoj krivičnoj stvari, imajući u
vidu ukupno činjenično stanje. Naime, po ocjeni ovog suda svjedočenjem na taj
način je očigledno da su isti željeli da pomognu – olakšaju krivicu
okrivljenom, imajući u vidu da su isti komšije okrivljenog.
Isto tako sud je cijenio i ostale izvedene dokaze koje nije posebno
obrazlagao, nalazeći da isti nemaju karakter odlučnih činjenica za eventualno
drugačije presudjenje u ovoj krivičnoj stvari, imajući u vidu utvrdjeno ukupno
činjenično stanje.
Kako je okrivljeni oglašen krivim, sud ga je obavezao na plaćanje paušala koji
je odmjeren obzirom na složenost predmeta i trajanja postupka, vodeći pri tom
računa o imovinskim prilikama optuženog shodno čl. 226. ZKP-a, dok drugih
troškova krivičnog postupka nije bilo.
Oštećena U.a za Š.P.a – PJ Mojkovac, radi ostvarivanja imovinsko pravnog
zahtjeva upućuje se na parnicu, shodno čl. 239. ZKP-a, imajući u vidu da je
istom prigovoreno od strane okrivljenog.
Sa iznijetih razloga, a usmislu čl. 374. ZKP-a, odlučeno je kao u izreci
presude.
OSNOVNI SUD U BIJELOM POLJU
Dana: 04.06.2012.godine
Zapisničar, S u d i j a,
Ljiljana Popović s.r. Rahmo Banda s.r.