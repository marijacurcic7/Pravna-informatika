K. br. 49/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Jovanke R., kao zapisničara, rješavajući po optužnici
Osnovnog državnog tužilaštva u Bijelom Polju, Kt. br. 594/10 od 04. 12. 2010.
godine, podnijetoj protiv okrivljenog Č.E.a, iz Bijelog Polja, zbog krivičnog
djela protivpravno zauzimanje zemljišta iz čl. 254 st. 1 Krivičnog zakonika,
nakon održanog glavnog i javnog pretresa, u prisustvu zamjenika ODT-a u
Bijelom Polju Vesne Šćepanović, okrivljenog Č.E.a, njegovog branioca adv.
C.L.a, iz Bijelog Polja i punomoćnika oštećene L.F., donio je i objavio, dana
18. 12. 2012. godine,
P R E S U D U
Okrivljeni Č.E., -JMBG-..., od oca H. i majke Z., rođene H., rođen .....
godine u Bijelom Polju, sa prebivalištem u mjestu rođenja, ul. M.K.br. 35,
državljanin Crne Gore, oženjen, završio SSS, srednjeg imovnog stanja, osuđivan
presudama Osnovnog suda u Bijelom Polju K. br. 343/02 od 18. 10. 2002. godine
zbog KD iz čl. 37/1 KZ RCG novčanom kaznom od 250,00 eura i K. br. 48/08 od
22. 01. 2009. godine zbog KD iz čl. 152/2-1 KZ CG kaznom zatvora od 2 mjeseca,
K R I V J E
- Zato što je:
Neutvrđenog dana u periodu od 12. 09. 2010 godine do 14. 09. 2010 godine, kao
odgovorno licu u privrednom društvu D. "E.K." iz Bijelog Polja protivpravno
zauzeo državno zemljište u površini od 69 metara kvadratnih i to: dio parcele
441/2 u površini od 48 metara kvadratnih koja se graniči sa sjeverozapadne
strane dijelom parcele 444/1 u dužini 31,89 metara, upisana na ime državna
svojina 1/1, sa jugozapadne strane preostalim dijelom parcele 441/2 u dužini
2,87 metara koja je upisana na ime Vlade Crne Gore svojina 1/1, sa jugoistočne
strane parcelom 441/1 u dužini 31,82 metra upisana na ime Vlade Crne Gore
svojina 1/1 i sa sjeveroistočne strane parcelom 441/1 u dužini 0,16 metara
koja je upisana na ime Vlade Crne Gore svojina 1/1, te dio parcele 441/1 u
površini od 21 metar kvadratni koji se graniči sa sjeverozapadne strane
dijelom parcele 441/2 u dužini 31,82 metra, upisana na ime Vlade Crne Gore
svojina 1/1, sa jugozapadne strane preostalim dijelom parcele 441/1 u dužini
0,19 metara koja je upisana ne ime Vlade Crne Gore svojina 1/1, sa jugoistočne
strane parcelom 441/1 u dužini 31,76 metara upisana na ime Vlade Crne Gore
svojina 1/1 i sa sjeveroistočne strane parcelom 441/1 u dužini 1,22 metra
upisana na ime Vlade Crne Gore svojina 1/1, koje zemljište je upisano u LN br.
3334 KO Bijelo Polje kao državna svojina sa obim prava svojine 1/1, na način
što je na dijelu predmetne parcele, koja je po načinu korišćenja put, podigao
potporni betonski zid dimenzija 31,76 metara x 0,30 metara i visine 2 metra,
-čime je izvršio krivično djelo protivpravno zauzimanje zemljišta iz čl. 254 st. 1 Krivičnog zakonika,
-pa ga sud, primjenom citiranog zakonskog propisa, te čl. 2, 4, 5, 13, 15, 32, 39, 42, Krivičnog zakonika (Kz-a) i čl. 226, 229, 239 i 374 Zakonika o krivičnom postupku (Zkp-a), 
O S U Đ U J E
Na novčanu kaznu u iznosu od 1.800,00 € (hiljaduiosamstoerua), koju kaznu je
dužan da plati ovom sudu u roku od 3 (tri) mjeseca, po pravosnažnosti presude,
a ako osuđeni ne plati novčanu kaznu u određenom roku, sud će novčanu kaznu
zamijeniti kaznom zatvora, tako što će za svakih započetih 25,00 eura novčane
kazne odrediti jedan dan zatvora, a ako osuđeni plati samo dio novčane kazne,
sud će ostatak kazne srazmjerno zamijeniti kaznom zatvora, pa ako osuđeni
isplati ostatak novčane kazne, izvršenje kazne zatvora će se obustaviti.
Okrivljeni se obavezuje da ovom sudu plati na ime paušala iznos od 100,00€,
kao i na ime ostalih troškova krivičnog postupka, iznos od 1.041,00€, koje
iznose će uplatiti na Depozit novčanih kazni, troškova postupka i paušala CG,
na žiro račun br. 832-151-35, sve u roku od 15 dana, po pravosnažnosti
presude, pod prijetnjom prinudnog izvršenja, s tim što je dokaz o uplati,
dužan dostaviti krivičnoj pisarnici ovog suda.
Oštećena država Crna Gora radi ostvarivanja imovinsko pravnog zahtjeva upućuje
se na parnični postupak.
O b r a z l o ž e nj e
Optužnicom Osnovnog državnog tužilaštva u Bijelom Polju, Kt. br. 594/10 od 04.
12. 2010. godine, okrivljenom Č.E.u, iz Bijelog Polja, stavljeno je na teret
izvršenje krivičnog djela građenje objekta bez građevinske dozvole iz čl.
326-a, i krivičnog djela protivpravno zauzimanje zemljišta iz čl. 254 st. 1
Krivičnog zakonika, s tim što je zamjenik ODT-a, prije davanja završne riječi,
izmijenila činjenični opis za krivično djelo protivpravno zauzimanje zemljišta
iz čl. 254 st. 1 KZ-a, a sud je shodno utvrđenom izmijenio činjenični opis u
pogledu vremena izvršenja djela, pa je u tom smislu sadržano u izreci presude.
U završnoj riječi zamjenik ODT-a u Bijelom Polju Vesna Šćepanović je izjavila
da ostaje pri izmijenjenoj optužbi, obzirom da je tokom glavnog pretresa
dokazano da je okrivljeni izvršio krivično djelo stavljeno mu na teret.
Predložila je sudu da okrivljenog oglasi krivim i osudi na kaznu po zakonu.
Punomoćnik oštećene L.F.a u završnoj riječi je izjavila da se pridružuje
krivičnom gonjenju protiv okrivljenog predlažući sudu da okrivljenog obaveže
da oslobodi zauzeto zemljište.
Okrivljeni Č.E. ne priznaje izvršenje krivičnog djela koje mu se stavlja na
teret, niti krivicu za isto a u obrani je naveo da je izvršni direktor
preduzeća "E.K." D. iz B.Polja. Ovo preduzeće je od fizičkih lica, odnosno
I.D., kupilo zemljište koje se nalazi izmedju magistrale i pruge. Nakon
kupovine zemljišta u posjed ih je uvela prethodni vlasnik, a izvodili su i
Katastar, odnosno, B.F.a, uz učešće još jednog lica, kada su izvršili premjer
zemljišta koje su kupili i postavljeno je kolje, kojim su označene granice te
parcele. Sjeća se da je vršena preparcelizacija, a zna su otprilike dvije
godine nakon kupovine, počeli izvođenje radova na predmetnoj parceli, na način
što su uravnjali teren. Nakon ovoga, angažovali su firmu iz Nikšića "G.", koja
je napravila projekat objekta. Prije nego su angažovali preduzeće "G.",
angažovali su preduzeće "G.", koje je, snimilo predmetnu parcelu i izradilo
odgovarajuće skice koje su korištene od strane preduzeća "G." prilikom
izgradnje objekta. Nakon što je preduzeće "G." sačinilo projekat, pristupilo
se izgradnji objekta, s tim što prvobitnim projektom nije bila predviđenja
izgradnja potpornog zida, pa je novim projektom, preduzeća "G." predviđena
izgradnju potpornog zida a shodno zahtjevu koji je Ministarstvo uređenja
prostora uputilo preduzeću "E.K.". Preduzeće "G." iz Nikšića je i prilikom
izrade ovog novog projekta za izgradnju zida koristilo geodetske podatke
preduzeća "G." iz Podgorice. Prilikom izvođenja svih radova na objektu, kao i
na ogradi, odnosno zidu, imali su angažovan i nadzorni organ, odnosno, firmu u
kojoj radi M.N., a ne zna kako se ta firma zove. Kazao je da nije znao da je
izgradnjom ovog zida zauzeta površina koja je u vlasništvu nekog drugog,
odnosno Vlade Crne Gore, jer je rađeno shodno projektu i geodetskim podacima
dobijenim od firme "G." iz Podgorice. Firma "E.K." je Vladi Crne Gore dala
ponudu-zahtjev za otkup spornog zemljišta, s tim što Vlada još nije donijela
odluku po ovom pitanju, međutim postigli su dogovor o cijeni zemljišta i
ostaje još da se zaključi ugovor o kupoprodaji. Kazao je još da je, koliko mu
je poznato, glavni projektant za izradu projekta objekta i potpornih zidva je
bio K.Ž.iz Nikšića, radnik u firmi "G.".
U završnoj riječi okrivljeni je prihvatio završnu riječ svog branioca koji je
u istoj naveo na osnovu izvedenih dokaza nesumnjivo se da zaključiti, da
okrivljeni nije počinio krivično djelo koje mu se stavlja na teret. Naime,
navodno zauzimanje zemljišta izvršeno je izgradnjom potpornog betonskog zida,
a koji zid je izgrađen u svemu shodno važećim propisima, odnosno uz
dokumentaciju koja je bila potrebna. Okrivljeni kao investitor za izvođenje
radova na izgradnji zida angažovao je Privredno društvo, koje je bilo
ovlašćeno na izvođenju ovakve vrste građevinskih radova, prethodno
dostavljajući projektnu dokumentaciju koja je takođe izrađena od strane
ovlašćenog Društva za izradu tehničke dokumentacije a i angažovan je nadzorni
organ, koji je pratio izvođenje radova. Odredbama Zakona o uređenju prostora i
izgradnji objekata propisana je procedura izgradnje građevinskih objekata i
potrebne dokumentacije. Tako je u čl. 107. predviđeno da izvođač određuje
glavnog i odgovornog inžinjera za građenje objekta, dok je obaveza izvođača da
izvodi radove u svemu prema glavnom projektu odnosno tehničkoj dokumentaciji.
Čl. 111 istog Zakona predviđeno je da ako izvođač radova primijeti nedostatke
u glavnom projektu obavezan je da pisanim putem obavijesti investitora i lice
koje je izradilo projekat. Čl. 114 istog Zakona, je predviđeno da je
investitor dužan da obezbijedi stručni nadzor ili nadzorni organ. Obaveza
nadzornog organa je da vrši stručni nadzor i kontrolu izvođenja radova prema
tehničkoj dokumentaciji i to počev od izvođenja pripremnih radova. Iz iskaza
svjedoka F.G.a, upravnika gradilišta, vidi se da je lociranje zida odnosno
geodetska mjerenja za građenje zida vršio geometar izvođača radova i da je po
takvom mjerenju vršena izgradnja potpornog betonskog zida. Tokom izgradnje
potpornog zida bilo je više kontrola od strane inspekcijskih organa i niko od
tih inspekcija nije konstatovao bilo kakvu nepravilnost ili odstupanje od
projekta. U suprotno da je bilo dostupanja od projekta ili gradnje na
zemljištu koje nije predviđeno projektnom dokumentacijom, bila je obaveza
inspekcijskih organa da takav rad zabrane i preduzmu mjere protiv odgovornih
lica. Kod takvog stanja stvari okrivljeni nije znao niti je mogao znati da se
izgradnjom potpornog betonskog zida zauzima državno zemljište, jer za
izvođenje radova je angažovao renomiranu firmu, angažovao i obezbijedio
stručni nadzor i na kraju na te i tako izvedene radove dobio građevinsku
dozvolu. Građevinska dozvola je izdata upravo od Vlade Crne Gore na koju je
upisano navodno zauzeto zemljište. Po toj logici, ukoliko je vlasnik zemljišta
očigledno utvrdio da je građenje izvršeno u skladu sa pozitivnim propisima
odnosno tehničkoj dokumentaciji i na zakonom propisan način, ne bi izdalo
građevinsku dozvolu da je stanje stvari bilo drugačije. Predložio je sudu da
okrivljenog oslobodi od optužbe.
Radi utvrđivanja odlučnih činjenica i donošenja pravilne i zakonite odluke,
sud je izveo dokaze: saslušao u svojstvu svjedoka K.Ž.a; F.G.a; F.V.a i A.S.a;
pročitao rješenje Službe komunalne policije UP br. 10/2-211 od 15. 09. 2010.
godine; zapisnik Službe komunalne policije od 12. 09. 2010. godine; zapisnik
Komunalne inspekcije od 12. 09. 2010. godine; 14. 09. 2010. godine i 19. 09.
2010. godine; izvršio uvid u LN br. 3334 za kat. parcelu broj 441 KO-Bijelo
Polje; izvršio uvid u kopiju plana Uprave za nekretnine PJ Bijelo Polje broj
009186 od 15. 10. 2010. godine; izvršio uvid u foto-tehničku dokumentaciju
Uprave policije broj 400/10 od 30. 09. 2010. godine; izvršio uvid u
urbanističko-tehničke uslove Ministarstva za ekonomski razvoj br. 01-1003/2-07
od 17. 12. 2009. godine; pročitao rješenje Ministarstva održivog razvoja i
turizma od 11. 11. 2008. godine i rješenje br. 05-4993/2 od 10. 02. 2011.
godine; izvršio uvid u saobraćajnu saglasnost Opštine Bijelo Polje broj
06/1-1131 od 29. 05. 2009. godine; pročitao zahtjev upućen Ministarstvu
finansija od 16. 12. 2010. godine; pročitao akt Ministarstva finansija broj
07-9-14904/10 od 25. 01. 2011. godine; pročitao akt Ministarstva finansija
broj 07-14904/10 od 25. 12. 2010. godine; pročitao zapisnik o inspekcijskoj
kontroli Ministarstva uređenja prostora i zaštite životne sredine od 23. 02.
2011. godine; pročitao zapisnik o inspekcijskoj kontroli Ministarstva uređenja
prostora i zaštite životne sredine broj 1003/19 od 14. 09. 2010. godine;
pročitao nalaz i mišljenje vještaka saobraćajne struke od 27. 10. 2010.
godine; pročitao nalaz i mišljenje vještaka građevinske struke R.M.a od 27.
09. 2010. godine; dopunu nalaza od 08. 11. 2011. godine i pojašnjenje dato na
glavnom pretresu od 04. 04. 2011. godine; pročitao nalaz i mišljenje vještaka
geodetske struke K.S.a od 21. 09. 2011. godine, te pojašnjenje dato na ranijem
glavnom pretresu, pročitao dopunu nalaza i mišljenja vještaka geod. struke
K.S.a i saslušao vještaka geodetske struke K.S.a na glavnom pretresu i izvršio
uvid u kopiju plana vještaka K.S.a; pročitao ugovor o prodaji nepokretnosti
zaključen dana 10. 05. 2012. godine između prodavca Vlade Crne Gore i kupca D.
"E.K."; pročitao građevinski dnevnik preduzeća D. "B."; pročitao nalaz i
mišljenje vještaka geod. struke M.V.od 23. 10. 2012. godine; dopunski nalaz
istog vještaka i saslušao vještaka na glavnom pretresu; te izvršio uvid u
izvod iz KE, na ime okrivljenog.
Cijeneći odbranu okrivljenog i dokaze pojedinačno i u međusobnoj vezi, shodno
čl. 370 Zakonika o krivičnom postupku, sud je utvrdio činjenično stanje i na
osnovu istog zaključio da je okrivljeni izvršio krivično djelo protivpravno
zauzimanje zemljišta iz čl. 254 st. 1 Krivičnog zakonika, za koje je kriv iz
sledećih razloga.
Sud je cijenio iskaz svjedoka K.Ž.a koji u bitnom navodi da je vlasnik firme
"G." D. iz Nikšića, koja se bavi projektovanjem građevinskih i inženjerskih
objekata. Kazao je da je njegova firma angažovana od strane preduzeća "E.K."
kako bi izgradila, glavni projekat poslovnog objekta na parcelama 444/1, 444/2
i 443. Projekat su izradili na osnovu urbanističko-tehničkih uslova koje su
dobili od tada Ministarstva uređenja prostora u kome su bili sadržani svi
potrebni parametri. Istovremeno sa izradom projekta poslovnog objekta, uradili
su i projekat potpornog zida u nožici nasipa pruge Bijelo Polje-Podgorica i
tim projektom je bila predviđena izgradnja potpornog zida paralelno sa prugom
i obložni zid koji od potpornog zida do pruge, ide pod uglom od 90 stepeni
prema ulici Slobodana Penezića i pridržavali su se parametara regulacione
linije urbanističke parcele vlasništvo investitora.
Kazao je da se preduzeće "G." nije bavilo projektovanjem zida prema ulici
Slobodana Penezića i prema njegovim saznanjima projekat je uradila firma
"B.B." iz Bijelog Polja, nakon čega je firma G. a na osnovu dostavljene
situacije koju je uradilo preduzeće "G.A." iz Podgorice, uradila elaborat
postojećeg stanja urbanističkih parametara na parcelama broj: 444/1, 444/2 i
443. Kazao je još da kada su radili elaborat postojećeg stanja, zid prema
ulici Slobodana Penezića je bio izgrađen. Pojasnio je da je njegova firma, a
na traženje ministarstva izradilo elaborat postojećeg stanja, kao dopunu
projekta uređenja terena. Zid prema ulici Slobodana Penezića osnovnim
projektom nije bio predviđen. Kazao je još da kada je rađen elaborat
postojećeg stanja imao je u vidu situaciju predstavljenu od preduzeća "G.A." i
nije znao da je projektom zahvaćena parcela 441. Dodao je još da prije
pribavljanja upotrebne dozvole projektovanog objekta, firma koja je vršila
projektovanje, daje svoju saglasnost da je stanje izvedenih radova u skladu sa
glavnim projektom. U konkretnom slučaju naveo je da firma D. "G." do sada nije
dala nikakvu saglasnost za stanje izvedenih radova. Iskaz ovog svjedoka sud je
u potpunosti prihvatio kao jasan, određen i objektivan.
Sud je cijenio iskaz svjedoka F.G.a koji u bitnom navodi da je bio šef
gradilišta prilikom izgradnje potpornog zida oko objekta preduzeća "E.K." i
zid se prostirao paralelno sa prugom, pa zatim od pruge prema ulici Slobodana
Penezića i paralelno sa ulicom Slobodana Penezića. Kazao je da je lokaciju
zida utvrdio geometar njihove firme Radovanović, koji je, kako je naveo, tada
postavio kolčeve i označio kuda treba da se prostire zid, a zatim se
pristupilo iskopavanju temelja, šalovanju i nalivanju betona. Predmetni zid
je, kako je naveo, izgrađen na osnovu projektne dokumentacije koja je
postojala prije početka radova i kazao je da nije bilo nikakvih instrukcija od
strane investitora. Kazao je još da tokom izvođenja radova na potpornom zidu u
više navrata su izlazile različite inspekcije i kazao je da se nijednom nije
desilo da se naloži obustava radova. Kazao je još da je na osnovu iskolčavanja
od strane geometara, počeo sa izvođenjem radova i projekat se ticao samo
potpornih zidova a tokom izvođenja radova vođen je građevinski dnevnik u firmu
"B.". Iskaz ovog svjedoka sud nije prihvatio obzirom da su navodi iz iskaza
ovog svjedoka obezvrijeđeni iskazom svjedoka Kneževića koji jasno navodi da su
zapravo geodetske podatka dobijali o firme G.A.a bilo bi logično da kao
vlasnik firme zna ima li firma svog geometra. Takođe je kazao da firma G. nije
ni radila projekat zida do ul. S. Peneća.
Sud je cijenio iskaz svjedoka F.V.a koji u bitnom navodi da je zaposlen u
Upravi za nekretnine PJ Bijelo Polje i između ostalih poslova zadužen je za
pregled i ovjeru geodetskih elaborata urađenih od strane privatnih geodetskih
agencija. Kazao je da mu je podnešen na ovjeru elaborat koji je izradilo
Društvo za premjeravanje terena "G.A." iz Podgorice. Kazao je da on nije vršio
terensku provjeru podataka koje mu je prezentirala firma "G.A.", već je samo
vršio provjeru u pogledu granica parcele broj 441/1, prema parcelama u
vlasništvu D. "E.K." i u tom smislu izvršio je provjeru u pogledu površina i
koje djelove zahvata dato urbanističko rješenje. Kazao je i da je vršio
provjeru koordinata datih od strane preduzeća "G.A." i podataka dobijenih od
lokalne samouprave nadležnog za urbanizam. Naveo je još da, što se tiče
konstatacije u geodetskom elaboratu da se radi o uzurpaciji od 8m2, u tom
dijelu ovjera se ne odnosi na površinu uzurpacije i tom prilikom ukazivao je,
kako je naveo, podnosiocu zahtjeva da prikaže položaj zida kako bi se mogao
upoznati sa eventualnim zauzećem, što je naknadno i dostavljeno od strane
agencije "G.A.". U elaboratu nijesu bile navedene koordinate položaja zida, pa
se sa tog razloga ovjera elaborata ne odnosi na konstataciju "uzurpacija 8m2".
Iskaz ovog svjedoka sud je u potpunosti prihvatio kao jasan, određen i
objektivan.
Sud je cijenio iskaz svjedoka A.S.a koji u bitnom navodi da je vlasnik firme
"G.A." iz Podgorice a firma je ovlašćena da vrši geodetska snimanja i druge
poslove. Njegova firma angažovana je od strane izvođača radova preduzeća "C.",
iz Podgorice, radi lociranja objekta, shodno projektnoj dokumentaciji koja mu
je priložena. Izvršili su lociranje objekta prema projektu i iskolčavanje
samog objekta. Kasnije je njegova firma angažovana od strane Č.H.a, radi
izrade parcelacije po DUP-u i kazao je da su snimili kooridnate tačaka zida
prema ulici Slobodana Penezića, s tim što ove koordinate nijesu unijete u
elaborat. Pojašnjavao je da je u službenoj konstataciji od 28. 12. 2010.
godine, naveo da je izgradnjom zida prema ulici S.Penezića zauzeta površina od
8m2, a naknadno je izvršio nova mjerenja i to detaljnije, kako je naveo i tom
prilikom je utvrdio da je izgradnjom zida prema ulici S.Penezića, zauzeto 17m2
državnog zemljišta. Pojasnio je da, kada je ustanovio zauzeće od 8m2,
koordinate je mjerio sa unutrašnje strane zida prema parceli D. "E.K." a kada
je za koordinate uzeo spoljnu ivicu zida prema ulici S.Penezića zauzeće je
iznosilo 17m2. On, kao ni njegova firma, nijesu vršili nikakve geodetske
poslove prije nego je zid izgrađen prema ul. Slobodana Penezića, niti je
izvođaču radova, kao ni vlasniku parcele, pokazao granicu između njegove
parcele i državne parcele. Izvođač radova, ili vlasnik su, bez konsultovanja
njegove firme, odredili trasu kojom je postavljen zid prema ulici Slobodana
Penezića. Dodao je još da se površina zauzeća od 17m2 odnosi na zauzeće van
urbanističkih parcela 1007 i dijela 1008, dok na urbanističkim parcelama 1007
i 1008 postoji 289m2 zemljišta u vlasništvu države. Kazao je još da on nije na
listi sudskih vještaka. Iskaz ovog svjedoka sud je prihvatio, osim u dijelu
navoda koji se tiču površina zauzeća obzirom da su vještaci K. i M., našli
identične površina zauzeća, koje se razlukiju od površine zauzeća koju navodi
ovaj svjedok.
Iz pisanog dokaza rješenja Službe komunalne policije UP br. 10/2-211 od 15.
09. 2010. godine, proizilazi da je predmetnim rješenjem naređeno D. "E.K." i u
njemu odgovornom licu Č.E.u da u roku od 7 dana pribavi potrebno odobrenje
nadležnog organa Opštine Bijelo Polje za gradnju betonske ograde granicom kat.
parcele broj 441 KO-Bijelo Polje.
Iz pisanog dokaza zapisnika Službe komunalne policije od 12. 09. 2010. godine,
proizilazi da je dana 12. 09. 2010. godine, konstatovano da se u ul. Slobodana
Penezića, vrši podizanje potpornog zida u dužini od oko 25 m. U momentu
kontrole postavljena je drvena oplata a pored nje se nalazila armaturna mreža,
dok iz zapisnika Komunalne inspekcije od 14. 09. 2010. godine, proizilazi da
je navedenog dana konstatovano kako je investitor u sklopu uređenja prostora
pored poslovnog objekta u izgradnji, izgradio potporni zid dužine oko 25m,
širine 0,30m, i visine oko 1,70m. Tokom kontrole investitor je priložio glavni
projekat i konstatovano je da se iz njega ne vidi da je predviđena izgradnja
predmetnog zida. Iz sadržine ovoh pisanih dokaza sud je utvrdio da je armirano
betonski zid naliven-izgrađen u periodu između 12. 09. 2010 i 14. 09. 2010
godine, pa je sud shodno utvrđenom izmojenio činjenični opis u pogledu vremena
izvršenja djela, na način sadržan u izreci presude.
Uvidom u LN br. 3334 za kat. parcelu broj 441 KO-Bijelo Polje, utvrđeno je da
je predmetna parcela po načinu korišćenja "nekategorisani putevi", površine
14520m2 u svojini Vlade CG -1/1.
U kopiji plana Uprave za nekretnine PJ Bijelo Polje broj 009186 od 15. 10.
2010. godine, prikazan je položaj parcela 441; 444/1; 442/1, te položaj
spornog zida.
Uvidom u foto-tehničku dokumentaciju Uprave policije broj 400/10 od 30. 09.
2010. godine, utvrđeno je postojanje spornog zida na dan kada je foto-
dokumentacija sačinjena.
Uvidom u urbanističko-tehničke uslove Ministarstva za ekonomski razvoj br.
01-1003/2-07 od 17. 12. 2009. godine, utvrđeno je da su od strane Ministarstva
investitoru,dati urbanističko-tehnički uslovi, da na urbanističkoj parceli
koju čine katastarske parcele broj: 444/1; 444/2 i 443 KO-Bijelo Polje može
izgraditi poslovni objekat. Okvirne dimenzije horizontalnog gabarita objekta
su 40x21m + 22,40 x 17,40 + 14,60 x 7,30. Spratnost objekta je P+1 (prizemlje
i jedan sprat) i P+2 (prizemlje i dva sprata).
Iz pisanog dokaza rješenja Ministarstva održivog razvoja i turizma od 11. 11.
2008. godine proizilazi da je Ministarstvo za ekonomski razvoj rješenjem od
11. 11. 2008.godine, izdalo dozvolu D. "E.K." iz Bijelog Polja za izgradnju
poslovnog objekta planiranog na urbanističkoj parceli koju čine kat. parcele
444/1 i 443 KO-Bijelo Polje. Objekat je spratnosti P+1 do P+2, sa ukupnom
bruto građevinskom površinom od 2853,69m2, a horizontalni gabariti objekta u
osnovi prizemlja su 39,65m x 21,10m + 15,5 x 17,50 + 7,25 x 14,50 m. Iz
rješenja Ministarstva održivog razvoja i turizma, br. 05-4993/2 od 10. 02.
2011. godine, proizilazi da je Ministarstvo izdalo D. "E.K." iz Bijelog Polja,
građevinsku dozvolu za izgradnju potpornih armirano-betonskih zidova, radi
urđenja terena oko poslovnog objekta na urbanističkoj parceli koju činje kat.
parcele broj 444/1 i 443 KO-Bijelo Polje. U rješenju je navedeno da s obzirom
na konfiguraciju terena, uređenje terena predmetne urbanističke parcele
obuhvata izgradnju potpornih armirano-betonskih zidova uz granicu parcele u
cilju obezbjeđenja stabilnosti trupa željezničke pruge, kao i obezbjeđenje
pristupne rampe sa ulice S.Penezića, nasipanje terena, izgradnju jednosmjerne
saobraćajnice unutar urbanističke parcele, parking mjesta, izgradnju trotoara,
postavljanje ivičnjaka i dr.
Uvidom u saobraćajnu saglasnost Opštine Bijelo Polje broj 06/1-1131 od 29. 05.
2009. godine, utvrđeno je Sekretarijat za uređenje prostora Opštine B.Polje
dana 29. 05. 2008. godine, a postupajući po zahtjevu D. "E.K." iz Bijelog
Polja, izdao saobraćajnu saglasnost za izgradnju poslovnog objekta na kat.
parcelama br. 444/1; 444/2 i 443 KO-Bijelo Polje u ul. S.Penezića u Bijelom
Polju. Navedeno je još da je izmjenama i dopunama DUP-a centralne zone Bijelo
Polje, pristup objektu na kat. parcelama broj 444/1; 444/2 i 443 KO-Bijelo
Polje, planiran iz ulice S.Penezića.
Iz pisanog dokaza zahtjeva upućenog Ministarstvu finansija od 16. 12. 2010.
godine, proizilazi da je Ministarstvu finansija Vlade Crne Gore od strane D.
"E.K." podnešen zahtjev za prodaju zemljišta i to dio kat. parcele 441 koja je
u vlasništvu Države Crne Gore.
Iz pisanog dokaza akta Ministarstva finansija broj 07-9-14904/10 od 22. 12.
2010. godine, proizilazi da je povodom zahtjeva D. "E.K." od 16. 12. 2010.
godine, Ministarstvo finansija obavijestilo D. "E.K." da je potrebno da
dostave list nepokretnosti za navedenu kat. parcelu, da angažuju ovlašćenu
geodetsku organizaciju koja će sačiniti elaborat o parcelaciji kat. parcele
441 i potvrdu Sekretarijata za urbanizam Opštine Bijelo Polje da dio kat.
parcele 441, koji žele da kupe, predstavlja dio urbanističke parcele.
Iz pisanog dokaza akta Ministarstva finansija broj 07-14904/10 od 25. 01.
2011. godine, proizilazi da se Ministarstvo obratilo Upravi za nekretnine i od
istih tražilo da Uprava po izlasku na lice mjesta utvrdi da li je kat. parcela
441, nekategorisani, regionalni ili magistralni put.
Iz pisanog dokaza zapisnika o inspekcijskoj kontroli Ministarstva uređenja
prostora i zaštite životne sredine od 23. 02. 2011. godine, proizilazi da je
dana 23. 02. 2011. godine službeno lice izašlo na lice mjesta radi kontrole
investitora D. "E.K." iz Bijelog Polja.
Iz pisanog dokaza zapisnika o inspekcijskoj kontroli Ministarstva uređenja
prostora i zaštite životne sredine broj 1003/19 od 14. 09. 2010. godine,
proizilazi da je dana 14. 09. 2010. godine, inspektor izašao na lice mjesta i
utvrdio da je investitor u sklopu uređenja prostora a pored poslovnog objekta
u izgradnji izgradio potporni zid dimenzija, dužine oko 25m, širine 0,30m i
visine oko 1,70m. Investitor je tom prilikom dao na uvid građevinsku dozvolu
od 11. 11. 2008. godine i glavni projekat, pa inspektor konstatuje da se iz
istog vidi da je predmetni zid predviđen da se izgradi.
Sud je cijenio nalaz i mišljenje vještaka saobraćajne struke Č.M.
a, od 27. 10. 2010. godine, u kome vještak navodi da je izgradnjom betonskog
zida uz magistralni put na potezu kroz grad, obezbijeđena horizontalna
preglednost puta za kočenje, dok horizontalna preglednost puta za preticanje
nije obezbijeđena.
Sud je cijenio nalaz i mišljenje vještaka građevinske struke R.M.a od 27. 09.
2010. godine; dopunu nalaza od 08. 11. 2011. godine i pojašnjenje dato na
glavnom pretresu od 04. 04. 2011. godine. Vještak R. u osnovnom nalazu navodi
da su udaljenost objekta i njegovih djelova koji se smatraju sastavnim dijelom
objekta a što je svakako i ograda dvorišta objekta, trebali biti udaljeni od
osovine puta 8,90m. Kazao je da je projektant ove uslove ispoštovao, s tim što
je prilikom izvođenja radova na izgradnji betonskog zida - ograde prema
magistralnom putu, projekat nije ispoštovan, pa je zid izveden 2,20m, bliže
magistrali i nije ispoštovana ni regulaciona ni građevinska linija. U dopuni
nalaza, vještak je pojasnio da se zapravo ne radi o ogradi, već o potpornom
betonskom zidu prema magistralnom putu. Na osnovu dopune projekta Ministarstvo
uređenja prostora i zaštite životne sredine izdalo je rješenje kojim je
definisan obim i vrsta radova na koje se odnosi: izrada potpornih armirano-
betonskih zidova radi uređenja terena oko poslovnog objekta u koji ulazi i
potporni zid prema magistralnom putu. U pojašnjenju nalaza, na glavnom
pretresu od 04. 04. 2011. godine, vještak R. je ostao pri osnovnom nalazu
navodeći da je potporni zid oko 2,20m spušten u odnosu na građevinsku liniju,
s tim što je novim Rješenjem, dobijena građevinska dozvola za postojeće
izvedeno stanje. Sud je nalaz i mišljenje vještaka građevinske struke u
potpunosti prihvatio.
Sud je cijenio nalaz i mišljenje vještaka geodetske struke K.S.a od 21. 09.
2011. godine, te pojašnjenje dato na ranijem glavnom pretresu, dopunu nalaza i
mišljenja vještaka geod. struke K.S.a i pojašnjenje dato u ponovnom postupku.
Vještak K. u osnovnom nalazu, od 21. 09. 2011. godine, navodi da je uvidom u
podatke kat. operata i elaborata kao i spise predmeta, te neposrednim
premjerom spornog betonskog zida na licu mjesta, ustanovio da se kat. parcela
broj 444/1 površine 1400m2, a koja je upisana u LN 3289 KO-Bijelo Polje na ime
Državna svojina 1/1, "E.K." D. Bijelo Polje korišćenje 1/1. Parcela 441 po
načinu korišćenja magistralni put površine 14520m2 i upisana je u LN 3775 KO-
Bijelo Polje na ime Vlade CG svojina 1/1. Predmetna zemljišta se nalaze u
gradsko-građevinskom području za koje je izrađen DUP. Dalje je naveo da je
nakon izvršenog premjera spornog betonskog zida i kancelarijske obrade
podataka utvrdio da je predmetni sporni zid postavljen dijelom parcele broj
441, upisane kao magistralni put u dužini od 31,76m. Dalje je naveo da je po
podacima službene evidencije katastra nepokretnosti, utvrdio da je
postavljanjem betonskog zida od parcele broj 441 zauzeta površina od 69m2.
Dalje je naveo da je tehničkom obradom podataka, izvršio upoređivanje granica
novoplaniranih urbanističkih parcela broj 1007 i 1008 po DUP-u centralne zone
Bijelo Polje, sa granicama spoljne ivice betonskog zida i utvrdio da se
izgradnjom istog u odnosu na granice urbanističke parcele zauzeta površina od
21m2 od kat. parcele magistralnog puta broj 441, što sa preostalom spornom
površinom od kat. parcele broj 444/1 a koja iznosi 48m2, pa ukupna sporna
površina iznosi 69m2. Pojašnjavajući ovaj nalaz vještak K. je kazao da su
instrumenti kojima je mjerio na licu mjesta precizni u milimetar.
U dopuni nalaza od 02. 04. 2012. godine, vještak K. je kazao da je u odnosu na
stanje dato u nalazu od 21. 09. 2011. godine, pa je kat. parcela broj 441
trpjela promjene po zahtjevu Ministarstva finansija broj 07-14904/2010 od 22.
11. 2011. godine, te akta Sekretarijata za uređenje prostora broj 06/1-1349 od
17. 10. 2011. godine, za parcelaciju i promjenu načina korišćenja radi
formiranja novoplaniranih urbanističkih parcela, kao i izvršenog premjera i
parcelacije od ovlašćene geodetske organizacije, pa je ista pocijepana na tri
dijela i to: novi broj 441/1 po načinu korišćenja magistralni put površine
14239m2; 441/2 po načinu korišćenja zemljište uz privrednu zgradu površine
111m2; i 441/3 po načinu korišćenja zemljište uz privrednu zgradu površine
170m2. Parcele su upisane u LN broj 3775 KO-Bijelo Polje na ime Vlade Crne
Gore svojina 1/1. Dalje je naveo da je nakon izvršene parcelacije kat. parcele
441, a po podacima službene evidencije katastra nepokretnosti koji su u
vrijeme izrade dopune nalaza i mišljenja od predmetne sporne površine koja
iznosi 69m2, površina od 48m2 čini dio novoformirane parcele 441/2, dok
površina od 21m2 čini dio novoformirane parcele broj 441/1. Vještak je u
dopuni nalaza naveo granice površine od 48m2 spornog dijela koji se nalazi na
parceli 441/2, kao i granice spornog dijela od 21m2 koji se nalazi na parceli
441/1. U pojašnjenjima nalaza vještak K. je ostao pri osnovnom nalazu i
dopunama nalaza.
Sud je nalaz i mišljenje vještaka geodetske struke u potpunosti prihvatio,
obzirom da je vještak izlazio na lice mjesta a zatim na osnovu prikupljenih
terenskih podataka, obradom istih uz upotrebu podataka koji su u službenoj
upotrebi, dao nalaz i mišljenje, te dopunu, koje ovaj sud prihvata, obzirom da
je do istih podataka došao i vještak geod. struke M. Vučeta.
Uvidom u kopiju plana vještaka K.S.a, utvrđen je položaj parcela na licu
mjesta.
Sud je cijenio nalaz i mišljenje vještaka geod. struke M. V., od 23. 10. 2012.
godine, u kome vještak navodi da je sporni betonski zid postavljen između kat.
parcela 441/2 i 441/1 sa lijeve strane magistralnog puta Bijelo Polje -
Prijepolje, a vještak je opisao i granice sporne parcele. U svom mišljenju
vještak je kazao da je izgradnjom betonskog zida zauzet dio kat. parcele br.
441/1 upisane u LN broj 3557 KO-Bijelo Polje, na ime Vlade Crne Gore u
površini od 21m2. U dopuni nalaza vještak M. navodi da D. "E.K." posjeduje
kat. parcelu broj 443 po kulturi pašnjak prve klase u površini od 112m2 i
pomoćne zgrade površine 31m2 i kat. parcelu broj 444/1 po kulturi voćnjak
druge klase površine 1400m2, pomoćne zgrade u privredi površine 953m2 i
dvorište površine 1051m2, upisane u LN broj 3289 KO-Bijelo Polje. Parcela je
obuhvaćena DUP-om centralna zona koji je tada bio u upotrebi. D. "E.K."
podnosi zahtjev broj 85 od 31. 10. 2008. godine, Ministarstvu ekonomskog
razvoja Podgorica za izdavanje građevinske dozvole radi izgradnje poslovnog
objekta. Ministarstvo donosi rješenje broj 1102-08-9026/1-08 od 11. 11. 2008.
godine, za izdavanje građevinske dozvole radi izgradnje poslovnog objekta na
urbanističkoj parceli koju čine kat. parcele broj 443 i 444/1 koje su
zahvaćene DUP-om centralna zona. D. "E.K." Bijelo Polje, zahtjevom broj
05-4993/1 od 08. 12. 2010. godine, zatražilo je od Ministarstva održivog
razvoja, izdavanje građevinske dozvole radi uređenja prostora i izgradnje
potpornih armirano-betonskih zidova na kat. parcelama broj: 443 i 444/1.
Ministarstvo rješenjem broj 05-4993/2 od 10. 02. 2011. godine, izdaje
građevinsku dozvolu za izgradnju potpornih armirano-betonskih zidova na kat.
parcelama broj 443 i 444/1 koje se vode na D. "E.K." - Bijelo Polje. D. "E.K."
Bijelo Polje pristupa izgradnji potpornih armirano-betonskih zidova a prema
projektu urađenom od strane D. "G." -Nikšić. D. "E.K." postavlja zid na kat.
parceli broj 441 koja se tada vodila na Vladu Crne Gore. Usvajanjem izmjena i
dopuna DUP-a centralna zona formirana su dva urbanistička placa UP1007 i 1008,
koji obuhvataju i dio kat. parcele br. 441 koja je bila u državnoj svojini. D.
"E.K." zahtjevom broj 74 od 16. 12. 2010. godine, zatražila je od Ministarstva
finansija prodaju dijela kat. parcele br. 441 radi kompletiranja urbanističkog
placa. Ministarstvo finansija dostavlja obavještenje broj 07-14904/1 od 22.
12. 2010. godine, u kome nalaže D. "E.K." da angažuje licenciranu agenciju
radi snimanja urbanističkog placa, te elaborat dostavi Upravi za nekretnine da
se izvrši parcelacija kat. parcele. D. "E.K." angažuje geodetsku firmu "G.A."
koja vrši prenošenje urbanističkog placa i elaborat dostavlja Upravi za
nekretnine PJ B.Polje, koja isti ovjerava i vrši preparcelaciju kat. parcele
broj 441 na 441/1; 441/2 i 441/3. Ministarstvo finansija donosi zaključak broj
06-753/3 od 25. 04. 2012. godine, da se može izvršiti prodaja nepokretnosti i
to kat. parcele broj 441/2 površine 111m2 i 441/3 površine 170m2, pa D. "E.K."
kupuje predmetne parcele. Uprava za nekretnine PJ Bijelo Polje zatim upisuje
kat. parcele 441/2 i 441/3 na ime D. "E.K.". Formiranjem urbanističkog placa
1007 i 1008 promijenjeno je vlasništvo kat. parcela 441/2 i 441/3, tako da je
dio zemljišta od 48m2 pripao preduzeću D. "E.K.", a u sastavu parcele 441/2.
Nakon formiranja urbanističkih parcela betonski zid ostao je van granica
urbanističkog placa u površini od 21m2 i zauzima dio kat. parcele 441/1. U
pojašnjenju nalaza vještak M. ostao je pri osnovnom nalazu, te dopuni nalaza,
ističući da je mjerenje na terenu vršeno na dva načina i to: "GPS"-om, i na
drugi način kada je uzeo koordinate poligonih tačaka iz Uprave za nekretnine i
izvršio mjerenja koja su se poklapala. Sud je nalaz i mišljenje vještaka
geodetske struke M.V.u potpunosti prihvatio, obzirom da je vještak izlazio na
lice mjesta a zatim na osnovu prikupljenih terenskih podataka, obradom istih
uz upotrebu podataka koji su u službenoj upotrebi, dao nalaz i mišljenje, te
dopunu, koje ovaj sud prihvata, obzirom da je do istih podataka došao i
vještak geod. struke K.S..
Iz pisanog dokaza ugovora o prodaji nepokretnosti zaključenog dana 10. 05.
2012. godine između prodavca Vlade Crne Gore i kupca D. "E.K.", utvrđeno je da
je navedenog dana između Crne Gore - Vlada Crne Gore - Ministarstvo finansija
koje zastupa R.Z., kao prodavca i D. "E.K." koga zastupa Č.E., kao kupca,
zaključen ugovor o kupoprodaji nepokretnosti, čiji predmet su nekretnine iz
lista nepokretnosti broj 3775 KO-Bijelo Polje, označene kao kat. parcela broj
441/2 po kulturi zemljište uz privrednu zgradu površine 111m2 i kat. parcela
broj 441/3 po kulturi zemljišta uz privrednu zgradu površine 170m2.
Iz pisanog dokaza građevinskog dnevnika preduzeća D. "B.", proizilazi da je
vođen povodom izgradnje armirano betonskog zida. Dnevnik je vođen počev od 02.
08. 2010 godine. U dneviku na dan 25. 08. 2010. godine konstatovano je kako
izvođač radova traži od investitora da mu se dostave geodetski podaci za
izvođenje radova na AB zidu oko objekta kao i projekat istih, dok je dana
26.08. 2010. godine konstatovano da je izvođač radova od investitora dobio
idejno rješenje potpornih zidova oko objekta. Dana 30. 08. 2010. godine u
dnevniku je konstatovano da je vršeno geodetsko obilježavanje AB zida "pored
magistrale", a konstatovano je i da je izvođač radova dobio nalog od
investitora da poveća širinu temelja za zid pored magistrale. Na dan 31. 08.
2010. godine, konstatovano je da je vršen mašinski iskop za temelje AB zida
pored magistrale, dok je na dan 02. 09. 2010. godine konstatovano da je
postavljena oplata za izradu AB zida pored magistrale i izvršena betonaža.
Iz izvoda iz KE, na ime okrivljenog utvrđeno je osuđivan presudama Osnovnog
suda u Bijelom Polju K. br. 343/02 od 18. 10. 2002. godine zbog KD iz čl. 37/1
KZ RCG novčanom kaznom od 250,00 eura i K. br. 48/08 od 22. 01. 2009. godine
zbog KD iz čl. 152/2-1 KZ CG kaznom zatvora od 2 mjeseca.
Okrivljeni se branio da je sporni zid postavljen nakon dobijanja potrebnih
odbrenja, s tim što prvobitnim projektom preduzeća "G.", nije bila predviđena
izgradnja potpornog zida, pa je novim projektom, preduzeća "G." predviđena
izgradnja potpornog zida a shodno zahtjevu koji je Ministarstvo uređenja
prostora uputilo preduzeću "E.K.". Branio se i da je preduzeće "G." iz
Nikšića, prilikom izrade ovog novog projekta za izgradnju zida koristilo
geodetske podatke preduzeća "G." iz Podgorice. Branio se i da nije znao da je
izgradnjom ovog zida zauzeta površina koja je u vlasništvu Vlade Crne Gore,
jer je rađeno shodno projektu i geodetskim podacima dobijenim od firme "G." iz
Podgorice.
Ovakva odbrana okrivljenog obezvrijeđena je izvedenim dokazima. Naime utvrđeno
da je sporni zid izgrađen u periodu od 12. 09. 2010 do 14. 09. 2010 godine. U
tom periodu parcela 441 nije bila pocijepana, već je parcela 441 bila u
vlasništvu Države Crne Gore. D. "E.K." tek zahtjevom broj 74 od 16. 12. 2010.
godine, zatražilo je od Ministarstva finansija prodaju dijela kat. parcele br.
441 radi kompletiranja urbanističkog placa. Ministarstvo finansija dostavlja
obavještenje broj 07-14904/1 od 22. 12. 2010. godine, u kome nalaže D. "E.K."
da angažuje licenciranu agenciju radi snimanja urbanističkog placa, te
elaborat dostavi Upravi za nekretnine da se izvrši parcelacija kat. parcele.
D. "E.K." angažuje geodetsku firmu "G.A." koja vrši prenošenje urbanističkog
placa i elaborat dostavlja Upravi za nekretnine PJ B.Polje, koja isti ovjerava
i vrši preparcelaciju kat. parcele broj 441 na 441/1; 441/2 i 441/3. Dakle u
vrijeme izgranje zida, parcela 441 nije bila pocijepana i bila je u vlasništvu
države. U vrijem izgradnje spornog zida do ulice S. Penezića, D. "E.K." nije
ni uputila zahtjev Državi Crnoj Gori, da eventualno kupi dio parcele 441
obzirom da je zahtjev za prodaju zemljišta upućen Ministarstvu finansija, dana
16. 12. 2010. godine. Dakle okrivljeni kao odgovorno lice u D. E.K. B. Polje,
koga predstavlja i u čije ime postupa, je znao da je u vrijeme izgradnje
spornog zida do UL. S.Penezića, D. E.K., nije vlasnik parcele br 441, obzirom
da je Ministarstvo, Rješenjem broj 1102-08-9026/1-08 od 11. 11. 2008. godine,
izdalo građevinsku dozvolu radi izgradnje poslovnog objekta na urbanističkoj
parceli koju čine kat. parcele broj 443 i 444/1 koje su zahvaćene DUP-om
centralna zona.
D. "E.K." Bijelo Polje, zahtjevom broj 05-4993/1 od 08. 12. 2010. godine,
zatražilo je od Ministarstva održivog razvoja, izdavanje građevinske dozvole
radi uređenja prostora i izgradnje potpornih armirano-betonskih zidova na kat.
parcelama broj: 443 i 444/1. Ministarstvo rješenjem broj 05-4993/2 od 10. 02.
2011. godine, izdaje građevinsku dozvolu za izgradnju potpornih armirano-
betonskih zidova na kat. parcelama broj 443 i 444/1 koje se vode na D. "E.K."
- Bijelo Polje. Dakle D. "E.K." skoro pet mjeseci nakon izgradnje zida, dobija
građevinsku dozvolu, koja se odnosi na gradnju na kat. parcelama 443 i 444/1,
a nikako na kat. parceli br. 441.
S toga odbrana okrivljenog da je sporni zid izgrađen nakon dobijanja potrebnih
odbrenja, je neosnovana, obzirom da je utvrđeno da je rađeno uparvo suprotno.
Odbranu okrivljenog da nije znao da je izgradnjom ovog zida zauzeta površina
koja je u vlasništvu Vlade Crne Gore, jer je rađeno shodno projektu i
geodetskim podacima dobijenim od firme "G." iz Podgorice, sud takođe ne
prihvata cijeneći je srečunatom radi izbjegavanja sopstvene krivice, obzirom
da svjedok A.S.o, u svom iskazu, negira da su on ili njegova firma, vršili
bilo kakve geodetske poslove prije nego je zid izgrađen prema ul. Slobodana
Penezića a kazao je i da nije, izvođaču radova, kao ni vlasniku parcele,
pokazao granicu između njegove parcele i državne parcele. Izvođač radova, ili
vlasnik su, bez konsultovanja njegove firme, odredili trasu kojom je
postavljen zid prema ulici Slobodana Penezića. Takođe i svjedok Knežević
navodi da je njegova firma G. angažovana od strane preduzeća "E.K." kako bi
izgradila, glavni projekat poslovnog objekta. Projekat su izradili na osnovu
urbanističko-tehničkih uslova koje su dobili od tada Ministarstva uređenja
prostora u kome su bili sadržani svi potrebni parametri. Istovremeno sa
izradom projekta poslovnog objekta, uradili su i projekat potpornog zida u
nožici nasipa pruge Bijelo Polje-Podgorica i tim projektom je bila predviđena
izgradnja potpornog zida paralelno sa prugom i obložni zid koji od potpornog
zida do pruge, ide pod uglom od 90 stepeni prema ulici Slobodana Penezića i
pridržavali su se parametara regulacione linije urbanističke parcele
vlasništvo investitora. Svjedok Knežević je kazao i da se preduzeće "G." nije
bavilo projektovanjem zida prema ulici Slobodana Penezića i prema njegovim
saznanjima projekat je uradila firma "B.B." iz Bijelog Polja, nakon čega je
firma G. a na osnovu dostavljene situacije koju je uradilo preduzeće "G.A." iz
Podgorice, uradila elaborat postojećeg stanja urbanističkih parametara na
parcelama broj: 444/1, 444/2 i 443. Kazao je još da kada su radili elaborat
postojećeg stanja, zid prema ulici Slobodana Penezića je bio izgrađen.
Pojasnio je da je njegova firma, a na traženje ministarstva izradilo elaborat
postojećeg stanja, kao dopunu projekta uređenja terena. Zid prema ulici
Slobodana Penezića osnovnim projektom nije bio predviđen. Kazao je još da kada
je rađen elaborat postojećeg stanja imao je u vidu situaciju predstavljenu od
preduzeća "G.A." i nije znao da je projektom zahvaćena parcela 441. Navodi
ovog svjedoka potvrđeni su mišljenjem vještaka građevinaske struke R.M.a koji
se izjasnio da je projektant uslove ispoštovao, s tim što je prilikom
izvođenja radova na izgradnji betonskog zida prema magistralnom putu, projekat
nije ispoštovan, pa je zid izveden 2,20m, bliže magistrali i nije ispoštovana
ni regulaciona ni građevinska linija.
Stoga odbranu okrivljenog, da je sporni zid izgrađen po prijektu i podacima
dobijenim od agencije G.A.i da nije znao da je izgradnjom zida zauzeto državno
zemljište, sud ne prihvata.
Ne prihvatajući odbranu okrivljenog cijeneći je sračunatom u cilju
izbjegavanja sopostvene krivice a iz dokaza izvedenih tokom postupka sud je
nesporno utvrdio da je okrivljeni, kao odgovorno lice u D. "E.K.", izgradnom
potpornog betonskog zida dimenzija 31,76 metara x 0,30 metara i visine 2
metrara, neutvrđenog dana u periodu od 12. 09. 2010 do 14. 09. 2010 godine,
protivpravno zauzeo državno zemljište u površini od 69 metara kvadratnih i to:
dio parcele 441/2 u površini od 48 metara kvadratnih koja se graniči sa
sjeverozapadne strane dijelom parcele 444/1 u dužini 31,89 metara, upisana na
ime državna svojina 1/1, sa jugozapadne strane preostalim dijelom parcele
441/2 u dužini 2,87 metara koja je upisana na ime Vlade Crne Gore svojina 1/1,
sa jugoistočne strane parcelom 441/1 u dužini 31,82 metra upisana na ime Vlade
Crne Gore svojina 1/1 i sa sjeveroistočne strane parcelom 441/1 u dužini 0,16
metara koja je upisana na ime Vlade Crne Gore svojina 1/1, te dio parcele
441/1 u površini od 21 metar kvadratni koji se graniči sa sjeverozapadne
strane dijelom parcele 441/2 u dužini 31,82 metra upisana na ime Vlade Crne
Gore svojina 1/1, sa jugozapadne strane preostalim dijelom parcele 441/1 u
dužini 0,19 metara koja je upisana ne ime Vlade Crne Gore svojina 1/1, sa
jugoistočne strane parcelom 441/1 u dužini 31,76 metara upisana na ime Vlade
Crne Gore svojina1/1 i sa sjeveroistočne strane parcelom 441/1 u dužini 1,22
metra upisana na ime Vlade Crne Gore svojina 1/1, koje zemljište je upisano u
LN br. 3334 KO Bijelo Polje kao državna svojina sa obim prava svojine 1/1.
U opisanim radnjama okrivljenog stekla su se sva bitna obilježja bića
krivičnog djela koje mu je stavljeno na teret, obzirom da je bez valjanog
pravnog osnova postavljanjem armirano betonskog zida zauzeo 69 m2, zemljišta
koje je u vrijeme izvršenja krivičnog djela bilo u vlasništvu Države Crne Gore
- Vlada CG i to površinu od 48m2 od parcele 441/2, koju je kasnije kupio s tim
što je navedena parcela u vrijeme izvršenja krivičnog djela nesporno bila u
državnom vlasništvu i površinu od 21m2 od parcele 441/1 takođe u državnom
vlasništvu. Krivično djelo okrivljeni je izvršio sa umišljajem, obzirom da je
bio svjestan, da AB zid, u vijeme izgradnje nije postavljen granicama parcela
koje je kupilo D. "E.K.", obzirom da je položaj granica parcela nedvosmisleno
znao, obzirom da je kako je sam naveo uveden u posjed parcela koja je kupilo
D. "E.K.", pa je očigledno svjesno postavio sporni zid do ulice S.Penezića
upravo sa ciljem da bi zauzimanjem državnog zemljišta, napravio odgovarajući
pristup za parking prostor objekta koji gradi, i to za pristup vozila većih
gabarita kako je to predstavljeno u skici koju je izradio vještak građevinske
struke M. R..
Odlučujući u pogledu vrste krivične sankcije, a cijeneći sve okolnosti iz čl.
42 Krivičnog zakonika, sud je kod okrivljenog, kao olakšavajuće okolnosti
našao, da se radi o porodičnoj osobi. Od otežavajućih okolnosti na strani
okrivljenog sud je našao raniju osuđivanost, s tim što proizilazi da nije
osuđivan za istovrsna krivična djela, a sud je imao u vidu i činjenicu da je
okrivljeni, nakon izvršenja djela, od Države Crne Gore, kupio površinu od 48
metara kvadratnih, pa je sud okrivljenog osudio na novčanu kaznu od 1.800,00 €
(hiljaduiosamstoerua), cijeneći pri tom da će se izrečenom novčanom kaznom,
postići svrha kažnjavanja iz čl. 32 Krivičnog zakonika.
Shodno čl. 226 i 229 Zakonika o krivičnom postupku, odlučeno je u pogledu
paušala, u iznosu od 100,00€, pri čemu je sud vodio računa o složenosti i
trajanju krivičnog postupka, te imovnskim prilikama okrivljenog, kao i o
ostalim troškovima krivičnog postupka, u ukupnom iznosu od 1.041,00€, a koji
se odnose na troškove izlaska suda na lice mjesta radi uviđaja, iznos od
38,00€, troškove vještačenja po vještaku saobraćajne struke, iznos od 214,50€,
troškove vještačenja po vještaku građevinske struke, iznos od 209,00€,
troškove vještačenja po vještaku geodestske struke, K.S.a iznos od 192,50,
troškove vještačenja po vještaku geodestske struke, M.S.a iznos od 176,00€,
troškove vještačenja po vještaku geodestske struke, B.B.iznos od 176,00€,
troškove vještačenja po vještaku geodestske struke, M.V.iznos od 192,50€ a
koja sredstva su isplaćena iz predračunskih sredstava suda.
Sud je oštećenu držaavu Crnu Goru radi ostavrivanja imovinskog zahtjeva uputio
na parnični postupak.
Sa iznijetih razloga shodno čl. 374 Zakonika o krivičnom postupku, odlučeno je
kao u izreci presude.
OSNOVNI SUD U BIJELOM POLJU
Dana 18. 12. 2012. godine,
ZAPISNIČAR, S U D I J A,
Jovanka R. s.r. Ivan Adamović s.r.