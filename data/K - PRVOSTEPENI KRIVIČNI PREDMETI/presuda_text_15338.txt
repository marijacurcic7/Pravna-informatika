K. br. 57/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Jovanke Raičević, kao zapisničara, u krivičnom predmetu
protiv okrivljenog Š.R.a, iz Apatina-Srbija, zbog krivičnog djela građenje
objekta bez građevinske dozvole iz čl. 326a Krivičnog zakonika, po optužnom
predlogu Osnovnog državnog tužilaštva u Bijelom Polju, KT. br. 5/11 od 16. 01.
2012. godine, nakon održanog glavnog i javnog pretresa, u prisustvu zamjenika
ODT-a u Bijelom Polju Zvrko Denisa i okrivljenog, dana 29. 03. 2012. godine,
donio je i javno objavio,
P R E S U D U
Okrivljeni Š.R., od oca I., majke M., rođene P., rođen .... godine, u Bijelom
Polju, sa prebivalsištem u Srbiji- Apatin, ul. M.P.B.br. 8, završio višu
školu, oženjen, otac dvoje punoljetno djece, lošeg imovnog stanja, neosuđivan,
K R I V J E
-Zato što je:
-Tokom 2011. godine, u mjestu Obrov, opština Bijelo Polje, na katastarskoj parceli br. 4052 KO-Bijelo Polje, protivno čl. 69 Zakona o uređenju prostora i izgradnji objekata (»Služb. List CG«, broj 51/2008) započeo građenje objekta bez prethodno pribnavljene građevinske dozvole, na način što je uz postojeći stambeni objekat dogradio prizemlje, sprat i potkrovlje gabarita u osnovici 5x6m,
-čime je izvršio krivično djelo građenje objekta bez građevinske dozvole iz čl. 326-a Krivičnog zakona, 
-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 226, 229 i 374 Zakonika o krivičnom postupku, i z r i č e,
USLOVNU OSUDU
Kojom mu utvrđuje kaznu zatvora od 6 (šest) mjeseci i istovremeno određuje da
se kazna neće izvršiti ukoliko u roku od 1 (jedne) godine ne izvrši novo
krivično djelo.
Okrivljeni se obavezuje da plati ovom sudu na ime paušala iznos od 25,00€, na
račun Depozita novčanih kazni, troškova postupka i paušala CG, broj:
832-151-35, u roku od 15 dana, po pravosnažnosti presude, pod prijetnjom
prinudnog izvršenja, s tim što je dokaz o uplati istog, dužan dostaviti
krivičnoj pisarnici ovog suda.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br. 5/11
od 16. 01. 2012. godine, optužen je Š.R., iz Apatina, zbog krivičnog djela
građenje objekta bez građevinske dozvole iz čl. 326-a Krivičnog zakona.
Glavni pretres je održan i zaključen u prisustvu zamjenika ODT-a u Bijelom
Polju Zvrko Denisa i okrivljenog Š.R.a.
Zamjenik Osnovnog državnog tužioca u Bijelom Polju, u završnoj riječi je
izjavio da je na osnovu izvedenih dokaza na glavnom pretresu utvrđeno da je
okrivljeni učinio krivično djelo koje mu je stavljeno na teret optužnim
predlogom, pa s obzirom na sve olakšavajuće okolnosti na strani okrivljenog
predložio je sudu da istom izrekne uslovnu osudu.
Okrivljeni Š.R. u svojoj odbrani, na glavnom pretresu, je izjavio da u mjestu
Obrov posjeduje polovinu kuće koja je izgrađena 1957. godine, a druga polovina
kuće vlasništvo je njegovih sinovaca Š.R.a i R.a, s tim što dio kuće koji je
pripao njemu u vlasništvo nije završen. Dalje je naveo, da je on, dana 02. 06.
2011. godine, uz kuću, odnosno uz dio kuće koji njemu pripada, započeo sa
gradjevinskim radovima u cilju dogradnje kupatila, obzirom da u postojećem
objektu isto nije imao. Naveo je da je tačno da je dio koji je započeo sa
gradnjom 02. 06. 2011. godine, u osnovi dimenzija 5x6m i da se taj dio objekta
sastojao od prizemlja, sprata i potkrovlja, koji su ozidani, a zaključno sa
22. 07. 2011. godine, na potkrovlju su postavljeni rogovi, a zatim je
prekriven limom. Takođe, naveo je da nije tražio građevinsku dozvolu za
dogradnju objekta, jer tu dozvolu niko i ne traži, a mislio je da takva
dozvola treba samo za gradnju objekata na područiju koje je urbanizovano i
nije se obraćao službama opštine Bijelo Polje niti je od njih tražio izdavanje
bilo kakve dozvole za ovu gradnju. Dana 22. 07. 2011. godine, na lice mjesta
došao je inspektor zaštite prostora Š., koji mu je tada tražio građevinsku
dozvolu koju on nije posjedovao, nakon čega je inspektor kazao da će naložiti
rušenje objekta, ukoliko ne pribavi građevinsku dozvolu.
U završnoj riječi je izjavio da smatra da nije kriv za djelo koje mu je
stavljeno na teret i predložio je sudu da ga oslobodi od optužbe.
Radi utvrđivanja odlučnih činjenica i krivice okrivljenog, sud je u dokaznom
postupku, na glavnom pretresu, izveo dokaze: saslušao u svojstvu svjedoka Š.
A.a; pročitao zapisnik o inspekcijskoj kontroli br. 1003-129/11 od 22. 07.
2011. godine i br. 1003-123/11 od 05. 08. 2011. godine, br. 1003-217/11 od 12.
10. 2011. godine; pročitao rješenje Ministarstva održivog razvoja i turizma -
inspektora zaštite prostora br. 1003 -219/11 od 08. 09. 2011. godine; izvršio
uvid u foto-dokumentaciju i izvršio uvid u izvod iz kaznene evidencije na ime
okrivljenog.
Cijeneći odbranu okrivljenog i dokaze pojedinačno i u međusobnoj vezi, shodno
čl. 370 Zkp-a, sud je utvrdio činjenično stanje i na osnovu takvog utvrđenog
činjeničnog stanja zaključio da je okrivljeni izvršio krivično djelo stavljeno
mu na teret optužbom, te da je za isto kriv.
Naime, iz iskaza svjedoka Š. A.a, koji je zaposlen u Ministarstvu održivog
razvoja i turizma, na mjestu inspektora zaštite prostora, sud je utvredio da
je isti, dana 22. 07. 2011. godine, a po prijavi Komunalne policije opštine
Bijelo Polje, izašao mjesto Obrov, gdje je obavio kontrolu dogradnje objekta
koju je vršio invenstitor Š.R.. Na dan kontrole bili su ozidani prizemlje,
sprat i potkrovlje, a na dan kontrole vršio je postavljanje drvne krovne
konstrukcije na tom objektu. Dalje je naveo, da je tom prilikom investitoru Š.
tražio građevinsku dozvolu, koju on nije imao, te da je istog upoznao sa
odredama Zakona o uređenju prostora i izgradnji objekata, odnosno da mu je za
dogradnju objekta potrebna građevinska dozvola. Kako mu je Š. tada kazao da mu
nije poznato da je i za gradnju na seoskom područiju potrebna građevinska
dozvola, on mu je kazao da se obrati nadležnom Sekretarijatu opštine Bijelo
Polje, radi pribavljanja građevinske dozvole i odložili su inspekcijski
pregled za 29. 07. 2011. godine. Dana 05. 08. 2011. godine, obavio je
telefonski razgovor sa Š.R.om i pitao ga da li se obraćao nadležnom
Sekretarijatu za izdavanje građevinske dozvole, na šta mu je on kazao da se
obraćao nadležnom Sekretarijatu, te da su mu iz Sekretarijata kazali da im se
obrati nakon završetka godišnjih odmora. Kako je kasnije utvrdio da se Š.R.
nije obraćao nadležnoj službi opštine Bijelo Polje, radi dobijanja građevinske
dozvole, on je donio rješenje o rušenju dana 08. 09. 2011. godine. Dalje je
naveo da je nakon toga, dana 12. 10. 2011. godine, opet izašao na lice mjesta
radi kontrole, kada je zatekao Š.R.a i kada je pokušao da mu uruči rješenje o
rušenju, s tim što je on isto odbio da primi, tog dana je video da je objekat
pokriven.
Iz zapisnika o inspekcijskoj kontroli br. 1003-129/11 od 22. 07. 2011. godine,
sačinjenog od strane inspektora zaštite prostora, proizilazi da je isti, dana
22. 07. 2011. godine, izvršio inspekcijski pregled kod Š.R.a, te utvrdio da
isti izvodi radove na dogradnji stambenog objekta na način što je izvršio
zidanje prizemlja, sprata i potkrovlje gabarita 5x6m, postavio drvnu krovnu
konstrukciju, te da se u momentu kontrole vrše radovi na objektu. Iz istog
zapisnika se utvrđuje da je inspektor zatražio potrebnu građevinsku dozvolu od
investitora Š.R.a, a da je isti nije posjedovao, ali je od inspektora zatražio
da odloži inspekcijski nadzor, kako bi od nadležnih opštinskih organa pribavio
potrebnu građevinsku dozvolu. Iz zapisnika br. 123/11 od 05. 08. 2011.godine,
sačinjenog od istog inspektora, utvrđuje se da je obavio telefonski razgovor
sa Š.R.om te da mu je isti kazao da nije pribavio građevinsku dozvolu zbog
godišnjih odmora u nadležnom opštinskom sekretarijatu. Iz zapisnika br. 217/11
od 12. 10. 2011. godine, takođe sačinjenog od istog inspektora, sud je utvrdio
da je inspektor, dana 12. 10. 2011. godine, ponovo izašao na lice mjesta kod
Š.R.a, da je istom pokušao da uruči rješenje, a da je Š. prijem rješenja
odbio, a Š. je usmeno saopštio da se pomenuto rješenje odnosi na rušenje
objekta. Ove pisane dokaze sud je u potpunosti prihvatio kao vjerodostojne.
Iz rješenja Ministarstva održivog razvoja i turizma od 08. 09. 2011. godine,
proizilazi da je investitoru Š.R.u naređeno da poruši dograđeni dio objekta uz
postojeći stambeni objekat gabarita 5x6m, sa rokom izvršenja od 15 dana, uz
upozorenje da će se u protivnom pristupiti administrativnom izvršenju
rješenja. Ovaj pisani dokaz sud je u potpunosti prihvatio kao vjerodostojan.
Iz izvoda iz KE na ime okrivljenog sud je utvrdio da isti do sada nije
kažnjavan.
Okrivljeni u svojoj odbrani ne priznaje izvršenje krivičnog djela stavljenog
mu na teret, niti svoju krivicu. Međutim ne spori da je dana 02. 06. 2011.
godine, započeo gradnju objekta u osnovi dimenzija 5x6m i da se taj dio
objekta sastojao od prizemlja, sprata i potkrovlja, a da za izvođenje ovih
radova nije imao izdatu građevinsku dozvolu. Branio se da nije znao da je
potrebna građevinska dozvola, za gradnju na seoskom području, međutim iz
sadržine pisanih dokaza kao i iskaza svjedoka Š.a sud je utvrdio da je
okrivljeni upoznat i upozoren, prilikom inspekcijskog nadzora da mu je
potrebna građevinska dozvola i pri tom mu je ostavljen adekvatan rok za
pribavljanje iste. Takođe utvrđeno je da je okrivljeni nepribavljanje
građevinske dozvole pravdao godišnjim odmorima zaposlenih u nadležnom organu
opštine. Međutim, okrivljeni kako je naveo u svojoj odbrani, nije se ni
obraćao nadležnom organu opštine radi izdavanje dozvole, pa njegovo postupanje
koje se tiče predočavanja inspektoru Š.u činjenice, kako zbog godišnjih odmora
nije pribavio dozvolu, koju zapravo nije ni tražio, jasno upućuje na zaključak
da je okrivljeni znao da mu je potrebna građevinska dozvola.
Iz navedenih razloga sud odbranu okrivljenog kako navodno nije znao da mu je
potrebna građevinska dozvola, ne prihvata već je cijeni unaprijed sračunatom u
cilju predstavljanja svog postupanju u zabludi, a radi izbjegavanja sopstvene
krivice.
S toga, ne prihvatajući odbranu okrivljenog, a iz dokaza izvedenih na glavnom
pretresu, sud je utvrdio činjenično stanje koje odgovara činjeničnom opisu iz
dispozitiva optužnice jer je nesumnjivo utvrđeno da je okrivljeni Š.R. tokom
2011. godine, u mjestu Obrov, opština Bijelo Polje, na katastarskoj parceli
br. 4052 KO-Bijelo Polje, započeo građenje objekta bez prethodno pribnavljene
građevinske dozvole, na način što je uz postojeći stambeni objekat dogradio
prizemlje, sprat i potkrovlje gabarita u osnovici 5x6m.
Postupajući na opisani način, okrivljeni je postupio protivno odredbi člana
69. Zakona o uređenju prostora i izgradnji objekata("Sl. List CG" br. 51/08),
kojim je propisano da se objekat može graditi na osnovu građevinske dozvole i
tehničke dokumentacije, čime je izvršio krivično djelo građenje objekta bez
građevinske dozvole iz čl. 326-a Krivičnog zakonika jer su se u njegovim
radnjama stekla sva bitna obilježja bića, predmetnog krivičnog djela.
Okrivljeni je bio svjestan da gradnju vrši bez prethodno pribavljene
građevinske dozvole, te je time krivično djelo izvršio sa direktnim
umišljajem.
Prilikom odlučivanja o vrsti i visini krivične sankcije, sud je cijenio
okolnosti iz čl. 42 Kz-a, koje se odnose na odmjeravanje kazne, pa je od
olakšavajućih okolnosti na strani okrivljenog našao da se radi o porodičnoj
osobi, ocu dvoje djece, licu lošeg imovnog stanja, koje do sada nije
kažnjavano, što ukazuje da nije sklon vršenju krivičnih djela.
Sud je mišljenja da olakšavajuće okolnosti na strani okrivljenog,
predstavljaju osnov za izricanje uslovne osude, pa je okrivljenom utvrdio
kaznu zatvora od 6 mjeseci i istom ostavio rok provjeravanja od jedne godine,
pri tom cijeneći da bi pristupanje izvršenju kazne suviše represivno djelovalo
na okrivljenog, nego da će i samo upozorenje, uz prijetnju kaznom, dovoljno
uticati na istog da u buduće ne vrši ova i slična krivična djela, i da će se
na taj način, ostvariti svrha uslovne osude predviđena u čl. 52 u vezi čl. 4
st. 2 Krivičnog zakonika, i time ostvariti svrha generalne i specijalne
prevencije.
Okrivljeni je, shodno čl. 226 Zkp-a, obavezan da ovom sudu plati na ime
paušala iznos od 25,00€, pri čemu je sud imao u vidu složenost i trajanje
krivičnog postupka, te imovinske prilike okrivljenog.
Iz iznijetog, odlučeno je kao u izreci presude, a shodno čl. 374 Zkp-a.
OSNOVNI SUD U BIJELOM POLJU
dana 29. 03. 2012. godine
Zapisničar, S u d i j a,
Jovanka Raičević s.r. Ivan Adamović s.r.