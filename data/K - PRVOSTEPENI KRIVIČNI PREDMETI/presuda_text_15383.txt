K.br.64/12
U IME CRNE GORE
OSNOVNI SUD U BIJELOM POLJU, sudija Raičević Violeta uz učešće namještenika
suda Joksimović Ljiljane, zapisničara, u krivičnom predmetu protiv okrivljenih
M.N.a, B.E.a i M.A.a, svi iz B.Polja, po optužnici ODT-e u B.Polju
Kt.br.35/2011 od 06.02.2011.godine, izmijenjenoj dana 07.11.2012.godine, zbog
krivičnog djela teška kradja iz čl.240.st.1. tač.1.KZ, nakon održanog usmenog
glavnog i javnog pretresa u prisustvu zamjenika ODT-e, okrivljenih B.E.a i
M.A.a i branioca po službenoj dužnosti okrivljenog M.N.a,dana
07.11.2012.godine donio je i javno objavio:
P R E S U D U
Okrivljeni M.N., jmbg...., od oca A. i majke H., rodjene H., rodjen
16.03.1969.godine u B.Polju, sa prebivalištem u ulici 13 Jul br.53 B.Polje,
osudjivan.
Okrivljeni B.E., jmbg...., od oca Ć., i majek H., rodjene R., rodjen
.....godine, u B.Polju, sa prebivalištem u mjestu N. bb, Musliman, državljanin
Crne Gore, neoženjen, pismen, sa završenom srednjom školom, nezaposlen,lošeg
imovnog stanja, neosudjivan.
Okrivljeni M.A. zb. B., jmbg.. od oca Ć., i majke N., rodjene B., rodjen
....godine u B.Polju, sa prebivalištem u Rasovu, opština B.Polje, Musliman,
državljanin Crne Gore, neoženjen, pismen, sa završenom srednjom školom, po
zanimanju instalater, srednejg imovnog stanja, nesudjivan.
K R I V I S U
Što su:
1.Neutvrdjenog dana polovinom septembra mjeseca 2010.godine, okrivljeni M.N.,
B.E. i M.A. , obili kuću oštećenog B.H.a u mjestu Z., opština B.Polje, na
način što su upotrebom podesnog sredstava nasilno otvorili ulazna vrata kuće i
nakon toga ušli u unutrašnjost iz koje su odzeli dvije vazdušne puške oznake "
Dina " NTHER 31" , svadbarski pištolj sa municijom za isti, čija je ukupna
vrijednsot 350,00 € a sve u namjeri da oduzimanjem tudjih pokretnih stvari
pribave sebi protivravnu imovinsku korist.
2.Neutvrdjenog dana polovinom novembra mjeseca 2010.godine okrivljeni M.N. i
M.A.obili kuću oštećenog Š.N.a u mjestu Korita opština B.Polje, na način što
su upotrebom podesnog sredstva nasilno otvorili ulazna vrata kuće, a nakon
toga ušli u unutrašnjost iz koje su oduzeli 1 frižider marke "Beko"
7506620009071066803" 1 TV prijamnik, komplet ključeve "Gidorra", jedan ekspres
lonac, dvogled, fen za kosu, elektro kablo dimenzija 3x2,50 mm, dužine 250 m,
elektro kablo dimenzija 3x1,5 mm dužine 250 m, a nakon toga na isti način
obili vrata podruma kuće oštećenog iz kojeg su oduzeli jednu bušilicu na
baterije, čija je ukupna vrijednost 723,25 € a sve u namjeri da oduzimanjem
tudjih pokretnih stvari pribave sebi protiv pravnu imovinsku korist.
3. U noći 08/09.01.2011.godine, u Rasovu, opština B.Polje okrivljeni M.N.
obio kuću oštećenog B.M.a, na način što je upotrebom podesnog sredstva nasilno
otvorio prozor na prizemlju kuće, a nakon toga je kroz isti ušao u
unutrašnjost kuće iz koje je odzeo 5 (pet) felni sa gumama oznake
"Misheln"195/65 R15 čija je ukupna vrijednost 337,50 € a sve u namjeri da
oduzimanjem tudjih pokretnih stavri pribavi sebi protivpravnu imovinsku
korist.
- čime su okrivljeni M.N.i M.A.kao saizvršioci izvršili produženo krivično
djelo teška kradja iz čl.240.st.1.tač.1.Krivičnog zakonika u vezi sa čl.49.
Krivičnog zakonika, a okrivljeni B.E., krivično djelo teška kradja u
saizvršilaštvu iz čl.240.st.1 tač.1.Krivičnog zakonika.
-pa ih sud primjenom citiranog zakonskog propisa i članova 2, 4, 5, 13, 15, 23, 32, 36, 42, 45, 46, Krivičnog zakonika Crne Gore (KZ) i članova 226, 229, 239, i 374, Zakonika o krivičnom postupku:
O S U D J U J E
I to:
Okrivljenog M.N.a na kaznu zatvora u trajanju od 6 /šest / mjeseci a
okrivljene B.E.a i M.A.a na kazne zatvora u trajanju od po 3 /tri/ mjeseca.
Okrivljeni se obavezuju da na ime paušala plate iznos od po 30,00 €, kao i na
ime troškova krivičnog postupka da solidarno plate iznos od 137,50 € /sto
trideset sedam eura i pedeset centi/, stim što se okrivljeni M.N. posebno
obavezuje da plati troškove krivičnog postupka u iznosu od 1053,00 €(jednu
hiljadu i pedeset tri eura), a sve na depozit novčanih kazni, troškova
postupka i paušala ovog suda na žiro račun broj 832-151-35 u roku od 15 dana
po pravnosnažnosti presude pod prijetnjom prinudnog izvršenja.
Obavezuju se okrivljeni da oštećenim Š.N.u, B.H.u i B.M.na ime naknade štete,
vrate oduzete stvari ili plate njihovu protivvrijednost u roku od 15 dana od
dana pravnosnažnosti presude.
O b r a z l o ž e n j e
Optužnicom ODT-a u B.Polju Kt.br.35/2011 od 06.02.2011.godine, okrivljenim
M.N.u, B.E.u i M.A.u , stavljeno je na teret izvršenje krivičnog djela teška
kradja iz čl.240.st.1. tač.1 i 2 Krivičnog zakonika Crne Gore.
Glavni pretres je održan u prisusutvu zamjenika ODT-a u B.Polju Perović
Cmiljane, okrivljenih B.E.a i M.A.a i branioca po službenoj dužnosti
okrivljenog M.N.a adv.P.R.a.
Na glavnom pretresu održanom 07.11.2012.godine zamjenik ODT-e je precizirala
optužnicu i okrivljenim M.N.u i M.A.u stavila na teret da su kao saizvršioci
izvršili produženo krivično djelo teška kradja iz čl.240.st.1.tač.1.Krivičnog
zakonika u vezi sa čl.49. Krivičnog zakonika a okrivljenom B.E.u krivično
djelo teška kradja u saizvršilaštvu iz čl.240.st.1.tač.1.Krivičnog zakonika.
Glavni pretres je održan na osnovu rješenja ovog suda Kv.br. 217/2012 d
20.06.2012.godine, kojim je odredjeno da se okrivljenom M.N.sudi u odsustvu.
Naime postupajući po optužnici ODT-e u B.Polju, protiv optuženih, sud nije
uspio lično uručiti optužnicu M.N.u, jer je nedostižan državnim organima,
obzirom da se isti ne nalazi na adresi kojom raspolaže ovaj sud već se isti
nalazi u inostranstvu država Švedska, bez bliže adrese stanovanja. ODT-e je
predložio da se optuženom M.N.u sudi u odsustvu pa je vijeće ovog suda nakon
razmatranja navedenog predloga utvrdilo da je isti osnovan i da su se stekli
uslovi da se optuženom M.N.u sudi u odsustvu obzirom da nije dostižan državnim
organima i da postoje naročito važni razlozi da mu se sudi u odsustvu.
Zamjenik ODT-e u završnoj riječi je ostala pri preciziranoj optužnici te
predložila sudu da okrivljene oglasi krivim i osudi na kazne po zakonu.
Oštećeni, Š.N. i B.M.a su se pridružili krivičnom gonjenju protiv okrivljenih
i postavili imovinsko pravne zahtjev stim što oštećeni B.H. i B.M. se tokom
postupka nijesu izjasnili oko pridruživanja krivičnom gonjenju prema
okrivljenima i imovinsko pravnom zahtjevu, obzirom da nijesu saslušani jer se
isti nalaze u inostranstvu na nepoznatim adresama.
Okrivljeni M.N. u svojoj odbrani datoj na zapisniku o saslušanju osumnjičenog
kod Uprave policije PJ B.Polje, u prisustvu branioca adv. B.L.je istakao: da
je polovinom septembra 2010.godine, prilikom jednog susreta M.A. zv. B.a iz
Rasova, predložio njemu i B.E.u zv. B., da podju u selo Z. i da izvrše provalu
jedne kuće čiji se vlasnik nalazi u inostranstvu te da je kuća puna stvari i
da ima šta da se uzme iz nje. Ispričao mu je da vlasnik te kuće vozi
skupocjeno vozilo "Audi" i da živi u Švajcarskoj. Sjutra dan su on i M.A.
pošli sa njegovim vozilom "Ford orion" prema selu Z. kako bi osmotrili kuću. S
obzirom da je put bio loš morali su se sa polovine puta vratiti. Te večeri
kada su se svi trojica sastali odlučili su da sjutradan naveče podju u Z. i
provale tu kuću, pa su se po dogovoru oko 21,00 h našli u gradu i pošli prema
Zmincu.Vozilom je upravljao B.E., a M.A. mu je objašnjavao put kojim će
ići.Kada su stgli do ispred kuće B.E.i je ostao ispred kuće a on i M.A. su
krenuli prema ulaznim vratima.Sa sobom su ponijeli i dva šravcigera koja su
uzeli pri polasku u namjeri da sa njima obiju vrata. Šravciger je zavukao
izmedju vrata i okvira i tada su se vrata otvorila. Ušli su u kuću dok je B.E.
ostao da čuva stražu. Uz pomoć baterijske lampe osvijetlili su prostorije u
kući . U jednoj prostoriji vidio je dvije vazdušne puške, svadbarski pištolj i
nailon kesu u kojoj se nalazila municija za isti. M.A. se tada nalazio u
hodniku. Uzeo je puške, pištolj i municiju, izašao vani a zatim su svi sjeli u
vozilo i pošli prema gradu. U mjestu Rasovo podijeli li su oduzete stvari tako
što je on uzeo jednu pušku, M.A. drugu pušku a B.E. pištolj i municiju. Puška
je od tada bila u njegovoj kući do dana kada mu je oduzeta od strane
policijskih službenika.
Nadalje je istakao da mu je polovinom mjeseca novembra 2010.godine, M.A. zv.
B.a iz Rasova predložio da podju do sela Korita i da provale u jednu kuću gdje
ima tehničkih stvari a on bi mogao tada za sebe uzeti frižider. Rekao mu je da
je ta kuća vlasništvo njegove tetke, da u njoj nema nikoga jer žive u
inostranstvu, da je prije nekoliko dana izvršio provalu te kuće i u njoj
pronašao rezervni ključ od ulaznih vrata. Pošli su iz B.Polja oko 21,00 h, on
je upravljao svojim vozilom a M.A. mu je pokazivao put. Kada su stigli u selo
Korita parkirali su se na jednoj livadi i odatle pješice nastavili kretanje do
jedne kuće. M.A. je ključem otvorio ulazna vrata i ušli su unutra. Odmah desno
iz jedne prostorije uzeli su jedan kombinovani frižider i medjusobno ga
ponijeli do vozila a zatim su se ponovo vratili u kuću kada je M.A. iz jedne
sobe uzeo televizor koji je ponio sa sobom te su pošli nazad prema vozilu.On
je za sebe zadržao frižider a M.A.televizor koji je nakon nekoliko dana prodao
nekom nepoznatom licu.
Dalje je istakao da je u januaru 2011.godine, sam izvršio provalu jedne kuće u
blizini rasadnika u Rasovu, koju je predhodno primijetio da je u izgradnji i
predpostavio da tu ima nekih vrijednih mašina. Sa sobom je ponio šrafciger sa
namjerom da ga upotrijebi za provalu vrata, pa je upotrebom šrafcigera uspio
da ta ovori prozor na kući, popne se u uskoči u kuću.U kući nije pronašao
ništa osim neke vreće sa krompirima. Pored kuće se nalazila jedna garaža na
kojoj nije bilo vrata.Ušao je unutra i vidio da ima nekih felni sa gumama.
Uzimao je jednu po jednu i odnosio u svoje vozilo. Uzeo je 5 komplet točkova
koje je ponio u svoju garažu gdje je vršio popravku auta a koje su se tamo
nalazile do dana kada su mu oduzete od strane policijskih službenika.
U završnoj riječi njegov branilac po službenoj dužnosti u bitnom je istakao da
obzirom na djelimično priznanje izvršenja krivičnog djela ne može se utvrditi
da je isti oduzeo sve stvari kao predmete izvršenja krivičnog djela u
pitanju.Predložio je da sud okrivljenog M.N.a kazni što blažom kaznom.
Okrivljeni B.E. u svojoj odbrani u istražnom postupku i na glavnom pretresu je
u bitnom istakao da poznaje M.N.a dok M.A.a ne poznaje osim iz vidjenja,
"zdravo za zdravo". Negdje u spetembru mjesecu 2010.godine, M.N. i još jedno
lice došli su kod njega u lokal koji posjeduje u mjestu N. i N. ga je zamolio
da njih dvojicu prebaci do mjesta Boljanina. Htio je da mu pozajmi svoje
vozilo, medjutim, M. mu je rekao da mu je oduzeta vozačka dozvola i da mu je
bolje da on upravlja vozilom. Tom prilikom mu nije rekao zbog čega idu prema
pomenutom mjestu niti su pak za vrijeme vožnje razgovarali o tome. Sjeća se da
je bio sumrak i nakon što su izašli iz auta M. i njegov drug su ga zamolili da
ih sačeka uz objašnjenjenje da treba da uzmu nešto od nekog čovjeka. Sačekao
ih je 10-tak minuta a kada su se vratili M. je nosio dvije vazdušne puške.
Kada je ušao u auto iza pojasa je izvadio svadbarski pištolj koji mu je
poklonio govoreći mu "kume ovo je za tebe pošto se ti baviš lovom", a takodje
mu je dao i jednu kesu u kojoj je bila municija za taj pištolj, koji je on
prihvatio da uzme. Nije mu poznato da koji način je M. došao do oružja.
Dovezao je nejga i njegovog druga do naselja Pruška gdje ih je ostavio i nije
se dogovarao sa M.em i trećim licem niti je zajedno sa njima obio kuću
vlasništvo B.H.a u mjestu Z.. Istakao je da M.N. i njegov drug nijesu u auto
unijeli nikakve brusilice niti motornu testeru.
U završnoj riječi je istakao da nije kriv već je samo povezao M.N.a čineći mu
uslugu a pištolj mu je isti dao kako bi ga častio za uslugu koju mu je učinio
u smislu prevoza i potrošenog goriva.
Okrivljeni M.A. u svojoj odbrani u istražnom postupku i na glavnom pretresu je
istakao da nije izvršio krivična djela koja su mu stavljena nateret. M.N.a
poznaje i sa istim se povremeno družio ali nijesu imali nikakav dogovor da
vrše krivična djela i oduzimaju stvari. Što se tiče B.E.a istog ne poznaje.
Nije mu poznato ko je obio kuću B.H.a u mjestu Z. niti mu je šta poznato u
vezi obijanja kuće Š.N.a u mjestu Korita. Istakao je da je Š.N. njegov tetak i
to je razlog više što ne bi obio njegovu kuću. Jednom prilikom u jesen
2010.godine sa M.N.om išao je u selo Korita gdje su svraćali kod kuće njegovog
strica M.H.a i tom prilikom je M.u pokazivao gdje živi njegova rodbina pa mu
je izmedju ostalog pokazao i kuću Š.N.a za koju mu je rekao da je to kuća
njegovog tetka i tetke koji žive u inostranstvu. Istakao je da je tačno da je
u kući njegovog strica M.H.a od strane službenika policije pronadjena i
oduzeta vazdušna puška koju je dobio od M.N.a na poklon jednom prilikom a koju
je M. iznio iz svoje kuće koja se nalazi u mjestu Pruška a koju je on ostavio
u kući svog strica M.H.a jer mu nije bila potrebna u gradu već je mislio da će
je koristiti kada izadje na selo.Sada sa M.N.om nije u dobrim odnosima jer su
se posvadjali zbog novca. Poznato mu je da je M.N. jednom prilikom njegovom
drugu nudio na prodaju jedan televizor čije porijeklo ne zna.
U završnoj riječi je molio sud da uzme u obzir da je M.N. iskoristio
neriješene odnose sa njim kako bi mu se osvetio, da nikakve veze nema sa
djelima u kojima ga M. pominje jer se u to vrijeme nije nalazio na teritoriji
Crne Gore pa se po nijednoj tački optužbe ne osjeća krivim. Medjutim, ukoliko
sud odluči da ga kazni molio je da to bude neka blaža kazna.
Radi utvrdjivanja odlučnih činjenica i krivične odgovnosti na strani
okrivljenih sud je na glavnom pretresu izveo dokaze: pročitao iskaz oštećenog
Š.N.a sa zapisnika u istražnom postupku Ki.br.3/11 od 05.10.2011.godine,
pročitao iskaz oštećenog B.M.e sa zapisnika u istražnom postupku Ki.br.3/11 od
12.10.2011.godine, pročitao iskaze svjedoka M.M.a i M.S.sa zapisnika u
istražnom postupku Ki.br.3/11 od 05.10.2011.godine, pročitao zapisnike o
uvidjaju Uprave policije PJ B.Polje, od 09.01.2011.godine u kući B.M.a i od
12.11.2010.godine u kući Š.N.a, izvršio uvid u potvrdu o oduzetim predmetima
Uprave policije PJ B.Polje od 19.01.2011.godine na ime okrivljenog M.N.a,
pročitao nalaz i mišljenje vještaka ekonomske struke B.I.od 24.10.2011.godine,
izvršio uvid u izvod iz KE za okrivljene M.N.a, B.E.a i M.A.a, pročitao
zapisnik o pretresanju stana i drugih prostorija Uprave policije PJ B.Polje od
19.01.2011.godine vlasnika M.N.a, saslušao svjedoka F.A.a.Drugih predloga za
dopunu dokaznog postupka nije bilo.
Sud je cijeneći dokaze pojedinačno i u medjusobnoj povezanosti dovodeći ih u
vezu sa navodima odbrana okrivljenih utvrdio činjenično stanje na način kako
je to sadržano izrekom presude pri čemu je sud prema raspoloživim dokazima
utvrdio vrstu i količinu stvari koje su oduzete i njihovu ukupnu vrijednost iz
nalaza i mišljenja vještaka ekonomske struke, a u sklopu identiteta, i na
osnovu istog zaključio da su okrivljeni M.N.i M.A.kao saizvršioci izvršili
produženo krivično djelo teška kradja iz čl.240.st.1.tač.1.Krivičnog zakonika
u vezi sa čl.49. Krivičnog zakonika, a okrivljeni B.E., krivično djelo teška
kradja u saizvršilaštvu iz čl.240.st.1 tač.1.Krivičnog zakonika. Sud iz
raspoloživih dokaza i odbrana okrivljenih nije mogao utvrditi da su iz kuće
vlasništvo B.H.a u mjestu Z. od strane okrivljenih izmedju ostalih stvari koje
se okrivljenima stavljaju na teret, oduzete dvije brusilice i motorna testera
marke "Dolmar" te iz kuće oštećenog Š.N.a jedna šerpa, pa je utvrdio
činjenično stanje kako je to sadržano u izreci.
Na osnovu priznanja okrivljenog M.N.a koje je u potpunosti potvrdjeno
izvedenim dokazima tokom postupka, a na glavnom pretresu, prije svega iskazima
oštećenih i svjedoka te materijalnim dokazima koje čine potvrda o privremeno
oduzetim predmetima Uprave policje, zapisnicima o uvidjaju ovlašćenih
službenih lica Uprave policije sačinjenih povodom predmetnih dogadjaja, te
nalazom i mišljenjem vještaka, u potpunosti su obezvrijedjene odbrane
okrivljenih M.A.a i B.E.a pri čemu je sud utvrdio da su neutvrdjenog dana
polovinom septembra mjeseca 2010.godine, okrivljeni M.N., B.E. i M.A. , obili
kuću oštećenog B.H.a u mjestu Z., opština B.Polje, na način što su upotrebom
podesnog sredstava nasilno otvorili ulazna vrata kuće i nakon toga ušli u
unutrašnjost iz koje su odzeli dvije vazdušne puške oznake " Dina " NTHER 31"
, svadbarski pištolj sa municijom za isti, čija je ukupna vrijednsot 350,00 €
a sve u namjeri da oduzimanjem tudjih pokretnih stvari pribave sebi
protivravnu imovinsku korist.Neutvrdjenog dana polovinom novembra mjeseca
2010.godine okrivljeni M.N. i M.A.obili kuću oštećenog Š.N.a u mjestu Korita
opština B.Polje, na način što su upotrebom podesnog sredstva nasilno otvorili
ulazna vrata kuće, a nakon toga ušli u unutrašnjost iz koje su oduzeli 1
frižider marke "Beko" 7506620009071066803" 1 TV prijamnik, komplet ključeve
"Gidorra", jedan ekspres lonac, dvogled, fen za kosu, elektro kablo dimenzija
3x2,50 mm, dužine 250 m, elektro kablo dimenzija 3x1,5 mm dužine 250 m, a
nakon toga na isti način obili vrata podruma kuće oštećenog iz kojeg su
oduzeli jednu bušilicu na baterije, čija ukupna vrijednost 723,25 € a sve u
namjeri da oduzianjem tudjih pokretnih stvari pribave sebi protiv pravnu
imovinsku korist.U noći 08/09.01.2011.godine, u Rasovu, opština B.Polje
okrivljeni M.N. obio kuću oštećenog B.M.a, na način što je upotrebom podesnog
sredstva nasilno otvorio prozor na prizemlju kuće, a nakon toga je kroz isti
ušao u unutrašnjost kuće iz koje je odzeo 5 (pet) felni sa gumama oznake
"Misheln"195/65 R15 čija je ukupna vrijednost 337,50 € a sve u namjeri da
oduzimanjem tudjih pokretnih stavri pribavi sebi protivpravnu imovinsku
korist.
Ovakvo činjenično stanje utvrdjuje se iz dokaza izvedenih na glavnom pretresu
i to: dva zapisnika o uvidjaju Uprave policije PJ B.Polje od
09.01.2011.godine, povodom obijanja kuće vlasništvo B.M.a i od
12.11.2010.godine povodom obijanja kuće vlasništvo oštećenog Š.N.a iz kojih
zapisnika se utvrdjuje i to: iz zapisnika od 09.01.2011.godine povodom
uvidjaja u kući vlasništvo B.M.a, da se ista kuća nalazi u naselju Rasovo u
neposrednoj blizini rasadnika. Vrata su nadjena u zaključanom položaju i na
njima se nalaze vidna oštećenja u predjelu brave u vidu udubljenja kao i u
donjem dijelu vrata. Iza vrata nalazi se hodnik naspram ulaza u ovu prostoriju
na visini od 1,5 m nalazi se eloksir prozor koji je u otvorenom položaju i na
njemu se nalaze više oštećenja u vidu udubljenja sa spoljašnje strane, a iz
zapisnika o uvidjaju u kući vlasništvo oštećenog Š.N.a od 12.11.2010.godine,
utvrdjuje se da su na drugim podrumskim vratima vidljiva oštećenja u predjelu
brave nanesena podesnim sredstvom u obliku zareza. Do ulaznih vrata drugog
sprata dolazi se stepenicama a na ulaznim vratima koja su zatečena u
zatvorenom i zaključanom položaju vidljiva su oštećenja u vidu zareza u
predjelu brave vrata od upotrebe podesnog sredstva.
Iz povrde o privremeno oduzetim predmetima Uprave policije PJ B.Polje od
19.01.2011.godine, utvrdjuje se da je od okrivljenog M.N.a prilikom
pretresanja stana po naredbi Osnovnog suda u B.Polju oduzet kombinovani
frižider marke "Beko broj 7506620009071066803", vazdušna puška crne boje sa
oznakom "Diana" NTHER 31, 5 felni sa gumama oznake "Mishelin" 195/65 R15.
Vrijednost oduzetih stvari utvrdjena je iz nalaza vještaka ekonomske struke,
koji je sud prihvatio kao stručno i objektivno sačinjen na osnovu raspoloživih
podataka i cijena predmetnih stvari koje su objektivno date.
Iz iskaza oštećenog Š.N.a sud je utvrdio da u mjestu Korita ima porodičnu kuću
gdje dolazi za vrijeme godišnjeg odmora obzirom da se nalazi na privremenom
radu u inostranstvu. U ljeto 2010.godine bio je na godišnjem odmoru i nakon
toga se vratio u Luksenburg. Ključ od kuće ostavio je sestri M. i zetu S. radi
obilaska kuće. Oni su ga obavijestili vezano za predmetnu kradju stvari kojom
prilikom su mu rekli da nema frižidera, televizora i ekspres lonca i
bušalice.Osim pomenutih stvari, kada se vratio kući, primijetio je da nema ni
kabla za elektroinstalaciju. Elektro kablo je bilo presjeka 2,5 mm, dužine
najmanje 250 m, a druga vrsta kabla 3,1 mm bila je takodje dužine 250
m.Primijetio je da nedostaju još neke stvari i to: komplet gidora, dvogled,
fen za kosu. Svjedoci M.M.a i M.S.su potvrdili da obilaze kuću Š.N.a u kojoj
su primijetili da nema televizora, frižidera, nedostajao je jedan ekspres
lonac te iz podruma kuće bušilica na baterije.
Svjedok - oštećeni B.M.a u bitnom je istakao da se njegov brat B.M. nalazi na
privremenom radu u inostranstvu pa je on upoznat sa obijanjem njegove kuće
koja se nalazi u mjestu Rasovo.Primijetio je otvoren prozor na prizemnom
dijelu kuće sa sjeverne strane i posumnjao da je neko obio prozor te
obavijestio policiju koja je izvršila uvidjaj. Iz protorije u prizemnom dijelu
kuće otudjeno je 5 felni sa gumama oznake "Misehelin" 195/65 R15 koje felne sa
gumama su bile njegovo vlasništvo a čuvao ih je i držao u kući svoga brata
B.M.a obzirom da on nije tu, tako da je oštećen što se tiče tih stvari.
Pored izloženog, sud je cijenio iskaz svjedoka F.A.a iz kojeg proizilazi da se
od ranije poznaje sa M.N.om i M.A.om. Negdje prije dvije godine, ne sjeća se
tačnog datuma, pozvao ga je telefonom M.N. i ponudio mu na prodaju neke mašine
bušalice, brusilice kao i televizor. Rekao mu je da su stvari iz Njemačke i da
mu ih je uputila rodbina. Tom prilikom od M.a je kupio televizor nepoznate
marke i uz isti daljinski upravljač marke "Gorenje", sve za iznos od 40,00 €.
Poslije 10 do 15 dana M. ga je pozvao da se vide i tom prilikom mu ispričao da
su ga saslušavali policijski inspektori vezano za televizor. Televizor je
ponudio da vrati M.u što on nije htio, već je tražio od njega da kaže policiji
da je televizor kupio od M.A.a, na šta on nije pristao. Inače, istakao je da
ga policija nikada u vezi predmetnog telvizora nije saslušala niti mu je
telvizor oduzet. M. mu je čak ponudio novac kako bi rekao da mu je M. prodao
televizor. Poznato mu je da je M. u tom periodu bio u inostranstvu - Švedskoj
jer ga je zvao telefonom i ispričao mu šta mu je M. rekao na šta se isti
začudio i rekao mu da ni slučajno ne priča tako nešto jer to nije tačno.Sud
nije prihvatio iskaz ovog svjedoka obzirom da je nakon znatnog proteka vremena
isti očigledno iskonstruisan sa odbranom okrivljenog M.A.a a imajući u vidu
potpuno priznanje okrivljenog M.a .
Kod ovakvog činjeničnog stanja zaključuje se da su okrivljeni M.N., B.E. i
M.A. u vrijeme i u mjestu kako je to naznačeno u izreci presude izvršili
obijanje kuće oštećenog B.H.a, a zatim okrivljeni M.N. i M.A. obili kuću
oštećenog Š.N.a te okrivljeni M.N. obio kuću oštećenog B.M.a.
U konkretnom slučaju okrivljeni su podesnim sredstvom otklanjali prepreke radi
ulaska u unutrašnjost objekata, a očita namjera okrivljenih je sticanje protiv
pravne imovinske koristi pri čemu su bili svjesni da vrše obijanje objekata
bez postojanja pravnog osnova i iz istih oduzimaju tudje pokretne stvari sa
namjerom sticanja protiv pravne imovinske koristi što znači da su postupali sa
umišljajem kako u pogledu radnje tako i u pogledu posledice djela i
vrijednosti stvari te se u radnjama okrivljenih M.N.a i M.A.a stiču svi
elementi bića produženog krivičnog djela teška kradja iz čl. 240.st.1.tač.1. u
vezi čl.49. Krivičnog Zakonika CG u saizvršilaštvu, a u radnjama okrivljenog
B.E.a se stiču elementi krivičnog djela teška kradja iz čl.240.st.1. tač.1.KZ,
u saizvršilaštvu.
Naime, u konkretnom slučaju okrivljeni su postupali kao saizvršioci i kod njih
je postojala svijest o zajedničkoj saradnji u izvršenju krivičnih djela, stim
što su u vršenju same radnje oduzimanja tudjih pokretnih stvari predhodnim
obijanjem učestvovali direktno što se ogleda u njihovom aktivnom učestvovanju
prilikom obijanja prostorija iznošenja stvari iz istih i ostavljanje na
odredjeno mjesto, te čuvanja straže.
Po ocjeni suda u konkretnom slučaju kod okrivljenih M.N.a i M.A.a postoji
krivično djelo teška kradja iz čl.240.st.1.tač.1. u vezi čl.49. KZ CG u
produženom trajanju. Ovakav zaključak sud temelji na činjenicama da je od
strane okrivljenih M.N.a i M.A.a izvršeno više krivičnih djela teške kradje
tj. da se radi o istovjetnim krivičnim djelima izvršenim od strane istih lica
u vremenskom kontinitetu koristeći istu situaciju a kod učinilaca je pri tom
postojao jedinstven umišljaj.
Iz izvoda iz KE na ime okrivljenog M.N.a se utvrdjuje da je osudjivan presudom
Osnovnog suda u Podgorici K.br.195/91 od 04.12.1992.godine zbog krivičnog
djela iz čl.153 .st.1.KZ CG 7 mjeseci zatvora uslovno za 2 godine, presudom
Višeg suda u B.Polju K.br.15/92 od 25.06.1992.godine, zbog krivičnog djela iz
čl.253.st.1. tač.1.KZ RCG 6 mjeseci zatovra, presudom Osnovnog suda u B.Polju
K.br.286/90 od 25.02.1003.godine, zbog krivičnog djela iz čl.153.st.1.tač.1. 6
mjeseci zatvora, presudom Osnovnog suda uB.Polju K.br.8/92 od
20.05.1993.godine zbog krivičnog djela iz čl.153.st.1.tač.1. KZ CG, 1 godina i
6 mjeseci zatvora, presudom osnovnog suda u B.Polju K.br.749/93 od
19.10.1994.godine zbog krivičnog djela iz čl.153.st.1.tač.1. KZ RCG 1 godina i
6 mjeseci zatvora, presudom osnovnog suda u B.Polju K.br.530/93 od
25.05.1998.godine zbog krivičnog djela iz čl.253. st.1 tač.1. KZ 6 mjeseci
zatvora, presudom Okručnog suda zbog krivičnog djela iz čl. 256 KZ 2 mjeseca
zatvora uslovno za 1 godinu, presudom Osnovnog suda u B.Polju K.br.647/08 od
01.12.2008.godine zbog krivičnog djela iz čl.168.st.1.KZ RCG 600,00 € novčana
kazna -kaznu izdržao 24 dana.
Iz izvoda iz KE na ime okrivljenog B.E.a se utvrdjuje da isti do sada nije
osudjivan.
Iz izvoda iz KE na ime okrvljenog M.A.a se utvrdjuje da isti nije osudjivan
stim što stoji konstatacija da je prema istom izrečena vaspitna mjera pojačan
nadzor od strane organa starateljstva.
Za predmetno krivično djelo u Krivičnom zakoniku zaprijećena je kazna zatvora
od jedne do osam godina.
Odlučjući o vrsti i visini kazne okrivljenima, sud je cijenio sve okolnosti iz
čl.42.KZ pa je na strani okrivljenih od otežavajućih okolnosti cijenio stepen
krivice, dok je od olakšavajućih okolnosti na strani okrivljenog M.N.a cijenio
njegovo priznanje čime je znatno doprinio rasvetljenju krivičnih djela u
pitanju, dok je na strani okrivljenih M.A.a i B.E.a našao da nijesu
osudjivani, što sud cijeni kao rezultat njihvog dosadašnjeg pozitivnog
vladanja, pa je ove olakšavajuće oklnosti cijenio kao osobito olakšavajuće, te
okrivljenima ublažio kazne primjenom čl.45 i 46. KZ i okrivljenog M.N.a osudio
na kaznu zatvora u trajanju od 6 mjeseci ,cijeneći njegov udio većim u
organizaciji izvršenja krivičnih djela,te raniju osuđivanost, dok je
okrivljene B.E.a i M.A.a osudio na kazne zatvora u trajanju od po 3 mjeseca
cijeneći da su iste srazmjerne težini krivičnih djela i da će se sa istima u
potpunosti ostvariti svrha kažnjavanja, koja podrazumijeva sprečavanje
učinioca da čini krivična djela i uticaj na njega da ubuduće ne čini krivična
djela, uticanje na druge da ne čine krivična djela, izražavanje društvene
osude za krivično djelo i obaveze poštovanje zakona, jačanje morala i uticaj
na razvijanje društvene odgovornosti , shodno čl.32.KZ.
Sud je obavezao okrivljene da na ime paušala plate iznos od po 30,00 € koji
paušal je odredio s obzirom na imovinske prilike okrivljenog i trajašnje i
složenost krivičnog postupka shodno čl.226.ZKP.
Sud je obavezao okrivljene da na ime troškova krivičnog postupka solidarno
plate iznos od 137,50 €, a koji troškovi se odnose na nagradu vještaku
ekonomske struke za dati nalaz i mišljenje, stim što je posebno obavezao
okrivljenog M.N.a da plati troškovi postupka u iznosu od 1053,00 € koji
troškovi se odnose na nagradu i nužne izdatke branioca kojeg mu je sud
postavio po službenoj dužnosti, shodno čl.229.ZKP.
Sud je obavezao okrivljene da oštećenim Š.N.u, B.H.u i B.M.na ime naknade
štete, vrate oduzete stvari ili plate njihovu protivvrijednost shodno
čl.239.ZKP.
Sa naprijed izloženog a na osnovu čl.374. ZKP odlučeno je kao izrekom.
OSNOVNI SUD U BIJELOM POLJU
Dana,07.11.2011.godine,
Zapisničar, S u d i j a,
Ljiljana Joksimović s.r Violeta Raičević s.r