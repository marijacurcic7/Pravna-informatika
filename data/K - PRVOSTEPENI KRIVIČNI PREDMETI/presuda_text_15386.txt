U IME CRNE GORE
K. br. 68/2012
OSNOVNI SUD U BIJELOM POLJU, i to sudija Rahmo Banda, kao sudija pojedinac, uz
učešće Ljiljane Popović kao zapisničara u krivičnom predmetu protiv
okrivljenog B.A.a iz Bijelog Polja, zbog krivičnog djela zbog krivičnog djela
laka tjelesna povreda iz čl. 152. st. 2. u vezi st. 1. Krivičnog Zakonika,
postupajući po Optužnom predlogu Odt iz B.Polja Kt.br.715/2009 od 15.11.2010.
godine, nakon održanog, usmenog, glavnog i javnog pretresa u prisustvu
Zamjenika ODT iz Bijelog Polja Smolović Slavenka, okrivljenog B.A.a i branioca
okrivljenog D.K.a adv. iz Bijelog Polja, prema priloženom punomoćju, a u
odsustvu uredno obaviještenog oštećenog M.R.a, dana 30.03.2012.godine donio je
i javno objavio,
P R E S U D U
Okrivljeni B.A.,  od oca Š. i majke S. rodjene K., rodjen ....godine u Bijelom
Polju, živi u mjestu rodjenja - L., Musliman, državljanin Crne Gore, pismen,
završio Osnovnu Školu, nezaposlen, neoženjen, vojsku nije služio, lošeg
imovnog stanja, osudjivan.
K r i v j e
Što je:
- dana 25.10.2009.godine oko 02,55 h, u Ul. Živka Žižića u Bijeom Polju,
ispred Ugostiteljskog objekta '' M., lako tjelesno povrijedio M.R.a, na način
što ga je betonskim parčetom, sredstvom podobnim da tijelo teško povrijedi ili
zdravlje teško naruši, gadjao i pogodio u predjelu šake desne ruke, kojom
prilikom mu je nanio povredu u vidu oguljotine desne šake,
- čime je izvršio krivično djelo laka tjelesna povreda iz čl. 152. st. 2. u
vezi st. 1. Krivičnog Zakonika.
- pa ga sud primjenom citiranog zakonskog propisa i čl. 2, 4, 5, 13, 15, 32,
39, 42, 45 i 46. st. 1. tač. 6. Krivičnog zakonika kao i čl. 226, 229, 239 i
374. ZKP-a,
O S U DJ U J E
Na novčanu kaznu u iznosu od 1.200 € ( hiljadu i dvije stotine eura), koju
kaznu je dužan da plati ovom sudu u roku od 3 (tri) mjeseca po pravosnažnosti
presude, ako osudjeni ne plati novčanu kaznu u odredjenom roku, sud će novčanu
kaznu zamijeniti kaznom zatvora, tako što će za svakih započetih 25 € (
dvadeset pet eura), novčane kezne odrediti jedan dan zatvora, a ako osudjeni
plati samo dio novčane kazne, sud će ostatak kazne srazmjerno zamijeniti
kaznom zatvora, pa ako osudjeni isplati ostatak novčane kazne, izvršenje kazne
zatvora će se obustaviti.
Obavezuje se okrivljeni da ovom sudu na ime troškova krivičnog postupka uplati
iznos od 110,00 €( stodeset eura ), kao i na ime paušala uplati iznos od 40,00
/ četrdeset / eura, sve u roku od 15 dana po pravosnažnosti presude.
Oštećeni M.R.e, radi ostvarivanja imovinsko pravnog zahtjeva, upućuje se na
parnicu.
O b r a z l o ž e nj e
Optužnim predlogom ODT iz Bijelog Polja Kt.br. 715/2009 od 15.11.2010. godine,
okrivljenim M.N., M.R.u i K.Ž., svi iz Bijelog Polja, stavljeno je na teret
izvršenje dva krivična djela lake tjelesne povrede iz čl. 152. st. 2. u vezi
st. 1. KZ u saizvršilaštvu, a okrivljenom B.A.u iz Bijelog Polja, stavljeno je
na teret izvršenje krivičnog djela laka tjelesna povreda iz čl. 152. st. 2. u
vezi st. 1. KZ, i okrivljenom F.M.iz Bijelog Polja, stavljeno je na teret
izvršenje krivičnog djela lake tjelesne povrede iz čl. 152. st. 2. u vezi st.
1. KZ u saizvršilaštvu.
Presudom ovoga suda K.br. 679/2010 od 29.03.2011.godine, oglašeni su krivim
M.N.a, M.R.e, K.Ž.i F.M.a, zbog krivičnog djela laka tjelesna povreda iz čl.
152. st. 2. u vezi st. 1. KZ u saizvršilaštvu, i istim je izrečena uslovna
osuda kojom je okrivljenim M.R.u, M.N. i K.Ž. utvrdjena jedinstvena kazna
zatvora u trajanju od po 4. mjeseca, a okrivljenom F.M.utvrdjena kazna zatvora
u trajanju od 2. mjeseca, i istovremeno odredjeno da se kazne neće izvršiti
ukoliko okrivljeni u roku od 2. godine po pravosnažnosti presude ne izvrše
neko novo krivično djelo. A okrivljeni B.A. na osnovu čl. 363. tač. 3. ZKP-a
oslobodjen je od optužbe, da je izvršio krivično djelo laka tjelesna povreda
iz čl. 152. st. 2. u vezi st. 1. KZ. Na navedenu presudu žalbe su izjavili ODT
u Bijelom Polju i okrivljeni M.N.a, M.R.e, K.Ž.i F.M.a, pa je Viši sud u
B.Polju svojom presudom Kž.br. 547/11 od 16.12.2011.godine, odbio kao
neosnovanu žalbu okrivljenih M.N.e, M.R.a, K.Ž.a i F.M.e i u odnosu na ove
okrivljene potvrdio presudu ovog suda K.br. 679/10 od 29.03.2011.godine. A
uvažio žalbu ODT u B.Polju i ukinuo provstepenu presudu u odnosu na
okrivljenog B.A.a i predmet u odnosu na ovog okrivljenog vratio prvostepenom
sudu na ponovno sudjenje.
Glavni pretres je održan i zaključen u odsustvu uredno obaviještenog M.R.a.
Zamjenik ODT-a Smolović Slavenko u završnoj riječi je izjavio, da ostaje pri
podnijetom Optužnom predlogu i predložio sudu da okrivljenog oglasi krivim i
da ga osudi na kaznu zatvora.
Okrivljeni B.A. negira izvršenje krivičnog djela pa je u svojoj odbrani tokom
postupka naveo, da nije tačno da je dana 25.10.2009.godine ispred
Ugostiteljskog objekta M. u Bijelom Polju, lako tjelesno povrijedio M.R.a, na
način kako je to opisano. Medjutim, tačno je da su kritične noći M.N.a, M.R.e,
K.Ž.i F.M.a, njega povrijedili na način što su ga izudarali pesnicama i nogama
obuvenim u cipele po tijelu. Istakao je, da kritične noći oko 02,55 h, nalazio
se u Ugostiteljskom objektu M., u B.Polju u društvu sa T.N.i K.D.. Te večeri
nakon što su naručili piće, prišao mu je M.N.a i pozdravio se sa njim. Njegov
drug K.D.je pošao do toaleta, jer mu je nešto došlo teško, a kako se tamo
zadržao duže vrijeme za njim je pošao T. da vidi kako mu je. Nakon izvjesnog
vremena primijetio je da M.N.a polazi za T.om a odmah potom se stvorila neka
gužva u blizini vrata od toaleta. U trenutku kada se podigao sa stolice i
pogledao u tom pravcu njemu je sa ledja prišao F.M.a i uhvatio ga preko ruku.
Zatim je prišao M.R.e koji ga je više puta pesnicom udario u predjelu glave. A
zatim mu je prišao vlasnik lokala K.Ž.koji ga više puta udara nogom obuvenom u
cipele u predjelu slabinskog dijela. Takodje je primijetio da ga je tom
prilikom na isti način udario još jedan momak koga ne poznaje. U jednom
momentu on se nekako istrgao i krenuo da bježi prema izlaznim vratima, a za
njim su potrčali M.N.a i R., K.Ž.i F.M.a, a on je bježao sve do predstavništva
Promontea. Kada je vidio da ga ova lica više ne jure, on je pošao da traži
policiju koju je sreo ispred Hotela i prijavio dogadjaj. Istakao je da dva
policajca i to P.L.a i T.S.pošli su sa njim do M.a i pozvali su interventnu
policiju. Dolaskom ispred M.a iz lokala je istrčao M.N.a koji je nasrtao na
njega psujući ga i vidio je kada je odgurnuo policajca Perovića i to sa
namjerom da ga skloni kako bi njega udario. Nakon toga svi su privedeni u
prostorije UP PJ B.Polje i dali izjavu a njega su zbog povreda odveli u Hitnu
pomoć B.Polje.
Posebno je kazao da kritičnog dana udarao ga je M.N.a stisnutim pesnicama više
puta u predjelu glave, tačnije potiljka i lijeve polovine lica, kao i sa
nogama obuvenim u cipele više puta u predjelu obje strane slabine i ledja u
trenutku dok se nalazio u polusavijenom položaju, dok ga je držao F.M.a.
Takodje, ga je udarao M.R.e i to nogama obuvenim u obuću - cipele više puta u
predjelu slabine i ledja. A dodao je i to da ga je kritičnom prilikom udarao i
K.Ž.i to stisnutim pesnicama više puta u predjelu glave i nogama obuvenim u
cipele u predjelu ledja i slabina. Uz napomenu da kod Područnog organa za
prekršaj B.Polje se vodi prekršajni postupak protiv M.R.a, N. i K.Ž.a a da je
on u tom postupku u svojstvu oštećenog. Naglasio je i to da nije pao na tvrdu
podlogu - asfalt od udaraca koje je zadobio u predjelu glave i drugih djelova
tijela od strane M.N.e kao i od udaraca koje je zadobio od K.Ž.a i M.R.a, dok
ga je F.M.a držao u polusavijenom položaju, a medicinsku dokumentaciju je
dostavio. Na glavnom pretresu od 22.03.2012.godine, ponovio je da je kritičnom
prilikom bio napadnut.
Branilac okrivljenog B.A.a u završnoj riječi je ostao pri ranije datoj
završnoj riječi i navodima iz odgovora na žalbu ODT-a izjavljenu na raniju
presudu ovoga suda, stim što je dodao, da dokazima izvedenim tokom ovog
postupka na nedvosmislen način je utvrdjeno, da su okrivljeni M.N.a, M.R.e,
K.Ž.i F.M.a, napali i istukli okrivljenog B.A.a, nanoseći mu tom prilikom
povrede bliže opisane u stavu 3. Optužnog predloga, zašta su pravosnažno
oglašeni krivima i za isto djelo im izrečena uslovna osuda. U konkretnom
slučaju okrivljeni B.A. je bio napadnut i istučen, a on se bježanjem odbranio
i tom prilikom ne samo da nije bilo koga povrijedio, pa ni okrivljenog M.R.a,
kako to optužba ne utemeljeno tvrdi, već nije imao bilo kakvog dodira sa bilo
kakvim predmetima kao što je parče betona. Konačno je predložio da sud
njegovog branjenika oslobodi od optužbe.
Okrivljeni B.A. u završnoj riječi je izjavio, da prihvata završnu riječ svog
branioca.
Radi utvrdjivanja odlučnih činjenica i krivice okrivljenog sud je u dokaznom
postupku saslušao svjedoka P.L.u, saslušao vještaka za Sudsku medicinu
prof.dr. M.a Š.a, na saglasni predlog stranaka pročitao iskaz – odbranu
oštećenog M.R.a, dat na zapisnicima kod istražnog sudije od 28.12.2009.godine,
23.07.2010.godine i 08.10.2010.godine i sa zapisnika o glavnom pretresu od
16.02.2011.godine, pročitao odbranu okrivljenog M.N.e, data na zapisniku kod
istiražnog sudije od 28.12.2009.godine i na zapisniku o glavnom pretresu od
16.02.2011.godine, pročitao odbranu okrivljenog K.Ž.a, data na zapisniku kod
istražnog sudije od 16.12.2009.godine i na zapisniku o glavnom pretresu od
16.02.2011.godine, pročitao odbranu okrivljenog F.M.e data na zapisniku kod
istražnog sudije od 16.12.2009.godine i na zapisniku o glavnom pretresu od
16.02.2011.godine, izvršio uvid u medicinsku dokumentaciju izdatu na ime
oštećenog M.R.a, pročitao nalaz i mišljenje vještaka za Sudsku medicinu dr.
M.a Š.a od 04.05.2010.godine i dopuna nalaza istog vještaka od
14.10.2010.godine i izvršio uvid u izvod iz KE na ime okrivljenog B.A.a, izdat
od strane Uprave Policije – PJ Bijelo Polje br. 2815 od 22.12.2010.godine.
Cijeneći izvedene dokaze pojedinačno i u vezi jedne sa drugim a u kontekstu sa
odbranom okrivljenog, shodno čl. 370. st. 3. ZKP-a, sud je utvrdio činjenično
stanje kao u izreci presude.
Naime, odbranu okrivljenog B.A.a u kojoj je izmedju ostalog istakao, da je u
kritičnom dogadjaju bio napadnut od strane M.R.a, M.N.e, K.Ž.a i F.M.e i da
nije tačno da je on M.R.a lako tjelesno povrijedio na način kako je to
opisano. Sud je cijenio da je ista usmjerena u cilju izbjegavanja sopstvene
krivice.
Pored toga takva odbrana je opovrgnuta izvedenim dokazima. Tako se iz iskaza –
odbrane M.R.a izmedju ostalog utvrdjuje, da kritične večeri ispred
Ugostiteljskog objekta '' M. '' nakon što su radnici obezbjedjenja izveli iz
tog objekta - lokala B.A.a i T. N.a, tada je B.A. uzeo jedno parče betona i
istim gadjao i pogodio ga u predjelu desne ruke – tačnije šake, nanoseći mu
povrede. A zatim opet uzeo jedan kamen i gadjao ga i pogodio u ledja. A onda
pobjegao i nakon nekog vremena – kasnije se vratio sa interventnom policijom.
A iz iskaza – odbrane M.N.e se utvrdjuje, da je kritičnog dana oko 02,50 h, u
Ul. Živka Žižića u B.Polju ispred Ugostiteljskog objekta '' M. '' B.A. lako
tjelesno povrijedio M.R.a, tako što ga je betonskim parčetom pogodio u
predjelu ruke a zatim ga kamenom gadjao i pogodio u predjelu ledja. A potom je
B. počeo da bježi a niko nije išao za njim. Nakon par minuta isti se vratio sa
interventnom policijom.
A iz iskaza – odbrane K.Ž.a se utvrdjuje, da je vidio ukritičnom dogadjaju
kada je ispred Ugostiteljskog objekta '' M. '' B.A. uzeo jedno parče betonsko
i istim gadjao i pogodio M.R.a u predjelu ruke, ali nezna koje. A odmah potom
nasrnuo je na R.a u kom trenutku dolazi do medjusobne tuče. A vidio je kada je
prema njima pošao i M.N.a koji je počeo u tom trenutku udarati B.a,
naglašavajući da nije vidio kada je B. kamenom gadjao M.R.a. A iz iskaza –
odbrane F.M.e se izmedju ostalog utvrdjuje, da kritične večeri negdje poslije
2 sata u kafe bar '' M.'' gdje on radi kao radnik obezbjedjenja u trenutku kad
je bio okrenut liicem prema ulaznim vratima izbila je gužva. Kada se okrenuo
primijetio je B.A.a kako je nasrnuo na više lica koja su se nalazila u lokalu,
medju kojima je bio i M.R.e, a on je reagovao tako što je B.a uhvatio za ruku
i izveo ga ispred lokala i udaljio 2 – 3 m, i pustio ga. A zatim je njegov
kolega M.R.e izveo T. N.a. Potom je ispred lokala vidio da je B.A. uzeo jedno
parče kaldrme i gadjao u pravcu njega i M.R.a. S tim što je R.a pogodio u
predjelu ruke a onda je B. pobjegao put ulice.
Predhodna kazivanja sud je prihvatio jer se medjusobno udopunjuju i uklapaju u
hronologiju dogadjaja. Pored toga iz nalaza i mišljenja vještaka med.struke
specijaliste za Sudsku medicinu prof.dr. M.a Š.a od 14.10.2010.godine, vezano
za povredjivanje M.R.a se utvrdjuje, da je isti u predmetnom dogadjaju pored
ostalih povreda zadobio i povrede u vidu oguljotina u predjelu desnog lakta i
desne šake i da se ne može isključiti mogućnost da su povrede nastale kao
posledice udaraca betonskim parčadima.
Neposredno na glavnom pretresu od 30.03.2012.godine ovaj vještak je razjasnio
sva sporna pitanja vezano za nastanak povreda kod M.R.a. Pa je na pitanje
branioca okrivljenog, može li se vještak izjasniti o intenzitetu sile kojom je
ova povreda mogla nastati kod M.R.a, kazao da intenzitet sile koji nanosi
povrede M.R.u je laki. Dalje na pitanje, da li je direktnim dejstvom sile ili
možda pošto se pominje i zamahnuta mehanička sila, udarom u taj dio tijela –
šake iz neposredne blizine, odgovorio je, da udaljenost ne može da opredijeli.
Dalje na pitanje dali se može izjasniti o sredstvima, odgovorio je, da se ne
može izjasniti o promjerima orudja koje nanosi oguljotine kod M.R.a, a radi se
o nesprecifičnim mehaničkim povredama tako da se ni vrsta povrednog orudja ne
može tačno opredijeliti. Dalje na pitanje, može li se izjasni ako je parčetom
betona gadjano lice kojem se nanosi povreda udaljenost značajna za ovu vrstu
povrede, kazao je, najmanje tri udarca je zadobio u predmetnom dogadjaju, a
ukoliko su povrede nastale djelovanjem dijela kamena ili krša, onda je kamen -
krš tri puta podgodio u tijelo. Oguljotina u predjelu desne šake može biti
dejstvo kamena, a može i da je desnom šakom udario u kamen čija površina je
neravna. Dalje na pitanje, ako je djelovanjem nekog kamena ili betona, koja je
bila udaljenost da bi ove povrede mogle nastati, odgovorio je, da ne može da
kaže sa koje daljine je djelovao upućen kamen, ukoliko je kamenom nanešena
povreda u vidu oguljotina ili parčetom betona. Svakako sila je lakog
intenziteta. Te na pitanje je li ovaj dio tijela morao biti isturen da bi bio
povrijedjen, kazao je, kako nije precizno napisana lokalizacija, odnosno
mjesto na desnoj šaci gdje je povreda ustanovljena, to se ne može ni
izjašnjavati i o položaju desne šake u vrijeme nastanka povrede. A na pitanje,
može li se vještak izjasniti o starosti povrede, odgovorio je, povreda u vidu
oguljotine desne šake nastala je nekoliko sati prije nego što je ista
pregledom ustanovljena, a nekoliko u prevodu znači 2 do 8 sati. Dalje na
pitanje, da je parče betona ili kamen srednje veličine veće jabuke koja može
da stane u šaku da li bi djelovanjem došlo do povrede koštane srži sa veće
udaljenosti, kazao je, ne može dati odgovor na takvo pitanje. Oguljotina je
nespecifična mehanička povreda, a to znači da na osnovu njenih sudsko -
medicinskih karakteristika nije moguće tačno precizirati vrstu povrednog
orudja. Inače nalaz ovog vještaka sud je cijenio kao objektivno i stručno dat,
i istom nije prigovoreno.
Dakle, imajući u vidu predhodno izloženo od strane ovog suda je utvrdjeno da
je okrivljeni B.A., dana 25.10.2009.godine oko 02,55 h, u Ul. Živka Žižića u
Bijeom Polju, ispred Ugostiteljskog objekta '' M., lako tjelesno povrijedio
M.R.a, na način što ga je betonskim parčetom, sredstvom podobnim da tijelo
teško povrijedi ili zdravlje teško naruši, gadjao i pogodio u predjelu šake
desne ruke, kojom prilikom mu je nanio povredu u vidu oguljotine desne šake, a
što znači da su u radnjama okrivljenog sadržani svi elementi bića krivičnog
djela laka tjelesna povreda iz čl. 152. st. 2. u vezi st. 1. Krivičnog
Zakonika, za koje ga je i oglasio krivim. U konkretnom slučaju okrivljeni je
postupao s umišljajem, svjestan da preduzetim radnjama vrši krivično djelo.
Za konkretno krivično djelo u Krivičnom Zakoniku je propisano, da će se
učinilac kazniti zatvorom do 3. godine.
Prilikom odlučivanja o vrsti i visini kazne za okrivljenog sud je imao u vidu
sve okolnosti koje su od uticaja da kazna bude veća ili manja u smislu odredbi
čl.42. Krivičnog zakonika, pa je od olakšavajućih okolnosti na strani
okrivljenog našao, da se radi o mladom, nezaposlenom licu, lošeg imovnog
stanja, njegovo korektno držanje tokom postupka, te okolnost da su B.A. i
M.R.e izrazili spremnost da se izmire, kao i ostali učesnici kritičnog
dogadjaja, dok mu je kao otežavajuću okolnost cijenio da je isti ranije
osudjivan. Imajući u vidu predhodno utvrdjene olakšavajuće okolnosti u
njihovom sveukupnom dejstvu sud je iste cijenio kao naročito olakšavajuće
okolnosti i stao na stanovištu da se zatvorska kazna za konkretno krivično
djelo može ublažiti i primjenom odredaba čl. 39,45 i 46. st. 1. tač. 6. KZ,
okrivljenog osudio na novčanu kaznu preciziranu izrekom presude. Ovaj sud je u
uvjerenju da će se i sa ovom vrstom i visinom kazne kao ublaženom u konkretnom
slučaju u podpunosti ostvariti svrha kažnjavanja iz čl. 32 u okviru opšte
svrhe izricanja krivičnih sankcija iz čl. 4. st. 2. KZ, te da okrivljeni
ubuduće ne vrši ovakva i slična krivična djela.
Sud je cijenio i ostale izvedene dokaze – iskaz svjedoka P.L.e, pa je našao da
je isti bez uticaja na drugačije odlučivanje u ovoj krivičnoj stvari imajući u
vidu ukupno činjenično stanje. Naime, ovaj svjedok je izmedju ostalog kazao,
da je došao sa kolegom T.S.do kafe bara '' M.'', pošto je B.A. dotrčao do
njega i rekao da su ga napali i da nakon toga B. nije išao do kafe bara ''
M.'', već je ostao kod njihovog službenog auta koje je bilo parkirano na
udaljenosti oko 100 m, od istog. Tako da ovom svjedoku nije poznato šta se
predhodno dešavalo tj., isti nije očevidac konkretnog kritičnog dešavanja.
U smislu odredbi čl.229. ZKP-a, sud je obavezao okrivljenog da na ime troškova
krivičnog postupka ovom sudu plati iznos od 110,00 eura a koji iznos se odnosi
na ime naknade vještaku za sudsku medicinu prof.dr. M.u Š.u za izvršeno
vještačenje, a koji iznos je unaprijed isplaćen iz budžetskih sredstava, kao i
na ime paušala da uplati iznos od 40,00 eura a koji iznos je odmjeren u odnosu
na trajanje i složenost krivičnog postupka i imovno stanje okrivljenog, shodno
čl. 226. ZKP-a.
Oštećeni M.R.e, radi ostvarivanja imovinsko pravnog zahtjeva, upućuje se na
parnicu, shodno čl. 239. ZKP-a.
Sa iznijetih razloga odlučeno je kao u izreci presude, shodno čl. 374. ZKP-a.
OSNOVNI SUD U BIJELOM POLJU
Dana: 30.03.2012. godine
Zapisničar S u d i j a,
Ljiljana Popović Rahmo Banda