K.br.70/12
U IME CRNE GORE
OSNOVNI SUD U BIJELOM POLJU, po sudiji pojedincu Raičević Violeti uz učešće
namještenika suda Joksimović Ljiljane kao zapisničara u krivičnom predmetu
protiv okrivljenog B.S.a iz Mojkovca, zbog krivičnog djela kradja iz
čl.239.st.1.KZ, po optužnom predlogu ODT-a u B.Polju Kt.br.149/11 od
10.02.2012.godine, nakon održanog usmenog glavnog i javnog pretresa u
prisustvu zamjenika ODT-a Kljajević Katarine i okrivljenog B.S.a, dana
21.03.2012.godine donio je i javno objavio:
P R E S U D U
Okrivljeni B.S., JMBG ..., od oca M. i majke S. rodjene L., rodjen ....godine
u Mojkovcu, sa prebivalištem u mjestu rodjenja selo P.a, opština Mojkovac,
pismen, sa završenom srednjom školom, po zanimanju automehaničar, nezaposlen,
neoženjen, osudjivan.
K R I V J E
Što je :
- dana 18.02.2011.godine u mjestu P.a opština Mojkovac u namjeri da sebi
pribavi protivpravnu imovinsku korist, sa radilišta Rudnica u Mojkovcu, oduzeo
elektromotor od brente snage 34 kw, vlasništvo oštećenog M.P.a, čija je
vrijednost 801,40 €.
-čime je izvršio krivično djelo krađa iz čl. 239 st. 1 Krivičnog zakonika Crne Gore,
-pa ga sud primjenom citiranih zakonskih propisa i čl. 2, 4, 5, 13, 15, 32, 36, 42, Krivičnog zakonika Crne Gore /KZ/ i čl. 226, 229, 239 i 374 Zakonika o krivičnom postupku Crne Gore /ZKP/, 
O S U D J U J E
Na kaznu zatvora u trajanju od 30 /trideset/ dana.
Okrivljeni se obavezuje na plaćanje paušala ovom sudu u iznosu od 30 €,
/trideset eura/ te na ime troškova krivičnog postupka u iznosu od 110,00 / sto
deset eura/, u roku od 15 dana po pravosnažnosti presude, pod prijetnjom
prinudnog izvršenja na račun broj 832-151-35.
Okrivljeni B.S. se obavezuje da oštećenom M.P.u vrati elektromotor od brente
snage 34 kw, bez oklopa, ili plati njegovu protivvrijednost utvrdjenu izrekom,
u roku od 15 dana po pravosnažnosti presude.
O b r a z l o ž e nj e
Optužnim predlogom ODT-a u B.Polja, Kt.br.149/11 od 10.02.2012.godine, optužen
je B.S., zbog krivičnog djela krađa iz čl. 239 st. 1 Krivičnog zakonika Crne
Gore.
Glavni pretres je zaključen u prisustvu zamjenika ODT-a i okrivljenog a u
odsustvu uredno pozvanog oštećenog.
Okrivljeni B.S. u svojoj odbrani tokom postupka je negirao navode optužbe i
istakao da nije oduzeo predmetni elektromotor. Naime, početkom 2011.godine,
posjedovao je elektromotr snage 12 kw koji je bio težak oko 56 kg. i isti je
kupio u Kotoru kod lica koje se zove Sava a čije prezime ne zna. Kako motor
nije radio isti je prodao u januaru ili februaru mjesecu 2011.godine, na otpad
u mjestu Ribarevine, licu koje se preziva J.. M.P.o i njegov brat V. u martu
mjesecu su dolazili kod njega kući i insistirali da im kaže gdje je njihov
elektromotor koji je nestao sa brente, a o kojem njemu ništa nije poznato. U
završnoj riječi je izjavio da se ne osjeća krivim.
Radi utvrdjivanja odlučnih činjenica i krivične odgovornosti okrivljenog, sud
je u dokaznom postupku izveo dokaze: uz saglasnost stranaka pročitao iskaz
oštećenog M.P.a sa zapisnika u istražnom postupku koji je saslušan u svojstvu
svjedoka, pročitao iskaze svjedoka J. M.a i R.Z.a, pročitao potvrdu o
privremeno oduzetim predmetima Uprave policije na ime J. M.a i potvrdu iste
uprave o vraćanju predmeta na ime M.P.a , izvršio uvid u fotodokumentaciju
Uprave policije Ispsotave Mojkovac, pročitao nalaz i mišljenje vještaka
mašinske struke Z.M.od 12.07.2011.godine, izvršio uvid izvod iz KE na ime
okrivljenog.
Sud je cijeneći dokaze pojedinačno i u medjusobnoj povezanosti dovodeći ih u
vezu sa odbranom okrivljenog, utvrdio činjenično stanje i na osnovu istog
zaključio da je okrivljeni B.S. izvšrio krivično djelo kradja iz
čl.239.st.1.KZ zbog čega je kriv.
Naime, iz iskaza oštećenog M.P.a proizilazi da je vlasnik brente koja se
nalazi u mjestu Rudnica opština Mojkovac, a sa koje je je dana
18.02.2011.godine, oduzet elektromotr snage 34 kw, težine oko 198 kg, a čiji
nestanak je prijavio Ispostavi Mojkovac, koja je bakar od elektromotora
pronašla na otpadu u Ravnoj Rijeci kod R.Z.a dok je oklop motora pronašla kod
J. M.a. Od oduzetog elektromotora vraćen mu je samo oklop.
Iz iskaza svjedoka J. M.a proizilazi da se bavi otkupom starog gvoždja i da je
početkom marta 2011.godine kod njega došao B.S. iz Mojkovca, kojeg od ranije
poznaje i donio mu na prodaju kućište- oklop od elektromotora. Nakon što je
izmjerio predmetni oklop čija je kilaža bila od 70 do 100 kg B. je platio
odredjeni iznos novca. B.S.a nije pitao za porijeklo kućišta - oklopa od
elektromotora jer mu ništa nije bilo sumnjivo ali je u svesci upisao ime i
prezima lica od kojeg je otkupio stvar.
Iz iskaza svjedoka R.Z.a proizilazi da je od J. M.a koji mu je komšija saznao
da je isti od B.S.a otkupio elektromotor.
Iz potvrde o privremeno oduzetim predmetima Uprave policije Ispostave Mojkovac
utvrdjuje se da je od lica J. M.a privremeno oduzeto kućište od elektromotora
snage 34 kw, a iz potvrde o vraćenim predmetima na ime M.P.a utvrdjuje se da
je istom vraćeno kućište elektromotora na dan 21.02.2011.godine.
Iz nalaza i mišljenja vještaka mašinske struke Z.M.sud je utvrdio da je na dan
otudjenja procijenjena vrijednost elektromotora na iznos od 801,40 €.
Iz izvoda iz KE na ime okrivljenog utvrdjuje se da je isti osudjivan presudom
Osnovnog suda u B.Polju K.br.379/07 od 28.09.2007.godine zbog krivičnog djela
iz čl.239.st.1.KZ, tri mjeseca zatvora uslovno za dvije godine, presudom istog
suda K.br.281/09 od 11.05.2009.godine zbog krivičnog djela iz čl.324.st.2. u
vezi st.1.KZ 30 dana zatvora i novčanom kaznom 200 €, presudom istog suda
K.br.143/11 od 10.06.2011.godine zbog krivičnog djela iz čl.152.st.1. u vezi
st.1.KZ CG novčanom kaznom 1.200,00 €, presudom istog suda K.br.673/10 od
18.05.2011.godine, zbog krivičnog djela iz čl.324.st.1.KZ CG 60 dana zatvora i
novčano 200 € i presudom istog suda K.br.110/11 od 17.05.2011.godine, zbog
krivičnog djela iz čl.240.st.1.tač.1 i 2 u vezi čl.49.st.1 KZ CG jedna godina
zatvora.
Sud je cijenio odbranu okrivljenog B.S.a kao neosnovanu i sračunatu na
izbjegavanje krivične odgovornosti pa istu nije prihvatio iz više razloga.Ovo
posebno što je njegova odbrana obezvrijedjena kategoričnim iskazima svjedoka
koji su posvjedočili u pogledu odlučnih činjenica i to oštećeni - svjedok
M.P.o koji je istakao da mu je dana 18.02.2011.godine, sa radilišta Rudnica u
Mojkovcu nestao elektromotor od brente snage 34 kw te da mu je i nakon
izvjesnog vremena policija u uz potvrdu vratila samo oklop elektromotora koji
je oduzet od izvjesnog J. M.a, dok je svjedok J. M. istakao da mu je kućište
od predmetnog elektromotora donio na prodaju B.S..Izloženo je potvrdjeno
materijalnim dokazima koje čini fototehnička dokumentacija Uprave policije
Ispostave Mojkovac i potvrda policije o privremeno oduzetim i vraćenim
predmetima. U pogledu vrijednosti predmetne stvari sud je utvrdio iz nalaza i
mišljenja vještaka mašinske struke koji nalaz je u potpunosti prihvatio kao
stručno i objektivno sačinjen a na bazi raspoloživih podataka.
Da bi postojalo krivično djelo krađa iz čl. 239 st. 1 KZ potrebno je da
počinilac tuđu pokretnu stvar oduzme drugom u namjeri da njenim prisvajanjem
pribavi sebi ili drugom protivpravnu – imovinsku korist.
Kod ovakvog činjeničnog stanja a imajući u vidu izloženo i to iskaz oštećenog
M.P.a te svjedoka J. M.a i R.Z.a i stim u vezi nalaz i mišljenje vještaka
mašinske struke koji je sud prihvatio, sasvim je izvjesno da je okrivljeni
B.S. dana 18.02.2011.godine u mjestu P.a opština Mojkovac u namjeri da sebi
pribavi protivpravnu imovinsku korist, sa radilišta Rudnica u Mojkovcu, oduzeo
elektromotor od brente snage 34 kw, vlasništvo oštećenog M.P.a, čija je
vrijednost 801,40 €.
Postupajući na opisani način u radnjama okrivljenog sadržana su sva obilježja
krivičnog djela krađe iz čl. 239 st. 1 KZ, zbog čega je kriv i krivično
odgovoran. Okrivljeni je djelo počinio sa umišljajem svjestan svog djela i
htio je njegovo izvršenje, jer je oduzimanjem predmetnog elektromotora imao
namjeru da pribavi sebi protivpravnu-imovinsku korist, što je kasnije i
postigao, pa je da bi realizovao imovinsku korist oduzeo predmetnu stvar, te
je njegov umišljaj u konkretnom slučaju bio usmjeren isključivo na
pribavljanje protivpravne imovinske koristi na štetu oštećenog M.P.a.
Za predmetno krivično djelo u Krivičnom zakoniku predviđena je novčana kazna
ili kazna zatvora do tri godine.
Odlučujući o vrsti i visini kazne okrivljenom, sud je cijenio sve okolnosti iz
čl. 42 KZ, pa je od otežavajućih okolnosti cijenio stepen krivice i njegovu
ranijiju osudjivanost a od olakašvajućih okolnosti cijenio da se radi o
nezaposlenom licu, koji je relativno mlad pa je okrivljenog osudio na kaznu
zatvora u trajanju od 30 dana cijeneći da će se i sa ovako odmjerenom kaznom
imajući u vidu težinu djela i nastale posledice u potpunosti ostvariti svrha
kažnjavanja, uticati na okrivljenog da u buduće ne vrši krivična djela te time
postići ciljevi specijalne i generalne prevencije, a ovo shodno čl.32.KZ.
Okrivljeni se obavezuje da na ime paušala ovom sudu plati iznos od 30 eura,
imajući u vidu trajanje i složenost postupka, te imovno stanje okrivljenog,
ovo shodno čl. 226 ZKP.
Okrivljeni se obavezuje da na ime troškova krivičnog postupka plati ovom sudu
iznos od 110,00€, eura, koji troškovi se odnose na islaćenu nagradu vještaku
mašinske struke za dati nalaz i mišljenje, shodno odredbi čl. 229 ZKP.
Okrivljeni se obavezuje da oštećenom M.P.u vrati elektromotor od brente snage
34 kw, bez oklopa, ili plati njegovu protivvrijednost utvrdjenu izrekom, u
roku od 15 dana po pravosnažnosti presude shodno čl.239.ZKP.
Sa iznijetog odlučeno je kao u izreci presude, shodno čl. 374 ZKP.
OSNOVNI SUD U BIJELOM POLJU
Dana, 21.03.2012.godine
Zapisničar, S u d i j a ,
Ljiljana Joksimović s.r Violeta Raičević s.r