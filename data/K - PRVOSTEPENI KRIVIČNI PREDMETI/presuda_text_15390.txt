K.br.73/12
U IME CRNE GORE
OSNOVNI SUD U BIJELOM POLJU, prvostepeni krivični sud i to sudija pojedinac
Dragan Mrdak, uz učešće zapisničara Koviljke Lješnjak, rješavajući po optužnom
predlogu Osnovnog državnog tužilaštva iz B. Polja, KT. br. 46/12 od 15. 02.
2012 godine, protiv okrivljenog R.S.a iz Bijelog Polja, zbog krivičnog djela
nedozvoljeno držanje oružja i eksplozivnih materija iz čl. 403 st.1 Krivičnog
zakonika, nakon održanog usmenog, glavnog i javnog pretresa, u prisustvu
zamjenika ODT-a iz B. Polja Smolović Slavenka, okrivljenog R.S.a, ovlašćenog
predstavnika oštećenog ZIKS-a Podgorica Č.Z.a, dana 20. 04. 2012. godine,
donio je i javno objavio:
P R E S U D U
Okrivljeni R.S. JMBG,...., od oca Č., i majke V., rodjene D., rodjen ...
godine u Bijelom Polju, sa prebivalištem u mjestu L., opština B. Polje,
državljanin Crne Gore, oženjen, otac četvoro punoljetne djece, pismen za
završenom Visokom stručnom spremom, zaposlen u ZIKS-u KPD Spuž, neosuđivan,
K r i v j e
Što je:
- '' u periodu od 20.01.2010 godine do 02.02.2012 godine, u svojoj kući u
mjestu L., opština Bijelo Polje, protivno odredbi čl. 10 a Zakona o oružju
(Sl. List Crne Gore br.49/04; 49/08;73/10; 20/11 i 40/11) neovlašćeno držao
vatreno oružje - pištolj marke ''CZ 110'', kal.9 mm, serijskog broja A 2792, i
municiju - 11 komada metaka kal.9 mm, vlasništvo Zavoda za izvršenje krivičnih
sankcija - Podgorica '',
- čime je izvršio krivično djelo nedozvoljeno držanje oružja i eksplozivnih
materija iz čl. 403 st. 1. Krivičnog zakonika,
- za koje mu sud primjenom citiranih zakonskih propisa te čl. 2, 4, 5, 13,
15, 32, 36, 42, 52, 53, 54 i čl.75 Krivičnog zakonika te čl. 239 i 374
Zakonika o krivičnom postupku i z r i č e
USLOVNU OSUDU
Kojom mu utvrđuje kaznu zatvora od 3 ( tri ) mjeseca i istovremeno određuje da
se ista neće izvršiti ako okrivljeni u roku od 2 (dvije) godine ne izvrši novo
krivično djelo.
Okrivljeni se obavezuje da ovom sudu na ime paušala plati iznos od 30,00 €, u
korist žiro računa Depozita novčanih kazni troškova postupka i paušala ovog
suda broj 832 -151 - 35 u roku od 15 dana od dana pravosnažnosti presude pod
prijetnjom prinudnog izvršenja s tim što će dokaz o izvršenoj uplati dostaviti
krivičnoj pisarnici ovog suda.
Od okrivljenog R.S.a shodno čl.75 st.1.KZ, trajno se oduzima vatreno oružje
pištolj marke ''CZ 110'', kal.9 mm, serijskog broja A 2792, i municija - 11
komada metaka kal.9 mm, vlasništvo Zavoda za izvršenje krivičnih sankcija -
Podgorica, kao predmet izvršenja krivičnog djela.
Oštećeni Zavod za izvršenje krivičnih sankcija iz Podgorice se radi
ostvarivanja imovinsko prvnog zahtjeva upućuje na parnični postupak.
O b r a z l o ž e nj e
Optužnim predlogom ODT iz Bijelog Polja Kt. br.46/2012 od 15.02.2012 godine
okrivljenom je stavljeno na teret da je izvršio krivično djelo nedozvoljeno
držanje oružja i eksplozivnih materijala iz čl. 403 st. 1. Krivičnog zakonika.
Glavni pretres je održan i zaključen dana 20.04. 2012 godine u prisustvu
zamjenika ODT-a iz Bijelog Polja, Smolović Slavenka, okrivljenog R.S.a,
ovlašćenog predstavnika oštećenog ZIKS-a Podgorica Č.Z.a.
Zamjenik ODT-a u završnoj riječi: ostao je u cjelosti pri podnijetom optužnom
predlogu jer je izvedenim dokazima tokom postupka dokazano da je okrivljeni
izvršio krivično djelo koje mu je stavljeno na teret optužbom. Predložio je
sudu da okrivljenog oglasi krivim i da ga osudi na novačnu kaznu i da mu u
smislu čl. 75 st. 1. KZ izrekne mjeru bezbjednosti oduzimanje predmeta -
predmetnog pištolja kao predmeta izvršenja krivičnog djela.
Okrivljeni je u svojoj odbrani u bitnom je istakao: da je od 01.01.2001 godine
zaposlen u ZIKS OJ Zatvor Bijelo Polje na radnom mjestu rukovodioca službe
obezbeđenja, a u jednom periodu i VD načelnika Bijelo Polje, a od 16.01. 2008
godine, je u KPD Spuž. Predmetni pištolj mu je lično uručen od bivšeg
direktora Zavoda gospodina B.a V.a ne sjeća se tačno datuma, s njim je zadužen
u radu s tim što mu je on više bio kao poklon od stane V.a, a od prvog dana
zaposlenja u ZIKS OJ Bijelo Polje do današnjeg dana posjeduje službenu
legitimaciju reg.br.164 ser.br.0164 po osnovu koje je ovlašćen za nošenje,
držanje i upotrebu vatrenog oružja. Od 06.10.2009 godine, nada njim se
kontinuirano sprovodi jedan teror i tortura od strane direktora ZIKS-a R.M.a
koji mu je po dolasku na mjesto direktora ZIKS-a bez razloga dao rješenje o
prestanku radnog odnosa. On je potom vodio sudski postupak i na kraju dobio
presudu Upravnog suda U.br.976/11 od 12.07.2011 godine, kojom je naloženo da
se vrati na posao u ZIKS-u. Zatim je ZIKS donio rješenje Z-OP br.966-6/11 od
27.10.2011 godine, kojim je raspoređen na radno mjesto savjetnika I u Sektoru
obezbeđenja u KPD Podgorica-Odsjek spoljašnjem obezbjeđenja. Nakon što mu je
donio rješenje o prestanku radnog odnosa direktor ZIKS-a R. je bio dužan da mu
se obrati pisanim zahtjevom za predaju predmetnog pištolja što on nije učinio
do 10.01.2010 godine, kada je već imao dva ukidna rješenja Komisije za žalbe
Vlade Crne Gore. Potom mu je predata naredba da vrati predmetni pištolj,
naredbu mu je predao službenik obezbeđenja T.M.. T. je tom prilikom od njega
tražio da preda pištolj po ovoj naredbi a on je od T.a tražio da obavijesti
donosioca naredbe da na takav način ne želi da preda pištolj, jer je i tog
dana imao službenu legitimaciju koja ga je ovlašćivala da drži ovaj pištolj.
Tražio je od T.a da ga pozovu da donese pištolj u prostorije ZIKS-a, da se
prilikom povraćaja pištolja utvrdi njegova tehnička ispravnost i da se postupi
u skladu sa čl.80 st.3. Pravilnika o načinu vršenja obezbećenja vršenja i
opreme službenika obezbeđenja u ZIKS-u, te nije htio ovako da preda pištolj
T.u pošto bi ušao u zonu krivične odgovornosti. Zbog okolnosti koje su mu se
dešavale od dolaska R.a sumnjao je da ova ekipa može zloupotrijebiti predmetni
pištolj i da on može imati mnogo teže posledice zbog ovog pištolja nego što ih
danas ima. Dana 27.12.2011 godine, obratio se pisanim zahtjevom direktoru
ZIKS-a, koji zahtjev je primljen u ZIKS-u 28.12.2011 godine. Zahtjevom je
obavijestio direktora da će dana 30.12.2011 godine, pristupiti u prostorije
ZIKS-a, i predati opremu, naoružanje i službenu dokumentaciju nadležnom
starješini kako bi ispunio svoje obaveze zakonom predviđene. Najavljenog dana
došao je u upravnu zgradu ZIKS-a Spuž gdje je potom sačinjen zapisnik, a
prisutni članovi komisije C., Č. i Đ., nijesu prihvatili da razduži predmetni
pištolj i opremu jer su mu kazali da ni jednu službenu radnju ne mogu da
sprovedu dok on sa njima ne potpiše sporazumni prekid radnog odnosa. Nije imao
interes da prekida radni odnos te je iz tog razloga pištolj i opremu vratio sa
sobom za Bijelo Polje na dalje čuvanje.Nije postupio po naredbi i nije vratio
pištolj iz razloga što se plašio da će on biti zloupotrijebljen i da će biti
osumnjičen za neko krivično djelo. Od dolaska R.a za direktora ZIKS-a 2009
godine, pa do 27.10.2011 godine, bio je udaljen s posla R.evom odlukom, za to
vrijeme nije dolazio na posao a u toku su bili sudski postupci koje je protiv
ZIKS-a pokrenuo radi povraćaja na posao. Nakon što je direktora ZIKS-a, donio
rješenje od 27.10.2011 godine, započeo je sa radom u KPD Podgorica, s tim što
je protiv njega pokrenut disciplinski postupak iz razloga što nije vratio
predmetni pištolj, a ovaj postupak je dovršen rješenjem Komisije za žalbe
br.284/47-9 od 12.03.2012 godine. U međuvremenu protiv njega su pokrenuti i
drugi disciplinski postupci, a potom su policajci UP PJ Bijelo Polje
postupajući po naredbi o pretresanju stana, prilikom pretresa u njegovoj kući
našli i oduzeli predmetni pištolj, policajce je tom prilikom upozorio da
posjeduje službenu legitimaciju koja mu dozvoljava držanje, nošenje i
korišćenje vatrenog oružja. Smatra da je od momenta kad mu je data naredba da
vrati pištolj isti i dalje držao u legalnom posjedu očekujući da se
primopredaja izvrši na način kako propisuje zakon. Reversna knjižica za
predmetni pištolj je ostala u depozitu ZIKS Podgorica kada je on sa ovim
pištoljem zadužen od strane načelnika V.a i sva dokumentacija za predmetni
pištolj i dalje se nalazi u Depozitu ZIKS-a Podgorica. Zadnjih 12 godina od
kada radi i od kad je zadužen sa ovim pištoljem svakodnevno je ovaj pištolj
nosio posle radnog vremena na čuvanje kući a kad je bio na dužnosti i kad je
za tim bilo potrebe službe onda je pištolj nosio sa sobom uz prateću službenu
legitimaciju u smislu čl.76 st.2.Pravilnika.
U završnoj riječi okrivljeni je istakao da je u dokaznom postupku dokazao
svoju nevinost da ni u podsvijesti nije imao namjeru da izvrši predmetno
krivično djelo on je tražio da se svaka radnja uradi u skladu sa zakonom što u
ovom slučaju nije učinjeno. Tražio je da sud ocijeni dokaze koje je on
predložio ističući da se ne osjeća krivim, tražio je da ga sud oslobodi i da
mu vrati predmetni pištolj pošto mu isti služi kao osnovno sredstvo za rad.
Radi utvrdjivanja odlučnih činjenica i donošenja pravilne i zakonite odluke,
sud je u dokaznom postupku izveo sledeće dokaze: saslušao u svojstvu svjedoka
M.Z.a, P.V.a, T.M.a, pročitao i to: zapisnik o pretresu stana i drugih
prostorija UP PJ Bijelo Polje br.240/2012 - 1059/2 od 02.02.2012 godine,
pročitao potvrdu o privremeno oduzetim predmetima UP PJ Bijelo Polje
br.240/2012 - 1059 od 02.02.2012 godine izdatu na ime R.S.a,izvršio uvid u
službenu legitimaciju reg.br.164, pročitao i to: zahtjev R.S.a ZIKS-u Spuž od
27.12.2011 godine,rješenje Komisije za žalbe br. 284/47-09 od 12.03.2012.
godine,rješenje ZIKS-a ZOP br. 966-6/11 od 27.10.2011 godine; presudu Upravnog
suda CG U.br.976/11 od 12.07.2011 godine,dopis ZIKS-a Z-PP31-1/12 od
17.04.2012. godine, izvršio uvid u: dostanicu za lično dostavljanje ZIKS-a od
20.01.2010 godine,uvid u dostavnicu za lično dostavljanje ZIKS-a Podgorica od
03.10.2011. godine; pročitao službenu zabilješku ZIKS-a KPD Podgorica
br.338/11 od 09.12.2011 godine; akt Z-OP br. 966-5/11 od 390.09.2011 godine;
naredbu ZIKS-a br.NO-36/1 od 19.01. 2010 godine.
Sud je odbio predlog okrivljenog da se u dokaznom postupku u svojstvu svjedoka
saslušanju bivši načelnik UP PJ Bijelo Polje Š.P.i bivši načelnik OJ Zatvor
Bijelo Polje K.I.na okolnosti zašto načelnik UP PJ Bijelo Polje, načelniku OJ
Zatvor nije odobrio asistenciju policije za preuzimanje pištolja, jer je po
ocjeni suda činjenično stanje u dovoljnoj mjeri utvrđeno ostalim izvedenim
dokazima te bi izvođenje ovih dokaza vodilo odugovlačenju postupka i uvećanju
troškova.
Cijeneći odbranu okrivljenog i dokaze pojedinačno i u medjusobnoj vezi shodno
čl.370 ZKP-a, sud je utvrdio činjenično stanje na osnovu tako utvrdjenog
činjeničnog stanja zaključio da je okrivljeni izvršio krivično djelo stavljeno
mu na teret optužbom i da je za isto kriv.
Okrivljeni nije sporio da je bio u posjedu predmetnog pištolja a branio se da
nije postupio po naredbi za povraćaj pištolja jer se plašio da će isti biti
zloupotrijebljen i da će on biti osumnjičen za neko krivično djelo odnosno da
ga je trebalo pozvati u prostorije ZIKS-a, da bi se prilikom povraćaja
pištolja utvrdila njegova tehnička ispravnost,i da je posjedovao službenu
legitimaciju po osnovu koje je bio ovlašćen za držanje predmetnog pištolja,
koju odbranu okrivljenog sud je cijenio kao isključivo usmjerenu na
izbjegavanje sopstvene krivice, te istu nije prihvatio.
Naime iz iskaza svjedoka M.Z.a proizilazi da je on zaposlen u Upravi ZIKS-a na
radnom mjestu pomoćnika direktora. Decembra mjeseca 2010 godine, stupio je na
dužnost pomoćnika direktora ZIKS-a i potom formirao komisiju radi popisa
magacina naoružanja i opreme, te je utvrđeno da pojedini službenici kao i neka
civilna lica kojima je prestala služba nijesu razdužili oružje. Radilo se o
službenom oružju kojim su ova lica bila zadužena za vrijeme njihovog radnog
angažovanja. Utvrdio je da pored ostalih službenika R.S. i dalje ima u posjedu
službeni pištolj, službenu legitimaciju i uniformu. U tom momentu R. nije bio
u radnom odnosu kod ZIKS-a. Potom su svi službenici osim R.a razdužili opremu
i naoružanje a kod R.a je ostala uniforma, službena legitimacija, značka,
službeni pištolj i municija. Nekoliko dana posle ovoga direktor ZIKS-a je
izdao pisanu naredbu shodno pravilniku o vršenju službe naoružanja i opreme da
R. razduži predmetne stvari. Ova naredba je predata načelniku OJ Zatvoru
Bijelo Polje da bi isti nju preko svojih ovlašćenih službenika predao R.u. Uz
naredbu su bili bjanko zapisnici o predaji naoružanja i opreme koje je trebalo
popuniti prilikom preuzimanja opreme i naoružanja od R.a. Posle nekoliko dana
službenici OJ Zatvor Bijelo Polje su R.u uručili naredbu isti je naredbu
primio i potpisao dostavnicu o uručenju naredbe a službenicima nije predao
naoružanje i opremu. U to vrijeme je R. Komisiji za žalbe izjavio žalbu na
rješenje o prestanku radnog odnosa, taj postupak je bio u toku i koliko se on
sjeća Komisija za žalbe je vratila predmet na ponovno odlučivanje. Ne zna koje
je godine bilo a misli da je bio septembar mjesec kada je R.u opet uručeno
rješenje o prestanku radnog odnosa. Posle godišnjih odmora i on je potpisao
jednu naredbu koja je po sadržini bila kao prethodna i kojom je nalagano R.u
da razduži opremu i oružje i ova naredba je R.u uručena preko ovlašćenih
službenika OJ Zatvor Bijelo Polje. R. je potpisao dostavnicu o prijemu te
naredbe a ni nju nije ispoštovao. Posle nekog vremena R. je od strane Upravnog
suda ili Komisije za žalbe ne sjeća se vraćen na posao u ZIKS - KPD Podgorica.
Nije mu poznato da li se R. nekom od Uprave ZIKS-a obraćao da dođe da razduži
opremu i naoružanje, njemu lično nije. Negdje krajem 2011 ili početkom 2012
godine, R. koji se bio vratio na posao je obavijestio pretpostavljene da je na
bolovanju i da neće dolaziti na posao, pa je rukovodilac službe obezbeđenja P.
preko telefona obavijestio R.a da je dužan da u smislu Pravilnika razduži
opremu i naoružanje zato što se nalazi na bolovanju. O ovom razgovoru P. je
napravio službenu zabilješku u koju je on izvršio uvid. R. nije postupio po
zahtjevu - naredbi P.a pa je on imajući u vidu sve prethodne činjenice predao
krivičnu prijavu protiv službenika R.a ODT-u u Bijelom Polju zbog krivičnog
djela nedozvoljeno držanje oružja iz čl.403 KZ, pošto je isti bio u posjedu
naoružanja i opreme koji su pripadali ZIKS-u. ODT je od suda tražilo da se
izda naredba o pretresanju R.evog stana, što je sud i učinio te su potom OPS
PJ Bijelo Polje prilikom pretresa našli i oduzeli predmetni pištolj,
vlasništvo ZIKS-a, o čemu je ZIKS obaviješteni od strane UP PJ Bijelo Polje.
Po Pravilniku službenik koji nije na dužnosti nije ovlašćen da nosi i drži
oružje mimo zgrade ZIKS-a. Ne sjeća se kada je tačno odlukom Vlade imenovan za
pomoćnika ZIKS-a Podgorica. Službenici za koje je komisija ustanovila da
posjeduju nerazduženo oružje i opremu su odmah po usmenim zahtjevima
pretpostavljeni starješina vratili odnosno razdužili opremu i oružje. Po
Pravilniku direktor i njegov zamjenik su ovlašćeni da izdaju naloge i naredbe
u svakom slučaju u bilo koje doba dana ili noći i bilo kojim povodom. Iskaz
ovog svjedoka sud je u potpunosti prihvatio kao jasan, logičan i uvjerljiv
ničim doveden u sumnju nesračunat na otežavanje ili pak olakšavanje krivično
pravnog položaja okrivljenog a u potpunosti potvrđen iskazima svjedoka P.a i
T.a, te sadržinom pisanih dokaza.
Iz iskaza svjedoka P.V.a proizilazi da on u KPD Spuž obavlja dužnost
rukovodioca službe obezbeđenja i od kolege R.S.a dana 06.12.2011 godine, je
obaviješten da se isti od tog datuma nalazi na bolovanje. O ovome je on dalje
obavijestio pretpostavljenog starješinu načelnika U.a B.a, s tim što misli da
je načenika obavijestio posle vikenda. Načelnik B. mu je tom prilikom naredio
da preko mobilnog telefona kolegu R.a obavijesti da je dužan da za vrijeme dok
se nalazi na bolovanje da razduži svoj službeni pištolj. Pa je on 09.12.2011
godine, putem mobilnog telefona obavijestio kolegu R.a da je dok se nalazi na
bolovanju dužan razdužiti službeni pištolj. R. mu je tražio da se dostavi
pismena naredba o oduzimanju službenog pištolja.O ovom razgovoru on je potom
obavijestio načelnika B.a a takođe je sačinio službenu zabilješku. Nije mu
poznato šta se dalje dešavalo s tim što R. njemu nije razdužio službeni
pištolj. U to vrijeme R.u je bio pretpostavljeni starješina i u telefonskom
razgovoru R. mu je kazao: '' razdužiću oružje ali da mi se dostavi pisana
naredba''. Iskaz ovog svjedoka sud je u potpunosti prihvatio kao jasan,
logičan i uvjerljiv ničim doveden u sumnju nesračunat na otežavanje ili pak
olakšavanje krivično pravnog položaja okrivljenog a u potpunosti potvrđen
iskazima svjedoka M.a i T.a, te sadržinom pisanih dokaza.
Iz iskaza svjedoka T.M.a proizilazi da on radi kao čuvar u OJ Zatvor Bijelo
Polje i koliko se sjeća bila je 2010 godina, kada mu je od stane direktora
ZIKS-a, pisanim putem naloženo da sa kolegom D.S., R.S.u uruče naredbu koliko
se sjeća naredba je glasila da se od R.a preuzme službeno naoružanje,
legitimacija i uniforma. On i D. su bili kod R.a s tim što je D. čekao u
vozilu a on je R.u uručio ovu naredbu. Nije se mogao sjetiti da li je R.
potpisao dostavnicu s tim što mu je kazao '' ja ću naoružanje razdužiti onome
kome ja smatram da treba da razdužim''. Sa sobom je imao popunjene i tri
potvrde o preuzimanju značke, opreme i naoružanja od R.a koje je R. trebao
samo da potpiše za slučaj da mu je tom prilikom predao oružje i opremu.
Međutim R. mu nije ništa predao od toga. Kod R.a je drugi put išao negdje u
periodu avgust, septembar 2011 godine, sa službenikom M.LJ.s namjerom da istom
uruči zatvoreni koverat za koji mu je saopšteno da se u njemu nalazi naredba
direktora u kojoj se traži da R. razduži opremu, naoružanje i značku. Uz ovaj
koverat je imao tri popunjene potvrde koje je R. trebao da potpiše za slučaj
da je razdužio oružje, opremu i značku. R.u je uručio ovaj koverat, R. je
potom potpisao dostavnicu a potpisao se i u dostavnu knjigu zatvora. R. nije
otvorio koverat a kada je R.u saopštio da treba da razduži pištoji i opremu i
da je naredba u koverti isti je otvorio koverat, pročitao na šta se to odnosi
i saopštio mu da on to ne želi da preda njemu već kome on smatra da treba da
preda. Potvrde je posjedovao kod sebe u drugoj koverti i ove potvrde je trebao
R. da potpiše za slučaj da je razdužio pištolj, značku i opremu. Kod sebe osim
potvrda nije imao reversnu knjižicu zaduženja, a bilo mu je naloženo da
uporedi serijske brojeve pištolja i značke iz potvrda a ne da izvrši provjeru
tehničke ispravnosti naoružanja. Iskaz ovog svjedoka sud je u potpunosti
prihvatio kao jasan, logičan i uvjerljiv ničim doveden u sumnju nesračunat na
otežavanje ili pak olakšavanje krivično pravnog položaja okrivljenog a u
potpunosti potvrđen iskazima svjedoka M.a i P.a, te sadržinom pisanih dokaza.
Da je predmetni pištolj marke ''CZ 110'', kal.9 mm, serijskog broja A2792,
vlasništvo Zavoda za izvršenje krivičnih sankcija - Podgorica, i da je isti
pištolj okrivljeni zadužio kao službenik obezbeđenja u ZIKS-u OJ Zatvor Bijelo
Polje, potvrđeno je kako navodima iz odbrane okrivljenog tako navodima iz
iskaza svjedoka M.Z.a, te sadržinom pisanih dokaza.
Međutim, nesporno je takođe da je okrivljeni odlukom direktora ZIKS-a iz 2009
godine, bio udaljen s posla, čime je ispunjen uslov iz čl.75 Pravilnika o
načinu vršenja službe obezbeđenja naoružanja i opremi, službenika obezbeđenja
u Zavodu za izvršenje krivičnih sankcija da se od službenika obezbjeđenja -
okrivljenog R.a oduzme oružje. Te je potom direktor ZIKS-a, donio naredbu od
19.01.2010 godine, kojom je okrivljenom naloženo da po prijemu naredbe a u
skladu sa navedenim Pravilnikom, preda vatreno oružje pištolj marke
''CZ''-110,9 mm serijskog broja 2792 kao i da preda službenu legitimaciju
reg.br.164 serijski broj 0164. Ova naredba okrivljenom je lično uručena dana
20.01.2010 godine. Po ovoj naredbi okrivljeni nije postupio pa je od tog
momenta okrivljeni bio nesavjesni i nezakoniti držalac predmetnog pištolja
Iz pisanih dokaza proizilazi da je okrivljeni nakon što je odlukom direktora
ZIKS-a udaljen s posla, vodio postupak pred nadležnim organom u kojem je uspio
i na kraju je odlukom direktora ZIKS-a od 12.07.2011 godine, vraćen na posao.
Međutim, za vrijeme dok je okrivljeni bio udaljen s posla isti je bio u
državini predmetnog pištolja koja državina je po ocjeni suda bila nesavjesna i
nezakonita.
Okrivljenom je zbog njegovog odsustva s posla zbog bolovanja od strane
rukovodioca službe obezbjeđenja ZIKS-a P.a u smislu čl.75 navedenog
Pravilnika, dana 09.12.2011 godine, izdata usmena naredba da preda navedeni
pištolj po kojoj naredbi okrivljeni takođe nije postupio te je i tada
okrivljeni bio nesavjestan i nezakoniti držalac predmetnog pištolja i to sve
do momenta dok isti pištolj nije oduzet od okrivljenog prilikom pretresa stana
i drugih prostorija izvršenog od strane OPS UP PJ Bijelo Polje 02.02.2012
godine, kojom prilikom su ovlašćeni policijski službenici UP PJ Bijelo Polje,
od okrivljenog uz potvrdu oduzeli predmetni pištolj o čemu su sačinili
Zapisnik 240/2012-1059/2 od 02.02.2012 godine.
Stoji činjenica da je okrivljeni posjedovao službenu legitimaciju reg.br.164
po osnovu koje je bio ovlašćen za nošenje, držanje i upotrebu vatrenog oružja.
Međutim navedenom naredbom od 19.01.2010 godine, okrivljenom je bilo naloženo
da osim predmetnog pištolja preda i službenu legitimaciju, te je isti
nepostupajući po ovoj naredbi bio nesavjesni i nezakoniti držalac službene
legitimacije reg.br.164 pa se samim tim nije mogao koristiti ovlašćenjima iz
iste za držanje vatrenog oružja.
Iz navoda odbrane okrivljenog, navoda iz iskaza svjedoka M.a, T.a i P.a i
pisanih dokaza sud je utvrdio činjenično stanje da je okrivljeni: - '' u
periodu od 20.01.2010 godine do 02.02.2012 godine, u svojoj kući u mjestu L.,
opština Bijelo Polje, protivno odredbi čl. 10 a Zakona o oružju (Sl. List Crne
Gore br.49/04; 49/08;73/10; 20/11 i 40/11) neovlašćeno držao vatreno oružje -
pištolj marke ''CZ 110'', kal.9 mm, serijskog broja A 2792, i municiju - 11
komada metaka kal.9 mm, vlasništvo Zavoda za izvršenje krivičnih sankcija -
Podgorica ''.
Članom 10 a stav 2 Zakona o oružju (Sl. List Crne Gore br.49/04; 49/08;73/10;
20/11 i 40/11) propisano je ''zabranjeno je nabavljanje držanje i nošenje
oružja kategorije B bez odgovarajuće isprave o oružju'' a prema članu 10 istog
zakona predmetni pištolj je''oružje kategorije B''.
Po ocjeni suda od 20.01.2010 godine - dana kada je okrivljenom uručena naredba
za predaju predmetnog pištolja i službene legitimacije do 02.02.2012 godine,
kada je prilikom pretresa stana od okrivljenog oduzet isti pištolj, okrivljeni
je bio nesavjesni i nezakoniti držalac istog pištolja. Odnosno isti je
predmetni pištolj držao bez ovlašćenja.
Okrivljeni je ovakvim svojim ponašanjem ostvario sva bitna obilježja krivičnog
djela nedozvoljeno držanje oružja i eksplozivnih materija iz čl.403. st.1.
Krivičnog zakonika, pri čemu je okrivljeni bio svjesan da je predmetni pištolj
'' vlasništvo ZIKS-a Podgorica, da je sa istim zadužen u službi, i da je dužan
da pištolj preda ZIKS-u za slučaj udaljenja s dužnosti shodno čl.75 navedenog
Pravilnika, u kom slučaju prestaje ovlašćenje za držanje istog pa je
nepostupajući po naredbi direktora ZIKS-a, od 19.01.2010 godine, za pedaju
predmetnog pištolja bio u njegovoj nezakonitoj i nesavjesnoj državini te je
krivično djelo izvršio s umišljajem i za isto je kriv.
Iz izvedenih dokaza, sud je u pogledu vremena izvršenja krivičnog djela
utvrdio drugačije činjenično stanje od činjeničnog stanja predstavljenog
dispozitivom optužnog predloga i isto je sadržano u izreci presude.
Sud je cijenio i ostale pisane dokaze ali su isti bez bitnog uticaja na
drugačije odlučivanje u ovoj krivično pravnoj stvari.
Prilikom odlučivanja o vrsti i visini kazne sud je cijenio sve okolnosti iz
čl. 42 KZ koje se odnose na odmjeravanje kazne pa je na strani okrivljenog
našao od olakšavajućih okolnosti, da je on znatne životne dobi, otac četvoro
djece, neosuđivan, da se u toku postupka korektno držao pa u nedostatku
otežavajućih okolnosti, sud je stanovišta da su ispunjeni uslovi za izricanje
uslovne osude kojom je okrivljenom utvrdio kaznu zatvora od 3 (tri) mjeseca sa
odgovarajućim rokom provjeravanja od dvije godine, smatrajući da će se
uslovnom osudom dovoljno uticati na okrivljenog da u buduće ne vrši krivična
djela i da će se prema njemu postići svrha izricanja uslovne osude iz čl. 52.
st.2. KZ, u pogledu specijalne prevencije kao i da će izrečena uslovna osuda
dovoljno uticati na ostale potencijalne izvršioce da ne vrše krivična djela i
da će se na ovaj način ostvariti ciljevi generalne prevencije.
Odluka o paušalu u iznosu od 30,00 €, donijeta je shodno odredbi čl. 226 ZKP,
pri čemu je sud cijenio složenost i trajanje krivičnog postupka i imovinske
prilike okrivljenog.
Oštećeni Zavod za izvršenje krivičnih sankcija Podgorica, je u smislu čl.239
ZKP-a, radi ostvarivanja imovinsko pravnog zahtjeva upućen na parnični
postupak.
Od okrivljenog su shodno čl. 75 KZ, oduzeti predmeti: pištolj marke ''CZ
110'', kal.9 mm, serijskog broja A 2792, i municiju - 11 komada metaka kal.9
mm, vlasništvo Zavoda za izvršenje krivičnih sankcija - Podgorica '' kao
predmet izvršenja krivičnog djela.
Sa navedenih razloga odlučeno je kao u izreci presude shodno čl. 374 ZKP-a.
OSNOVNI SUD U BIJELOM POLJU
Dana 20.04.2012 godine
S U D I J A,
Dragan Mrdak