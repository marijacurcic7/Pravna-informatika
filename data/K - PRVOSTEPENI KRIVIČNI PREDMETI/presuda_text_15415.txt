
                                                                                                            K.br.101/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog G. D. iz sela V. opština P. koga brani advokat V. N.,  zbog krivčnog djela laka tjelesna povreda iz čl.152. st.2. u vezi st. 1. Krivičnog zakonika po optužnom predlogu ODT Pljevlja Kt.br.151/12 od 09.07.2012. godine, nakon održanog glavnog i javnog preresa u prisustvu zamjenika ODT Pljevlja Golubović Sanje, okrivljenog, njegovog branioca kao i svjedoka - oštećenog, dana 27.08.2012. godine donio je i javno objavio

P R E S U D U 
        Okrivljeni **G. D.** , JMBG ...., od oca Ž. i majke D. rodjena P., rodjen .... godine u P., živi u selu V. opština P., državljanin CG, oženjen, otac dvoje djece, pismen završio srednju školu, privatni preduzetnik, srednjeg imovnog stanja, govori crnogorsko-srpskim jezikom, ranije osudjen presudom ovog Suda K.br.96/2000 od 01.12.2000. godine zbog krivičnog djela iz čl.207. st.3. KZ RCG, izrečena mu uslovna osuda.

K r i v   j e 
        Što je:  
        dana 30.05.2012. godine oko 19,30 časova u selu Vijenac opština P. lako tjelesno povrijedio oštećenog G. Lj. na način što je drvenom letvom, sredstvom podobnim da tijelo teško povrijedi ili zdravlje teško naruši, jedanput udario oštećenog u predjelu ledja  \- desne lopatice i tom prilikom oštećenom nanio lake tjelesne povrede u vidu kontuzije sa izlivom u kožu,

        čime je izvršio krivično djelo laka tjelesna povreda iz čl.152. st.2. u vezi st. 1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39, 42, 45. i 46. Krivičnog zakonika te članova 226. i 229. ZKP CG

O S U D J U J E 
        Na novčanu kaznu u iznosu od 1.200,00 eura (hiljadu i dvesta eura) koju će okrivljeni platiti ovom sudu u roku od 6 mjeseci po pravnosnažnosti presude u šest jednakih mjesečnih rata.  
        Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.  
         Okrivljeni se obavezuje da na ime troškova vodjenja krivičnog postupka plati ovom sudu iznos od 61,00 eur, a na ime paušala iznos od 27,50 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo iz Pljevlja optužnim predlogom Kt.br.151/12 od 09.07.2012. godine optužilo je okrivljenog G. D. iz sela V. opština P. zbog krivičnog djela laka tjelesna povreda iz čl. 152. st. 2. u vezi st. 1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je u cjelosti ostao pri podignutom optužnom predlogu i predložio da sud okrivljenog oglasi krivim i osudi po zakonu.  
        Svjedok - oštećeni G. Lj. u završnoj riječi je istakao da se pridružuje krivičnom gonjenju protiv okrivljenog, a imovinsko pravni zahtjev će ostvarivati u parnici kod ovog suda.  
        Okrivljeni G. D. u svoju odbranu na zapisniku pred zamjenikom ODT Pljevlja kao i na glavnom pretresu je istakao da ga je dana 30.05.2012. godine negdje oko 19,00 časova kada je ušao iz Republike Srbije u Crnu Goru na mobilni telefon pozvao oštećeni G. Lj. koji je radio kod njega na pilani u selu Vijenac i prijeteći mu preko telefona rekao "doćiću sa kantom benzina da ti zapalim pilanu", a ovo iz razloga što je on odbio od plate oštećenom vrijednost nekih testera koje mu je oštećeni uništio. Rekao je oštećenom tada "dodji slobodno ja ti ne branim" jer je mislio da se oštećeni šali. Po dolasku svojoj kući u selo Vijenac oko 19,30 časova pred njegovu kuću je došao oštećeni sa trojicom njemu nepoznatih momaka od kojih je jedan bio V. pa mu je oštećeni prišao i uhvatio ga za grudi i odjeću i počeli su da se čupaju i guraju s tim što se ne sjeća da li je on u tom čupanju i guranju udario oštećenog. Dok se gurao sa oštećenim oštećeni se bio naslonio na nekakve drvene palete - složenu dasku i moguće je dok su se gurali i čupali da se oštećeni ogrebao na daski jer je čuo da je oštećeni išao kod ljekara radi pružanja medicinske pomoći. Dok se gurao i čupao sa oštećenim primijetio je da je jedan od ove trojice momaka, a misli da je to bio V. za pasom nosio orginal policijsku palicu i čuo je da je pitao oštećenog "Ljubo trebali ti pomoć". V. je prilazio njima dvojici uzeo je drveni okorak dužine oko 2 m i krenuo je tom letvom prema okrivljenom da ga udari, a u medjuvremenu iz pravca štala naišao je njegov otac G. Ž. koji je uspio da spriječi V. da ga ne udari, pa mu je uzeo letvu iz ruke i bacio je. Sve se ovo dešavalo u jednom jako kratko vremenskom periodu. Posebno ističe da oštećenog nije udarao rukama i nogama, a nije ga udario ni drvenom letvom u predjelu ledja. Ako je oštećeni imao kakvu povredu, a čuo je da je išao kod ljekara povredu je jedino mogao zadobiti dok su se njih dvojica gurali i čupali u momentu kada se naslonio na drvenu paletu.  
        U završnoj riječi brailac okrivljenog je istakao da predlaže da sud okrivljenog oslobodi od krivične odgovornosti, a ovo iz razloga što nema dokaza da je okrivljeni izvršio krivično djelo koje mu se stavlja na teret, a zbog toga što je oštećeni došao kući kod okrivljenog sa trojicom ljudi i što

je upućivao uvredljive riječi okrivljenom i praktično je nemoguće da je
okrivljeni mogao izvršiti krivično djelo koje mu se stavlja na teret, a na
način kako je to opisano u optužnom predlogu ODT-a. Opreza radi ističe da ako
sud smatra da postoji krivična odgovornost da ima u vidu prilikom odmjeravanja
vrste i visine kazne psihičko stanje okrivljenog u kome se nalazio prilikom
dolaska oštećenog na lice mjesta i prilikom njegovog kretanja prema
okrivljenom.
             Okrivljeni je u potpunosti prihvatio odbranu svog branioca pa je takodje predložio da ga sud oslobodi od krivične odgovornosti.
            U dokaznom postupku sud je saslušao svjedoka - oštećenog G. Lj., saslušao svjedoke V. N.i  Ž. Nj. i pročitao iskaze svjedoka G. Ž. i G. M., pročitao iskaz vještaka hirurga dr. P. M., izvještaj ljekara Jedinice za  HMP u P. za oštećenog i pročitao izvještaj iz KE za okrivljenog.
            Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti jednog sa drugim, sud je utvrdio da je okrivljeni G. D. iz sela Vijenac opština P. izvršio krivično djelo koje mu je optužnim predlogom ODT Pljevlja stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih izvedenih dokaza.
            Naime, svjedok - oštećeni G. Lj. je na zapisnik pred zamjenikom ODT kao i na glavnom pretresu istakao da je dana 30.05.2012. godine pozvao na mobilni telefon okrivljenog kod koga je inače radio na brenti u selu V. opština P., a iz razloga što mu je oštećeni dok je radio kod okrivljenog pozajmio novac da bi mogao da kupi gradju, pa je htio da razgovara sa njim i da ga pita kada će mu novac vratiti. Čim je nazvao okrivljenog i pitao ga kada će mu vratiti novac on mu je opsovao majku i rekao mu  "ko si ti da mi tražiš pare, pizdo jedna, dodji ako smiješ". Okrivljenog je pozvao iz jedne kafane u kojoj je sjedio sa V. N. V. N. je u kafanu došao sa svojim PMV pa je oštećeni Nebojšu upoznao sa razgovorom koji je obavio sa okrivljenim. Tada je N. htio da ga odveze svojim vozilom u selo V. kod okrivljenog, ali obzirom da je V. popio 2-3 piva oštećeni mu je rekao da ga ne vozi on već je zamolio svjedoka Ž. N. i pozvao ga na telefon da dodje da ga poveze N. vozilom kod okrivljenog. Ž. je došao sa svojim jednim drugom koji se preziva V. pa su sva četvorica i to oštećeni, zatim Ž., V. i V. pošli u selo V. kod okrivljenog, a vozilom je upravljao svjedok Ž. Nj. Kada su došli u V. Nj. je parkirao N. vozilo u blizini brente okrivljenog pa je oštećeni njima trojici rekao da ne izlaze iz vozila već da će on sam otići do okrivljenog. Vidio je da je okrivljeni sam stajao kod brente i vidio je da dok je prilazio da okrivljeni u ruci drži drvenu letvu dugačku oko 2 m. Prišao mu je i ništa mu nije rekao da bi on u jednom momentu podigao letvu prema meni i zamahnuo s namjerom da ga udari. U tom momentu oštećeni se okrenuo od okrivljenog, a on ga je drvenom letvom koju je držao u ruci udario u predio ledja sa desne strane u predjelu desne lopatice više prema desnom pazuhu. Tada se nakon toga okrenuo prema okrivljenom i vidio da mu je drvena letva kojom ga je udario ispala iz ruke, pa je tada okrivljeni uzeo jednu metalnu šipku, a nakon čega ga je oštećeni odmah uhvatio za ruke i uspio da mu metalnu šipku uzeme iz ruke. Tu šipku je bacio pored vrata brente i njih dvojica su se počeli čupati tako što je on okrivljenog držao za ruke i spsrečavajući ga da ponovo neuzeme kakav predmet i ne udari ga. Dok su se čupali na lice mjesta je došao otac okrivljenog G. Ž. kao i njegov brat G. M., pa su uspjeli da ih razdvoje i Živan je stao izmedju njih. Tada je vidio da je iz auta izašao V. N. koji mu je rekao  "ajde pusti budale" pa je sa V. sjeo u vozilo i otišli su u pravcu Pljevalja. Kada su stigli kod Auto - škole zaustavila ih je patrola policija pa su im rekli da je okrivljeni prijavio policiji da mu je oštećeni napao na kuću. Negdje oko 23,30 časova zbog povreda koje mu je nanio okrivljeni otišao je u Hitnu službu radi ukazivanja ljekarske pomoći. U Pljevlja je došao iz sela Vijenac nešta oko 20,30 časova, a u Hitnu službu radi ukazivanja pomoći nije se odmah javio zbog toga što ga je policija po prijavi okrivljenog privela u stanicu.  
        U završnoj riječi je istakao da se pridružuje krivičnom gonjenju protiv okrivljenog, a imovinsko-pravni zahtjev će ostvarivati u parnici kod ovog suda.  
        Svjedok V. N. je istakao da je kritičnog dana sjedio sa oštećenim u kafani "Korman" i čuo je da je oštećeni razgovarao na mobilni telefon sa okrivljenim i čuo je da oštećeni traži okrivljenom nekakve pare koje mu okrivljeni duguje. Kada su završili razgovor oštećeni mu je rekao da će da podje u selo Vijenac da razgovara sa okrivljenim oko dugovanog novca. Dalje ističe da je on htio da vozi oštećenog sa svojim vozilom u selo V., medjutim, pošto je svjedok bio popio dva piva oštećeni mu nije dozvoli da on vozi već je oštećeni pozvao na telefon Ž. Nj. i zamolio ga da ga njegovim vozilom preveze do sela V. Ž. je pristao pa su sa vozilom svjedoka pošli oštećeni, svjedok Ž. Nj. i njegov drug V. I. s tim što je Nebojišinim vozilom upravljao Ž. N. Kada su stigli u selo V. Ž. je parkirao vozilo u blizini Rente, a oštećeni je njima tada rekao da ne izlaze iz vozila, ali kada je oštećeni izašao iz vozila i pošao u pravcu Brente iz kola je izašao i svjedok i pošao za oštećenim u pravcu brente. Približavajući se brenti vidio je da ispred brente stoji okrivljeni koji je u ruci držao drvenu letvu dužine oko 2m i vidio je momenat kada je tom drvenom letvom okrivljeni zamahnuo i u predjelu ledja udario oštećenog. Nakon ovoga okrivljeni i oštećeni su počeli da se čupaju, a na lice mjesta je došao i brat okrivljenog M. kao i njegov otac Ž. M. je razvadjao okrivljenog i oštećenog pa je i on prišao i branili su im da se ne čupaju pa je svjedok u jednom momentu zapeo za jedan okrajak drveta i povrijedio se u predjelu ledja. Još jedanput ponavlja da je dobro vidio momenat kada je okrivljeni drvenom letvom udario u predio ledja oštećenog. Nije vidio da li je okrivljeni udario oštećenog letvom više od jednog puta, ali je sasvim siguran da je vidio da je jedanput okrivljeni udario oštećenog letvom u predjelu ledja.  
         Na pretresu je istakao da je čuo kada je oštećeni prilazio okrivljenom da je tada oštećeni rekao okrivljenom "evo me Dejane", a da ga je okrivljeni odmah nakon toga udario letvom u predio ledja sa desne strane tačnije u predio lopatice. Dodaje da nije vidio da je okrivljeni u ruku uzimao bilo kakvu metalnu šipku.  
        Svjedok Ž. Nj. je istakao da je kritične večeri njega oštećeni nešta oko 19,00 časova pozvao na telefon i zamolio ga da ga preveze u selo Vijenac vozilom vlasništvo V. N. jer je V. bio popio nekoliko piva, pa je on pristao, pa je Nebojšinim vozilom povezao oštećenog, a sa njima su pošli V. N. i njegov drug V.I. Kada su došli u selo V. vozilo je parkirao u blizini brente na udaljenosti od nekih 100 m, a oštećeni je izašao iz vozila govoreći njima da ostanu u vozilu. Oštećeni je otišao u pravcu brente, a ubrzo je iz auta izašao i V. N. dok su on i V. I. ostali u autu, i uopšte nisu izlazili. Šta se dešavalo kod brente njemu nije poznato niti je vidio niti je mogao vidjeti jer je sjedio u autu iz koga nije izlazio. Kada su se vratili u auto V. i oštećeni tada je oštećeni u autu pominjao da ga je okrivljeni udario preko ledja nekom letvom.  
        Sud je u cjelosti prihvatio iskaz svjedoka - oštećenog G. Lj. koji je po mišljenju suda veoma objektivno svjedočio, a njegovo svjedočenje se u potpunosti uklapa sa nalazom i mišljenjem vještaka hirurga dr. P. M. Sud je takodje prihvatio iskaz svjedoka V. N. koji je bio očevidac dogadjaja i koji je nedvosmisleno istakao da je vidio momenat kada je okrivljeni udario oštećenog u predjelu ledja, a i njegov iskaz se u potpunosti slaže sa iskazom oštećenog i isti se uklapa u nalaz i mišljenje vještaka. Sud je djelimično prihvatio iskaz svjedoka Ž. Nj. koji nije bio očevidac dogadjaja, ali je ovaj svjedok posvjedočio takodje bitnu činjenicu da im je oštećeni kada se vratio u vozilo rekoa da ga je okrivljeni udario u predjelu ledja nekom drvenom letvom.  
        Svjedok G. Ž. je na zapisniku pred zamjenikom ODT Pljevlja istakao da živi u selu V. te da je dana 30.05.2012. godine oko 19,30 časova dok se nalazio ispred svoje kuće na gater koji je udaljen oko 40 m od kuće su došla 4 momka PMV marke "Golf". Tu su bili G. Lj. koji je ranije radio na gateru kod njih kao i još trojica momaka. Koliko je mogao primijetiti oštećeni G. i svjedok V. su bili u pripitom stanju i kada su izašli iz vozila oštećeni je prišao okrivljenom i oni su počeli da se guraju i čupaju, a prije toga oštećeni je vrijedjao okrivljenog i psovao ga. Tu je bio i svjedok V. koji je kod sebe imao policijsku palicu. Vidio je da su se okrivljeni i oštećeni počeli gurati i čupati pa su tu prišli on i njegov sin M. s namjerom da ih razdvoje. Ističe da nezna i nije vidio koje koga udario u ovom čupanju i guranju da li oštećeni okrivljenog ili okrivljeni oštećenog jer se najviše bio usredsredio na djecu okrivljenog koja su vrištala i plakala. Ističe da nije vidio i nezna da li je okrivljeni imao kakvu drvenu letvu u ruci i nezna da li je okrivljeni udario oštećenog. Zna samo da na mjestu gdje se nalazi gater odnosno ispred gatera gdje su se čupali i gurali okrivljeni i oštećeni ima dosta drvenih letvi.  
        Sud je djelimično prihvatio iskaz ovog svjedoka smatrajući da je svjedok ipak mogao više zapaziti ali je najvjerovatnije iz razloga što mu je okrivljeni sin htio da pomogne okrivljenom. Medjutim, ipak je istakao da na mjestu gdje su se okrivljeni i oštećeni čupali i gurali ima dosta drvenih letvi i da nije siguran niti je vidio koje koga udarao.  
        Svjedok G. M. je takodje istakao da nije vidio koje koga udarao i da li je okrivljeni udario oštećenog jer su se čupali i gurali pa je on sa svojim ocem Ž. samo razdvojio okrivljenog i oštećenog.  
        Sud je takodje djelimično prihvatio iskaz ovog svjedoka koji je po mišljenju suda takodje svojim iskazom htio da ublaži odgovornost okrivljenog pošto mu je okrivljeni brat.  
        Sud je u cjelosti odbacio odbranu okrivljenog smatrajući da je ista data sračunato na izbjegavanje krivične odgovornosti, a ista je obezvrijedjena iskazom svjedoka - oštećenog, zatim svjedoka V. N., djelimično iskazom svjedoka Ž. Nj. kao i nalazom i mišljenjem vještaka hirurga dr. P. M..  
        Vještak hirurg dr. P. M.  u svom nalazu i mišljenju je istakao da uvidom u medicinsku dokumentaciju na ime G. Lj., a to je izvještaj ljekara iz Jedinice za  HMP u P. od 30.05.2012. godine u 23,30 časova na ime oštećenog stoji "dolazi u pratnji patrole policije, žali se da je udaren drvenom letvom. Na ledjima u predjelu desne lopatice vidi se poprečno crvenilo i otok kože 12x7cm. U dijagnozi na latinskom jeziku kada se prevede na naš jezik stoji: kontuzija sa izlivom u kožu u predjelu desne lopatice.  
        Vještak daje mišljenje da se radi o lakoj tlesnoj povredi koja je najvjerovatnije nastala udarcem tupim tvrdim predmetom uzdužnog oblika širine oko 7 cm moguće drvenom letvom po predjelu desne lopatice.  
        Sud je u cjelosti prihvatio nalaz i mišljenje ovog vještaka smatrajući da je vještak veoma objektivno i stručno vještačio u skladu sa strukom i naukom i njegov nalaz se u potpunosti uklapa u svjedočenje svjedoka oštećenog kao i svjedoka V. N., a inače radi se o stalnom sudskom vještaku.  
        Uvidom u izvještaj ljekara Jedinice za  HMP u P. se zaključuje da je oštećeni u 23,30 časova primljen radi pregleda te da su konstatovane povrede koje su upisane u izvještaj.  
        Iz izvoda iz  KE za okrivljenog br. 03-245/12-8377/2 od 29.08.2012. godine se zaključuje da je okrivljeni G. D. ranije osudjen presudom ovog suda K.br. 96/2000 od 01.12.2000. godine zbog krivičnog djela iz čl.207. st.3. KZ RCG te da mu je izrečena uslovna osuda.   
        Kod ovakvog činjeničnog stanja na osnovu svih izvedenih dokaza sud je utvrdio da je okrivljeni G. D. iz sela V. opština P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude.  
        Dakle, sud je nedvosmisleno utvrdio da je okrivljeni kritičnog dana lako tjelesno povrijedio oštećenog G. Lj. na način što ga je drvenom letvom - sredstvom podobnim da tijelo teško povrijedi ili zdravlje teško naruši jedanput udario u predjelu ledja - desne lopatice kojom prilikom mu je nanio lake tjelesne povrede i to kontuziju sa izlivom u kožu.  
        Prilikom odrredjivanja vrste kazne i prilikom odmjeravanje njene visine sud je u okviru opšte svrhe krivičnih sankcija cijenio i svrhu novčane kazne pa je sud mišljenja da radi krivično-

pravne zaštiete protiv okrivljenog nije bilo neophodno izricati drugu vrstu
krivične sankcije osim novčane kazne pa je iz tog razloga sud okrivljenom
ublažio propisanu kaznu povrsti pa mu je umjesto jedino propisane kazne -
kazne zatvora izrekao novčanu kaznu smatrajući da će se istom kaznom u
potpunosti prema okrivljenom ostvariti svrha kažnjvanja predvidjena u članu
32. Krivičnog zakonika. Sud je mišljenja da je izrečena krivična sankcija
okrivljenom adekvatna i primjerena stepenu društvene opasnosti konkretno
učinjenog djela samog učinioca kao i nastalim  
-6-  
posledicama i sud je mišljenja da ista krivična sankcija prema okrivljenom
predstavlja onu mjeru koja je neophodna da bi se prema okrivljenom postigla
svrha kažnjavanja.
            U smislu člana 226. i 229. ZKP CG sud je obavezao okrivljenog da na ime troškova vodjenja krivčnog postupka plati ovom sudu iznos od 61,00 eur, a isti iznos predstavlja naknadu i nagradu vještaku hirurgu za izvršeno vještačenje, a iznos paušala od 27,50 eura sud je odredio imajući u vidu družinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 27.08.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO.
1x ODT Pljevlja
1x okrivljenom
1x braniocu okrivljenog
4x u predmet  