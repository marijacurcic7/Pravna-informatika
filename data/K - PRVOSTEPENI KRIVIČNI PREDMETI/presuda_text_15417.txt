
                                                                                                                        K.br.119/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenih M. R., V. M. i T. S., iz P. zbog krivičnog djela kradja iz čl.239.st.1. Krivičnog zakonika po optužnom predlogu ODT Pljevlja Kt.br.172/12 od 20.08.2012. godine, nakon održanog glavnog i javnog pretresa u prisustvu zamjenika ODT Pljevlja Tomčić Milivoja i okrivljenih, a u odsutnosti uredno pozvanog zakonskog zastupnika oštećenog "Gradir Montenegro"  DOO N. - Š. P., dana 27.09.2012. godine, donio je i javno objavio

P R E S U D U 
        Okrivljeni **M.  R.**,   JMBG .... od oca R. i majke R. rodjena K., rodjen .... godine u S. Republika S., živi u P. ul. D. bb, pismen završio osnovnu školu NK radnik, ne zaposlen ne oženjen, bez djece, govori srpskim jezikom, razumije crnogorski jezik, ranije osudjen presudom ovog Suda K.br. 228/10 od 18.04.2011. godine zbog krivičngo djela iz čl.239. st.1. Krivičnog zakonika izrečena mu kazna zatvora u trajanju od 30 dana.

        Okrivljeni **V. M.** , JMBG  .... od oca M. i majke S. rodjena D., rodjen .... godine u selu K. opština P. gdje i živi, državljanin  CG, završio srednju školu za automehaničara, pismen, govori srpskim jezikom razumije crnogorski jezk, ne zaposlen, ne oženjen, ranije ne osudjivan i

        Okrivljeni **T. S.** ,  JMBG .... od oca S. i majke S. rodjena P. rodjen .... godine u P. , živi u mjestu G. opština P., državljanin CG, završio osmogodišnju školu, pismen, govori srpskim jezikom, razumije crnogorski jezik, ne zaposlen, ne oženjen, ranije ne osudjivan

K r i v i     s u 
        Što su:  
        dana 06.07.2012. godine oko 01,00 čas u mjestu Gradac opština P. u namjeri da sebi pribave protivpravnu-imovinsku korist oduzeli 3 elektromotora  ZK 160, vlasništvo Preduzeća

"Gradir Montenegro" DOO N., na način što su nakon prethodnog dogovora došli u
krug Flotacije Š. S., gdje su pronašli elektro-motore, utovarili ih u vozilo
marke "Golf", vlasništvo okrivljenog V. M., dovezli ih u selo C. radi
demontiranja, a nakon toga povezli u Pljevlja u namjeri da iste prodaju na
otpadu u čemu su kontrlom policije okrivljeni i spriječeni, na koji način su
oštetili Preduzeće "Gradir Montenegro" DOO N. za iznos od 189,00 eura u kom
iznosu su sebi pribavili protiv-pravnu imovinsku korist,
            čime su kao saizvršioci počinili krivično djelo kradja iz čl. 239. st.1. Krivičnog zakonika,
            pa ih sud na osnovu već citiranog zakonskog propisa, a primjenom članova 4, 5, 13, 15, 32, 33, 39. i 42. Krivičnog zakonika te članova 226,  229. i 239. ZKP CG  
O S U D J U J E 
        Na pojedinačne novčane kazne u iznosu od po 600,00 eura (šetotina eura) koje će okrivljeni platiti ovom sudu u roku od 6 mjeseci po pravnosnažnosti presude u šest jednakih mjesečnih rata.  
        Ako okrivljeni u odredjenom roku ne plate novčane kazne sud će novčane kazne zamijeniti kaznom zatvora tako što će im za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuju da na ime troškova vodjenja krivičnog postupka plate ovom sudu iznos od po 16,00 eura, a na ime paušala   iznos od po 27,50 eura.    
        Okrivljeni se obavezuju da oštećenom Preduzeću "Gradir Montenegro" DOO N. na ime štete plate iznos od  po 63,00 eura što ukupno iznosi 189,00 eura koliko je to našao i vještak mašinske struke.  
        Troškove krivičnog postupka i paušal sudu i imovinsku štetu Preduzeću "Gradir Montenegro" DOO N. okrivljeni su dužni platiti u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.182/‚12 od 20.08.2012. godine optužilo je okrivljene M. R., V. M. i T. S. iz P. zbog krivičnog djela kradja iz čl.239. st.1. Krivičnog zakonika navodeći da su okrivljeni krivično djelo izvršili na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Današnji glavni pretres je održan u odsutnosti uredno pozvanog zastupnika oštećenog Preduzeća "Gradir Montenegro" DOO N.  
        Okrivljeni M. R. je u svoju odbranu istakao na glavnom pretresu da živi u Pljevljima i da poznaje okrivljene V. M. i T. S. te da se znaju izvidjenja. Dana 05.07.2012. godine on se našao sa okrivljenim V. i T. pa su zajedno otišli u Šula na piće i u povratku iz mjesta Šula njima je T. rekao da u Flotaciji Š. S. u mjestu G. postoje neki motori te da bi se isti mogli uzeti i isti prodati na otpadu. Tada su bili sa PMV marke "Golf" vlasništvo V. M. Jednim prilaznim putem su došli do Flotacije i vidjeli su tu dva motora, a treći je bio rasklopljen, pa su ta dva motora i taj jedan dio od trećeg motora utovarili u PMV marke "Golf" vlasništvo okrivljenog V. M. i povezli prema Pljevljima. Nakon 4-5 km od mjesta Gradac okrivljeni V. je rekao da treba da izbace jedan motor iz vozila zato što je velika teža u vozilu i da se ponovo vrate za taj motor što su i učinili i kada su istovarili u selu

-3-  
Crljenice ovaj jedan motor i rotor od drugog motora sva trojica su se ponovo
vratili sa istim vozilom na mjestu gdje su ostavili ovaj motor, isti utovarili
u vozilo i dovezli u selo C. kod njegovog ujaka. Tu su rasklopili te motore iz
kojih su izvadili bakarnu žicu, a zatim su oklope od motora utovarili u
njegovo  PMV marke "Ford fijesta", dok su žicu od motora utovarili u vozilo
"Golf" vlasništvo okrivljenog V. i pošli u P. s namjerom da to prodaju na
otpad. U mjestu V.njega je zaustavila patrola policije gdje su mu pronašli
oklop od motora, dok je okrivljeni V. sa ostalim djelovima u vozilu pobjegao.
Napominje da je sa njim u vozilu bio i okrivljeni T. S . Njih je policija
privela u stanicu, a kasnije su uhvatili i okrivljenog V. M. pa su i njega sa
vozilom priveli u stanicu policije gdje su dali izjave.
            Okrivljeni V. M. u svoju odbranu  je istakao da je tačna činjenica da je on kritičnog dana zajedno sa okrivljenim M. i T. oduzeo sporne motore u mjestu  Gradac, da su iste dovezli u selo Crljenice gdje su ih rasklopili, zatim u njegovo vozilo utovarili žicu od motora, a u vozilo okrivljenog M. oklope, a nakon toga imali namjeru da iste djelove motora prodaju na otpadu. Patrola policije ih je zaustavila u mjestu V. i on je tada sa svojim vozilom se udaljio, pa ga je policija pronašla nakon pola sata jer su ga pozvali telefonom, pa je sam došao vozilom i dovezao žicu od motora.
            Okrivljeni T. S. je takodje istakao da je tačna činjenica da je on zajedno sa okrivljenim V. i M. kritičnog dana oduzeo po prethodnom dogovoru sporne elektromotoe u krugu Flotacije Š. S . Iste elektromotore su dovezli u selo C. gdje su ih rasklopili pa su u vozilo okrivljenog M. stavili oklope od motora, a u vozilo V. žicu od motora. U mjestu V. ih je zaustavila patrola policije gdje su u vozilu M. bili njih dvojica, dok se okrivljeni V. sa svojim vozilom udaljio, a kasnije ga je pronašla policija.  Znali su da su predmetne elektromotri vlasništvo Šuplje Stijene u G.
            U završnoj riječi jednoglasno su istakli da se osjećaju krivim da priznaju krivicu i da se kaju što su ovako nešto uradili pa su na kraju svoju odgovornost ostavili sudu na slobodnu procjenu.
            U dokaznom postupku sud je pročitao potvrdu o privremeno oduzetim predmetima od 07.06.2012. godine, izvršio uvid u fotoelaborat UP PJ P. od 06.07.2012. godine,   pročitao nalaz i mišljenje vještaka mašinske struke A. V. i pročitao izvještaje iz kaznene evidencije za svu trojicu okrivljenih.
            Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenih sud je utvrdio da su okrivljeni M. R., V. M. i T. S. izvršili krivično djelo koje im je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i iz potpunog priznanja okrivljenih.
            Iz potvrde o oduzimanju predmeta od okrivljenih sud je utvrdio da su od okrivljenih oduzeti kako oklopi elektromotra tako i žica koja je bila u njima.
            Iz fotoelaborata UP PJ Pljevlja br. 282/12 od 06.07.2012. godine se zaključuje da su radnici UP PJ Pljevlja konkretne prilike sačinili fotoelaborat gdje se na fotografijama vide djelovi oduzetih motora i detalji oba vozila okrivljenih.
            Iz nalaza i mišljenja vještaka A. V. sud je zaključio da vrijednost ovih motora iznosi 189,00 eura.
            Iz izvještaja iz kaznene evidencije za okrivljene V. M. i T. S. izdate od strane UP PJ Pljevlja sud je zaključio da ovi okrivljeni ranije nisu osudjivani dok je okrivljeni M. R. jedanput osudjivan presudom ovog Suda K.br.228/10 od 18.04.2011. godine zbog krivičnog djela kradja gdje mu je izrečena kazna zatvora u trajanju od 30 dana.
            Kod ovakvog činjeničnog stanja na osnovu svih izvedenih dokaza, a imajući u vidu i potpuno priznanje okrivljenih sud je utvrdio da su okrivljeni kao saizvršioci izvršili krivično djelo koje im je optužnim predlogom ODT-a stavljeno na teret, a na način mjesto i vrijeme kako je to  
bliže opisano u izreci ove presude. Dakle, utvrdjeno je da su sva trojica
okrivljenih po prethodnom dogovoru došli u krug Flotacije ranijeg Rudnika Š.
S. u mjestu G. gdje su oduzeli dva komplet elektromotora kao i jedan rotor od
trećeg elektromotora, da su te elektromotore stavili u vozilo "Golf"
vlasništvo okrivljenog V.M. iste odvezli u selo C., rasklopili ih i pokušali
da iste u komadima prodaju na otpadu u P. gdje su spriječeni od strane
policije. Dakle, u radnjam okrivljenih stiču se sva bitna obeležja krivičnog
djela kradja koje im se stavlja na teret.
            Prilikom odredjivanja vrste kazne i prilikom odmjeravanja njene visine sud je u okviri opšte svrhe krivičnih sankcija cijenio i svrhu novčane kazne, pa je sud odlučio da svoj trojici okrivljenih izrekne pojedinačnu novčanu kaznu u iznosu od po 600,00 eura smatrajući da će iste dovoljno uticati na to da okrivljeni više ne vrše krivična djela, te da će se istim kaznama u cjelosti ostvariti svrha kažnjavanja predvidjena u zakonu. Sud je mišljenja da su iste kazne okrivljenim adekvatne i primjerene stepenu drušvene opasnosti, težini djela, kao i nastalim posledicama te da iste kazne prema okrivljenim predstavljaju onu mjeru koja je neophodna da bi se prema istim u potpunosti ostvarila svrha kažnjavanja.
            Shodno članu 226. i 229. ZKP CG sud je odlučio da okrivljeni na ime troškova vodjenja krivičnog postupka plate ovom sudu iznos od po 16,00 eura, a isti iznosi predstavljaju naknadu i nagradu vještaku mašinske struke za vještačenje vrijednosti elektromotora, a iznos  paušala od po 27,50 eura,   sud je odredio okrivljenim imajući u vidu dužinu trajanja i složenost krivičnog postupka, kao i imovno stanje okrivljenih.
            Shodno članu 239. ZKP CG sud je obavezao okrivljene da oštećenom "Gradir Montenegro" DOO N. na ime štete plate iznos od po 63,00 eura koliko je vrijednost oduzetih motora po vještaku mašinske struke.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 27.09.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
3x okrivljenim
1x oštećenom
4x u predmet  