 
                                                                                                                    K.br.121/12

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog P.  V. iz P., zbog krivičnog djela nedozvoljena trgovina iz čl.284. st.1. Krivičnog zakonika po optužnom predlogu ODT Pljevlja Kt.br.191/12 od 21.08.2012. godine, nakon održanog glavnog i javnog pretresa u prisustvu zamjenika ODT Pljevlja Tomčić Milivoja i okrivljenog, dana 23.10.2012. godine, donio je i javno objavio

P R E S U D U 
        Okrivljeni **P. V.** ,  JMBG.... od oca M. i majke D. rodjena S., rodjen ...  godine u selu D.opština P. Republika Srbija, živi u P.ul. N.bb, penzioner, pismen, završio srednju školu, oženjen, otac dvoje djece, lošeg imovnog stanja, živi od penzije koja iznosi oko 300,00 eura, srbin, govori srpskim jezikom razumije crnogorski jezik, ranije ne osudjivan

K r i v    j e 
        Što je:  
        dana 05.08.2012. godine nemajući ovlašćenje za trgovinu, u svrhu prodaje nabavio robu i to: 28 šteka cigareta "Malboro flavour code", 25 šteka cigareta  "Malboro flavour plus", 48 šteka cigareta "Malboro gold", 79 šteka cigareta "Malboro" -crveni tvrdo pakovanje, 27 šteka cigareta "Malboro gold touch" i  9 paklica cigareta "Malboro" crveni tvrdo pakovanje, ukupne vrednosti od 4.572,80 eura, na način što je robu smjestio u unutrašnje djelove svog vozila marke "pasat" reg.br. PP 005VY, i sa vozilom i robom se kretao od pravca Prijepolja, Republika Srbija do graničnog prelaza "Ranče" opština Pljevlja, gdje su kontrolom granične policije iz Pljevalja, cigarete pronadjene nakon čega je navedena roba oduzeta,  
        čime je izvršio krivično djelo nedozvoljena trgovina iz čl.284. st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG   i z r i č e

USLOVNU OSUDU 
        S tim da mu utvrdjuje kaznu zatvora u trajanju od 2 mjeseca (dva mjeseca) i istovremeno odredjuje da se ista neće izvršiti ukoliko okrivljeni u roku od jedne godine ne izvrši novo krivično djelo.  
        Okrivljeni se obavezuje da ovom sudu na ima troškova vodjenja krivičnog postupka plati iznos od 60,50 eura, a na ime paušala iznos od 27,50 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

        Shodno članu 284. st.6. Krivičnog zakonika od okrivljenog **se oduzima** roba koja je bila predmet izvršenja krivičnog djela i to: 28 šteka cigareta "Malboro flavour code", 25 šteka cigareta   "Malboro flavour plus", 48 šteka cigareta "Malboro gold", 79 šteka cigareta "Malboro" -crveni tvrdo pakovanje, 27 šteka cigareta "Malboro gold touch" i  9 paklica cigareta "Malboro" crveni tvrdo pakovanje.

O b r a z l o ž e n j e 
        Osnovno državno tužilaštvo iz Pljevalja optužnim predlogom Kt.br.191/12 od 21.08.2012. godine optužilo je okrivljenog P.V. iz P. zbog krivičnog djela nedozvoljena trgovina iz čl.284. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je u cjelosti ostao pri optužnom predlogu i predložio da sud okrivljenog oglasi krivim i osudi po zakonu.  
        Okrivljeni P. V. u svoju odbranu na glavnom pretresu kod ovog Suda je istakao kao i u svojoj odbrani datoj dana 06.08.2012. godine na zapisnik ODT Pljevlja ističući da je rodjen u selu D. opština P. te da sa svojom porodicom i to suprugom i dvoje djece živi u P. gdje je sagradio porodičnu kuću. Supruga mu je nezaposlena, a sin i ćerka su oboje studenti u Beogradu. On je inače penzioner od prije 6 godina, a prije toga je radio u MUP-u Srbije. Prima mjesečnu penziju u iznosu od oko 400,00 eura. Prije petnaestak dana je kupio 207 boksova šteka cigareta  marke "Malboro" različitih vrsta na području Užica i Čačka, pa je te cigarete smjestio kod sebe u kući u P., pa mu je namjera bila da cigarete preveze u Crnu Goru tačnije u Podgoricu gdje bi ih prodao po većoj cijeni i sa razlikom poboljšao svoju materijalnu situaciju, obzirom da finasira dva studenta. Dana 05.08.2012. godine nabavljene cigarete je smjestio u unutrašnje djelove svog PMV marke "Pasat" reg.br. PP ...., tako da je svu količinu od 207 boksova sakrio u vozilo tako da se nisu vidno primjećivale jer su bile postavljene ispod tapacirunga i ispod sjedišta vozila. Dana 06.08.2012. godine pošao je iz Prijepolja sa svojim vozilom u kojem su se nalazile cigarete za Podgoricu preko Pljevalja i negdje oko 05,00 časova naišao je na policijski punkt zv. "Ranč" koji se nalazi na teritoriji Države Crne Gore. Tu su policijski službenici granične policije iz Pljevalja izvršili kontrolu vozila i pronašli su svih 207 šteka cigareta koje je namjeravao da preveze do Podgorice i tamo proda. Nakon toga po nalogu policije on je svoje vozilo u pratnji policije dovezao u UP PJ Pljevlja gdje mu je roba - cigarete oduzeta u cjelokupnoj količini uz uredno izdatu potvrdu o oduzimanju predmeta.         
        U završnoj riječi na glavnom pretresu je istakao da se osjeća krivim, da priznaje krivicu, da se kaje što je ovo uradio, ali takodje ističe da je bio u velikoj finasijskoj krizi pa je morao to da uradi jer mu djeca studiraju i nemaju sredstava za život.


        U dokaznom postupku sud je pročitao potvrdu o privremenom oduzimanju predmeta izdatu od strane UP PJ Pljevlja br. 03-240/12-7531/2 od 06.08.2012. godine, izvršio uvid u fotoelaborat UP PJ Pljevlja br. 341/12 od 06.08.2012. godine i pročitao nalaz i mišljenje vještak fiansijske struke G. V. od dana 13.08.2012. godine.

        Nakon provedenog dokaznog postupka i nakon ocjene svih izvedenih dokaza, kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je pouzdano utvrdio da je okrivljeni P. V. iz P. Republika Srbija izvršio krivično djelo koje mu je optužnim predlogom ODT Pljevlja stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.  
        Iz potvrde o privremeno oduzetim predmetima UP PJ Pljevlja br. 03-240/12-7531/2 od 06.08.2012. godine se zaključuje da je od okrivljenog oduzeto 207 šteka raznih cigareta kao i 9 paklica cigareta  "Malboro" crveni tvrdo pakovanje.

        Uvidom u fotoelaborat UP PJ Pljevlja se vidi detalj cigareta koje su izvadjene iz vozila okrivljenog, zatim detalj vozila okrivljenog sa mjestima gdje je okrivljeni sakrio naznačenu robu.  
        Iz nalaza i mišljenja vještaka finasijske struke G. V. sud je zaključio da vrijednost cjelokupno oduzete robe iznosi 4.572,80 eura.

        Sud je u cjelosti prihvatio nalaz i mišljenje ovog vještaka smatrajući da je vještak objektivno i stručno vještačio te da je utvrdio tržišnu vrijednost predmetnih cigareta, a inače radi se o stalnom sudskom vještaku.

        Kod ovakvog činjeničnog stanja na osnovu svih izvedenih dokaza, a posebno na osnovu potpunog priznanja okrivljenog sud je utvrdio da je okrivljeni P. V. iz P. izvršio krivično djelo koje mu se stavlja na teret na način što je nemajući ovlašćenje za trgovinu u svrhu prodaje nabavio robu u većoj vrijednosti i to 207 šteka raznih cigareta kao i 9 paklica cigareta  "Malboro" crveni tvrdo pakovanje. Dakle u radnjama okrivljenog stiču se svi bitni elementi bića krivičnog djela koje se okrivljenom stavlja na teret.

        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da nije neophodno radi krivično-pravne zaštite protiv okrivljenog izricati drugu vrstu krivične sankcije osim uslovne osude jer je sud mišljenja da će samo upozorenje uz prijetnju kaznom dovoljno uticati na okrivljenog da više ne vrši krivična djela. Sud je posebno vodio računa o stepenu krivične odgovornosti okrivljenog, činjenicu da ranije nije osudjivan, te da se okrivljeni nalazi u teškoj materijalnoj situaciji gdje izdržava dva studenta, pa je sud mišljenja da je izrečena krivična sankcija okrivljenom adekvatna i primjerena stepenu društvene opasnoti, konkretno učinjenog djela, samog učinioca kao i nastalim posledicama te da ista krivična sankcija prema okrivljenom predstavlja onu mjeru koja je neophodna da bi se prema istom postigla svrha kažnjavanja predvidjena u članu 32. Krivičnog zakonika. Pri tome sud je imao u vidu i činjenicu da je okrivljenom oduzeta cjelokupna količina predmetne robe koja je vrijednosti preko 4.500,00 eura, pa je sud mišljenja da će  i samo oduzimanje robe u mnogome uticati na okrivljenog da u buduće ne vrši krivična djela, jer se radi o velikoj vrijednosti robe.

        Sud je shodno članu 226. i 229. ZKP CG obavezao okrivljenog da na ime troškova vodjenja krivičnog postupka plati ovom sudu iznos od 60,50 eura, a isti iznos predstavlja naknadu i nagradu vještaku finasijske struke za izvršeno vještačenje, a iznos paušala od 27,50 eura sud je

odredio imajući u vidu dužinu trajanja i složenost krivičnog postupka kao i
imovno stanje okrivljenog.
            Sud je shodno članu 284. st.6. Krivičnog zakonika odlučio da od okrivljenog oduzme cjelokupnu količinu robe koja je bila predmet izvršenja ovog krivičnog djela.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 23.10.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dovzoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  