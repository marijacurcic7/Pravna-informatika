
                                                                                                            K.br.149/12  
U IME CRNE GORE 
        Osnovni sud u Pljevljima kao prvostepeni krivični sud, po sudiji Branku Pejoviću uz sudjelovanje zapisničara Djondović Milenke u krivičnom prdmetu protiv okrivljenog P.M. iz P., zbog krivičnog djela šumska kradja iz čl.324. st.1. Krivičnog zakonika po optužnom predlogu ODT Pljevlja Kt.br.255/12 od 18.10.2012. godine, nakon održanog glavnog i javnog pretresa u prisustvu zamjenika ODT Pljevlja Gačević Božidarke, zastupnika oštećene Uprave za šume  PJ P. G. S. i okrivljenog, dana 21.12.2012. godine, donio je i javno objavio

P R E S U D U 
        Okrivljeni **P. M.** ,   od oca M. i majke M. rodjena G., rodjen .... godine, penzioner, živi u P., ul. V. K. br. 26, oženjen, otac dvoje djece, pismen završio za ekonomskog tehničara, dobrog imovnog stanja, ranije ne osudjiva.

K r i v    j e 
        Što je:  
        dana 22.09.2012. godine u državnoj šumi vlasništvo oštećene Uprave za šume PJ P. u mjestu Zeleno borje GJ Vezišnica, odjel 64, opština P., oborio radi kradje 16 stabala bukve, ukupne drvne mase 11,74 m3, oštetivši na taj način vlasnika Upravu za šume PJ P. za iznos od  80,00 eura,  
        čime je izvršio krivično djelo šumska kradja iz čl.324. st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 39, 42,45, 46, 53. i 54. Krivičnog zakonika te članova 226, 229. i 239.  ZKP CG   i z r i č e

USLOVNU OSUDU 
        S tim da mu utvrdjuje kaznu zatvora u trajanju od 2 mjeseca (dva mjeseca) i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.  
        Istovremeno sud okrivljenog

O S U D J U J E 
        Na novčanu kaznu u iznosu od 200,00 eura (dvesta eura) koju će okrivljeni platiti u roku od dva mjeseca po pravnosnažnosti presude u dvije jednake mjesečne rate.  
        Ako okrivljeni u odredjenom roku ne plati novčanu kaznu sud će istu zamijeniti kaznom zatvora tako što će za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 70,00 eura, a na ime paušala iznos od 27,50 eura.  
        Okrivljeni se obavezuje da oštećenoj Upravi za šume P. na ime štete plati iznos od 80,00 eura.  
        Troškove krivičnog postupka i paušal sudu kao i štetu oštećenoj Upravi za šume, okrivljeni je dužan platiti u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.255/12 od 18.10.2012. godine optužilo je okrivljenog P. M. iz P. zbog krivičnog djela šumaska kradja iz čl. 324. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Zastupnik oštećene Uprave za šume P. u završnoj riječi je istakao da se pridružuje krivičnom gonjenju protiv okrivljenog i da ističe imovinsko pravni zahtjev u iznosu od  80,00 eura.  
        Okrivljeni P. M. u svoju odbranu na glavnom pretresu od dana 15.11.2012. godine je istakao da živi u P., a da posjeduje poljoprivredno imanje u selu J. opština P. Posjeduje svoju privatnu šumu koja je obrasla bukvom i čamovim stablima jele i smrče. U septembru mjesecu je vršio sječu bukve u svojoj šumi, a to je bila doznaka iz prošle godine. Odgovorno tvrdi da u državnoj šumi ništa nije osjekao jer nema nikakav kontakt sa državnom šumom, a tvrdi da je ta državna šuma udaljena od njegove šume najmanje 1,5 km. Dakle,  tvridi da ništa u državnoj šumi nije posjekao već samo u svojoj sopstvenoj šumi. Ta šuma se polovina vodi na njega, a polovina na njegovog brata. On je ova stabla osjekao u svojoj šumi koja se vodi na njegovo ime u katastru. Drva mu je u septembru ove godine osjekao komšija P. D. koji živi u selu G., a osjekao mu je ukupno 5 stabala bukve koje i sada stoje na licu mjesta. Dalje ističe da nema svoju motornu šegu već uvijek mu neko drugi siječe ogrev. Koliko se sjeća on je ova stabla posjekao 29.09.2012. godine i ista mu je kako je već napomenuo osjekao P. D., a koja i danas stoje na licu mjesta. Odgovorno tvrdi da nije izvukao nijedno jedino drvo iz bilo kakve šume u ovoj godini, a ovih 5 bukava koje su osječene su iz prošlogodišnje doznake i samo su oborene i sada stoje na licu mjesta gdje su oborene, a u blizini njegove kuće. Ističe da od prilike može da kaže da je mjesto gdje je

-3-  
njemu lugar D. pokazivao da su osječena neka stabla i za koja je njega
prijavio to mjesto je udaljeno od njegove kuće oko 1,5 km, a mjesto Z. borje
je udaljeno od njegove kuće oko 10 km. Istoga dana kada je posjekao stabla u
svojoj šumi u sami mrak kod njega je došao lugar D. R. i rekao mu je da je on
posjekao neka stabla u mjestu Djatlo koje se nalazi udaljeno od njegove kuće
oko 1,5 km. Odmah mu je rekao da to nije tačno niti je imalo potrebe da on
siječe niti je ikada u državnoj šumi osjekao jedno jedino drvo jer ima veliku
površinu svoje šume i rekao mu je da je toga dana samo osjekao 5 stabala bukve
u svojoj šumi. Ističe da nema nikakvu livadu u blizini mjesta gdje su ova
stabla posječena koja je lugar rekao, a tu imaju livade vlasništvo P. R. i  P.
M., a njegovo nema ništa. Posebno istieč da je ta sporna šuma nekada bila
vlasništvo njegovog oca, ali je to davno oduzeto i to 1962. godine, ali koliko
vidi da sada Šumarstvo doznačuje u toj šumi ko god zatraži drva, a on ni
slučaju nikada nije sjekao u toj šumi jer nema nikakve potrebe. Ističe
takodje, da je za ovu spornu parcelu tražio na sudu njegov poč. brat M. pa je
to sudjeno, ali nezna kako se to sve završilo, ali zna da im ta parcela nije
vraćena, a u medjuvremenu je njegov brat i umro. Odgovorno tvrdi da nije
priznao lugaru D. da je on posjekao ta drva niti mu je priznao da je dio drva
prodao, a dio ostavio na livadi. Kada je razgovarao sa lugarom on je bio malo
popio i nije ga ni pitao da li je on posjekao ta drva već je samo rekao da su
mu ljudi rekli da je to učinio okrivljeni. Sav razgovor izmedju njega i lugara
je trajao 5 minuta i on je otišao niza selo. Dalje ističe da je on nakon svega
ovoga otišao na lice mjesta gdje je lugar rekao da su sporna stabla posjekao,
pa je našao stvarno da su drva osječena i vidio je da na licu mjesta ima oko 3
m3 drveta i to jedan dio isječen na sitnije trupčiće, a jedan dio je ostao u
cjelokupnoj dužini sa granama, a nešto je i okresanih drva, ali u cjelokupnoj
dužini. Njemu su mještani njegog sela i to P.M., P. M. i P. B. ispričali da
lugar D. R. ima neku svojtu u Ž. i navodno da je taj čovjek sjekao ta drva te
da je ista potjerao za Ž. i da je došao u mjesto K. u kafanu. Dalje dodaje da
je tu bio prisutan i tehničar Šumarstva D. M. koji ga je čekao, pa je navodno
tu taj čovjek iz Ž. rekao M. "bježi košta še me više ova drva što sjekokoh
ovede nego da sam naručio da mi stignu u Ž., jer naidje P. Ž., a tako zovu
okrivljenog i naplati mi ova drva 100,00 eura".
            U završnoj riječi je istakao da se ne osjeća krivim, da ne priznaje krivicu pa je predložio da ga sud oslobodi od krivične odgovornosti.
            U dokaznom postupku sud je saslušao svjedoke D. R., V. D.,  Š. P. i D. M.,  izvršio suočenje izmedju okrivljenog i svjedoka D. R., pročitao prijavu za šumsku krivicu Uprave za šume PJ P. br. 1676 od 01.10.2012. godine, izvršio uvid u zapisnik o izvršenoj kontroli - pregledu od dana 30.09.2012. godine i pročitao izvještaj iz KE za okrivljenog.
            Nakon provedenog dokaznog postupka i nakon ocjene svih izvedenih dokaza, kako pojedinačno tako i skupa i u njihovoj medjusobnoj povezanosti jednog sa drugim, sud je utvrdio da je okrivljeni P. M. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude.Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.
            Naime, svjedok D. R. je na zapisnik ODT Pljevlja istakao da je zaposlen u Upravi za šume PJ P. na radnom mjestu lugara te da je dana 22.09.2012. godine oko 10,00 časova obilazeći reon u mjestu Z. borje odjel 64, GJ V. na licu mjeta pronašao bespravnu sječu i to posječenih 16 bukovih stabala ukupne drvne mase 11,74 m3. Dodaje da mu je dojavljeno da je tu bespravnu sječu izvršio okrivljeni iz sela J. opština P., a okrivljeni mu je to lično priznao. Dalje, obilaskom na livadi okrivljenog zatekao je jedan dio posječenih stabala koji su bili iskraćeni u šporetske trupce, a ostali dio stabala kada je otišao kući kod okrivljenog okrivljeni mu je priznao da je on izvršio pomenutu sječu te da je jedan dio tih posječenih stabala prodao. Dalje dodaje da je izvršio premjer svih posječenih 16 stabala i razveo u knjigu panjeva, zatim utvrdio kubnu masu koja je iznosila 11,74 m3. Nakon nekoliko dana otišao je u Upravu za šume i tu bespravnu sječu je prijavio šefu V.D., a zatim je napravio prijavu za šumsku krivicu, a V.  je obračunao visinu pričinjene štete za Upravu za šume koja je iznosila 80,00 eura. Dodaje i to da su navedena stabla posječena bez
-4-  
doznake i odobrenja te da su bila ogrevno drvo. Takodje, je utvrdio trag vuče
traktorom od panja do mjesta gdje je okrivljeni lagerovao drva na svojoj
livadi. Posebno dodaje da okrivljeni svojata taj dio državne šume da je to
oduzeto njegovom počivšem ocu, ali postoje trajni granični znaci izmedju
državne i privatne šume tako da je okrivljeni navedena stabla posjekao u
državnoj šumi. Na glavnom pretresu je istakao da odgovorno tvrdi da mu je te
prilike okrivljeni priznao da je izvršio tu sječu, da je jedan dio drva
prodao, a da je jedan dio ostavljen na licu mjesta, a da li ista drva i sada
stoje na licu mjesta njemu nije poznato. Takodje, mu je poznato da je
okrivljeni u svojoj šumi u blizini kuće osjekao nekoliko stabala bukve jer mu
je tada okrivljeni rekao da je osjekao u svojoj šumi nekoliko stabala bukve i
tražio je tada od svjedoka da mu ista stabla primi. Svjedok je tada vidio ta
stabla koje je okrivljeni osjekao u svojoj šumi, ali nezna sada da li su na
licu mjesta ili nisu. Tvrdi da je razmak izmedju osječenih stabala u privatnoj
šumi okrivljenog i ovih u državnoj šumi 300-400 m. Stabla koja je zatekao
osječena u državnoj šumi je suštao sa panjevima do zemlje i ta stabla su mu se
podudarila sa nekoliko panjeva u šumi, medjutim, nedostaje dosta stbala koje
je kako mu je i sam okrivljeni priznao prodao. Takodje, ističe da ima zeta u
Ž. koji se zove Š. P. i živi u selu P. i zna da je on kupio drva na našoj
teritoriji, ali ne u okrivljenog već u izvjesnog L. C. čije ime nezna, a koji
živi u P.
            Sud je u cjelosti prihvatio iskaz ovog svjedoka koji je po mišljenju suda veoma objektivno svjedočio, a svojim iskazom je u potpunosti obezvredio odbranu okrivljenog tako da je sud ubijedjen da je ovaj svjedok govorio istinu, a da je okrivljeni svoju odbranu iznio tendenciozno u cilju izbjegavanja krivične odgovornosti. U suočenju ovog svjedoka sa okrivljenim sud konstatuje da je ovaj svjedok bio sasvim siguran u ovo što svjedoči, te da je odmah istakao da mu je okrivljeni rekao u šumi tada "jeste osjekao sam jer je to moja parcela koja je oduzeta".
            Svjedok V. D. je istakao da je zaposlen u Upravi za šume na radnom mjestu šefa uzgoja i zaštite šuma te da je lugar D. R.došao posle 22.09.2012. godine da prijavi bespravnu sječu i tada je istakao da je dana 22.09.2012. godine pronašao bespravnu sječu i to 16 bukovih stabala ukupne drvne mase 11,74 m3 u državnoj šumi Z. borje  GJ V. odjel 64, te da je bespravnu sječu izvršio P. M. iz sela J.,  te da je dio drva pronašao na livadi okrivljenog koji su bili iskraćeni u šporetske trupce, a drugi dio drva da je P. prodao te da je to lično priznao svjedoku D. R. Dalje ističe da mu je tada svjedok D. rekao da okrivljeni svojata taj dio šume kao da mu je to šuma bila njegovog poč. oca i da na tom mjestu postoje trajni granični zanaci izmedju državne i praivatne šume i da su posječena bukova stabla u državnoj šumi. Nakon toga mu je lugar dostavio broj posječenih stabala sa ukupnom drvnom masom pa je on bruto drvnu masu pretovorio u neto masu i izračuna visinu pričinjene štete koja iznosi 80,00 eura, a posječena stabla su ogrevno drvo, ali je za to bilo potrebno odborenje i doznaka, a okrivljeni to nije imao.
            Na glavnom pretresu je još jedanput ponovio da je njemu lično lugar D. rekao da mu je okrivljeni priznao na licu mjesta da je on izvršio bespravnu sječu te da je jedan dio drva prodao, a drugi dio drva ostaviona livadi.
            Sud je u cjelosti prihvatio iskaz ovog svjedoka iz čijeg kazivanja je sud takodje, na posredan način utvrdio da je okrivljeni priznao svjedoku D. da je on izvršio bespravnu sječu,  a takodje utvrdio da je svjedok D. R. govorio istinu te da se sud na njegov iskaz može u potpunosti osloniti.
            Svjedok D. M. je na glavnom pretresu istakao  da je negdje u septembru mjesecu, ali tačnog datuma se ne sjeća sjedio u kafani u mjestu K. pa je neko od prisutnih u kafani koji su sjedeli sa njim, ali ne može se tačno sjetiti komu je to rekao da P. Ž., a tako po nadimku zovu okrivljenog prodaje nekim žabljačanima u mjestu Javora bukovi ogrev, te da oni preko mjesta Kosanica progone taj ogrev i tjeraju na Žabljak. On je odmah sjutri dan pozvao reonskog lugara D. R. i rekao mu šta je čuo, a takodje mu rekao da ode u mjesto Javorak da provjeri da li ima šta od te priče. lugar je sjutri dan otišao i obišao teren i sa lica mjesta ga pozvao mobilnim telefonom i rekao mu da je u državnoj šumi zv. Javora pronašao 16 panjeva od osječenih bukovih stabala, a ti
-5-  
panjevi su bili kako ga je obavijestio u blizini imanja okrivljenog. Lugar D.
je po službenoj dužnosti otišao kod okrivljenog, ali šta su pričali medju
sobom nije mu poznato, ali zna da je nakon tog razgovora lugar D. R. napisao
okrivljenom prijavu za šumsku krivicu.
            Sud je takodje, prihvatio iskaz ovog svjedoka čije svjedočenje ukazuje da je lugar D.govorio istinu u ovom postupku i na čiji iskaz se sud može osloniti.
            Svjedok Š. P. je istakao da živi u selu P. opština Ž. te da njemu ništa nije poznato u vezi ove sječe bukovih stabala koji se pominju i ističe da okrivljenog privi put vidi u životu i nikada za njega nije ni čuo, a takodje ističe da nikada na teritoriji opštine P. nije kupio ništa od ogrevnog drveta, pa ni jedan jedii kolac. Dalje ističe da ogrev kupuje u Nacionalnom parku "Durmitor" svake godine i nema potrebe da kupuje ovde  i ističe da nezna koje njega postavio za svjedoka i kave on veze ima sa ovom sječom.
            Sud je odbacio iskaz ovog svjedoka, a ovo iz razloga što je sud mišljenja da je ovaj svjedok prećutao činjenicu da je kupovao ogrev na teritoriji opštine P., a sam svjedok D. R., čiji iskaz je sud prihvatio u cjelosti je istakao da je svjedok Š. kupovao ogrev na teritoriji opštine Pljevlja, ali ne u okrivljenog već u izvjesnog L. C. Sud smatra da je ovaj svjedok prećutao tu činjenicu bojeći se kakvog postupka protiv njega.
            Iz prijave za šumsku krivicu br. 1676 od 01.10.2012. godine sud je utvrdio da je reonski lugar - svjedok D. R. sačinio prijavu za šumsku krivicu navedenog broja te da je imenovao okrivljenog za izvršioca bespravne sječe gdje doslovno u opisu djela stoji upisano da je okrivljeni ovom svjedoku priznao da je on izvršio sječu na licu mjesta te da je dio drva prodao, a dio ostavio na svojoj livadi iskraćeno na manje trupce za šporet.
            Iz zapisnika o izvršenoj kontroli - pregledu br. 1676 od 01.10.2012. godine se zaključuje da je isti zapisnik sačinio lugar D. R. koji takodje u zapisniku doslovno navodi da je njemu okrivljeni priznao izvršenje bespravne sječe, da je dio drva prodao, a dio ostavio za sopstvene potrebe na svojoj livadi te da je rekao da ima pravo da tu siječe jer je to bila šuma nekada njegovog počivšeg oca. Sud je takodje iz ovog zapisnika utvrdio upravo sve ono što je svjedok D. R. potvrdio i u svom kazivanju kako pred ODT Pljevlja tako i na glavnom pretresu.
            Iz izvještaja iz KE za okrivljenog sud je utvrdio da okrivljeni ranije nije osudjivan.
            Kod ovakvog činjeničnog stanja na osnovu svih izvedenih dokaza sud je utvrdio da je okrivljeni P. M. iz P. izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude, a prevashodno sud je to utvrdio saslušajem reosnkog lugara D. R. kao i svjedoka V. D. i D. M., kao i na osnovu prijave za šumsku krivicu i zapisnika o izvršenoj kontroli - pregledu od dana 01.10.2012. godine.
            Prilikom odredjivanja vrste kazne i prilikom odmjeravanja njene visine sud je okviru opšte svrhe krivičnih sankcija cijenio i svrhu uslovne osude i novčane kazne,  pa je sud mišljenja da radi krivično-pravne zaštite protiv okrivljenog nije bilo nužno izricati kaznu zatvora već je dovoljno da sud okrivljenom izrekne uslovnu osudu smatrajući da će se i sa uslovnom osudom protiv okrivljenog u potpunosti ostvariti svrha kažnjvanja predvidjena u članu 32. Krivičnog zakonika. Što se tiče novčane kazne koja je za ovo krivično djelo kumulativno odredjena u zakonu sud je odlučio da okrivljenom istu ublaži, te da mu izrekne ublaženu novčanu kaznu u iznosu od 200,00 eura, smatrajući takodje da će se istom kaznom prema okrivljenom takodje ostvariti svrha kažnjvanja te da će i uslovna osuda i novčana kazna u ovolikom iznosu prema okrivljenom predstavljati onu mjeru koja je neophodna da bi se prema okrivljenom postigla svrha kažnjavanja. Kao olakšavajuću okolnost sud je okrivljenom uzeo u bozir činjenicu da ranije nije osudjivan.
            U smislu člana 226. i 229. ZKP CG sud je obavezao okrivljenog da na ime troškova vodjenja rkivičnog postupka plati ovom sudu iznos od  70,00 eura, a isti iznos predstavlja naknadu za troškove putovanja sopstvenim vozilom svjedoka Š. P. u dva navrata od Žabljaka - Pljevalja i obrnuto, a iznos paušala od 27,50 eura sud je odedio okrivljenom imajući u vidu dužinu trajanja i složenost krivičnog postupka kao i imovno stanje okrivljenog.
-6-  
        U smislu člana 239. ZKP CG sud je obavezao okrivljenog da na ime štete oštećenoj Upravi za šume PJ P. plati iznos od 80,00 eura koliko iznosi imovinsko-pravni zahtjev oštećene, a koji je postavio zastupnik oštećenog u završnoj riječi.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 21.12.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
1x oštećenom
4x u predmet  