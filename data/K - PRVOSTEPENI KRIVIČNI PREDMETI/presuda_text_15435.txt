
                                                                                                            K.br.163/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenih H. E. iz P. i T. G. iz istog mjesta koga brani advokat G. M.iz P., zbog krivičnog djela laka tjelesna povreda iz čl.152. st.2. u vezi st. 1. Krivičnog zakonika, po optužnom predlogu ODT Pljevlja Kt.br.227/12 od 30.10.2012. godine, nakon održanog glavnog i javnog preresa u prisustvu zamjenika ODT Pljevlja Gačević Božidarke, okrivljenih i branioca okrivljenog T. G., kao i oštećenog K. D. iz Pljevalja, dana 19.02.2013. godine, donio je i javno objavio

P R E S U D U 
        Okrivljeni **H. E.** , JMBG ...., od oca A. i majke M. rodjena H., rodjen .... godine u P., gdje i živi ul. S. K. bb, državljanin CG, govori crnogorskim jezikom, pismen, završio srednju školu za elektromehaničara mašina i opreme, ne zaposlen, lošeg imovnog stanja, ranije ne osudjivan

        Okrivljeni **T. G.** ,  JMBG .... od oca P. i majke R. rodjena G., rodjen .... godine u P., gdje i živi ul. S. K. bb, državljanin  CG, govori crnogskim jezikom, pismen, završio srednju školu elektromehaničar mašina i opreme, ne zaposlen, lošeg imovnog stanja, ranije ne osudjivan

K r i v i    s u 
        Što su:  
        dana 26.08.2012. godine oko 22,55 časova u ul. Oslobodjenja u P. u neposrednoj blizini lokala "Korman" u P. lako tjelesno povrijedili oštećenog K. D. iz P., na način što su drvenim letvama, sredstvima podobnim da tijelo teško povrijede ili zdravlje teško naruše, izudarali oštećenog u predjelu glave i tijela, čime su mu nanijeli lake tjelesne povrede u vidu: u predjelu tjemene regije glave okrugla oguljotina koše promjera oko 2 cm, ispod lijeve lopatice poprečni hematom širine oko 3 cm     u dužini oko 12 cm, a po trupu lijevo i desno više tragastih crvenila kože različitih dimenzija i smjerova,


        čime su kao saizvršioci izvršili krivično djelo laka tjelesna povreda iz čl.152. st.2. u vezi st. 1. Krivičnog zakonika,  
        pa im sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika, te članova 226. i 229.  ZKP CG   i z r i č e

USLOVNU OSUDU 
        S tim da im utvrdjuje pojedinačne kazne zatvora u trajanju od po 3 mjeseca (tri mj eseca) i istvremeno odredjuje da se iste neće izvršiti ukoliko okrivljeni u roku od godinu dana ne izvrše novo krivično djelo.  
        Okrivljeni se obavezuju da na ime troškova vodjenja krivičnog postupka plate ovom sudu iznos od po 52,25 eura, a na ime paušala iznos od po 27,50 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.227/12 od 30.10.2012. godine optužilo je okrivljene H. E. i T. G. iz P. zbog krivičnog djela laka tjelesna povreda iz čl. 152. st.2. Krivičnog zakonika navodeći da su okrivljeni krivično djelo izvršili na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT Pljevlja je u cjelosti ostao pri podnesenom optužnom predlogu i predložio da sud okrivljene oglasi krivim i osudi po zakonu.  
        Svjedok - oštećeni K. D. u završnoj riječi je istakoa da se pridružuje krivičnom gonjenju protiv okrivljenih.  
        Okrivljeni H. E. u svoju odbranu na zapisniku ODT Pljevlja je istakao da je dana 26.08.2012. godine  oko 22,55 časova došao sa drugovima L. N. i T. G. putničkim motornim vozilom do kafane  "Korman" koja se nalazi u ul. O. u P . Izašli su iz auta i tu su zatekli L. N. i S. Ž. koji su prethodno imali neki nesporazum sa njim. Sa Ž.i N.bilo je u društvu više mladića, ali ih on ne poznaje. Imedju njega L. i S. došlo je do rasprave pa su se on i N. malo počupali i pogurali, pa su u tom momentu prišli neki ljudi iz kafane i razdvojili ih. Njegov drug T. G. je stajao tu i nije učestvovao u tom guranju. U tom momentu vjerovatno je neko javio policiji pa su se svi razbježali u pravcu K., a i on se u tom momentu sklonio i otišao kući pješke. Takodje i okrivljeni T.je pobjegao sa lica mjesta. Dalje ističe da ostala grupa mladića je bila malo udaljena poviše kafane pa on nije vidio da li su oni bilo koga udarali kritične noći. Dalje je istakao da on nezna zbog čega su ostali pobjegli sa lica mjesta, a vjerovatno zbog policije, a i on je pobjegao zbog policije. Posebno je istakao da kritične noći kod sebe nije imao ni drvenu letvu niti šipku, dok za svoje drugove nezna. Takodje, ističe da kritične večeri oštećenog K. D. nije ni vidio, a kamoli da mu je nanio povrede. K. ne poznaje i privi put ga je vidio u policiji tu veče kada su privedeni. Vidio je da K. D. ulazi u svoje vozilo koje je kritične noći bilo pakrirano ispred kafane  "Korman", a policija je već bila stigla na lice mjesta i čekala njega. Nije vidio da je K. imao vidnih povreda niti je znao da on treba da ide u stanicu već ga je kasnije vidio u stanici policije kada su on i njegovi drugovi privedeni.  
        Na glavnom pretresu je istakao da je kritične večeri cijelo vrijeme bio sa okrivljenim T. G., pa je siguran da ni T. nije nanio nikome nikakve povrede. Takodje, na pretresu je istakao da je vidio da oštećeni K. D.izlazi iz kafane sa jednim momkom, ali on nezna koje taj momak, a oni su isključivo došli pred kafanu iz razloga što ih je pozvao

-3-  
R. B. da dodju pred kafanu jer nesmije da izadje iz kafane od S. Ž. i L. N.
koji su bili ispred kafane.
            Okrivljeni H. E.u završnoj riječi          je istakao da se ne osjeća krivim da ne priznaje krivicu pa predlaže da ga sud oslobodi od krivične odgovornosti, a ako sud utvrdi njegovu odgovornost predlaže da ga što blaže kazni.
            Okrivljeni T. G. u svoju odbranu na zapisniku ODT Pljevlja je istakao da je dana 26.08.2012. godine oko 23,00 časa pošao sa vozilom i svojim drugovima L.N. i H. E. do kafane "Korman" koja se nalazi u ul. O. u P.. Ističe da je samo povezao H. i L. do kafane jer su mu rekli da ih čekaju neki momci kod kafane i da treba da dodju. Auto je parkirao na udaljenosti nekih 7-8 m od kafane i tu gdje je bio sa vozilom nije bilo osvijetljeno. Kada su stigli H. i L. su izašli iz vozila i otišli put kafane. Tvrdi da kritične noći ni on ni L. ni H. nisu imali kod sebe drvene letve niti palice. Dalje ističe da je on ostao da sjedi u kolima, a izašao je u jednom momentu da ispali cigaru, pa je začuo nekakvu galamau, ali nezna odakle je dolazila jer je bilo dosta ljudi u kafani, pa je možda galama bila iz kafane. Nakon 5 minuta stigla je i policija i kada je prilazila kafani on je zaključao vozilo i otišao kući, a ključeve je ponio sa sobom. Posle izvjesnog vremena pozvao ga je prvookrivljeni i rekao mu da ga je zvao inspektor S. K.da dodje do kafane "Korman" pa je i on pošao sa njim kako bi vratio vozilo koje je odvezao jer nije bilo njegovo. Pored auta je tada zatekao L. N., K. S. i J. M., a policijsko vozilo je bilo udaljeno oko 2m od njegovog vozila i vidio je L. kako prilazi policijskom vozilu. Tu je K. uzeo od njih podatke i rekao mu da sjede u vozilo i da ih odveze do stanice policije, gdje su njemu,  H. i L. uzeli izjave. Ističe da je sa vozilom se bio parkirao ispod kafane na nekih desetak metara tako da nije vidio da li je K. D. bio sa vozilom pored kafane. K. D. ne poznaje i prvi put ga je vidio u policiji kada su davali izjave. Tada je K. rekao K.da nezna koga je tukao i da ga niko nije tukao.
            Na glavnom pretresu je takodje ponovio da nije kritične večeri uzimao u ruke bilo kakve predmete niti tim predmetima koga udarao, a takodje ističe da je njih pozvao R. B.njihov drug koji se nalazio u kafani "Korman" i koji im je rekao da su došli "kominjani", a misli na naselje Komine da ga biju pa su oni iz tog razloga i došli. Posebno objašnjava da kada je policija došla pred kafanu tada je R. izašao iz kafane, a kada su on i H. otišli svojim kućama L. je ostao ispred kafane, a gdje je otišao njemu nije poznato.
            U završenoj riječi branilac okrivljenog je istakao da izvedenim dokazima nije dokazano da je okrivljeni T. G. nanio oštećenom tjelesne povrede pa predlaže da sud njegovog branjenika oslobodi od krivične odgovornosti, a opreza radi ističe da ako se sud odluči da njegovog branjenika oglasi krivim da mu izrekne što blažu krivičnu sankciju jer za to postoji više uslova.
            U dokaznom postupku sud je saslušao svjedoka - oštećenog K. D.kao i svjedoka L. N., saslušao vještaka hirurga dr. P. M. i pročitao iskaz svjedoka S. Ž., pročitao službenu zabilješku UP PJ Pljevlja od 27.08.2012. godine, pročitao nalaz i mišljenje vještaka hirurga dr. P. M., pročitao izvještaj ljekara specijaliste  JZU Opšta bolnica P. za oštećenog i pročitao izvještaje iz KE za oba okrivljena.
            Nakon provedenog dokaznog postupka i nakon ocjene svih izvedenih dokaza, kako skupa tako i pojedinačno i u svojoj povezanosti jednog sa drugim, a imajući u vidu i odbrane okrivljenih sud je utvrdio da su okrivljeni H. E. i T. G. iz P. izvršili krivično djelo koje im je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.
            Naime, svjedok - oštećeni K. D. je istakao na zapisnik ODT Pljevlja da je dana 26.08.2012. godine oko 20,00 časova došao u ugostiteljski objekat zv. "Korman", koji se nalazi u naselju Ž. u P., a kasnije je došao i njegov prijatelj D. L.. U kafani su se zadržali oko 2 sata, a onda su krenuli kući. Kada je izašao ispred kafane vidio je grupu momaka koja stoji ispred i izmedju ostalih prepoznao je S. Ž. i L. N. Pitao ih je šta rade tu, a oni su mu odgovorili da su imali neku svadju sa nekim ili da se svadjaju sa nekim, pa je on rekao Ž.  "pusti to idi kući" jer ga je od ranije poznavao.  
Nakon toga on je krenuo prema svom autu i u tom momentu stiglo je drugo vozilo
sa grupom mladića koji su izašli iz vozila i u tom trenutku prišao mu je jedan
momak i uhvatio ga rukom za vrat govoreći mu "što bježiš". Odgovorio mu je da
ne bježi već je krenuo kući i tada je sjeo u svoje vozilo i isto stavio u
pogon i krenuo u rikverc put kuća Š. da se okrene. U tom trenutku vidio je da
četvorica mladića sa palicama u rukama trče prema njegovom vozilu, pa je on
vozilom došao do kuće R. Š., a zatim je izašao i pošao prema Stojanovoj kući
gdje su ga sva četvorica mladića stigli i počeli da ga udaraju sa drvenim
palicama po glavi i tijelu, ti mladići su bili okrivljeni H. E., zatim
okrivljeni T. G., zatim najmladji sin M. J. i sin V. P. Kada su ga udarali
palicama govorili su  "ko si ti ...., a nisi ti bio sa njima, a šta nisi".
Nakon toga on im je rekao da nema nikakve veze sa tom njihovom prethodnom
tučom i da je slučajno svratio sa prijateljem na piće. Nakon toga su ga
pustili i jedni su nastavili da bježe iznad kuće Š. u pravcu naselja Guke, a
drugi u drugom pravcu. Posle toga ušao je u svoje auto i krenuo kada je već
bila stigla i patrola policije, pa im je tom prilikom rekao da je bio pretučen
od grupe tih mladića. Nakon toga je svojim kolima otišao i dao izjavu u UP PJ
Pljevlja, a onda je sa policijom otišao u M. centar P. radi utvrdjivanja
ljekarske pomoći. Posebno je istakao da je vidio da su ga okrivljeni H. i T.
udarali drvenim palicama u predjelu glave, ledja i trupa, a ostaloj dvojici
nezna imena. U završnoj riječi je istakao da se pridružuje krivičnom gonjenju
protiv okrivljenih.
            Sud je u cjelosti prihvatio iskaz svjedoka - oštećenog smatrajući da je oštećeni veoma objektivno svjedočio.
            Svjedok L. N. je u svom iskazu na zapisniku pred ODT Pljevlja istakao da je dana 26.08.2012. godine oko 23,00 časa sjedio kod svog druga J. D. zajedno sa H. E. i T. G. kada ga je na mobilni telefon pozvao R. B. i rekao mu da se nalazi u kafani  "Korman" i da mu prijete S. Ž. i izvjesni L. i da nesmije da izadje iz kafane, tada su on, H. i T.pošli sa njegovim vozilom do kafane  "Korman" i tu su na parkingu na udaljenosti od oko 40 m od kafane parkirali i ostavili vozilo, a zatim su sva trojica otišli do kafane gdje su našli S. Ž.i L.N., a tu je bilo još desetak momaka koji su stajali svi ispred kafane "Korman". Tom prilikom on je sa S. Ž.razgovarao u vezi R. zbog čega ga diraju pa nesmije da izadje iz kafane da ide kući. Koliko mu se čini da je okrivljeni H. stajao sa L. N. i nešto razgovarao, a tu negdje je bio i okrivljeni T.. Nikakvu tuču kritične večeri nije vidio. Nakon 5 minuta dok je razgovarao sa S. stigla je polcija koju je pozvao vjerovatno neko iz kafane jer ispred kafane nije bilo nikakve tuče. Kada je vidio policiju pobjegao je naniže ispred kafane što su učinili i ostali. Nakon dva minuta vratio se da bi uzeo kola koja su mu ostala na parkingu, a policija ga je uveče privela u stanicu kao i T. i H.. Tu veče su priveli i S. Ž. i L. N.. Dok se nalazio ispred kafane  "Korman" kada je stigla policija tada je došao i K. D. koji je rekao policiji da ga je neko istukao. Odgovorno tvrdi da on nije vidio koje tu veče izudarao K. D. Posebno ističe da kritične večeri okrivljeni nisu imali ništa u rukama da je on vidi,  zatim ističe da nije čuo nikakvu galamu niti vidio tuču iznad kafane  "Korman" na sporednom putu koji je bio neosvijetljen.
            Sud je samo djelimično prihvatio iskaz ovog svjedoka smatrajući da je ovaj svjedok u većem dijelu ispričao dogadjaj kako bi time pomogao okrivljenim radi izbjegavanja krivično-pravne odgovornosti, a inače on je došao sa njima kolima pošto je dobar drug sa njima.
            Svjedok S. Ž. u svom iskazu na zapisniku ODT Pljevlja je istakao da je kritične večeri oko 22,00 časa došao u kafanu "Korman" sa L. N. i L. N. kako bi razgovarali sa okrivljenim H. E. i L.N. sa kojima je prethodne noći imao svadju. Došli su pred kafanu  "Korman" i u blizini su sreli PMV marke "Mercedes" iz koga su izašli okrivljeni H. i L.N.i još tri njemu nepoznata lica, koji su počeli da udaraju šipkama po asfaltu jer se čulo zvečanje o asfalt i lično je vidio da su u rukama držali predmetne šipke. On i njegovi drugovi su počeli da bježe prema mjestu gdje se nalazilo njegovo  PMV u koje su sjeli i otišli u pravcu sela K. Nakon toga su došli u lokal "Korman" kako bi popili piće i kada su došli ispred lokala izašali iz vozila stigao je sivi mercedes iz koga su izašli L. N., kao i okrivljeni H. i T. i nekoliko njemu nepoznatih momaka i svi su držali u rukama šipke i
-5-  
drvene letve. Tom prilikom oštećeni K. D. koji je bio u kafani izašao je i
krenuo kući i vidio je da su ga ta lica napala udarajući ga šipkama i letvama,
a onda je vidio kako ga je okrivljeni H. jurio iznad kafane na makadamskom
putu udarajući ga nekim predmetom koji je držao u ruci u predio ledja, a sa
njim je bilo još jedno lice koje je takodje jurilo oštećenog. Nakon toga se
okrivljeni H. vratio pred kafanu i vidio je kako je pesnicom u predjelu glave
udario L. N. gdje je nastalo čupanje i guranje izmedju njih gdje ih je
okrivljeni T. razdvojio, a dok se sve to dešavalo svjedok je stajao sa L.N. U
tom momentu na lice mjesta je stigla policija gdje su se svi razbježali pa je
i on pobjegao i posle par minuta se vratio na lice mjesta gdje se nalazila
policija, a vratili su se i okrivljeni T.i H. kao i L. pošto ih je pozvala
policija, a onda nakon toga otišli u Stanicu policije gdje su dali izjave. Dok
su stajali sa policijom kod kafane "Korman" prišao je i oštećeni K. D. i rekao
je policiji da je bio napadnut od strane momaka koji su stajali ispred kafane,
a čija imena tom prilikom nije zanao, ali ih je prepoznao u stanici policije.
Posebno ističe da je siguran da je H. E. u rukama držao drvenu letvu, a T.G.
metalnu držalicu, dok je L. N. držao metalnu šipku, tako da L. nije udarao
nikoga metalnom šipkom pošto ga je on odvojio od okrivljenih da bi
razgovarali. Takodje je vidio da je okrivljeni H. udario oštećenog jedanput
letvom u predjelu ledja, dok ga je takodje okrivljeni T. jedanput udario
dizalicom u predjelu ledja, jer je tu dizalicu lično vidio kada ju je T. bacio
pored kola i koju je policija pronašla kada je stigla na lice mjesta.
            Sud je takodje prihvatio iskaz ovog svjedoka smatrajući da je ovaj svjedok nepristrasno svjedočio.
            Hirurg dr. P. M. u svom nalazu i mišljenju je istakao da uvidom u medicinsku dokaumentaciju na ime oštećenog K. stoji "pacijent je doveden u pratnji policije zbog povrede nanijete od strane drugih lica. Žali se na bol u lijevoj strani grudnog koša. U predjelu parjentalne (tjemene) regije glave je okrugla površna oguljotina kože promjera oko 2 cm. Ispod lijeve lopatice je poprečno postavljeni hematom širine oko 3 cm u dužini oko 12 cm, a po trupu lijevo i desno više tragastih crvenila kože različitih dimenzija i smjerova". U dijagnozama na latinskom jeziku kada se prevede na naš jezik stoji kontuzija glave sa oguljotinom kože u tjemenoj regiji. Krvni podliv ispod lijeve lopatice.
            Vještak daje mišljenje da se radi o lakim tjelesnim povredama koje su nanesene sa više udaraca tupim tvrdim predmetom uzdužnog oblika, moguće letva, šipka, tojaga i sl. po glavi i ispod lijeve lopatice i po trupu lijevo i desno.
            Sud je u cjelosti prihvatio nalaz i mišljenje ovog vještaka smatrajući da je vještak veoma objektivno vještačio u skladu sa strukom i naukom, a inače radi se o stalnom sudskom vještaku i njegovim vještačenjem je u cjelosti obezvridjena odbrana okrivljenih.
            Iz službene zabilješka od dana 27.08.2012. godine se zaključuje da su OSL policije sačinili službenu zabilješku povodom ovog dogadjaja.
            Iz izvještaja ljekara specijaliste JZU Opšta bolnica P. se zaključuje da su u istom izvještaju konstatovane povrede kod oštećenog koje je opisao i vještak hirurg dr. P. M. u svom nalazu i mišljenju.
             Iz izvještaja iz kaznene evidencije za oba okrivljena se utvrdjuje da okrivljeni do sada nisu evidentirani u kazneneoj evidenciji UP PJ Pljevlja.  
        Kod ovakog činjeničnog stanja na osnovu svih izvedenih dokaza sud je utvrdio da su okrivljeni H. E. i T. G. izvršili krivično djelo koje im je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Na ovakav zaključak sud je došao saslušanjem svjedoka - oštećenog K. D., svjedoka L. N. i čitanjem iskaza svjedoka S. Ž., kao i na osnovu nalaza i mišljenja vještaka hirurga dr. P. M. i čitanjem pismenih dokaza. Iz ovih dokaza sud je nedvosmisleno utvrdio da su okrivljeni kao saizvršioci izvršili krivično djelo koje im se stavlja na teret, a na način mjesto i vrijeme kako je to bliže opisano u izreci ove presude.

-6-  
        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude pa je sud mišljenja da radi krivično-pravne zaštite protiv okrivljenih nije bilo nužno izricati drugu vrstu krivične sankcije osim uslovne osude, jer je sud mišljenja da je sama uslovna osuda okrivljenim primjerena i dovoljana da bi se prema okrivljenim postigla kakao specijalna tako i generalna prevencija kao i svrha kažnjavanja predvidjena u članu 32. Krivičnog zakonika. Kao olakšavajuće okolnosti okrivljenim sud je uzeo u bozir činjenicu da se radi o mladim ljudima i koji do sada nisu osudjivani, pa je sud mišljenja da je uslovna osuda okrivljenim primjerena težini učinjenog djela kao i nastalim posledicama te da ista predstavlja onu mjeru koja je neophodna da bi se prema okrivljenim postigla svrha kažnjavanja predvidjena u članu 32. Krivičnog zakonika.  
        U smislu člana 226. i 229. ZKP CG sud je obavezao okrivljene da na ime troškova vodjenja krivičnog postupka plate ovom sudu iznos od po 52,25 eura,  a isti iznos predstavlja naknadu i nagradu vještaku hirurgu za izvršeno vještačenje, a na ime paušala iznos od po 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenih.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 19.02.2013. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
2x okrivljenim
1x braniocu okrivljenog
4x u predmet  