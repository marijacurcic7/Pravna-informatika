![](file:///C:\\Users\\SLAVIC~1.STA\\AppData\\Local\\Temp\\msohtml1\\01\\clip_image001.jpg)                                                                                 
                                                                                                   K.br.173/12

                                                                   U IME
CRNE GORE 
        Osnovni sud u Pljevljima kao prvostepeni krivični sud po sudiji Branku Pejoviću uz sudjelovanje zapisničara Đondović Milenke, u krivičnom predmetu protiv okrivljenog D. D. iz P.,zbog krivičnog djela falsifikovanje službene isprave iz čl.414 st.1 Krivičnog zakonika, po optužnom predlogu ODT Pljevlja Kt.br.271/12 od 19.11.2012. godine, u prisustvu Zamjenoka ODT Pljevlja Đurović Veljka, okrivljenog i svjedokinje G. S., dana 17.12.2012. godine donio je i javno objavio

                                                                   P R E S U
D U 
        Okrivljeni **D. D.** JMBG ...., od oca R. i majke M. rođena S., rođen .... godine, u selu J., opština P., živi u ., ul. D. br.14, državljanin CG, govori Srpskim jezikom, razumije Crnogorski jezik, završio srednju školu, pismen, zaposlen u Pošti CG - P., kao dostavljač, oženjen otac dvoje punoljetno djece, srednjeg imovnog stanja, ranije ne osuđivan,

                                                                  K r i v
j e  
        Što je

        Dana 14.06.2012. godine kao službeno lice - dostavljač zaposlen u pošta CG-Pošta P., u ul.V., u P. u službenu ispravu - povratnicu CN o7, u koju jekao primalac pošiljke naveden G. V. unio neistinite podatke, da je dana 14.06.2012. godine G. V. uručio pismeno poslato od strane Snabdjevanje Pljevlja, te je na mjesto namijenjeno za potpis primaoca pošiljke potpisao G. V.i svojim potpisom ovjerio pomenutu službenu ispravu, sa ovakvom neistinitom sadržinom  
        čime je izvršio krivično djelo falsifikovanje službene isprave iz čl.414.st.1 Krivičnog zakonika  
        pa mu sud na osnovu već citiranog zakonskog propisa, a primjenom članova 4,5,13,15,32,33,36,42,53 i 54 Krivičnog zakonika te čl. 226 i 229 ZKP CG  i z r i č e

                                                        USLOVNU OSUDU 
-2-  
        S tim da mu sud utvrđuje kaznu zatvora u trajanju od 4 mjeseca (četiri mjeseca) i istovremeno određuje da se ista neće izvršiti ukoliko okrivljeni u roku od godinu dana ne izvrši novo krivično djelo.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnpsti ove presude pod prijetnjom prinudnog izvršenja.

                                                         O b r a z l o ž e
nj e 
        Osnovno državno tužilaštvo u Pljevljima optužnim predlogom Kt.br.271/12 od 19.11.2012. godine optužilo je D. D. iz P. zbog krivičnog djela falsifikovanje službene isprave iz čl.414.st.1 Krivičnog zakonika, navodeći da je okrivljeni izvršio krivično djelo na način, mjesto i vrijeme kako je to bliže opisano u izreci ove presude. U završnoj riječi Zamjenik ODT Pljevlja je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Okrivljeni D. D. u svoju odbranu na zapisniku ODT Pljevlja ističe da je zaposlen u Pošti CG - Pošta P. kao dostavljač, i poštu raznosi na terenu Gagovića imanje, Kupusište i u centru grada. G.V.živi u ul. V.br.57 i on je kao dostavljač pošte zadužen i za njegovu ulicu. Poznato mu je da G.V.radi negdje u Srbiji i nikad nije kod kuće, kao ni njegova supruga S.. Inače S je komšinica okrivljenog i poznaje je od malih nogu i sa njom je imao dogovor obzirom da nisu kod kuće, da svu poštu koja treba njima da se uruči ostavi ispod otirača stana u kojem žive. Pridržavajući se ovog dogovora on je dana 14.06.2012. godine poštu koja je bila naslovljena na Vukotu ostavio ispod otirača ispred vrata njihovog stana. Dalje ističe da nemože sada da se sjeti koja vrsta pošiljke je tada bila u pitanju, ali se sjeća da je povratnicu vratio u Poštu, a kuriri su povratnicu odnijeli u Snabdijevanje - ED P. pa pretpostavlja da je pošta koja je bila naslovljena na G.V.bila iz ED P. Obzirom da G. nisu bili kod kuće on je na povratnici napisao datum i stavio svoj potpis na mjesto gdje se potpisuje dostavljač. Dalje ističe da mora da je on potpisao G.V. na mjesto gdje primalac pošte treba da se potpiše, a sada se ne može sjetiti, ali ističe da nije imao ko drugi potpisati osim njega obzirom da G.nisu bili kod kuće.  
        Posebno ističe da je pogriješio jer je trebao da na povratnici napiše "ostavljeno na stanu", a ne da potpiše G. V. da je primio pošiljku.  
        U završnoj riječi je istakao da se osjeća krivim, da priznaje krivicu, da se kaje što je ovo uradio, pa na kraju svoju odgovornost ostavlja sudu na slobodnu procjenu.  
        U dokaznom postupku sud je saslušao svjedokinju G. S., izvršio uvid u službenu ispravu - povratnicu CN 7, izvršio uvid u pravila procedure i uputstva za obavljanje poštanskih usluga od 28.07.2009. godine i pročitao izvještaj iz KE za okrivljenog.  
        Nakon provedenog dokaznog postupka i nakon ocjene svih izvedenih dokaza, a imajući u vidu i potpuno priznanje okrivljenog, Sud je utvrdio da je okrivljeni izvršio krivično djelo koje mu se stavlja na teret a na način, mjesto i vrijeme kako je to bliže opisano u izreci ove presude.  
        Svjedokinja G. S. je na pretresu istakla da sa svojom porodicom živi u naselju Gagovića imanje, a njen muž V. je zaposlen u Podgorici kao vozač autobusa i zbog toga nije mogao da dođe na pretres. Dalje dodaje da svake godine otprilike oko prvog maja odlazi u B. Polje i vraća se kasno u jesen jer tamo posjeduju poljoprivredno imanje i porodičnu kuću. Dalje ističe da dobro poznaje okrivljenog i da radi kao poštar, pa su se jedne prilike dogovorili  i ona mu je rekla

da svu poštu koja je naslovljena na njihovo ime ostavlja ispod otirača što je
okrivljeni redovno i činio. Međutim ona mu nije rekla da istu i potpisuje.
Desilo se da je okrivljeni u međuvremenu potpisao dostavnicu pa je iz tog
razloga njima u stanu isključena struja. Posebno napominje da oni
nisu redovno plaćali struju jer im je bio u kvaru strujomjer. Ističe takođe da
oni samo povremeno dolaze iz Bijelog Polja.
            Sud je u cjelosti prihvatio iskaz ove svjedokinje jer je sud mišljenja da je svjedokinja svjedočila objektivno, a takođe i sam okrivljeni je u svojoj odbrani potvrdio njene riječi.
            Iz pravila, procedure i uputstva za obavljanje poštanskih usluga Pošte Crne Gore od 28.07.2009. godine, u članu 132 st.8 se vidi da se pošiljke sa povratnicom uručuju uz potvrdu prijema stavljanjem datuma uz potpis primaoca na odgovarajuću ispravu za uručenje i na povratnicu. Dakle jasno se vidi da je okrivljeni prekršio ta pravila.
            Uvidom u povratnicu - službenu ispravu CN 07 se vidi da je pošiljka naslovljena na G. V., a ista je na mjestu potpisa primaoca potpisana, a zatim je stavljen datum i potpis okrivljenog, što to okrivljeni u potpunosti priznaje da je on uradio.
            Iz izvještaja iz KE za okrivljenog se zaključuje da okrivljeni ranije nije osuđivan.
            Kod ovakvog činjeničnog stanja, na osnovu izvedenih dokaza, kao i na osnovu potpunog priznanja okrivljenog se zaključuje da je okrivljeni D. D. iz P. izvršio krivično djelo koje mu se stavlja na teret a na način, mjesto i vrijeme kako je to bliže opisano u izreci presude. Sud je pouzdano utvrdio da je sporna povratnica službena isprava kojom se dokazuje da je neko lice lično primilo pošiljku, a takođe je sud utvrdio da je okrivljeni prilikom dostavljanja pošiljke postupao kao službeno lice - dostavljač. Dakle u potpunosti je utvrđeno da su se u konkretnom slučaju stekli svi bitni elementi da bi postojalo krivično djelo koje se okrivljenom stavlja na teret.
            Prilikom određivanja vrste kazne i prilikom odmjeravanja njene visine, sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da radi krivično - pravne zaštite prema okrivljem nije bilo potrebno izricati drugu vrstu krivične sankcije, osim uslovne osude, jer je sud mišljenja da će sama uslovna osuda prema okrivljenom u konkretnom slučaju dovoljno uticati da okrivljeni ne vrši ista ili slična krivična djela, te da će se istom krivičnom sankcijom u cjelosti ostvariti svrha kažnjavanja predviđena u čl. 32 Krivičnog zakonika.
Pri tome sud je na strani okrivljenog cijenio i olakšavajuće okolnosti da je
porodičan čovjek, da je priznao izvršenje djela i da ranije nije osuđivan.
            U smislu čl. 226 i 229 ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio okrivljenom imajući u vidu dužinu trajanja i složenost postupka, kao i imovno stanje okrivljenog.
            Sa iznijeth razlog odlučeno je kao u izreci ove presude.  
OSNOVNI SUD U PLJEVLJIMA
Dana 17.12.2012. godin e.  
Zapisničar,
S u d i j a
Đondović Milenka
Branko Pejović  
PRAVNA POUKA :
                                            Protiv ove presude dozvoljena je žalba u roku od 8 dana po prijemu iste
                                            Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  