
                                                                                                               K.br.193/12  
U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu poritv okrivljenog L.R. iz P., zbog krivičnog djela ugrožavanje sigurnosti iz čl.168.st.1. Krivičnog zakonika po optužnom predlogu ODT Pljevlja Kt.br.303/12 od 12.12.2012. godine, nakon održanog glavnog i javnog pretresa u prisustvu zamjenika ODT Pljevlja Gačević Božidarke, okrivljenog i oštećenog D.V. dana 31.12.2012. godine, donio je i javno objavio

P R E S U D U 
        Okrivljeni **L. R.** , JMBG .... od oca Lj. i majke D. rodjena K., rodjen .... godine u P., živi u selu Š., opština P., državljanin CG, govori srpskim jezikom, razumije crnogorskim jezikom, pismen, završio osmogodišnju školu, zaposlen u Rudnik uglja AD P. kao pomoćni radnik, srednjeg imovnog stanja, oženjen, otac dvoje djece, ranije ne osudjivan

K r i v    j e 
        Što je:  
        dana 10.11.2012. godine u 22,17 časova ugrozio sigurnost oštećenom D. V.prijetnjom da će napasti na njegov život i tijelo, na način što je sa svog mobilnog telefona br. 067 659-068 pozvao oštećenog D. V. na broj telefona 068 043-915 i uputio mu prijetnje "sledeći put, srešćemo se, ubiću tebe i suprugu i zapali ću ti sve, jebaću ti majku", pa nakon što je oštećeni rekao da će zvati policiju kada mu je okrivljeni zaprijetio "ajde pičko ako smiješ zovni ih tek si onda najebo, tek ću te tada ubiti i zaklati", koje prijetnje su kod oštećenog izazvale osjećaj straha,  
        čime je izvršio krivično djelo ugoržavanje sigurnosti iz čl.168.st.1. Krivičnog zakonika,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG   i z r i č e

USLOVNU OSUDU 
        S tim da mu utvrdjuje kaznu zatvora u trajanju od 2 mjeseca (dva mjeseca) i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivičnod jelo.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.303/12 od 12.12.2012. godine optužiolo je okrivljenog L. R. iz P. zbog krivičnog djela ugrožavanje sigurnosti iz čl.168.st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je istakao da ostaje pri podnesenom optužnom predlogu i predložio je da sud okrivljenog oglasi krivim i osudi po zakonu.  
         Oštećeni Dj. V. u završnoj riječi je istakao da se pridružuje krivičnom gonjenju protiv okrivljenog, a imovinsko-pravni zahtjev će ostvarivati u parnici kod ovog suda.  
        Okrivljeni L. R. u svoju odbarnu na zapisniku ODT Pljevlja je istakao da živi u selu Š., opština P., a da njegova maloljetna djeca pohadjaju školu u Pljevljima i stanuju u zgradi "Varoš I" zajedno sa njegovom suprugom S. Kritičnog dana kada je došao sa sela na stan supruga mu je rekla da je imala problem preko dana sa oštećenim Dj. V. nešto u vezi djece. Tačnije V. žena je došla na vrata od stana njegove supruge da razjasni stvari oko svadje njihove djece. U tom momentu došao je i njegov brat M. i tu je najvjerovatnije došlo do nekih nesuglasica izmedju njegovog brata i V. žene, pa je ona pozvala policiju i prijavila njegovog brata M . Kada je uveče došao na stan oko 22,17 časova sa svog mobilnog telefona  067 659-068 pozvao je oštećenog Dj. V. na njegov mobilni telefon broja  068 043-915 nakon čega se prestavio da je L. R. i pitao kakvi su to danas bili problemi sa djecom i zbog čega mu uznemirava porodicu. Oštećeni mu je tom prilikom rekao da je njegova žena imala problema sa bratom okrivljenog M., pa mu je okrivljeni rekao zbog čega on onda oznemirava njegovu ženu S. i djecu i zašto nije došao da porazgovara sa njim već je poslao svoju ženu. On mu je tada rekao da je svejedno ili on ili njegova žena. Takodje, mu je rekao da ako kod L. žene nemaju prava da kod njega imaju. Dalje je istakao da su ludi, da žive u kamenom dobu, nakon čega je prekinuo vezu. Tvrdi da kritične prilike oštećenom nije upućivao nikakve prijetnje. Njegov broj telefona je znao jer je on preko dana zvao njegovu suprugu Sladjanu pa je njegov broj ostao memorisan na njenom mobilnom telefonu. Posebno ističe da kritične prilike nije upućivao riječi prijetnje oštećenom koje su navedene u optužnom predlogu niti bilo kada niti se poznaje sa oštećenim.  
        U završnoj riječi je istakao da se ne osjeća krivim, da ne priznaje krivicu pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoka - oštećenog Dj. V. i pročitao izvještaj iz  KE za okrivljenog br. 03-245/12-12404/2 od 17.12.2012. godine izdat od strane UP PJ P.  
        Nakon provedenog dokaznog postupka i nakon ocjene svih izvedenih dokaza sud je utvrdio da je okrivljeni L. R. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao isključivo na iskazu svjedoka - oštećenog Dj.V .  
        Naime, svjedok - oštećeni Dj. V. je na zapisnik ODT Pljevlja dana 12.12.2012. godine istakao da je dana 10.11.2012. godine u 22,17 časova na njegov broj telefona 068 043-915 pozvao ga je sa mobilnog telefona br. 067 659-068 okrivljeni L. R. koji mu se tom prilikom prestavio jer on nije znao koga zove i odmah mu izgovorio sledeće riječi "pičko što si ti danas spremio tvoju ženu kod moje žene". Dalje ističe da mu je on tom prilikom rekao da je on nije spremio nego je

-3-  
ona sama otišla kod njegove supruge da riješe problem oko djece koja su se
prije toga nešto posvadjala, što su one odmah i riješile i normalno su
razgovarale. Takodje, mu je rekao da je svejedno koje od roditelja došao da
riješi problem oko djece, a problem nije nastao ni od žene okrivljenog niti
žene oštećenog niti od djece već da je problem napravio njegov brat M. dok su
njihove supruge mirno razgovarale. Na to mu je okrivljeni odgovorio "sledeći
put srešćemo se, ubiću i tebe i suprugu i zapali ću ti sve, jebaću ti majku,
nema šta da rešavaju žene, već to treba da rešavamo mi kao ljudi". Dalje
ističe da mu je  rekao da ovo nije kameno doba već dvadeset prvi vijek i da je
sve jedno da li će problem rešavati oni ili žene. Da bi smirio okrivljenog
oštećeni mu je rekao "da li si svjestan šta pričaš, zvaću ti policiju", nakon
čega je okrivljeni počeo da psuje i prijeti i govori "ajde pičko ako smiješ
zovni ih, tek si onda najebo, tek ću te tada ubiti i zaklati". Dalje ističe da
u početku nije imao namjeru da pozove policiju već je samo htio da upozori
okrivljenog i da ga smiri, ali pošto je okrivljeni, nakon što mu je oštećeni
rekao da će pozvati policiju bio još agresivniji i još više počeo da prijeti
tada je odlučio da zaista pozove policiju. Posebno ističe da od prijetnji
okrivljenog je ostjetio strah za svoju djecu i porodicu, pa je nekoliko jutara
vodio djecu u školu jer se osjetio ugroženim od strane okrivljenog.
            Sud je u cjelosti prihvatio iskaz svjedoka-oštećenog smatrajući da je oštećeni veoma objektivno svjedočio i na pretresu je bio apsolutno ubjedljiv, medjutim, sud zaključuje da je okrivljeni na pretresu bio nesiguran i sud je shvatio da je okrivljeni izvršio predmetno krivično djelo te da je izgovorio oštećenom riječi prijetnje, medjutim, to nije htio priznati vjerovatno bojeći se krivične odgovornosti. Iskazom oštećenog u potpunosti je obezvrijedjena odbrana okrivljenog koju je sud u cjelosti odbacio smatrajući da je okrivljeni svoju odbranu dao tendenciozno u cilju izbjegavanja krivične odgovornosti.
             Dakle, sud je u potpunosti siguran da je okrivljeni izgovorio sve riječi prietnje oštećenom, jer je imao motiv za izvršenje krivičnog djela pošto su se supruge okrivljenog i oštećenog istog dana razjašnjavale oko djece, a takodje, oštećeni je odmah slučaj prijavio policiji, radi zaštite sebe i svoje porodice.
            Uvidom u izvod iz kaznene evidencije za okrivljenog sud je utvrdio da okrivljeni ranije nije osudjivan.
            Kod ovakvog činjeničnog stanja na osnovu iskaza oštećenog, sud je utvrdio da je okrivljeni L. R. izvršio krivično djelo jer je okrivljeni izgovorio riječi prijetnje oštećenom pozivajući ga sa mobilnog telefona broj 067 659-068 na mobilni telefon oštećenog 068 043-915 gdje mu je uputio sledeće riječi prijetnje "sledeći put srešćemo se, ubiću tebe i suprugu i zapali ću ti sve, jebaću ti majku", a nakon što je oštećeni rekao okrivljenom da će zvati policiju tada mu je okrivljeni izgovorio i sledeće riječi prijetnje "ajde pičko ako smiješ zovni ih, tek si onda najebo, tek ću te tada ubiti i zaklati". Ovakve prijetnje kod oštećenog su izazvale strah i nesigurnost za njega i porodicu i oštećeni je kako ističe nekolikonarednih jutara vodio djecu u školu bojeći se od okrivljenog. Dakle, u radnjama okrivljenog stiču se svi bitni elementi bića krivičnog djela koje mu se stavlja na teret.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da radi krivično pravne zaštite poritv okrivljenog nije bilo neophodno izricati drugu vrstu sankcije osim uslovne osude jer je sud ubijedjen da će i sama uslovna osuda u dovoljnoj mjeri uticati na to da okrivljeni u buduće ne vrši krivična djela. Sud je mišljenja da je izrečena krivična snakcija prema okrivljenom adekvatna i primjerena stepenu društvene opasnosti i težini krivičnog djela, kao i nastalim posledicama te da upravo ova krivična sankcija prema okrivljenom predstavlja onu mjeru koja je neophodna da bi se prema okrivljenom ostvarila svrha kažnjvanja predvidjena u članu 32. Krivičnog zakonika. Pri tome sud je kao olakšavajuću okolnost okrivljenom uzeo u obzir činjenicu da je okrivljeni porodičan čovjek, te da ranije nije osudjivan.  
        U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 31.12.2012. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  