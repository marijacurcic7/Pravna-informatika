![](file:///C:\\Users\\SLAVIC~1.STA\\AppData\\Local\\Temp\\msohtml1\\01\\clip_image001.jpg)                                                                                 
                                                                                                                   K br.175/12

                                                           U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanja zapisničara Krvavac Mirjane, u krivičnom predmetu protiv okrivljenog B. D. iz P. zbog krivičnog djela samovlašće iz čl.384 st.1 Krivičnog zakonika,po Optužnom predlogu ODT Pljevlja Kt.br. 273/12 od 28.11.2012. godine, nakon održanog glavnog i javnog pretresa, u prisustvu Zamjenika ODT Pljevlja Tomčić Milivoja i okrivljenog, a u odsutnosti uredno pozvanog punomoćnika oštećene ED P., dana 19.12.2012. godine donio je i javno objavio,

                                                                    P R E S
U D U 
        Okrivljeni **B. D.** , JMBG .... od oca M. rođen .... godine u selu J., živi u P. ul S. K. br.5, po zanimanju penzioner, govori Srpskim jezikom, razumije Crnogorski jezik, pismen, završio srednju rudarsku tehničku školu, živi od penzije u iznosu od 390,00 eura, ranije ne osuđivan,

                                                                     K r i v
j e 
        Što je:  
        prvom polovinom 2012. godine, u ul. S. K. br.5 u P., samovlasno pribavio pravo, na način što je bez saglasnosti Elektrodistribucije P., izvršio priključenje porodične kuće na elektro-distributivnu mrežu, što su zapisnički konstatovali kontrolori ED P., dana 18.07.2012. godine,

        čime je izvršio krivično djelo samovlašće iz čl.384 st.1 Krivičnog zakonika.

        pa mu Sud na osnovu već citiranog zakonskog propisa, a primjenom čl. 4,5,13,15,32,33,36,42,53 i 54 Krivičnog zakonika, te članova 226 i 229 ZKP CG  i z r i č e

                                                               USLOVNU
OSUDU 
        S tim da mu utvrđuje kaznu zatvora u trajanju od 2 mjeseca (dva mjeseca) i istovremeno određuje da se ista neće izvršiti ukoliko okrivljeni u roku od godinu dana ne izvrši novo krivično djelo.




        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravosnažnosti presude pod prijetnjom prinudnog izvršenja.

                                                            O b r a z l o ž
e nj e 
        Osnovno Državno Tužilaštvo iz Pljevalja, Optužnim predlogom Kt.br.273/12 od 28.11.2012. godine optužilo je B. D. iz P. zbog krivičnog djela samovlašće iz čl. 384 st.1 Krivičnog zakonika navodeći da je okrivljeni izvršio navedeno krivično djelo na način, mjesto i vrijeme kako je to bliže opisano u izreci ove presude. U završnoj riječi zamjenik ODT Pljevlja je ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Okrivljeni B. D.u svoju odbranu na glavnom pretresu je istakao da živi u Pljevljima u ul. S. K. u naselju G. gdje je prije godinu dana sagradio  porodičnu kuću. Prvih dana kada je uselio u kuću jednim kablom je koristio struju od konšije a onda je odlučio da se bez saglasnosti ED P. samovoljno priključi na ED mrežu, a to je uradio negdje u junu ili julu mjesecu ove godine. Radnici ED P. su izašli na lice mjesta i utvrdili da se on samovoljno priključio na ED mrežu bez ičije saglasnosti. Priključak je izvršio samonosećim kablom. Kaje se što je ovo uradio.  
        U završnoj riječi je istakao da se osjeća krivim, da priznaje krivicu, da se kaje što je ovo uradio, pa je svoju odgovornost ostavio sudu na slobodnu procjenu.  
        U dokaznom postupku sud je saslušao svjedoka K. S., pročitao Zapisnik o kontroli mjernog mjesta i pročitao izvještaj iz KE za okrivljenog.  
        Nakon provedenog dokaznog postupka i nakon ocjene svih izvedenih dokaza, a imajući u vidu i potpuno priznanje okrivljenog, Sud je utvrdio da je okrivljeni izvršio krivično djeli koje mu se stavlja na teret, a na način, mjesto i vrijeme kako je to bliže opisano u izreci ove presude.  
        Svjedok K. S. na glavnom pretresu je istakao da je zaposlen u ED P. na radnom mjestu kontrolora. Dana 18.07.2012. godine je zajedno sa kolegom K. M. vršio redovnu kontrolu potrošača pa su došli u ul, S. K. i utvrdili da se okrivljeni samovoljno priključio na ED mrežu bez ičije saglasnosti, tako da je sa jednog stuba električne mreže samonosećim kablom priključio porodičnu kuću na ED mrežu On i kolega K. su to utvrdili i zapisnički konstatovali istoga dana. Okrivljeni je tada bio prisutan kontroli i potpisao je zapisnik bez primjedbi.  
        Sud je u cjelosti prihvatio iskaz ovog svjedoka, čije kazivanje je i okrivljeni u cjelosti priznao u svojoj odbrani.  
        Iz zapisnika o kontroli mjernog mjesta se zaključuje da su radnici ED P. K. S. i K. M. dana 18.07.2012. godine izvršili kontrolu i da su pronašli da se okrivljeni samovlasno priključio na ED mrežu.  
        Iz izvještaja iz KE za okrivljenog sud je utvrdio da okrivljeni ranije nije osuđivan.  
        Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog, sud je utvrdio da je okrivljeni B. D. iz P.izvršio predmetno krivično djelo, pa ga je sud i oglasio krivim i osudio po zakonu.  
        Prilikom određivanja vrste kazne i prilikom odmjeravanja njene visine, sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da nije bilo neophodno radi krivično-pravne zaštite protiv okrivljenog izricati drugu vrstu krivične sankcije, osim uslovne osude, jer je sud mišljenja da će i uslovna osuda u dovoljnom mjeri uticati da okrivljeni više ne vrši krivična djela, i da će se istom krivičnom sankcijom prema okrivljeno

ostvariti svrha kažnjavanja u smislu člana 32. Krivičnog zakonika. Pri tome
sud je kao olakšavajuće okolnosti uzeo okrivljenom da je porodičan čovjek, da
je priznao izvršenje krivičnog djela, i da do sada nije osuđivan.  
        U smislu člana 226 i 229 ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos Sud je odredio imajući u vidu dužinu trajanja i složenost krivičnog postupka, kao i imovno stanje okrivljenog.

        Sa iznijetih razloga odlučeno je kao u izreci ove presude.

                                                    OSNOVNI SUD U
PLJEVLJIMA
                                                         dana 19.12.2012.
godine. 
Zapisničar,
S u d i j a
Krvavac Mirjana
Branko Pejović  
PRAVNA POUKA :
                               Protiv ove presude dozvoljena je žalba u roku od 8 dana po prijemu iste Višem
                               sudu u Bijelom Polju, a preko ovog suda.  
DOSTAVLJENO:
1 x ODT Pljevlja
1 x okrivljenom
4 x u predmet  