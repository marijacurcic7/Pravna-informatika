Posl. br. K. 138/12
U I M E C R N E G O R E
OSNOVNI SUD U CETINJU, kao provostepeni krivični, po sudiji Ćupić Mariji, kao
sudiji pojedincu, uz učešće M. A., kao zapisničara, u krivičnom predmetu
protiv okrivljenog P.Z. iz Cetinja, zbog krivičnog djela ugrožavanje
sigurnosti iz čl. 168. st.1. Krivičnog zakonika, odlučujući po optužnom
predlogu ODT-a u Cetinju Kt.br. 79/12 od 13.06. 2012. godine, nakon održanog
glavnog i javnog pretresa dana 26.12. 2012.godine, u prisustvu savjetnika
ODT-a Đ. M., okrivljenog P.Z., njegovog branioca M. R. adv. iz Podgorice i
oštećenog P. B., donio je, a dana 31. 12. 2012. i javno objavio
P R E S U D U
Okrivljeni P.Z., JMBG ..., od oca R. i majke S., rođene G., rođen ......
godine u Cetinju, sa boravištem u Podgorici i selu Nj., državljanin Crne Gore,
po zanimanju profesionalni vozač, neoženjen, pismen, sa završenom Srednjom
školom, srednjeg imovnog stanja, osuđivan Presudom Osnovnog suda u Cetinju
K.br. 133/99 od 08. 05. 2000. godine, zbog krivičnog djela teško djelo protiv
bezbjednosti javnog saobraćaja iz člana 177. stav 1.u vezi člana 172. stav 3.
u vezi stava 1. KZ RCG, na kaznu zatvora u trajanju od 3 mjeseca uslovno na 1
godinu, presudom Osnovnog suda u Cetinju K. br. 53/08 od 12. 06. 2008. godine,
zbog krivičnog djela nedozvoljena trgovina iz člana 284. u vezi člana 23. KZ,
na kaznu zatvora u trajanju od 30 dana, uslovno na 1 godinu i presudom
Osnovnog suda u Kotoru K. br. 275/09 zbog krivičnog djela nedozvoljena
trgovina iz člana 284. stav 1. KZ CG na kaznu zatvora u trajanju od 3 mjeseca,
uslovno na 1 godinu i 6 mjeseci.
K r i v j e:
Zato što je:
Dana 05. maja 2012. godine, oko 18,00 časova ispred Zadružnog doma, u selu
Nj.i Opština Cetinje,svjesno i voljno ugrozio sigurnost oštećenog P.B. iz
Cetinja, sa kojim nekoliko godina nije u dobrim odnosima, na način što je
zaustavio svoje vozilo pored vozila oštećenog P. B. i istovremeno mu uputio
prijetnju da će napasti na njegov život i tijelo sadržine: "Pičko, mangupe,
tvoj brat me ubo nožem, viđećeš što će se njemu desiti kad izađe M. iz
zatvora, iselit ćemo vas odavde, ti ćeš mi krvavo platiti, tebe ću ubiti".
-čime je izvršio krivično djelo ugrožavanje sigurnosti iz čl.168.st.1.Krivičnog zakonika
- pa ga sud na osnovu citirane zakonske odredbe te čl. 4, 5, 13, 15, 32, 39,
42, te čl. 226-229, i 374 Zakonika o krivičnom postupku
O S U Đ U J E
Na novčanu kaznu u iznosu od 600,00 eura koju je dužan platiti u roku od 3
(tri) mjeseca po pravosnažnosti presude.
Ako izrečenu novčanu kaznu ne plati u odredjenom roku sud će novačnu kaznu
zamijeniti kaznom zatvora, tako što će za svakih započetih 25,00 eura, novčane
kazne odrediti jedan dan kazne zatvora, s tim da kazna zatvora ne može biti
duža od 6 (šest) mjeseci.
Troškova krivičnog postupka nije bilo,a okrivljeni je dužan da uplati iznos od
30,00 eura, na ime paušala u roku od 15 dana od dana pravosnažnosti presude
pod prijetnjom prinudnog izvršenja u korist budžeta Crne Gore.
O b r a z l o ž e nj e
Osnovno državno tužilaštvo u Cetinju, Optužnim predlogom Kt. br. 79/12 od 13.
06. 2012.godine, stavilo je na teret okrivljenom P.Z., da je izvršio krivično
djelo ugrožavanje sigurnosti iz čl. 168. st. 1. Krivičnog zakonika.U završnoj
riječi na glavnom pretresu zastupnik optužbe je ostao pri podnijetom optužnom
predlogu i predložio da se okrivljeni P.Z. nakon sprovedenog dokaznog postupka
oglasi krivim za predmetno krivično djelo i osudi po zakonu
Okr. P.Z. je u svojoj odbrani naveo da nijesu tačni navodi optužbe da je
počinio krivično djelo koje mu je stavljeno na teret. Prije samog opisivanja
događaja za koji je okrivljen ukratko je saopštio odnos njega sa porodicom
oštećenog P.B.. Istina je da su njih dvojica kao i njihove porodice bile u
odličnim odnosima sve do prije odprilike 4 godine kada je P. S., brat P.B.a
optužen za ubistvo jednog čovjeka u selu Njeguši, a njegov brat M. da mu je
pomogao u tom ubistvu. Od tada su nastali loši odnosi između njihove dvije
porodice, jer su oni smatrali da je M. prav zdrav uvučen u nešto što sigurno
nije učinio, niti im to porodično stoji. Kao rezultat loših odnosa između
njihove dvije porodice bio je to što ga je bez povoda drugi B. brat N. ispred
njegove kuće u selu Njeguši u vidno alkoholisanom stanju dva puta uboo nožem.
Od tada je na posebnoj opreznosti što se tiče ove porodice i izbjegava da ih
sretne bilo gdje, gdje se zateknu na istoj teritoriji. N. je u zatvoru
pretučen od njegovog brata M., jer mu se smijao i hvalio kako je njega uboo
nožem. Što se tiče samog B. sa njim je bio kako je i već naveo u dobrim
odnosima, a u poslednj 4 godine oni nijesu u dobrim odnosima, ali i u tome se
on ponašao fer i korektno , nikada ga nije ni mrko pogledao, niti bilo što
gestikulirao u njegovom pravcu, a ovaj se takođe prema njemu isto tako
ponašao. Što se tiče događaja za koji je prijavljen, odnosno da je uputio
prijetnju B. "pičko, mangupe, da pođemo na Krstac da pričamo, tvoj brat me
izbo nožem, čim izađe M. iz zatvora vas ćemo iseliti ,a N. iskasapiti, riješit
ćemo ja i ti to, ja ću tebe ubiti", to apsolutno nije istina. Istina je da se
nalazio u svom vozilu kod Zadružnog doma u selu Njeguši. Pričao je sa
dvjevojkom njegovog brata od strica M. U jednom trenutku pored njegovog vozila
zaustavio je vozilo P.B. i kroz otvoreno staklo mu se obratio riječima u
smislu što je kralju, što me gledaš. On mu je na to odgovorio da ga ne gleda i
da se boji od njega. B. je nastavio sa obraćanjem, kako on želi da ga
isprovocira, jer mu je sjutra slava, i nešto kao da će da ga ubije, ali da će
pričati o tome drugi dan. Nakon toga je nastavio kretanje, u pravcu svoje
kuće. Napomenuo je da djevojka njegovog brata od strica nije prisustvovala
njihovom razgovoru, već kada su njih dvoje razgovarali ista je takođe bila u
vozilu, te kada je i ona krenula vozilom prema njenoj kući, B. je zaustvio
vozilo na mjestu gdje se ona nalazila prije i počeo da sa njim razgovara čiju
je sadržinu razgovora prethodno naveo. Već dva puta je prijavljivao cetinjskoj
policiji P.N., jer sa B. nije do sada imao problema. Oba puta razgovor se
svodio da se smire strasti i da se pomire. Pojasnio je da su prijave bile što
mu seN. smijao i provocirao ga. Ništa po njima nije urađeno. Takođe i njegov
otac R. je prijavljivao policiji N. i po tim pitanjima nije ništa urađeno. U
postupku suočenja sa oštećenim je ostao pri tvrdnji da nije prijetio,da ne
laže,a ako treba da će da se zakune u brata i Ostrog.Decidan je u svojim
tvrdnjama da se navedenog dana bilo kakvim drugim riječima nije obraćao
oštećenom ,a kamoli riječima koje su navedene u optužnom aktu s tim što na
svaki način izbjegava porodicu oštećenog obzirom da je bio ranjen od brata
oštećenog tako da je on taj koji osjeća strah od oštećenog i njegove porodice.
Nakon ovog događaja dva puta se sreo sa oštećenim i zaista ta dva puta mu se
isti nije obraćao niti je upućivao poglede u njegovom pravcu. U cjelosti je
prihvatio završnu riječ svog branioca.
Branilac okrivljenog je u završnoj riječi istakao da nakon provedenog dokaznog
postupka smatra da na ovom glavnom pretresu nije proveden ni jedan pravno
relevantan dokaz na osnovu koga bi se na pouzdan način utvrdilo da je njegov
branjenik izvršio krivično djelo koje mu se stavlja na teret. U slučaju da se
oglasi krivim ušlo bi u presedan u sudskoj praksi da se na osnovu najobičnijih
prijavljivanja bilo koje vrste krivčnog djela bez ijednog dokaza koji bi
potvrđivao takve navode stvaraju uslovi da se ljudi osuđuju i oglašavaju
krivim za razna krivična djelo .U duhu KZ CG obaveza je da se na pouzdan i
jasan način sa relevantnim dokazima dokaže svaka optužba, a da bilo kakva
sumnja prouzrokuje tumačenje činjenica utvrđenih u postupku u korist
okrivljenog. Iz tog razloga predložio je da sud donese presudu kojom će
optuženog P. osloboditi optužbe usled nedostatka dokaza.
Radi razrješenja ove krivičnopravne stvari Sud je u dokaznom postupku na
glavnom pretresu proveo dokaze: saslušao oštećenog P.B.a, pročitao izvještaj
Uprave policije - Ispostave Cetinje broj 02 od 12. 06. 2012. godine iz Kaznene
evidencije za okrivljenog P.Z..
Oštećeni P.B. je u svom iskazu naveo da sa P.Z. već nekoliko godina nije u
dobrim odnosima. Prije toga su bili drugovi. Od kada su njegov brat S. i Z.
brat M. optuženi za ubistvo u Njegušima, njihove dvije porodice nijesu u
dobrim odnosima. Što se tiče lično njega do sada nije imao neprijatnosti od Z.
kao ni sa njegovim roditeljima. Istina je da je njegov bratN. prije dvije i po
godine nožem uboo Z., zato što ga je Z. provocirao, kao i njega sada. Prije
ovog događaja koji je prijavio imao je može slobodno reći neprijatnosti od Z.a
koje su se manifestovale tako što bi ga kada bi se sreli gledao i smijao se.
Dana 05. 05. 2012. godine došao je u Njeguše jer mu je sledećeg dana bila
krsna slava Đurđevdan. Vozilom brata N. se odvezao do restorana "Porto" da
utovari jedan sto i kada se vraćao prema porodičnoj kući iz suprotnog pravca
vozilom se kretao Z. koji je kada ga je primijetio vozilom prešao na njegovu
stranu, radi čega je on kako se ne bi sudarili skrenuo sa puta u kanal i
nastavio dalje kretanje prema kući. Morao se ponovo vratiti u "Porto" za još
stolova i kada se iz "Porta" vraćao prema kući kod Zadružnog doma mu je Z.
svojim vozilom blicao da stane. On je tada zaustavio vozilo, a Z. mu je kroz
otvoreni prozor od njegove strane, jer su njihova vozila stojala jedno pored
drugog, paralelno, rekao "pičko, mangupe, tvoj brat me ubo nožem, vidješeć što
će se njemu desiti kad izađe M. iz zatvora, iselićmo vas odavde, ti ćeš mi
krvavo platiti, tebe ću ubiti". Takođe ga je zvao da pođu na Krstac da
pričaju, a onda je začuđujuće i ponizno uzeo mobilni telefon i okrenuo ga
prema njemu govoreći "Ti ćeš mene da ubiješ". On je Z.u samo odgovorio da ako
se to desi njegovom bratu, što on priča on će znati što će se njemu desiti.
Ove ove prijetnje su kod njega izazvale veliki osjećaj straha i ugroženosti,
kako za njega, tako za članove čitave njegove porodice. Smatra da bi Z. mogao
da izvrši prijetnje koje mu je uputio što ga dodatno brine i plaši. Zbog toga
je prijavio slučaj policiji. Kada mu je Z. upućivao prijetnje nije bio niko
prisutan, barem on to nije vidio. Prilikom suočenja sa okrivljenim P.Z.
izjavio je "Ti si Z.e osoba koja ne govori istinu ,prijetio si mi i to dobro
znaš. Uputio si mi prijetnje koje sam naveo u svom iskazu, i koje si dobro čuo
jer si prisustvovao mom saslušanju. Spreman sam da se zakunem u "Ostrog" i dva
brata koja su mi u zatvoru da si mi prijetio". Naveo je da nakon ovog događaja
ima neprijatnosti od strane okrivljenog zbog kojih se i dalje osjeća ugroženim
za svoj život i sigurnost. Niko nije bio prisutan da čuje, obzirom da kafana
nije radila, a sve se dešavalo od kafane jedno 50 metara. U završnoj riječi je
zamolio okrivljenog da ga ne dira,da već četiri godine ne živi na Njeguše ,da
živi u Danilovgradu i ima svoj posao i svoj život ,jer on njega ne dira, ni
njega ni nikog njegovog i nema nikakvih problema sa njima, sem sa njim.
Pridružio se krivičnom gonjenju protiv okrivljenog,a nije postavio imovinsko
pravni zahtjev.
Iz izvještaja Uprave policije - Ispostave Cetinje broj .... od 12. 06. 2012.
godine iz Kaznene evidencije za okrivljenog P.Z. utvrđuje se da je isti
osuđivan Presudom Osnovnog suda u Cetinju K.br. 133/99 od 08. 05. 2000.
godine, zbog krivičnog djela teško djelo protiv bezbjednosti javnog saobraćaja
iz člana 177. stav 1.u vezi člana 172. stav 3. u vezi stava 1. KZ RCG, na
kaznu zatvora u trajanju od 3 mjeseca uslovno na 1 godinu, presudom Osnovnog
suda u Cetinju K.br. 53/08 od 12. 06. 2008. godine, zbog krivičnog djela
nedozvoljena trgovina iz člana 284. u vezi člana 23. KZ, na kaznu zatvora u
trajanju od 30 dana, uslovno na 1 godinu i presudom Osnovnog suda u Kotoru K.
br. 275/09 zbog krivičnog djela nedozvoljena trgovina iz člana 284. stav 1. KZ
CG na kaznu zatvora u trajanju od 3 mjeseca, uslovno na 1 godinu i 6 mjeseci.
Sud je prihvatio iskaz oštećenog koji je na jasan i detaljan način opisao sami
dogadjaj i njegov iskaz Sud je cijenio kao logički skladan, jasan i uvjerljiv,
obzirom da je do detalja opisao kako sadržaj prijetnji, tako i subjektivni
osjećaj, te da je jasno naglasio da je konkretnom prilikom osjetio ugoženost,
jer mu je prijećeno.
Sud je mišljenja da je okrivljeni P.Z. prijetnjom navedenom u optužnom
predlogu da će napasti na život i tijelo oštećenog svjesno i voljno ugrozio
sigurnost istog kod kojeg je ostvareno osjećanje ugroženosti, odnosno strah za
svoj život i tjelesni integritet , tj.osjećaj nesigurnosti.,a kako je to naveo
oštećeni koji je po mišljenju suda objektivno svjedočio u datoj
krivičnopravnoj stvari , tj.isti je realno predstavio sami dogadjaj,kao i
razloge takvog stava okrivljenog prema njemu,te je sasvim logično dogadjaj
prijavio radnicima policije.
Uporedjujući je sa ostalim provedenim dokazima Sud nije mogao prihvatiti
odbranu okrivljenog koji je decidno negirao izvršenje predmetnog krivičnog
djela cijeneći njegovu odbranu kao smišljenu na izbjegavanje krivičnopravne
odgovornosti ,a posebno kada se ima u vidu da se krivično djelo ugrožavanje
sigurnosti sastoji u upotrebi prijetnje da će se napasti na život ili tijelo
nekog lica ili njemu bliskog lica čime se ugrožava sigurnost tog lica.Dakle,
posledica krivičnog djela jeste ugrožena sigurnost pasivnog subjekta, koja se
manifestuje u njegovom osjećanju nesigurnosti.To znači da se posledica
odredjuje subjektivno i nije potrebno da je sigurnost i objektivno ugrožena, a
u konkretnom slučaju je očigledno da je oštećeni - pasivni subjekt prijetnju
ozbiljno shvatio, i dao valjane razloge u tom pravcu,te raniji poremećeni
odnosi izmedju porodice okrivljenog i oštećenog navode na zaključak da je
okrivljeni zaista uputio prijetnje citirane sadržine oštećenom ,koje su kod
ovog stvorile razumljivi osjećaj straha i ugroženosti ,a što je rezultiralo
podnošenjem krivične prijave protiv okrivljenog.
Prilikom odmjeravanja vrste i visine krivične sankcije koju će sud izreći
okrivljenom cijenjene su okolnosti iz čl. 42. KZ-a , pa je sud od
olakšavajućih okolnosti na strani okrivljenog cijenio same okolnosti pod
kojima je djelo počinjeno, dok je od otežavajućih okolnosti van bitnih
obiljezja krivičnog djela u pitanju cijenjena njegova ranija osuđivanost , te
je istom izrekao novčanu kaznu, pri čemu je, cijeneći prethodno navedeno i
vodeći računa o materijalnim prilikama okrivljenog , izrekao novčanu kaznu u
visini od 600,00 eura, nalazeći da će se izrečenom novčanom kaznom na
okrivljenoga u dovoljnoj mjeri uticati da ubuduće ne vrši krivična djela, čime
će se u cjelosti i pored ranijih osuda ostvariti svrha kažnjavanja iz čl. 32.
Krivičnog zakonika, u okviru opšte svrhe izricanja krivičnih sankcija iz čl.
4. st. 2. Krivičnog zakonika.
Shodno čl. 39. st. 5. Krivičnog zakonika sud je okrivljenom za plaćanje
novčane kazne odredio rok od 3 (tri) mjeseca po pravosnažnosti presude, stim
što je, shodno čl. 39. st. 6. Krivičnog zakonika, odredio da, ukoliko
okrivljeni ne plati novčanu kaznu u navedenom roku, ista će se zamijeniti
kaznom zatvora, tako što će se za svakih započetih 25,00 eura novčane kazne
odrediti 1(jedan) dan kazne zatvora, odredjujući da kazna zatvora ne može biti
duža od 6 mjeseci.
Troškova krivičnog postupka nije bilo, a okrivljeni je dužan da na ime paušala
u korist budžeta Crne Gore uplati iznos od 30,00 € u roku od 15 dana po
pravosnažnosti presude pod prijetnjom prinudnog izvršenja, shodno
čl.226.st.3.ZKP-a.
Sa izloženog shodno čl. 374. ZKP-a odlučeno je kao u izreci.
OSNOVNI SUD U CETINJU
Dana, 31. 12.2012. godine
Zapisničar S u d i j a,
Aleksandra Martinović Marija Ćupić s.r.
PRAVNA POUKA:
Protiv ove presude može se izjaviti
žalba u roku od 8 dana od dana
prijema Višem Sudu u Podgorici ,
a preko ovog Suda .
.