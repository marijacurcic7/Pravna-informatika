Posl. br. K. 116/11
U I M E C R N E G O R E
OSNOVNI SUD U CETINJU, kao prvostepeni krivični, po sudiji Mariji Ćupić,kao
sudiji pojedincu uz sudjelovanje sudskog namještenika Martinović. Aleksandre
kao zapisničara, u krivičnom predmetu M. Đ. iz Cetinja, zbog krivičnog djela
napad na službeno lice u vršenju službene dužnosti iz člana 376. stav 3. u
vezi stava 1. Krivičnog zakonika, a po optužnici Osnovnog državnog tužilaštva
u Cetinju Kt.br.108/11 od 17. 06. 2011. godine, nakon održanog glavnog i
javnog pretresa dana 28 11. 2012. godine, u prisustvu zamjenika ODT-a u
Cetinju, P. K. optuženog M. Đ., njegovog branioca Đ. V. adv. iz Cetinja,
oštećenog R.R., donio je, a dana 06. 12. 2012. javno objavio
P R E S U D U
Optuženi M. Đ., od oca R. i majke Z., rođene P., rođen 09.02.19... godine u
Cetinju, gdje i prebiva, državljanin Crne Gore, po zanimanju vozač, oženjen,
pismen, sa završenom srednjom školom, srednjeg imovnog stanja, osuđivan
presudom Osnovnog suda u Cetinju K. br. 120/00 od 11. 12. 2000. godine, zbog
krivičnog djela ugrožavanje javnog saobraćaja iz člana 172. KZ RCG na kaznu
zatvora u trajanju od 6 (šest) mjeseci, uslovno na 1 (jednu) godinu:
K r i v j e :
Što je:
Dana 14. maja 2011. godine, oko 18.00 časova, ispred JZU "Dom zdravlja
Cetinje", locirane u ulici "Vuka Mićunovića, u Cetinju, voljno prijetio da će
napasti ovlašćene policijske službenike Uprave policije - Ispostave Cetinje -
oštećene R.R. i sada pok.D. N., u vršenju službene dužnosti iz poslova javne
bezbjednosti, na način što kada su oštećeni izašli iz svog vozila kako bi
upozorili optuženog da pomjeri nepropisno parkirano putničko motorno vozilo
marke "Zastava 101" kojim je upravljao, istima je povišenim tonom uputio
prijetnje sadržine "Pičke jedne, što gledate, dođite ovamo da se razračunamo",
te dok se vozilom udaljavao sa lica mjesta nastavio sa prijetnjom sadržine:
"Potražiću ja vas dvojicu", iako je znao da su oštećeni ovlašćeni policijski
službenici Ispostave Cetinje u vršenju službene dužnosti iz poslova javne
bezbjednosti.
- čime je izvršio krivično djelo napad na službeno lice u vršenju službene
dužnosti iz člana 376. stav 3. u vezi stava 1. Krivičnog zakonika.
-pa mu sud primjenom citiranog zakonskog propisa te primjenom čl.4,5,13,15, 42,52,53,54. KZ-a i 226-229, i 374.ZKP-a izriče
U S L O V N U O S U D U
Kojom optuženom utvrđuje kaznu zatvora u trajanju od 60 dana i istovremeno
određuje da se navedena kazna neće izvršiti ukoliko optuženi u vremenskom
periodu od jedne godine, od dana pravosnažnosti presude ne počini novo
krivično djelo.
Troškova krivičnog postupka nije bilo,a optuženi je dužan da uplati iznos od
30,00 eura na ime paušala na blagajni ovog suda u roku od 15 dana od dana
pravosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Cetinju, podignutom optužnicom Kt. br.108/11 od
17. juna 2011.godine stavilo je na teret opt. M. Đ. da je izvršio krivično
djelo napad na službeno lice u vršenju službene dužnosti iz člana 376. stav 3.
u vezi stava 1. Krivičnog zakonika. U završnoj riječi na glavnom pretresu
zastupnica optužbe je uz manje činjenične izmjene ostala pri podignutoj
optužnici i predložila sudu da optuženog oglasi krivim za predmetno krivčno
djelo i osudi po zakonu.
Optuženi M. Đ. je u svojoj odbrani naveo da je dana 14. 05. 2011. godine
oko16.00 časova dok se vraćao kući iz kućne posjete, jer je zaposlen u Domu
zdravlja Cetinje – Hitna služba sa kolegom medicinskim tehničarom, dolaskom u
ulicu Vuka MIćunovića zaustavio svoje vozilo iz razloga da izađe kolega. U
međuvremenu mu je zazvonio telefon i on je tada dao desni žmigavac i krenuo da
skrene u sporednu ulicu. Tom prilikom se sporije kretao, kada je vozilo koje
se nalazilo iza njega počelo da svira i zaustavilo se naspram njega. On je
upitao o čemu se radi i tom prilikom su iz vozila izašla dva policajca R.i D.,
kada je i on izašao iz auta. Uputivši se prema njemu povišenim tonom su ga
upitali zašto on njih provocira i zašto je zaustavio auto. Na to im je
odgovorio da ih ne provocira i pitao ih što oni hoće od njega, da bi ga
policajac D. uhvatio za nos i odgurnuo od sebe. Istako je da je očividac samog
događaja bio K. N. sa Cetinja koji može posvjedočiti njegove navode. On se
nakon toga vratio u svoje vozilo i iz vozila u ljutnji rekao policajcima
“pičke” i otišao je prema svojoj kući da bi sa ocem otišao u policiju da
prijavi navedene policajce. Kada je došao u stanicu policije rekao je na
prijavnici da je došao da prijavi njihove službenike. Međutim, oni su izašli
iz prijavnice, 4-5 policajaca i rekli mu “ti ne možeš nikoga da prijaviš jer
si već prijavljen” On je upitao zašto je prijavljen, na što su oni odgovorili
da je vrijeđao policajce. Tada su se u prostorijama policije pojavili i R.i D.
kada je nastalo guranje između policajaca, na način što su D.a sprečavali da
ne nasrne na njega. Sve može posvjedočiti njegov otac R. Prilikom davanja
izjave u Upravi policije – Ispostavi Cetinje nije naveo očevica K. N. iz
razloga što nije znao njegovo ime i prezime u tom trenutku, a sama situacija
ga je dovela do uznemirenosti usled čega je i propustio to da navede. Pojasnio
je da je K. N. stajao između njega i policajaca i molio policajce da se ne
ponašaju tako prema njemu. Poslije hvatanja za nos od strane policajca D.
guranja i takvog ponašanja nedoličnog za čovjeka, a ne policajca on je ušao u
auto i u afektu izgovorio riječi “pičke”, a sigurno nije rekao dođite da se
razračunamo jer bi ostao na tom mjestu, a ne bi se vratio u auto i pošao kući,
jer da je istina da je on njih uvrijedio kada se nalazio van auta oni bi ga
uhapsili, jer nikakvu silu nije pružao. Kritičnog dana je pričao na telefon sa
svojom suprugom koja bi mogla i to da potvrdi jer je čitavo vrijeme bila
uspostavljena telefonska veza za vrijeme tog događaja, jer telefon nije bio
ugašen .Nijesu tačni navodi optužbe da je počinio krivično djelo koje mu je
stavljeno na teret. Još jednom je ponovio da on nije taj koji je izazvao ovaj
sukob sa policajcima. Mišljenja je da ova lica nijesu obavljala službenu
dužnost obzirom da nijesu bila u službenom vozilu. Sve to je mogao da vidi
svjedok K. N. koji je stajao izmedju njih i razdvajao ih, odnosno micao je
policajce od njega. Svjedoka K. N. ne poznaje, zna ga samo iz te situacije.
Navedenog dana iz njegovog vozila izašao je tehničar Hitne službe I. Č.
Branilac optuženog je u završnoj riječi istakao da smatra da u konkretnom
slučaju optužnica ni na koji način nije dokazana. Dokazima provedenim u toku
postupka nije utvrđeno da je optuženi izvršio djelo koje mu se stavlja na
teret. Naime, izjavama oštećenih, saslušanjem njihovih nadređenih ,kao i
materijalnim dokazima provedenim u toku postupka ni na koji način se ne
potvrđuju navodi optužbe. Izjave oštećenih kako među sobom ,tako i u vezi sa
izjavama dežurnog starješine P. B. i rukovodica ekspoziture R. I. među sobom
su potpuno kontradiktorne. Oštećeni navode da su navedenog dana preuzeli
redovnu dužnost i raspoređeni u redovnu patrolu koja prema dopisu Uprave
policije od 12. 01. 2012. godine počinje u 19.00 sati, a istu su prema
njihovim navodima vršili u u 18,40 sati privatnim vozilom marke "Pasat" reg.
oznaka PG GC .... ovodilac ekspoziture navodi suprotno kako u pomenutom dopisu
tako i u svojoj izjavi pred sudom i ističe da su isti bili angažovani na
obezbjeđenju prvenstveno košarkaške utakmice "Lovćen" - "Mornar" u periodu od
18 do 19 sati. Pravilnikom o načinu obavljanja određenih policijskih poslova u
članu 174 određeno je da policijski službenik kod vanrednog održavanja javnih
skupova, a pod čim se smatra i sportska priredba ne smije se udaljavati od
objekta koji obezbjeđuje. Ovim Pravilnikom propisano je u članu 173. i način
na koji se vrše poslovi obezbjeđenja ovih priredbi. Ono što je sporno u
konkretnom slučaju jeste da li su oštećeni u periodu od 18 do 19 sati bili na
radnom zadatku ili su u tom trenutku tek išli da preuzmu dužnost. Ovdje ima
više dokaza koji su među sobom kontradiktorni :dokaz broj 1 dopis Uprave
policije, kao i iskaz rukovodioca ekspoziture R. govore da su se u tom
trenutku nalazili na vanrednom obezbjeđenju utakmice "Lovćen" - "Mornar" , a u
skladu da pomenutim Pravilnikom isti se nijesu smjeli udaljavati sa pomenutog
mjesta niti su mogli vršiti druge poslove. Dokaz broj 2 iskaz oštećenih -
oštećeni govore suprotno, to jeste da su isti upravljajući privatnim vozilom
"Pasat" bili raspoređeni na redovnu dužnost i istima je dat usmeni nalog da
vrše preged i legitimisanje lica u užem gradskom jezgru. Ova su dva dokaza u
potpunoj suprotnosti. Takođe iskazi oštećenih u suprotnosti su i sa dopisom
Uprave policije u kojima je navedeno da redovna smjena oštećenih počinje u 19
sati ,samim tim materijalni dokazi suprostavljeni su iskazima oštećenih, jer
isti su ili morali biti na obezbjeđenju pomenute utakmice kao vanrednom
zadatku, ili službenih poslova ili im je redovna smjena počinjala u 19 sati ,a
u kritičnom trenutku nijesu ni mogli obavljati službene poslove, već su kako i
sami navode išli da preuzmu smjenu. Oštećeni na zapisniku od 09. 02. 2012.
godine na pitanje branioca okrivljenog navodi "išao sam na dužnost", što samo
po sebi navodi na jasan zaključak da oštećeni u tom trenutku nije bio na
dužnosti. Navode da su u 18 i 20 sati dobili nalog da preuzmu vozilo iz
stanice policje ,dok se kritični događaj odvija u 18 i 40 sati. Znači po ovim
navodima isti, to jeste oštećeni ne idu u stanicu policije kako im je
naređeno, već samoinicijativno vrše kontrolu van radnog vremena. Iz svega se
izvodi jasan zaključak da oštećeni u ovoj situaciji nijesu vršili službenu
radnju jer se isti nijesu nalazi na službenoj dužnosti. Smatra da su ovakve
izjave date u cilju izbjegavanja eventualne odgovornosti zbog nepravilnosti u
radu ovlašćenih lica to jeste oštećenih. Takođe, ne postoji bilo kakav dokaz,
a koji je tražen u toku postupka da su oštećeni u kritičnom trenutku
posjedovali patrolni list koji je bio obavezan. Nadalje, smatra da nije
utvrđeno koja je to službena radnja vršena da li radnja obavljanja poslova
bezbjednosti ili pak radnja održavanja javnog reda i mira, pa samim tim nema
se tačno određenje zaštitnog objekta ,a od čega zavisi pravna kvalifikacija
djela. Dokazni materijal ne pruža kvalitet kojim bi se potvrdili navodi
optužnice, a zahvaljujući utvrđenim i međusobno čvrstim i logičkim povezanim
činjenicama koji sa punom sigurnošću upućuju na jedini mogući zaključak, a to
je da apsolutno nema elemenata kojim se utvrđuje da je optuženi izvršio
predmetno krivično djelo. Takođe, iskaz svjedoka K. jedinog nepristrasnog
očevica ovog događaja i u potpunosti potvrđuje navode odbrane, takođe i kada
bi se utvrdilo da je optuženi izgovorio riječi predstavljene optužnicom
svakako da pravna kvalifikacija pa sve i da su se ošećeni nalazili na
službenoj dužnosti ne bi bile ispravne. Za postojanje djela traži se konkretan
napad ili prijetnja čega ovdje apsolutno nema, to jeste nejasno je u čemu se
prijetnja sastoji. Poziv na razračunavanje ako ga je uopšte i bilo kako navode
oštećeni ne predstavlja prijetnju. U skladu sa svim navedenim predložio je
sudu da u nedostatku dokaza optuženog oslobodi od odgovornosti.
Radi razrješenja ove krivičnopravne stvari sud je u dokaznom postupku proveo
sledeće dokaze: saslušao oštećenog R.R.,sada pok. oštećenog D. N., saslušao
svjedoke K. N., R. I., P. B., I. Č., pročitao dopis Uprave policije Ispostave
Cetinje broj 23 03-224/11-4473/2 od 12.01. 2012.godine, izvršio uvid u
registar umrlih pod tekućim brojem 98 za 2012. godinu za D. N., pročitao
izvještaj Uprave policije - Ispostave Cetinje broj 02-245-1945 od 30. 05.
2011. godine iz Kaznene evidencije za optuženog M. Đ.,i izvršio suočenje
ošt.R.R. sa svjedokom K. N..
Oštećeni R.R. je u svom iskazu naveo da su dana 14. 05. 2011. godine oko 18.
00 časova on i njegov kolega D. N. preuzeli redovnu dužnost i raspoređeni u
redovnu patrolu da vrše pregled i legitimisanje lica u užem gradskom dijelu. U
18.40 časova dolaskom u ulicu Vuka Mićunovića dok su se nalazili u vozilu
marke “Pasat” reg. oznaka PG GC ... koje je vlasništvo D. N. primijetil su
vozilo “Zastava 101” bijele boje, koje se zaustavilo na kolovoz, tj. na
kolovoznu traku ispred Doma zdravlja, pritom ometajući odvijanje saobraćaja.
Vozač ovog vozila je sjedio za volanom i razgovarao na mobilni telefon, i pri
tom je mogao da primijeti vozilo kojim su se on i njegov kolega D. N.
zaustavili iza njega, jer je isti gledao u retrovizor bočno, a takođe i u
unutrašnji retrovizor. Oni su stojali nekih 3-4 minuta u svom vozilu, a zatim
kako se ovo vozilo nije pomijeralo, tj. jer ga nijesu mogli obići, oni su
izašli iz vozila kako bi upozorili ovo lice. Prišli su vozaču ovog vozila, a
isti je izašao iz vozila i obratio im se riječima: “pičke jedne što gledate,
dođite ovamo da se razračunamo”. Oni na ove riječi nijesu ništa odgovorili već
je vozač ovog vozila sjeo u isto i udaljio se u nepoznatom pravcu, dobacujući
riječi iz vozila “potražiću ja vas dvojicu”. Napomenuo je da isti tada nije
pričao na mobilni telefon, a da li je imao telefon kod sebe na to se nije
mogao izjasniti. Odmah nakon ovog događaja kada se isti udaljio vozilom, oni
su putem telefona pozvali dežurnu službu da se ovo lice privede, a koje su
prepoznali i rekli da se radi o M. Đ., vozaču u Hitnoj službi Doma zdravlja
Cetinje, a izi razloga da je isti u više navrata u prethodnom periodu,
nevezano za ovaj događaj provocirao njega i njegovog kolegu D. N., na način
što je pljuvao u njihovom pravcu prolaskom pored patrolnog vozila, vikom i
galamom, pokretima ruku. O svemu ovome su obavještavali rukovodioca Ispostave
Cetinje R. I.. Ovo je izjavio iz razloga što je isti njega i njegovog kolegu
poznavao tako da ne može govoriti da nije znao o kojim licima se radi. D. N.,
M. Đ. ni na bilo koji način nije hvatao za nos, to jeste nije imao bilo kakav
fizički kontakt sa njim jer je isti kako je i gore naveo odmah nakon
izgovaranja riječi sjeo u vozilo i odvezao se u nepoznatom pravcu. Poslije
ovoga on i D. su otišli u stanicu policije gdje je naknadno došao M. Đ.
zajedno sa svojim ocem M. R. i tom prilikom je zadržan u Ispostavu Cetinje.
Navodi da su toga dana konkretni zadaci od dežurnog starješine bili da vrše
pojačanu kontrolu saobraćaja.Dežurni starješina P.B. im je naredio, a tog dana
su išli da preuzmu službeno vozilo, a niti jedno lice nije bilo prisutno koje
bi moglo da vidi ili čuje ovaj dogadjaj. Bili su u uniformi sa svim
obilježjima saobraćajne policije, i trebali su da obezbjedju utakmicu, ali
dežurni starješina ih je pozvao kao što je već naveo da preuzmu vozilo kako bi
obavljali kontrolu saobraćaja. K. N. nije pomagao da se konflikt riješi ,niti
je bilo konflikta fizičkog, niti je bilo koga tu bilo tako da nezna o kojem se
licu radi.
Optuženom nijesu davali znak da stane, jer je on bio zaustavljen i odmah je
izašao i krenuo ka njima, a ništa mu uvredljivo nijesu rekli. Tom prilikom su
upravljali privatnim vozilom da bi uzeli službeno vozilo. Ne može se izjasniti
da li su toga dana bili angažovani na vanrednim službenim zadacima. Njihova
smjena tog dana, je počinjala od 19,00 časova, ali su dobili naredjenje da
vrše pojačanu kontrolu saobraćaja. Toga dana su od ovlašćenog starješine
dobili samo usmeno naredjenje. O izvršenoj kontroli posjeduju patrolni list.
Nije bio navedenog dana na obezbjedjenju košarkaške utakmice, već kao što je i
izjavio postupao je po naredjenju starješine. Tom prilikom iz vozila
okrivljenog niko nije izašao. Prilikom suočenja sa svjedokom K. N. oštećeni
R.R. se izjasnio da isti nije bio prisutan konkretnom prilikom, te da ga do
dana održavanja pretresa nije nikada vidio. Nije se pridružio krivičnom
gonjenju protiv optuženog i nije postavio imovinskopravni zahtjev.
Iz iskaza oštećenog sada pok. D. N. proizilazi da su dana 14. 05. 2011. godine
oko 18. 00 časova on i njegov kolega R. R. preuzeli redovnu dužnost i
raspoređeni u redovnu patrolu da vrše pregled i legitimisanje lica u užem
gradskom dijelu. U 18.40 časova dolaskom u ulicu Vuka Mićunovića dok su se
nalazili u vozilu marke “Pasat” ,reg. oznaka PG GC .... koje je njegovo
vlasništvo, primijetil su vozilo “Zastava 101” bijele boje, koje se zaustavilo
na kolovoz, tj. na kolovoznu traku ispred Doma zdravlja, pritom ometajući
odvijanje saobraćaja. Vozač ovog vozila je sjedio za volanom i razgovarao na
mobilni telefon, i pri tom je mogao da primijeti vozilo kojim su se on i
njegov kolega R.R. zaustavili iza njega, jer je isti gledao u retrovizor
bočno, a takođe i u unutrašnji retrovizor. Oni su stojali nekih 3-4 minuta u
svom vozilu, a zatim kako se ovo vozilo nije pomijeralo, tj. jer ga nijesu
mogli obići, oni su izašli iz vozila kako bi upozorili ovo lice. Prišli su
vozaču ovog vozila, a isti je izašao iz vozila i obratio im se riječima:
“pičke jedne što gledate, dođite ovamo da se razračunamo”. Oni na ove riječi
nijesu ništa odgovorili već je vozač ovog vozila sjeo u isto i udaljio se u
nepoznatom pravcu, dobacujući riječi iz vozila ,“potražiću ja vas dvojicu”.
Napomenuo je da isti tada nije pričao na mobilni telefon, a da li je imao
telefon kod sebe na to se nije mogao izjasniti. Odmah nakon ovog događaja kada
se isti udaljio vozilom, oni su putem telefona pozvali dežurnu službu da se
ovo lice privede, a koje su prepoznali i rekli da se radi o M. Đ., vozaču u
Hitnoj službi Doma zdravlja Cetinje, a izi razloga jer je isti u više navrata
u prethodnom periodu, nevezano za ovaj događaj provocirao njega i njegovog
kolegu R.R., na način što je pljuvao u njihovom pravcu prolaskom pored
patrolnog vozila, vikom i galamom, pokretima ruku. O svemu ovome su
obavještavali rukovodioca Ispostave Cetinje R. I. Ovo je izjavio iz razloga
što je isti njega i njegovog kolegu poznavao tako da ne može govoriti da nije
znao o kojim licima se radi. Odgovorno je tvrdio da M. Đ. ni na bilo koji
način nije hvatao za nos, to jeste nije imao bilo kakav fizički kontakt sa
njim jer je isti kako je i gore naveo odmah nakon izgovaranja riječi sjeo u
vozilo i odvezao se u nepoznatom pravcu. Poslije ovoga on i R.R. su otišli u
stanicu policije gdje je naknadno došao M. Đ. zajedno sa svojim ocem M. R. i
tom prilikom je zadržan u Ispostavu Cetinje. Događaju nije prisustvovao niko,
jer niko nije bio u okruženju. Naveo je da je bio u radnoj uniformi. Nijesu
bili angažovani na vanrednim zadacima, samo je bila pojačana kontrola
saobraćaja. Nije bio angažovan na obezbjedjenju košarkaške utakmice »Lovćen« -
»Mornar« od 18.00 do 19.00 časova, samo su pozvani sa raskrsnice da zauzmu
poziciju kod opštine i da vrše pojačanu kontrolu saobraćaja. Njegova redovna
smjena toga dana počinjala je od 19.00 sati. Nije se mogao izjasniti, da li su
toga dana bili na poslovima bezbjednosti ili poslovima održavanja javnog reda
i mira, jer iz UP dolazi nalog. Medjutim, vrlo često se dešava da dodje do
preklapanja smjena, tako da poslove i zadatke obavljaju od 17,00 ,a ne od
19,00 časova i to su im prekovremeni sati, a nema za navedni dan bilo kakav
pismeni nalog. U momentu kad je optuženi bio zaustavljen u tom momentu išao je
na dužnost, što mu okrivljeni nije dozvoljavao. Dakle, oni nijesu išli da
preuzmu njihovo službeno vozilo, već da vrše kontrolu jer koliko sjeća njihovo
službeno vozilo je bilo zauzeto.Zavisno kako im se naredi, zavisno od
procjene, jer može da se desi da nema nijedno raspoloživo vozilo do mjesta
vršenja kontrole mogu da idu ili pješke ili da se prebace sopstvenim vozilom u
kojem se nalazi sva raspoloživa oprema. Nije ništa rekao optuženom, jer je bio
u autu, odnosno upravljao je vozilom, a udaljenost vozila je bila tri metra.
Pridružio se krivičnom gonjenju protiv optuženog, a nije postavio
imovinskopravni zahtjev.
Svjedok K. N. je u svom iskazu naveo da je dana 14. maja 2011. godine oko
19.00 časova pošao iz Sportske kladionice zvane “Sporting” prema Domu zdravlja
Cetinje i tada je mogao primijetiti ispred Doma zdravlja Cetinje u Ulici Vuka
Mićunovića da se nalazi parkirano vozilo marke “Zastava 101” za čijim se
upravljačem nalazio M. Đ.. Isto je bilo parkirano sa desne strane kolovoza,
dok je nekih 10-tak metara ispred ovog vozila bilo parkirano vozilo marke
“Pasat”. On je tada primijetio da iz vozila marke “Pasat” užurbano prema ovom
vozilu idu dva uniformisana lica, i tada je video i da je M. Đ. izašao iz svog
vozila. Svjedok je bio udaljen nekih 5-6 metara od vozila M. Đ. i kako je
pretpostavio, s obzirom da su išli prema M. da se nešto dogodilo i on im je
polako prilazio. Kada je prišao vidio je da je jedan od policajaca uhvatio M.
Đ. rukom u predjelu vilice, ali nije čuo riječi koje mu je uputio ,a iz
razloga što je tada išao u njihovom pravcu. Kada je stigao do njih, stao je
između M. i policajca da ne bi došlo do nekog fizičkog obračuna između njih.
Istakao je da nije čuo da je M. Đ. upućivao bilo kakve prijetnje ovim
policajcima, već kada je stigao i stao između njih Đ. je ušao u svoje vozilo i
udaljio se sa lica mjesta. Nije se mogao izjasniti da li su oni vodili neki
razgovor dok je prilazio, ali kada je Đ. napustio lice mjesta i on je takođe
pošao. U momentu kada je vidio događaj svi su stojali van vozila, a policajac
je držao M. Đ. za ruku i vilicu.
Bio je prisutan kada se okrivljeni udaljavao sa tog mjesta svojim vozilom, ali
ništa nije govorio. Prilikom suočenja sa oštećenim R.R. svjedok K. N. je ostao
pri iskazu da je bio prisutan, te da optuženi M. Đ. nije dizao ruku prema
oštećenom ,kao i da je on stao između njih kako bi zaštitio prijatelja.
Svjedok R. I. je u svom iskazu naveo da se dnevni raspored službe pravi za
redovne službe 12, 24, 48 časova, za sva druga angažovanja, pozivaju se ljudi
i to sve ide u prekovremene sate i takodje u planu za obezbedjenje se unose
imena službenika, a plan se pravi dan neposredno prije utakmice ili na sam
dan. Kako ga je upoznao B. P. oštećeni su bili angažovani u obezbjedjenje
Sportskog dogadjaja, kao i lica koja se kreću oko Sportskog centra, a isti su
na njegov poziv, dakle poziv P. B. pošli da preuzmu službeno vozilo.
Svjedok P. B. je u svom iskazu naveo da  kao dežurni starješina navedenog dana
ujedno je i rukovodio obezbjedjenjem utakmice u Sportskom centru, gdje je bilo
vanredno angažovano više službenika. Izmedju ostalog kolega D. i R.koje su
angažovali u to vrijeme, su obavljali radnje kontrole lica i saobraćaja u
Grahovskoj ulici i na raskrsnici i pristupnim ulicama, a misli da su svoje
radnje trebali da obavljaju od 18,00 časova. Nije se mogao sa preciznošću
izjasniti, ali misli da ih je pozvao da dodju u stanicu policije da uzmu
prateću opremu, čunjeve, a sve u cilju sprovodjenja službenih radnji. Isti su
od 18.00 časova bili ovlašćeni da preduzimaju službene radnje, i isti su dužni
bez obzira koju su službenu radnju preduzimali kad uoče prekršaj da reaguju,
obzirom da bi bili kažnjeni, kada nebi postupili ,odnosno prijavili prekršaj.
Konkretno, oštećeni su vršili obezbjeđenje saobraćaja na prilazima objektu, a
nisu vršili poslove obezbjedjenja objekta, odnosno sportskog centra gdje se
odigravala utakmica. Bili su angažovani u saobraćajnom dijelu, a postoji
pisani nalog, odnosno odluka o vanrednom angažovanju. Isti su bili angažovani
za poslove u pokretu, a reon je bio za njih ul. Vuka Mićunovića, Grahovska,
Bajova i prema hotelu.
Svjedok I. Č. je u svom iskazu naveo da je navedenog dana zajedno sa M. Đ. bio
u kućnoj posjeti, tako da nakon završene kućne posjete M. Đ. ga je ostavio
ispred Hitne službe i on je otišao na posao, a Đ. je nastavio dalje sa
vozilom, tako da mu nije poznato što se nakon toga dešavalo.
Iz dopisa Uprave policije ispostave Cetinje broj 23 03-224/11-4473/2 od 12.01.
2012.godine proizilazi da su službenici R.R. i D. N. dana 14. 05. 2011.
godine, po dnevnom rasporedu službe bili raspoređeni na poslovima kontrole i
regulisanja saobraćaja u sklopu saobraćajne patrole “Zeta 72”. Isti su
navedenog dana bili angažovani od 18.00 časova zbog obezbjeđenja prvenstvene
košarkaške utakmice između ekipa KK “Lovćen” i KK “Mornar” iz Bara, koja je
počinjala u 19.00 časova u SRC “Lovćen”. Oko 18. 20 časova isti su iz SRC
“Lovćen” od strane dežurnog starješine Petrović Bobana upućeni u prostorije
Ispostave Cetinje, kako bi preuzeli službeno vozilo, radi vršenja poslova
kontrole i regulisanja saobraćaja. Uz dopis je dostavljen raspored smjena
navedenih službenika za traženi period u kojem se vidi da su dana 13. 05.
2011. godine isti bili u smjeni od 07.00 do 19.00 časova, a dana 14. 05. 2011.
godine od 19.00 do 07,00 časova.
Uvidom u registar umrlih pod tekućim brojem 98 za 2012. godinu za D. N.
proizilazi da je oštećeni D. N. preminuo dana 05. 07. 20.. godine u 16. 30
časova.
Iz izvještaja Uprave policije - Ispostave Cetinje broj 02-245-1945 od 30. 05.
2011. godine iz Kaznene evidencije za optuženog M. Đ. utvrđuje se da je isti
osuđivan presudom Osnovnog suda u Cetinju K. br. 120/00 od 11. 12. 2000.
godine, zbog krivičnog djela ugrožavanje javnog saobraćaja iz člana 172. KZ
RCG na kaznu zatvora u trajanju od 6 (šest) mjeseci, uslovno na 1 (jednu)
godinu:
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da je optuženi M. Đ. počinio krivično djelo napad na službeno lice
u vršenju službene dužnosti iz člana 376. stav 3. u vezi stava 1. Krivičnog
zakonika u vremenu, mjestu i na način bliže opisan dispozitivom ove presude.
Naime, nesporno je utvrdjeno da je dana 14. maja 2011. godine, oko 18.00
časova, ispred JZU "Dom zdravlja Cetinje", locirane u ulici "Vuka Mićunovića,
u Cetinju, voljno prijetio da će napasti ovlašćene policijske službenike
Uprave policije - Ispostave Cetinje - oštećene R.R. i D. N., u vršenju
službene dužnosti iz poslova javne bezbjednosti, na način što kada su oštećeni
izašli iz svog vozila kako bi upozorili okrivljenog da pomjeri nepropisno
parkirano putničko motorno vozilo marke "Zastava 101" kojim je upravljao
istima je povišenim tonom uputio prijetnje sadržine "Pičke jedne, što gledate,
dođite ovamo da se razračunamo", te dok se vozilom udaljavao sa lica mjesta
nastavio sa prijetnjom sadržine: "Potražiću ja vas dvojicu", iako je znao da
su oštećeni ovlašćeni policijski službenici Ispostave Cetinje u vršenju
službene dužnosti iz poslova javne bezbjednosti.
U ovakvim se radnjama optuženog koje se sastoje u prijetnji napadom na
ovlašćene policijske službenika Uprave policije Ispostave Cetinje, kao pasivne
subjekte, u konkretnom slučaju u vršenju službene dužnosti-iz poslova javne
bezbjednosti, a koje radnje su preduzimali u okviru svojih ovlašćenja i koje
svojstvo im je predviđeno odredbama čl. 142. KZ-a, te kod činjenice da je
djelo svršeno samom prijetnjom napadom, odn.da je prijetnja ozbiljna i
ostvarljiva,stiču sva subjektivna i objektivna obilježja krivičnog djela u
pitanju, pri čemu je sud određujući subjektivni odnos optuženog prema djelu
utvrdio umišljaj jer je bio svjesan svog djela i htjeo je njegovo izvršenje,
tj. učinilac je bio svjesan da su prijetnje napadom upućene službenim licu u
vršenju službene dužnosti .
Oštećeni su jasno naveli da su po naredjenju starješine vršili radnje iz
korpusa svojih zakonskih ovlašćenja ,sa kojih razloga su i označeni kao
zaštitni objekat predmetnog krivičnog djela . Kodeksom policijske etike( čl.
18) je predvidjeno da je Policijski službenik dužan da izvršava naređenja koja
mu izda nadređeni policijski službenik, ali je u obavezi da odbije izvršenje
nezakonitog naređenja i o tome obavijesti starješinu organa, bez straha od
sankcija,odn.Zakonom o unutrašnjim poslovima naznačeno je da "neizvršavanje
službenog naredjenja ili omalovažavanje naredjenja neposrednog rukovodioca …."
bi činilo težu povredu službene dužnosti.
Njihovi navodi su i potvrdjeni iskazom svjedoka P. B. koji je istakao da su
izmedju ostalog kolega D. i R. koji su bili angažovali u to vrijeme, obavljali
radnje kontrole lica i saobraćaja u Grahovskoj ulici i na raskrsnici i
pristupnim ulicama, a misli da su svoje radnje trebali da obavljaju od 18,00
časova. Nije se mogao sa preciznošću izjasniti, ali misli da ih je pozvao da
dodju u stanicu policije da uzmu prateću opremu, čunjeve, a sve u cilju
sprovodjenja službenih radnji. Isti su od 18.00 časova bili ovlašćeni da
preduzimaju službene radnje, i isti su dužni bez obzira koju su službenu
radnju preduzimali kad uoče prekršaj da reaguju, obzirom da bi bili kažnjeni,
kada nebi postupili ,odnosno prijavili prekršaj. Konkretno, oštećeni su vršili
obezbjeđenje saobraćaja na prilazima objektu, a nisu vršili poslove
obezbjedjenja objekta, odnosno sportskog centra gdje se odigravala utakmica.
Bili su angažovani u saobraćajnom dijelu, a postoji pisani nalog, odnosno
odluka o vanrednom angažovanju. Isti su bili angažovani za poslove u pokretu,
a reon je bio za njih ul. Vuka Mićunovića, Grahovska, Bajova i prema hotelu.U
istom pravcu je i iskaz svjedoka R. koji je takodje pojasnio da ga je kolega
P. obavijestio da su oštećeni bili angažovani na obezbjedjenju sportskog
dogadjaja i lica koja se kreću oko Sportskog centra ,a isti su na poziv P.
otišli da preuzmu vozilo,kao i dopis UP Ispostave Cetinje br.03-224/11-4473/2
od 12.01.2012.godine.
Sud je takodje prihvatio saglasan iskaz oštećenih i u dijelu u kojem su
opisali kako je započeo sami dogadjaj,njegov tok ,kao i okončanje
istog.,obzirom da su objektivno i jasno prezentirali sudu činjenice koje su od
značaja za rasvetljenje date krivičnopravne stvari.Oštećeni su jasni da niko
sem njih i optuženog nije prisustvovao dogadjaju.Isključuju mogućnost da je
bio prisutan svjedok K. N. jer da je bio prisutan zasigurno bi ga vidjeli.
Razlozi koji su opredjelili sud da ne pokloni vjeru iskazu svjedoka K. leži u
činjenici što isti po mišljenju suda nije objektivno svjedočio u konkretnom
slučaju,pa je isti učinio svoj iskaz bezuticajnim za razjašnjenje ove
krivičnopravne stvari,obzirom da tokom postupka suočenja se izjasnio da je
radnju sprečavanja navodnih napada policajaca na M. Dj. preduzeo iz razloga da
zaštiti prijatelja iako su i jedan i drugi prvobitno naveli da se ne
poznaju.Nadalje,svjedok je kontradiktoran u svom kazivanju i sa navodima
odbrane optuženog o načinu na koji se policijski službenik ponašao prema njemu
.Svjedok tvrdi da je jedan od policajaca držao optuženog u predjelu vilice i
ruke i da je on stao izmedju njih,dok optuženi navodi da je bio uhvaćen za nos
i odgunut.
Sud je cijenio i odbranu okrivljenog iz koje se jasno da zaključiti da
optuženi vlastite postupke žele pripisati oštećenim, odnosno na taj način
svoje postupke opravdati kako bi olakšao svoj položaj.
Stim u vezi Sud nije prihvatio odbranu istog koja je opovrgnuta iskazima
oštećenih,odnosno njihovim detaljnim i logičnim opisom okolnosti dogadjaja,
preciznije uvjerljivim pojašnjenjem načina izvršenja djela od strane
optuženog.
Sud je našao da iskaz svjedoka I. Č. nije od uticaja na razjašnjenje
date krivičnopravne stvari jer isti nema neposrednih opažanja vezanih za sami
dogadjaj.
Prilikom odmjeravanja vrste i visine krivične sankcije koju će sud izreći
optuženom cijenjene su okolnosti iz čl. 42. KZ-a, pa je sud od olakšavajućih
okolnosti na njegovoj strani utvrdio da se radi o porodičnom čovjeku
,okolnosti pod kojima je došlo do izvršenja krivičnog djela ,da se oštećeni
R.R. nije pridružio krivičnom gonjenju i da nije postavio imovinsko pravni
zahtjev,dok je od otežavajućih okolnosti na njegovoj strani van bitnih
obilježja krivičnog djela u pitanju našao raniju osudjivanost, pa je sud
cijeneći tako utvrdjene okolnosti i imajući u vidu svrhu kažnjavanja optuženom
utvrdio kaznu zatvora u trajanju od šest mjeseci i istovremeno našao da su
ispunjeni uslovi za izricanje uslovne osude odredjujući da se navedena kazna
neće izvršiti ukoliko optuženi u vremenskom periodu od jedne godine od dana
pravosnažnosti presude ne počini novo krivično djelo uz uvjerenje suda da će
se i uslovnom osudom uz prijetnju kazne postići svrha njenog izricanja
predvidjena čl. 53. KZ-a.
Prilikom donošenja odluke o izricanju uslovne Sud se rukovodio uvjerenjem u
iskrenost kajanja koje učinilac izražava zbog izvršenja krivičnog djela ,jer
iz njegove odbrane i pored neprihvatanja krivice za počinjeno djelo proizilazi
njegova rješenost da više ne preduzima inkriminisane radnje.
Troškova krivičnog postupka nije bilo,a optuženi je obavezan da na ime paušala
uplati iznos od 30,00 eura ,koji iznos je sud odredio uzimajući u obzir dužinu
trajanja krivičnog postupka i složenost predmeta,u smislu čl.226-229.ZKP-a.
Sa izloženog ,a shodno čl.374.ZKP-a,odlučeno je kao u izreci.
OSNOVNI SUD U CETINJU
Dana 06. 12. 2012.godine
Zapisničar, S U D I J A
Aleksandra M. Marija Ćupić s.r.
PRAVNA POUKA:
Protiv ove presude dozvoljena
je žalba u roku od 15 dana, od dana
prijema iste Višem sudu
u Podgorici, a preko ovog suda.