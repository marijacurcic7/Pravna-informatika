K.br.4/12

U IME CRNE GORE

OSNOVNI SUD U DANILOVGRADU, kao prvostepeni krivični, po sudiji pojedincu
Vladimiru Novoviću, uz učešće Ane Ivanović, kao zapisničara, u krivičnom
predmetu okrivljenog K.D. iz D., zbog krivičnog djela gradjenje objekta bez
gradjevinske dozvole iz čl.326a KZ, odlučujući po optužnom predlogu Osnovnog
državnog tužilaštva iz Podgorice Kt.br.1435/11-2 od 26.12.2011.godine, koji je
na glavnom pretresu zastupao Grujo Radonjić, zamjenik ODT-a iz Podgorice,
nakon glavnog i javnog pretresa održanog dana 16.05.2012.godine, u prisustvu
zastupnika optužbe i okrivljenog, donio je dana 16.05.2012.godine i istog dana
javno objavio  
P R E S U D U

Prema okrivljenom K.D.u, od oca L. i majke N., rodjene P., rodjen ..godine u
Danilovgradu, sa mjestom prebivališta u D. - ul. . br.., državljanin Crne
Gore, oženjen, otac četvoro djece, po zanimanju profesor geografije,
penzioner, pismen, vojsku služio 1955.godine u Zagrebu, srednjeg imovnog
stanja, neosudjivan.  
Na osnovu čl.372 tač.1 ZKP-a,  
OPTUŽBA SE ODBIJA

Kojom je predstavljeno da je:  
U avgustu 2011.godine, u Danilovgradu, postupajući protivno odredbi čl.69
Zakona o uredjenju prostora i izgradnji objekata, započeo izgradnju objekta
bez gradjevinske dozvole, na način što je u mjestu Studeno, vršio
rekonstrukciju vikendice, tako što je dogradio krov i prostoriju površine 12
m², te vršio izgradnju bazena i izlivanje trotoara, bez prethodno pribavljene
gradjevinske dozvole,  
- čime bi počinio krivično djelo gradjenje objekta bez gradjevinske dozvole
iz čl.326a KZ.  
Na osnovu čl.230 st.1 ZKP-a, troškovi krivičnog postupka padaju na teret
budžetskih sredstava suda.  
O b r a z l o ž e nj e

Optužnim predlogom Osnovnog državnog tužilaštva iz Podgorice Kt.br. 1435/11-2
od 26.12.2011.godine, okrivljenom K.D.u stavljeno je na teret da je izvršio
krivično djelo gradjenje objekta bez gradjevinske dozvole iz čl.326a KZ.  
Zastupnik optužbe je nakon sprovedenog dokaznog postupka u završnoj riječi
izjavio da odustaje od krivičnog gonjenja protiv okrivljenog K.D. zbog
krivičnog djela gradjenje objekta bez gradjevinske dozvole iz čl.326a KZ.  
Kako je zastupnik optužbe u toku glavnog pretresa odustao od optužbe -
krivičnog gonjenja prema okrivljenom K.D.u, sud je na osnovu čl.372 tač.1
ZKP-a, donio presudu kojom se prema okrivljenom K.D.u optužba odbija zbog
krivičnog djela gradjenje objekta bez gradjevinske dozvole iz čl.326a KZ.  
Odluku da troškovi krivičnog postupka padaju na teret budžetskih sredstava,
sud je donio na osnovu čl.230 st.1 ZKP-a.  
Na osnovu čl.372 tač.1 ZKP-a, odlučeno je kao u izreci.  
ZAPISNIČAR,
S U D I J A,
Ana Ivanović, s.r
Vladimir Novović, s.r  
PRAVNA POUKA : Protiv ove presude dozvoljena je žalba Višem sudu u Podgorici
u roku od 8 dana, od dana prijema pismenog otpravka presude, a preko ovog
suda.  
DOSTAVLJENO :
- ODT-a Podgorica
- Okrivljenom K.D.u  