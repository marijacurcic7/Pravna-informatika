P.6/12
OSNOVNI SUD U DANILOVGRADU, po sudiji Raičević Željku u pravnoj stvari tužioca
Elektroprivrede Crne Gore AD Nikšić, FC Snadbijevanje Nikšić - Snadbijevanje
Podgorica, protiv tuženog V. R. iz P. - Danilovgrad, radi duga, vr.sp. 779,37
eura, nakon održane glavne javne rasprave zaključene dana 11.4.2012. godine,
dana 11.5.2012. godine donio je
P R E S U D U
USVAJA SE tužbeni zahtjev pa se tuženi obavezuje da tužiocu isplati iznos od
779,37 eura na ime duga za utrošenu električnu energiju, za period od
31.7.2005. godine do 30.11..2005. godine i period od 30.9.2009 do 31.3.2011.
godine, kao i troškove postupka u iznosu od 71,16 eura, sve prednje iznose u
roku od 15 dana od dana pravosnažnosti presude, pod prijetnjom prinudnog
izvršenja.
O b r a z l o ž e nj e
Tužitelj je tužbom i riječju na raspravi preko punomoćnika predstavio, da mu
tuženi, za utrošenu električnu energiju u periodu od 31.7.2005. godine do
30.11.2005. godine i od 30.9.2009. godine do 31.3.2011. godine, tužiocu duguje
ukupan iznos od 779,37 eura. Što se tiče prigovora zastarjelosti potraživanja,
isti je neosnovan, iz razloga što smatra da je tuženi uplatom od 31.1.2011.
godine u iznosu od 266,00 eura, posredno priznao navedeni dug i na taj način
prekinuo zastarjelost predmetnog potraživanja. Takodje je istakao da navedenom
uplatom nije plaćen nijedan pojedinačan račun, pa je tuženi navedenim iznosom
zatvarao ranija dugovanja, a što se tiče navoda tuženog da je ovaj iznos koji
je uplaćen bio namijenjen za uplatu na drugo brojilo, tuženi nije pružio sudu
dokaze u ovom pravcu. U završnom izlaganju predloženo je da se tužbeni zahtjev
usvoji u cjelosti. Troškove postupka je tražio na ime takse na tužbu i odluku.
Tuženi u odgovoru na tužbu i riječi na raspravi istakao, da on ne spori
potraživanje za dvije godine unazad od utuženja, a da su potraživanja koja
potiču iz period dužeg od dvije godine zastarjela. Naveo je da je prema
tužitelju izvršio uplatu od 266 eura, ali da je navedena uplata bila
namijenjena za drugo brojilo, te da su radnici distribucije mimo njegove volje
uplatu preusmjerili na naplatno brojilo za koje je utužen. Završno izlaganje
je izostalo jer tuženi nije pristupio na poslednje ročište a uredno je
obaviješten.
U dokazanom postupku sud je provedo kazivanja čitanjem finansijske kartice i
kartice otvorenih stavki koja glasi na ime tuženog.
Iz izvoda iz finansijske kartice, kao i otvorenih stavki se utvrdjuje da
tuženi na ime duga za isporučenu električnu energiju za period od 31.7.2005.
godine do 30.11.2005. godine i od 30.9.2009. godine do 31.3.2011. godine
duguje tužiocu iznos od 779,37 eura a u izvodu iz otvorenih stavki je precizno
navedeno koje iznose tuženi duguje ponaosob za svaki mjesec iz označenog
perioda.Takodje se utvrdjuje da je tuženi izvršio uplatu 31.1.2011. godine
iznos od 266 eura te da nijedan od mjesečnih iznosa - računa ne glasi na ovaj
iznos.
Vezano za prednju medju strankama nespornu uplatu, tuženi tvrdi da je uplatu
pomenutog iznosa od 266 eura izvršio za drugo brojilo što tužitelj spori.
Ovakvu tvrdnju tuženi nije dokazao pa sud prihvata da je uplata izvršena za
potrošnju po navedenom brojilu, koje takodje glasi na ime tuženog. S druge
strane navedena uplata izvršena dana 31.1.2011. godine, obzirom da se nije
odnosila na konkretan račun dovela je do prekida zastarelosti, jer je odredbom
člana 319 Zakona o obligacionim odnosima predvidjeno da kada nema dužnikove
izjave o uračunavanju, obaveze se namiruju redom kako je koja dospjela za
ispunjenje.
Shodno prednjem a u smislu člana 396 ZOO došlo je do prekida zastarelosti
uplatom od 31.1.2011. godine, kada počinje teći novi rok zastarelosti iz kojeg
razloga je prigovor zastarelosti tuženog neosnovan.
Odluka o troškovima se zasnivana odredbi čl.152 ZPP-a pa je sud obavezao
tuženog da tužiocu naknadi troškove spora na ime takse na tužbu i odluku suda
u iznosu od po 35,58 eura što ukupno čini dosudjeni iznos.
OSNOVNI SUD U DANILOVGRADU
Dana 11.5.2012. godine
S U D I J A
Raičević Željko
DN-a:
Tužiocu
Tuženom