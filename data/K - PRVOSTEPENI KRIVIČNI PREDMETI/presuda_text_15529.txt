K br. 46/12
U IME CRNE GORE
OSNOVNI SUD U DANILOVGRADU, po sudiji Nini Radunović, uz učešće Rajke Bobičić
kao zapisničara, u krivičnom predmetu okrivljenih F.B.a iz P., J.M. iz N.,
V.G. iz P., koga brani R.D., advokat iz P., R.I.a iz P., M.N. iz P. i H.S.a iz
B., zbog krivičnog djela napad na službeno lice u vršenju službene dužnosti iz
čl. 376 st. 2 u vezi stava 1 KZ u vezi čl. 23 st. 2 KZ  i krivičnog djela
zlostavljanje iz čl.166a st.1 KZ, po optužnom predlogu Osnovnog državnog
tužilaštva iz Podgorice Kt.br.481/12 od 04.05.2012.godine, koji je na glavnom
pretresu zastupala Romina Vlahović, zamjenik ODT-a iz Podgorice, nakon
održanog glavnog i javnog pretresa, završenog dana 01.10.2012.godine u
prisustvu zastupnika optužbe, okrivljenih F.B.a, J.M., V.G., R.I.a, M.N. i
H.S.a i branioca okrivljenog V.G., dana 01.10.2012.godine donio je i istog
dana javno objavio  
P R E S U D U  
I  
Okrivljeni:  
1. F.B., od oca H. i majke N., rodjene H., rodjen .. godine u P., sa
prebivalištem u P., K.p. bb, državljanin Crne Gore, oženjen, otac dvoje
maloljetne djece, tehničar usluživanja, pismen, završio srednju trgovinsku
školu, srednjeg imovnog stanja, osudjivan presudom Višeg suda u Podgorici K
br.94/92 od 25.05.1994. godine zbog krivičnog djela iz čl. 39 st. 1 KZ CG u
vezi čl. 19 KZJ na kaznu zatvora u trajanju od 1 godine i 6 mjeseci i presudom
Višeg suda u Podgorici K br.71/93 od 11.11.1997. godine zbog krivičnog djela
iz čl. 39 st. 2, 3 i 6 KZ RCG, na kaznu zatvora u trajanju od 15 godina.  
2. J.M., od oca R. i majke B., rodjene P., rodjen .. godine u N., sa
prebivalištem u N., ul. P.P. br. ., državljanin Crne Gore, pismen, student,
neoženjen, lošeg imovnog stanja, osudjivan presudom Višeg suda u Podgorici K
br.29/2011 od 28.09.2011. godine zbog kriv. djela iz čl. 300 stav 1 i čl. 403
st. 1 KZ, na jedinstvenu kaznu zatvora u trajanju od 2 godine i 2 mjeseca.  
3. V.G., od oca M. i majke N., rodjene V., rodjen .. godine u P., sa
prebivalištem u P., B.. S. K. br. ., državljanin Crne Gore, pismen, završio
srednju elektrotehničku školu, živi u vanbračnoj zajednici, srednjeg imovnog
stanja, osudjivan presudom Višeg suda u Podgorici K br.205/04 od 04.12.2006.
godine, zbog krivičnog djela iz čl. 300 st. 1 KZ SRJ na kaznu zatvora u
trajanju od 1 godine, presudom Osnovnog suda u Podgorici K br. 06/479 od
04.02.2009. godine zbog kriv. djela iz čl. 399 st. 2 u vezi stava 1 KZ CG na
kaznu zatvora u trajanju od 6 mjeseci, presudom Osnovnog suda u Podgorci K br.
03/9245 od 03.06.2009. godine zbog kriv. djela iz čl. 240 st. 1. tač. 1 KZ CG
na kaznu zatvora u trajanju od 6 mjeseci, presudom Osnovnog suda u Podgorici K
br.09/913 od 07.10.2010. godine zbog kriv. djela iz čl. 399 KZ na kaznu
zatvora u trajanju od 12 mjeseci, presudom Višeg suda u Podgorici K br.292/09
od 05.02.2011. godine, zbog kriv. djela iz čl. 300 st. 1 i čl. 403 st. 1 KZ na
kaznu zatvora u trajanju od 4 godine i 9 mjeseci zatvora i presudom Osnovnog
suda u Podgorici K br.08/121 od 24.02.2011. godine zbog kriv. djela 399 KZ CG
na kaznu zatvora u trajanju od 10 mjeseci,  
4. R.I., od oca A. i majke D., rodjene M., rodjen .. godine u P., sa
prebivalištem u P. D. K. ., državljanin Crne Gore, pismen, završio srednju
mašinsku školu, razveden, otac jednog mldb. djeteta, lošeg imovnog stanja,
osudjivan presudom Osnovno suda u Podgorici K br.748/94 od 14.06.1999. godine,
zbog krivičnog djela kradja na kaznu zatvora u trajanju od 3 mjeseca, presudom
Osnovnog suda u Podgorici K br. 06/563 od 25.01.2007. godine zbog kriv. djela
iz čl. 242 st. 1 KZ na kaznu zatvora u trajanju od 2 godine i 10 mjeseci,
presudom Osnovnog suda u Podgorci K br. 04/490 od 03.10.2006. godine zbog
kriv. djela iz čl. 242 st. 1. KZ CG na kaznu zatvora u trajanju od 1 godine,
presudom Osnovnog suda u Podgorici K br.06/327 od 22.09.2008. godine zbog
pokušaja kriv. djela iz čl. 240 st. 1 KZ Osnovnog suda u Podgorici K br.
08/2006 od 01.10.2009. godine zbog kriv. djela iz čl. 399 KZ CG na kaznu
zatvora u trajanju od 6 mjeseci i presudom Osnovnog suda u Podgorici K
br.09/1592 od 14.09.2010. godine zbog kriv. djela 242 st. 1 u vezi čl. 49 KZ
na kaznu zatvora u trajanju od 2 godine i 4mjeseca,  
5. M.N., od oca D. i majke D., rodjene N., rodjen .. godine u P., sa
prebivalištem u P. B. S.K. br. 14 C/5, državljanin Crne Gore, pismen, završio
srednju ekonomsku školu, oženjen, srednjeg imovnog stanja, osudjivan presudom
Osnovnog suda u Podgorici K br 05/530 od 17.09.2008. godine, zbog krivičnog
djela iz čl. 348 st. 1 u vezi čl. 339 st. 1 KZ CG na kaznu zatvora u trajanju
od 3 mjeseca, presudom Osnovnog suda u Podgorici K br. 06/479 od 04.02.2009.
godine zbog kriv. djela iz čl. 399 st. 2 u vezi stava 1 KZ CG na kaznu zatvora
u trajanju od 6 mjeseci, presudom Višeg suda u Podgorci K br. 29/05 od
01.04.2009. godine zbog kriv. djela iz čl. 300 st. 1. KZ CG na kaznu zatvora u
trajanju od 1 godine i 6 mjeseci, presudom Osnovnog suda u Baru K br. 469/09
od 05.07.2010. godine zbog kriv. djela iz čl. 399 KZ i čl. 403 st. 1 KZ na
kaznu zatvora u trajanju od 4 mjeseca, presudom Višeg suda u Podgorici K
br.292/09 od 05.02.2011. godine zbog kriv. djela iz čl. 300 st. 1 i čl. 403
st. 1 KZ na kaznu zatvora u trajanju od 4 godine i 9 mjeseci i presudom
Osnovnog suda u Podgorici K br.08/121 od 24.02.2011. godine zbog kriv. djela
399 KZ CG na kaznu zatvora u trajanju od 8 mjeseci i  
6. H.S., od oca I. i majke V., rodjene Š., rodjen .. godine u B., sa
prebivalištem u B., B. bb, državljanin Crne Gore, pismen, završio osnovnu
školu, neoženjen, lošeg imovnog stanja, osudjivan presudom Višeg suda u
Podgorici K br.269/05 od 17.03.2007. godine, zbog krivičnog djela iz čl. 300
st. 1 KZ CG na kaznu zatvora u trajanju od 2 godine, presudom Višeg suda u
Podgorici K br. 130/07 od 07.11.2007. godine zbog kriv. djela iz čl. 300 st. 1
KZ CG na kaznu zatvora u trajanju od  2 godine, presudom Osnovnog suda u Baru
K br. 688/06 od 04.06.2008. godine zbog kriv. djela iz čl. 152 st. 2. u vezi
st. 1 KZ CG na 6 mjeseci zatvora uslovno na 2 godine, presudom Višeg suda u
Podgorici Kv br.393/09 od 17.06.2009. godine na jedinstvenu kaznu zatvora u
trajanju od 3 godine i 4 mjeseca i  presudom Višeg suda u Podgorici K
br."&"/10 od 12.05.2011. godine zbog kriv. djela iz čl.300 st. 1 KZ na kaznu
zatvora u trajanju od 3 godine i 6 mjeseci, a kome je presudom Osnovnog suda u
Baru  K br.0126/06 od 24.07.2009. godine zbog kriv. djela iz čl. 256 st. 2 u
vezi stava 1 KZ izrečena sudska opomena,  
K r i v i    s u
Što su:  
Dana 19.03.2012. godine u Zavodu za izvršenje krivičnih sankcija, u
disciplinskom odeljenju Kazneno-popravnog doma u Spužu, opština Danilovgrad,
napali službeno lice Zavoda za izvršenje krivičnih sankcija, oštećenog M.N. u
vršenju službene dužnosti, na način što su po prethodnom dogovoru da silom
udju u zgradu disciplinskog odeljenja, radi fizičkog napada na osudjeno lice
G.M., koji se nalazio u ćeliji br. 1, u trenutku kada je oštećeni M.N. kao
čuvar otključao vrata disciplinskog odeljenja, radi unošenja ručka
zatvorenicima, posle riječi H.S. "sad, sad", pritrčali ulaznim vratima
disciplinskog odeljenja, pa kada je oštećeni M.N.o pokušao da zatvori vrata i
onemogući okrivljene da udju, svi okrivljeni su guranjem vrata, oštećenog
odgurnuli unazad, u unutrašnjost disciplinskog odeljenja, a zatim su ušli u
disciplinsko odeljenje, kojom prilikom je okrivljeni V.G. uhvatio oštećenog
M.N. za podlakticu desne ruke, a okrivljeni M.N.a za podlakticu lijeve ruke,
dok su se okrivljeni R.I. i J.M.e uputili u pravcu kancelarije, u kojoj je
okrivljeni R.I. pokidao kablove od telefona i video nadzora, dok je H.S.
oštećenog M.N. uhvatio rukama oko struka, nakon čega je prišao i R.I. koji je
oštećenog uhvatio za podlakticu lijeve ruke, kojom prilikom je M.N.o zadobio
laku tjelesnu povredu u vidu istezanja mišića desne podlaktice i nagnječenja
desne podlaktice i desnog lakta.  
- čime su kao saizvršioci izvršili krivično djelo napad na službeno lice u
vršenju službene dužnosti iz čl. 376 st. 2 u vezi stava 1 Krivičnog zakonika u
vezi čl. 23 st. 2 Krivičnog zakonika.  
Pa sud okrivljene F.B.a, J.M., V.G., R.I.a, M.N.u i H.S.a primjenom citiranih
zakonskih odredbi, te čl. 4, 5, 15, 32, 36 i 42 KZ i čl. 226, 229 i 374 ZKP  
O S U Đ U J E
Na kazne zatvora u trajanju od po 4 (četiri) mjeseca.  
Dužni su okrivljeni F.B., J.M.e, V.G., R.I., M.N.a i H.S. da na ime troškova
krivičnog postupka solidarno  plate ovom sudu iznos od 154,00 Eura, a na ime
paušala da svaki pojedinačno plati iznos od 30,00 Eura, sve u roku od 15 dana
od dana pravosnažnosti presude.  
II
Prema okrivljenima:  
1. F.B., sa ličnim podacima kao naprijed,  
2. J.M., sa ličnim podacima kao naprijed,  
3. V.G., sa ličnim podacima kao naprijed,  
4. R.I., sa ličnim podacima kao naprijed,  
5. M.N., sa ličnim podacima kao naprijed,  
6. H.S., sa ličnim podacima kao naprijed,  
Na osnovu čl. 372 tačka 1 ZKP  
OPTUŽBA SE ODBIJA
kojom je predstavljeno da su :  
Dana 19.03.2012. godine u ZIKS-u Podgorica, u disciplinskom odjeljenju KPD,
opština Danilovgrad, zlostavljali zatvorenika - oštećenog G.M., na način što
su: F., M. i V. otvorili ćeliju br. 1 i fizički napali oštećenog G. udarajući
ga rukma, nogama i službenom palicom po glavi i tijelu, nakon čega su M. R.,
H. i J. nastavili da udaraju oštećenog G., kojom su prilikom oštećenom
nanijeli laku tjelesnu povredu u vidu više oguljotina u predjelu čela i
poglavine, krvnog podliva u lijevom sljepočnom predjelu, krvnog podliva i
otoka u predjelu korjena nosa, krvnog podliva i oguljotine u predjelu zadnje
strane vrata, oguljotine u predjelu lijeve podlaktice, dvije poprečne trakaste
oguljotine na desnoj šaci, otoka obje šake i podlaktice uz manje oguljotine i
krvnog podliva nokta četvrtog prsta desne šake,  
- čime bi, kao saizvršioci počinili krivično djelo zlostavljanje iz čl. 166a
st. 1 KZ.  
Na osnovu čl. 230 st. 1 ZKP troškovi krivičnog postupka u ovom dijelu padaju
na teret budžetskih sredstava suda.  
O b r a z l o ž e nj e
Optužnim predlogom Osnovnog državnog tužilaštva iz Podgorice Kt.br.481/12 od
04.05.2012.godine, okrivljenima F.B.u, J.M.u, V.G.u, R.I.u, M.N.i i H.S.u
stavljeno je na teret da su kao saizvršioci izvršili krivično djelo napad na
službeno lice u vršenju službene dužnosti iz čl. 376 st. 2 u vezi stava 1 KZ u
vezi čl. 23 st. 2 KZ i krivično djelo zlostavljanje iz čl.166a st.1 KZ.
Zastupnik optužbe je na glavnom pretresu u završnoj riječi odustao od optužbe
u odnosu na krivično djelo zlostavljanje iz čl.166a st.1 KZ, a zatim je
precizirao činjenični opis krivičnog djela napad na službeno lice u vršenju
službene dužnosti iz čl. 376 st. 2 u vezi stava 1 KZ u vezi čl. 23 st. 2 KZ,
kako je to predstavljeno u izreci ove presude, dok je pravna kvalifikacija
djela ostala ista. Predložio je da sud okrivljene oglasi krivim i osudi po
zakonu.  
Okrivljeni F.B., koji se u istražnom postupku branio ćutanjem, u odbrani datoj
na glavnom pretresu u bitnom je naveo da je povod za incident koji se desio
bio napad G.M. na njega i to sa ledja, koji se dogodio nekoliko dana ranije.
Naveo je da su kritičnog dana M.N.a i on šetali i zatim sjeli na klupu
disciplinskog odjeljenja, gdje su se već nalazili V.G. i R.I., te da su dok su
sjedjeli primijetili da ih G.M. gleda kroz prozor i smije im se, što ih je
isprovociralo, pa su komentarisali "vidji smrada kako se smije". Istakao je da
u tom trenutku nijesu imali namjeru da napadnu G., već da im je nekih petnaest
minuta kasnije, kad su kuvari donosili hranu za zatvorenike, palo na pamet da
bi mogli da udju u disciplinsko odjeljenje da izbiju G., pa su, kada je
komandir otvorio vrata disciplinskog odjeljenja kako bi kuvari unijeli hranu,
rekli jedan drugome "oćemo li, oćemo" i  tada su uletjeli u Disciplinsko
odjeljenje tako što su kada je komandir malo otvorio vrata, oni svi nagrnuli
na njih, nakon čega su se vrata otvorila. Pojasnio je da su u Disciplinsko
odjeljenje prvo ušli R., J. i H., koji su zagradili komandira M., dok su M.,
V. i on prošli pored komandira, koji je vikao "Nemojte to da radite". Njih
trojica pronašli su u ćeliji br. 1 G.M., malo su ga izbili, nakon čega su
izašli iz njegove ćelije i vratili ključ koji su prethodno uzeli iz brave
ulaznih vrata. Za vrijeme dok su oni tukli G., R., J. i H. su zagradjivali
komandira M., koji je pokušavao da prodje izmedju njih, a R.I. je pravio
blokadu tako što je ruke stavio na rešetke. Sve se završilo tako što ih je
komandir M. postrojio uz zid, a zatim su došle njegove kolege koje su ih
postrojile u boksove za šetnju i nakon toga udaljile. Naveo je da je motiv
okrivljenih da G. izudaraju bio da mu vrate što je on prethodno njega napao.
Takodje je istakao da predmetni dogadjaj nijesu planirali, jer da jesu u taj
plan sigurno ne bi uključivali J.M., jer mu je dva dana prije toga umrla
majka. U završnoj riječi je naveo da se za djelo koje mu se stavlja na teret u
odnosu na oštećenog M.N. ne osjeća krivim.  
Okrivljeni J.M.e, koji se u istražnom postupku branio ćutanjem, je u odbrani
datoj na glavnom pretresu u bitnom naveo da je dana 19.03.2012.godine sjedio
na klupi sa H.S.om, dok su M., F., R. i V. sjedjeli na klupi pored njih, da je
u jednom trenutku primijetio kako trče prema Disciplinskom odjeljenju, pa je i
on instiktivno potrčao za njima. Objasnio je da su svi istovremeno nagrnuli na
vrata Disciplinskog odjeljenja, pa su se M., F. i V. uputili u ćeliju br.1, u
kojoj se nalazio G.M., dok su R. i on stali na vrata od R.etaka, koja odvajaju
hodnik Disciplinskog odjeljenja od hodnika sa ćelijama, da bi zagradili
komandira M. kako ne bi prošao ka ćeliji, i to na način što su stajali na
jednom mjestu, pri čemu je bilo pomjeranja lijevo i desno, ali da se komandir
M. svo vrijeme nalazio uz njih i nije se nijednom otrgnuo. Dodao je da je u
medjuvremenu, dok je on zadržavao komandira M., a H. zaključavao vrata
Disciplinskog odjeljenja, R.I. pošao u kancelariju i otkinuo kablove.
Komandira M. je zadržavao na način što se uhvatio rukama za R.etke, ali
komandir nije uspio da ga izgura, jer su mu ubrzo priskočili u pomoć R. i H..
Pojasnio je da je komandira M. zadržavao, jer nije htio da komandir spriječi
da F., M. i V. tuku G.. Istakao je da se ovaj dogadjaj okončao tako što su F.,
M. i V. izašli iz ćelije G., a H. je komandiru M.u predao ključ od vrata
Disciplinskog odeljenja, koja je komandir otključao i ušle su njegove kolege i
rasporedile ih u boksove za šetnju. U završnoj riječi izjavio je da se ne
osjeća krivim za djelo koje mu se stavlja na teret.  
Okrivljeni V.G., koji se u istražnom postupku branio ćutanjem, u odbrani datoj
na glavnom pretresu u bitnom je naveo da je nekoliko dana prije kritičnog
dogadjaja G. napao s ledja F.a, da bi 19.03.2012. godine pred kraj zatvorske
šetnje Igor R. i on sjeli iza paviljona, a uskoro su im se pridružili F. i M..
U jednom trenutku ugledao je kroz prozor paviljona Displinskog odjeljenja G.M.
i čuo ga kako se smije, a do tada nije znao da se on nalazi u Disciplinskom
odjeljenju, pa su svi zbog njegovog smijeha komentarisali "smrad", "vidji kako
se smije". Nakon nekih 10-15 minuta, naišli su zatvorenici koji nose hranu za
Disciplinsko odjeljenje, kada je neko povikao "Ajmo, ajmo" i oni su svi
pojurili ka vratima Disciplinskog odjeljenja, i to na način što je on prvi
ušao u odjeljenje, jer je bio najbliži vratima. Tom prilikom su se nadali da
se G. nalazi u hodniku, pa kako to nije bio slučaj, ušli su u Disciplinsko
odjeljenje, a zatim u ćeliju G. i izbili ga. Nakon toga, izašli su iz ćelije,
kada je primjetio J.a, R.a, H.a i komandira, koji su se nalazili kod R.etaka,
koje odvajaju prostor za samice i hodnik disciplinskog odjeljenja, a komandir
je tada držao u rukama motorolu. Zatim su komandiru vratili ključ, a on ih je
postrojio uz zid, otključao vrata i pustio svoje kolege da udju. Istakao je da
se okrivljeni izmedju sebe nijesu dogovarali o napadu na G., jer u tom slučaju
ne bi uključili J.M. kojem je nekoliko dana prije kritičnog dogadjaja umrla
majka. Istakao je da je kritičnom prilikom rekao M.N.u da nema ništa protiv
njega, ali da se ne sjeća da mu je rekao "moramo to da završimo", niti se
sjeća da je M. držao za ruke, da je to možda zaboravio, da je moguće da ga je
držao u prvom naletu, jer je bio prvi na vratima, ali da se ne može sjetiti. U
završnoj riječi naveo je da ne priznaje izvršenje krivičnog djela koje mu se
stavlja na teret u odnosu na oštećenog M.N. i ukazao da je iskaz ovog
oštećenog rezultat dogovora izmedju njega i njegovih kolega, pozivajući se uz
to na različito kazivanje M.N. u istrazi i na glavnom pretresu. Priznao je da
je izvršio ometanje službenog lica u vršenju službenih radnji, ali ne i napad
na službeno lice.  
Branilac okrivljenog V.G. je u završnoj riječi u bitnom naveo da provedenim
dokazima nije utvrdjeno da su okrivljeni izvršili krivično djelo koje im se
stavlja na teret, da iz iskaza svjedoka P.V. i oštećenog M.N. proizilazi da se
oštećeni M. nakon incidenta požalio kolegi Vasu da su mu okrivljeni iščašili
ruku, nakon čega je on M.u ruku povukao, od čega mu je bilo lakše, a da se s
druge strane vještak medicinske struke decidno izjasnio da kod povrede
istegnuća mišića prilikom vučenja dolazi do pojačanog bola, zbog čega postoji
mogućnost da je ta povreda zadobijena nakon kritičnog dogadjaja. Takodje,
naveo je da se vještak izjasnio da je oštećeni M.  nagnječenje mogao zadobiti
pritiskom ruke na ulazna vrata, pa da sve navedeno upućuje da povrede koje je
zadobio oštećeni M.N.o nijesu posljedice djelovanja okrivljenih. Predložio je
da sud okrivljene oslobodi od optužbe.Tražio je troškove postupka.  
Okrivljeni R.I., koji se u istražnom postupku branio ćutanjem, u odbrani datoj
na glavnom pretresu u bitnom je naveo da su kritičnog dana V. i on, nakon
šetnje, sjeli da popiju kafu iza paviljona, kada su im se pridružili F. i M..
Tada su primjetili da im se G. smije. Zatim je stigao ručak i vrata su se
otvorila, pa su svi oni ušli unutra. Tom prilikom on je stao ispred rešetaka,
raširio ruke i gurao komandira M., kako bi ga spriječio da prodje. U jednom
trenutku komandir je krenuo u kancelariju da javi kolegama da dodju, pa je on
pošao za njim i počupao kablove od telefona i video nadzora, a komandir je
uzeo motorolu. M., F. i V. su ušli u ćeliju gdje se nalazio G., pa nakon što
su izašli, vratili su ključ komandiru, koji je otključao vrata svojim
kolegama. Istakao je da za svo ovo vrijeme komandir od njih nije mogao da
prodje prema ćeliji. Naveo je da je povod za predmetni dogadjaj bio prethodni
napad G. na F.B.a i to s ledja, koje ponašanje je sve njih izrevoltiralo, jer
je G.  tri godine sa njima jeo i pio, da bi na podli način, s ledja napao
F.B.a, a zatim se kritičnog dana smijao, ali je istakao da se okrivljeni
prethodno nijesu dogovorili da napadnu G., već da je medju njima normalno da
oko jedan potrči da svi potrče za njim. U završnoj riječi je izjavio da ne
priznaje krivično djelo koje mu se stavlja na teret, pozivajući se na razloge
koje je dao okrivljeni V.G..  
Okrivljeni M.N.a, koji se u istražnom postupku branio ćutanjem, u odbrani
datoj na glavnom pretresu u bitnom je naveo da je tog dana kao i svakog drugog
išao u šetnju, pa na basket, nakon čega je sa F.em pošao iza zgrade da sjedi.
Tamo su zatekli V.a i R.a i u jednom trenutku su primijetili G. koji im se
nasmijao sa prozora Disciplinskog odjeljenja. Nakon nekoliko minuta stigao je
ručak i otvorila su se vrata, pa su oni ušli u Disciplinsko odjeljenje. On je
pošao naprijed, misleći da će G. zateći u hodniku, pa kako to nije bio slučaj,
pošao je da vidi u kojoj se samici nalazi, pa kako je podigao "špijunku" na
ćeliji br.1 primjetio je G., otvorio je vrata samice i zajedno sa F.em i V.em
ušao u ćeliju da izudara G.. Nakon što su izudarali G., izašli su iz ćelije,
kada ih je komandir postrojio uz zid, zatim su došle i njegove kolege, pa su
ih sproveli u samice. Naveo je da je povod za ovaj napad bio prethodni napad
G. na F.a i to s ledja. U završnoj riječi je izjavio da se ne priznaje
krivično djelo koje mu se stavlja na teret, te da sa oštećenim M.N.om nije
ostvario nikakav kontakt kritične prilike.  
Okrivljeni H.S., koji se u istražnom postupku branio ćutanjem, u odbrani datoj
na glavnom pretresu u bitnom je naveo da su dana 19.03.2012.godine J.M.e i on
sjedjeli iza boravka, a pored njih su bili F., M., R. i V.. Vidio je da su
ostali potrčali prema samici, pa je i on instiktivno potrčao za njima i ušao
zadnji u Disciplinsko odjeljenje, da mu je neko doviknuo da zaključa vrata,
što je i učinio, da su R. i J. stajali na vratima od R.etaka, koja se nalaze
izmedju ulaznih vrata i prostora gdje se nalaze samice, i sprječavali
komandira da prodje, ali da je komandir uspio da probije taj živi zid, pa je
on zbog toga prišao i stao sa njima, da komandir ne bi pR.ao na drugu stranu.
Istakao je da mu je nakon što su M., V. i F. izašli iz Disciplinskog
odjeljenja, komandir tražio ključ od vrata Disciplinskog odjeljenja i da mu ga
je on dao. Povod za ovaj napad je bio napad G. na F.a, koji ga je par dana
ranije udario dva-tri puta s ledja. Naveo je da je znao da V., M. i F. u
samici udaraju G., odnosno da je to vidio kad je ušao u samicu, a zatim je
naveo da ipak nije vidio da ga udaraju, ali je to pretpostavio, zbog čega je
sprječavao komandira da prodje kroz vrata od R.etaka. U završnoj riječi
izjavio je da se ne osjeća krivim za napad na službeno lice u vršenju službene
dužnosti.  
Sud je na glavnom pretresu u dokaznom postupku saslušao svjedoka-oštećenog
M.N., saslušao svjedoka-oštećenog G.M., saslušao svjedoka K.A., D.S., V.T.,
P.V. i P.V., pročitao zapisnik o uvidjaju ODT-a Podgorica Kt br.296/12 od
19.03.2012. godine, izvršio uvid u disciplinske spise povodom postupka
pokrenutog protiv G.M. i to: u prijavu br. 62/12 od 15.03.2012. godine,
rješenje Zavoda za izvršenje krivičnih sankcija KPD - Dr-80 od 16.03.2012.
godine, službenu zabilješku KPD – N 741/1 od 15.03.2012. godine sačinjenu od
strane S.R.a i službenika R.a, u izjave M.a G., F.B.a, B.D.; izvršio uvid u
disciplinske spise i to: rješenje ZIKS-a, rješenje KPD – Dr 83 od 21.03.2012.
godine, rješenje br. KPD br – Dr – 86 od 21.03.2012. godine, rješenje KPD – Dr
– 84 od 21.03.2012. godine, rješenje br. KPD –Dr -85 od 21.03.2012. godine,
rješenje br. KPD – Dr – 81 od 21.03.2012. godine, rješenje br. KPD – Dr – 82
od 21.03.2012.godine, prijava br. 64 /12 od 12.03.2012. godine, službena
zabilješka KPD – N 773/1/7/12 od 19.03.2012. godine, službena zabilješka KPD –
N – 773/1/5/12 od 19.03.2012. godine, službena zabilješka sačinjena od strane
službenika Pavićević Veljaka od 19.03.2012. godine, službena zabilješka KPD –
N 773/1-4/12 od 19.03.2012. godine, službena zabilješka KPD – N 773/1/3/12 od
19.03.2012. godine, službena zabilješka KPD – N 773/1/8/12 od 19.03.2012.
godine, službena zabilješka KPD – N 773/1/12 od 19.03.2012. godine, službena
zabilješka KDP – N 773/2/12 od 19.03.2012. godine, službena zabilješka KPD – N
773/1/6/12 od 19.03.2012. godine, izjava KPD – N 773/2/4/12 od 19.03.2012.
godine, izjava KPD – N 773/2/3/12 od 19.03.2012. godine, izjava KPD – N
773/2/8/12 od 19.03.2012. godine, izjava KPD – N 773/2/9/12 od 19.03.2012.
godine, izjava KPD – N 773/2/5/12 od 19.03.2012. godine, izjava KPD – N
773/2/2/12 od 19.03.2012. godine, izjava KPD – N 773/2/1/12 od 19.03.2012.
godine, izjava KPD – N 773/6/12 od 19.03.2012. godine, izjava KPD – N 773/7/12
od 19.03.2012. godine; izvršio uvid u fotodokumentaciju br. 21-03-240/12-98 od
19.03.2012.godine, izvršio uvid u skicu ćelije G.M. od 19.03.2012. godine,
izvršio uvid u izvještaj ljekara speciliste dr N. V. br. protokola 2252 od
12.03.2012. godine, u izvještaj ljekara specijaliste dr. S D. i dr. A K. br.
protokola  4197 od 19.03.2012. godine i u CT nalaz od 19.03.2012. godine,
izvršio uvid u medicinsku dokumentaciju na ime M.N. i to u izvještaj ljekara
specijaliste br. protokola 2250, br. protokola 2938, u izvještaj ljekara
specijaliste od 15.06.2012. godine, izvještaj ljekara specijaliste br.
protokola 3909 od 29.03.2012. godine, br. protokola 10133 od 16.08.2012.
godine i u izvještaje o privremenoj spriječenosti za rad od 20.03.2012.
godine, od 07.05.2012. godine, od 05.06.2012. godine od 28.06.2012. godine i
od 01.08.2012. godine, pročitao nalaz i mišljenje vještaka sudske medicine
prof. dr D.Č. Kt br. 481/12 od 29.03.2012. godine, saslušao ovog vještaka na
glavnom pretresu od 21.09.2012. godine i na glavnom pretresu od 26.09.2012.
godine, pročitao dopis Ministarstva pravde i ljudskih prava – Zavod za
izvršenje krivičnih sankcija Z-OP br.1810 od 06.09.2012. godine, izvršio uvid
u izvod iz kaznene evidencije Uprave policije PJ Bar br. 27-03/1-245/12-4469/2
od 11.06.2012. godine, izvršio uvid u izvod iz kaznene evidencije Uprave
policije PJ Nikšić br. 1742 od 18.06.2012. godine i izvršio uvid u izvod iz
kaznene evidencije Uprave policije PJ Podgorica br. 29-245/12-15854-2-2656 od
20.06.2012. godine.  
Svjedok-oštećeni M.N.o u iskazu datom u istražnom postupku i na glavnom
pretresu u bitnom je naveo da obavlja dužnost namještenika IV unutrašnje
straže KPD Spuž, ZIKS-a Podgorica, u okviru koje dužnosti sam održava red u
čitavom Disciplinskom odjeljenju, koje se sastoji od osam zasebnih ćelija,
odnosno samica, a da održavanje reda podrazumijeva i kontrolu ulaska i izlaska
iz Disciplinskog odjeljenja, u koje se može ući samo po odobrenju starješine.
Istakao je da su dana 19.03.2012.godine, dok je bio na dužnosti, u vrijeme
ručka, oko 11,45 časova, dva zatvorenika koja inače donose hranu u
Disciplinsko odjeljenje, pokucala na vrata, te da je on, nakon što je kroz
prozor kancelarije provjerio da je napolju sve u redu, otključao ulazna vrata
da bi pustio unutra A.K., koji je nosio hranu, a da je u trenutku kad je K.
ulazio primjetio zatvorenika H.a, koji se nalazio u blizini klupe, odmah
ispred ulaznih vrata, koji je povikao "sad, sad, sad", kada je, preko K.a i
njega, na ulazna vrata nagrnulo pet ili šest osudjenika, a medju njima i H..
Istakao je da prilikom otvaranja vrata druge zatvorenike nije primjetio, jer
su se oni sakrili sa lijeve strane iza vrata. Pokušao je da spriječi ulazak
ovih lica, na način što mu je čitava desna ruka bila priljubljena uz vrata i
to i rame i nadlaktica i podlaktica, te da je na taj način pokušavao da zadrži
vrata i ih zaključa, medjutim da, kako je na hodniku bila prosuta hrana, pa je
pod bio klizav, u tome nije uspio, već su ga okrivljeni odgurnuli zajedno sa
vratima i to u rastojanju od oko jedan metar. Istovremeno, pokušavao je da
motorolom pozove svoje kolege. Navedena lica su uspjela da udju u hodnik
Disciplinskog odjeljenja, a on je prepoznao F.B.a, M.N.u, V.G., R.I.a, J.M. i
H.S.a, dok se zatvorenik K.A. odmah izmakao sa vrata i nije ništa preduzimao.
Naveo je da je prvi ušao V.G., koji ga je uhvatio za sredinu podlaktice desne
ruke, a M.N.a za sredinu podlaktice lijeve ruke, a da je jedan zatvorenik
zatvorio vrata. Smatra da ga je H.S. uhvatio oko struka, jer iako ga nije
vidio, svi ostali okrivljeni su se u tom trenutku nalazili ispred njega. Dodao
je i da ga je R.I. držao za podlakticu lijeve ruke u hodniku, da je čitavo
vrijeme pokušavao da oslobodi ruke od okrivljenih koji su mu držali ruke, na
način što je sam vukao ruke. Nije siguran da je tom prilikom došlo do fizičkog
kontakta izmedju njega i J.M., ali je siguran da nije došlo da fizičkog
kontakta izmedju njega i F.B.a. F., V. i M. su mu tom prilikom vikali "sa
tobom nemamo ništa, mi smo došli da vratimo dug, vi ga štitite". Pokušavao je
da ih izbaci napolje, medjutim uspjeli su da udju u samicu M.a G. i da ga
izbiju. Nije siguran da li je R.I. ili J.M.e pokidao kabl od telefona i video
nadzora. Nakon 3-4 minuta uspio je da zatvorenike izbaci iz ćelije i oni su
stali u hodnik ispred njegove kancelarije, kada su došle i njegove kolege,
koji su ih sproveli u prostore za šetnju. Tada je počela da ga boli desna
ruka, na što se požalio kolegi P.V.u izjavljujući da su mu zglob desne ruke
iščašili, pa je tog kolegu zamolio da mu malo povuče ruku, što je ovaj i
učinio i tada nije osjetio da mu je bilo šta puklo, već je osjetio da mu je
malo lakše. Negirao je da ga je bilo ko od okrivljenih udarao, ali da je
fizički kontakt ostvaren držanjem za ruke i za pojas, kao i guranjem. Naveo je
da neposredno prije kritičnog dogadjaja nije bio na bolovanju, osim zbog upale
pluća, godinu dana ranije. Nije se pridružio krivičnom gonjenju protiv
okrivljenih, niti je prema njima postavio imovinsko-pravni zahtjev.  
Svjedok-oštećeni G.M. je u iskazu datom u istražnom postupku u bitnom naveo da
se kritične prilike nalazio na izdržavanju kazne zatvora u KPD Spuž, te da je
6 dana prije predmetnog dogadjaja imao tuču sa F.B.om, iz razloga što su i od
ranije imali nekih nesporazuma, zbog čega je kažnjen sa 30 dana samice, a bio
je smješten u samici br.1 Disciplinskog odjeljenja, koja bila prva s lijeva,
gledano od ulaznih vrata. Dana 19.03.2012.godine nalazio se u svojoj samici,
kada je negdje izmedju 11,30 i 12,00 časova, u njegovu sobu upala jedna grupa
od 5-6 osudjenika, koji su počeli da ga udaraju. Udarali su ga rukama i nogama
po glavi, kao i jednom palicom, od kojih je zadobio prilično vidne povrede. To
udaranje je trajalo nekih 3-4 minuta, nakon čega su oni izašli iz samice, dok
pri tom nije vidio da li su sami izašli ili ih je neko od stražara izveo
napolje. Naveo je da ne želi da kaže koja su ga lica kritičnom prilikom
udarala, ali da se to može utvrditi iz iskaza komandira, kao i uvidom u video
nadzor.  
Svjedok-oštećeni G.M. u iskazu datom na glavnom pretresu u bitnom je naveo da
ga niko nije udarao, da ne vjeruje da su okrivljeni uradili to što im se
stavlja na teret, da se ne može sjetiti ničega što se kritičnog dana dešavalo.
Upitan da pojasni različitost u odnosu na iskaz dat u prethodnom postupku,
naveo je da su razlog tome psihičke smetnje - strecanje u snu i zaboravljanje
stvari.  
Svjedok K.A. je u iskazu datom u istražnom postupku u bitnom naveo da je dana
19.03.2012.godine, oko 11,45 časova kao lice zaduženo za pripremanje i
raznošenje hrane, sa osudjenikom O.N. došao do Disciplinskog odjeljenja sa
pripremljenim ručkom, pokucao na ulazna vrata, kada im je komandir zadužen za
obezbjedjenje, pošto ih je prethodno vidio, otključao ulazna vrata. Tom
prilikom nosili su kantu od 30 obroka i tri kese hljeba i krenuli su da ulaze
u odjeljenje, kada je sa ledja osjetio guranje i primjetio je nekoliko osoba,
koje su ga gurale u unutrašnjost odjeljenja, nakon čega je pao i sav pasulj se
prosuo po njemu. On se zatim izmakao u lijevu stranu i primjetio je da je u
Disciplinsko odjeljenje ušlo šest osoba i to M.N.a, F.B., R.I., H.S. i još dva
osudjenika čija imena ne zna, dok je neko od njih zatvorio ulazna vrata.
Primjetio je da se ta dva osudjenika raspravljaju sa komandirom, koga on zna
po nadimku N.o, da su ga uhvatili i prislonili uz R.etke, koje se nalaze nekih
dva metra od ulaznih vrata. Komandir se opirao i pokušavao da ih izgura, ali
mu oni to nijesu dozvoljavali, pribivši ga uz R.etke, govoreći mu "ti nemaš
ništa sa ovim, mi smo došli po naše", na šta im je on rekao "nemojte to da
radite, izadjite napolje". Ostala osudjena lica su ušla u prvu ćeliju, odmah
do R.etaka, iz koje je on potom čuo graju, a čuo je i da je neko povikao
"zašto si me napao sa ledja". Graja i vika je trajala oko jedan minut, nakon
čega su osudjena lica izašla iz ćelije, došla u hodnik, gdje je jedan od njih,
ne zna ko, vratio komandiru N.u ključeve i rekao mu "mi smo naše završili,
radite sa nama šta hoćete". Komandir im je naredio da stanu u jedan ćošak, a
zatim su došle i njegove kolege. Nije vidio šta se dešavalo u predmetnoj
ćeliji, niti da li je ko čupao kablove od telefona ili video nadzora.  
Svjedok K.A. u iskazu datom na glavnom pretresu u bitnom je naveo da je
kritičnog dana nosio ručak u Disciplinsko odjeljenje, zajedno sa svojim drugom
O.N.. Prilikom ulaska u Disciplinsko odjeljenje, komandir M. mu je otvorio
vrata, kada je osjetio guranje s ledja, gurnut je u stranu, a ručak mu se
prosuo po podu. Tom prilikom V.G. je stao ispred komandira, dok su F. i M.
potrčali pored njih, a odmah za njima i V.. Zatim su J. i R. stali ispred
komandira, dok je H.S. stao pored vrata, sa ključevima, kada ga je on pitao da
ga pusti da ide, ali ga on nije pustio. J.M.e i R.I. nijesu držali komandira
M.N., već su se zakočili rukama za R.etke i na taj način ga sprječavali da
prodje. Nakon jednog minuta V., F. i M. su se vratili iz ćelija, kada je
komandir počeo da viče, a oni su se postrojili i izvinjavali se komandiru.
H.S. je komandiru dao ključeve, a on je otvorio svojim kolegama vrata, koji su
okrivljene odveli u boksove za šetnju. Upoznat na različitosti u odnosu na
njegov iskaz dat u istražnom postupku istakao je da niko nije pribio komandira
N. uz R.etke, te da je to rekao u istražnom postupku iz razloga što je bio u
šoku, a tužiocu je na postavljena pitanja odgovarao sa da ili ne.  
Svjedok D.S.o je u iskazu datom u istražnom postupku i na glavnom pretresu u
bitnom naveo da obavlja dužnost službenika unutrašnjeg obezbjedjenja KPD Spuž.
Dana 19.03.2012.godine, oko 11,45 časova, pozvao ga je, preko radio stanice,
kolega M.N.o, koji radi u Disciplinskom odjeljenju, i rekao mu da hitno dodje.
Kada je ušao u Disciplinsko odjeljenje vidio je unutra nekoliko njegovih
kolega i nekoliko zatvorenika, koje su njegove kolege sprovodili u boksove za
šetnju. U jednom trenutku komandir M.N.o mu je rekao da provjeri kako je G.M.,
pa kad je ušao u ćeliju br. 1 vidio je G. kako sjedi u ćošku i predaje
službenu palicu njegovom kolegi P.V.u. Tom prilikom primjetio je da je G.M.
imao povreda u predjelu glave, pa ga je pitao kako je, na šta mu je on
odgovorio "dobro sam, nije mi ništa".  
Svjedok V.T. je u iskazu datom u istražnom postupku i na glavnom pretresu u
bitnom naveo da obavlja dužnost službenika unutrašnjeg obezbjedjenja KPD Spuž.
Dana 19.03.2012.godine, oko 11,45 časova, pozvao ga je, preko radio veze,
kolega M.N.o, koji radi u Disciplinskom odjeljenju i hitno tražio pomoć. Kada
je došao u Disciplinsko odjeljenje vidio je da je ručak prosut po podu, a sa
lijeve strane je vidio nekoliko zatvorenika koji su okružili njegovog kolegu
M., dok su se još 2 ili 3 zatvorenika tuda šetali. Ti zatvorenici su bili
F.B., M.N.a, R.I., J.M.e, V.G. i H.S.. Reagovao je kako bi zaštitio kolegu,
kada su došle i druge kolege i ove zatvorenike su smjestili u prostor za
šetnju. Primjetio je da su se zatvorenici sa njegovim kolegom M.em gurali, te
da su ga držali da ne prodje prema dijelu gdje se nalaze ćelije, dok pri tom
nije bilo razmjene udaraca.  
Svjedok P.V.o je u iskazu datom u istražnom postupku i na glavnom pretresu u
bitnom naveo da obavlja dužnost službenika unutrašnjeg obezbjedjenja KPD Spuž.
Dana 19.03.2012.godine, oko 11,45 časova, pozvao ga je, preko radio veze,
kolega M.N.o, i tražio da hitno dodje u Disciplinsko odjeljenje. Kada je došao
u Disciplinsko odjeljenje, tu se već nalazio komandir Pavićević, a sa lijeve
strane ulaznih vrata nalazila se grupa od 6 zatvorenika i to F., M., V., J.,
R. i H., dok se izmedju njih nalazio službenik M.N.o, koji su se sa M.em
medjusobno gurali. U tom trenutku mu se učinjelo da je on ugrožen, pa je stao
izmedju njega i pomenutih zatvorenika i odgukrivao ih je. Zatim su došle i
ostale kolege, a on je pošao do G.M., koji mu je predao službenu palicu, koja
je bila potpuno savijena. Nakon toga smjestili su zatvorenike u prostore za
šetnju Disciplinskog odjeljenja. Nije primjetio da je bilo ko udarao M., ali
je isti bio sav umazan od ručka koji je bio prosut po podu, a držao se za ruku
i rekao mu "iščašili su mi ruku" i tražio da mu povuče ruku, kako bi mu to
iščašenje vratio, što je on i učinio.  
Svjedok P.V.o je u iskazu datom u istražnom postupku i na glavnom pretresu u
bitnom naveo da obavlja dužnost šefa smjene obezbjedjenja KPD Spuž. Dana
19.03.2012.godine, oko 11,45 časova, čuo je preko radio veze da ga doziva
jedan od kolega. Kada je došao u Disciplinsko odjeljenje, primjetio je da je
po podu prosut ručak, dok su se u hodniku sa lijeve strane, gledano od ulaznih
vrata nalazili nekoliko zatvorenika, i to F.B., M.N.a, R.I., J.M.e, V.G. i
H.S., kao i njegov kolega M.N.o, medju kojima nije bilo razmjene udaraca. Kako
je R.I. stajao prema M.u, pretpostavio je da ga je držao, ali to nije vidio.
F. se brisao po licu, a pored je bio i V.G., dok su se ostala tri okrivljena
kretala po hodniku. On je zatim naredio zatvorenicima da se udalje od kolege
M., kada su došle i ostale kolege i oni su smjestili zatvorenike u prostor za
šetnju. Pored pomenutih lica u Disciplinskom odjeljenju nalazio se i
zatvorenik koji je tog dana raznosio hranu.  
Iz disciplinskih spisa, koji se odnose na postupak pokrenut protiv G.M. i to:
prijave br. 62/12 od 15.03.2012. godine, rješenja Zavoda za izvršenje
krivičnih sankcija KPD - Dr-80 od 16.03.2012. godine, službene zabilješke KPD
– N 741/1 od 15.03.2012. godine sačinjene od strane S.R.a i službenika R.a i
izjave M.a G., F.B.a i B.D.; utvrdjuje se da je u disciplinskom postupku
oštećeni G.M. oglašen odgovornim da je počinio težu disciplinsku povredu
učestvovanje u tuči i nanošenje tjelesnih povreda iz čl.143 st.2 tač.16
Pravilnika o kućnom redu za izvršenje kazni zatvora u Zavodu za izvršenje
krivičnih sankcija, zbog toga što je dana 14.03.2012.godine, iza "B" paviljona
napao okrivljenog F.B.a i tom prilikom mu nanio povrede u predjelu glave, zbog
čega mu je, izmedju ostalog, izrečena disciplinska kazna upućivanje u samicu u
trajanju od 30 dana.  
Iz disciplinskih spisa : rješenja Zavoda za izvršenje krivičnih sankcija
br.KPD- Dr- 83 od 21.03.2012. godine, rješenja br. KPD br – Dr – 86 od
21.03.2012. godine, rješenja KPD – Dr – 84 od 21.03.2012. godine, rješenja br.
KPD –Dr -85 od 21.03.2012. godine, rješenja br. KPD – Dr – 81 od 21.03.2012.
godine, rješenja br. KPD – Dr – 82 od 21.03.2012.godine, prijave br. 64 /12 od
12.03.2012. godine, službene zabilješke KPD – N 773/1/7/12 od 19.03.2012.
godine, službene zabilješke KPD – N – 773/1/5/12 od 19.03.2012. godine,
službene zabilješke sačinjene od strane službenika P.V. od 19.03.2012. godine,
službene zabilješke KPD – N 773/1-4/12 od 19.03.2012. godine, službene
zabilješke KPD – N 773/1/3/12 od 19.03.2012. godine, službene zabilješke KPD –
N 773/1/8/12 od 19.03.2012. godine, službene zabilješke KPD – N 773/1/12 od
19.03.2012. godine, službene zabilješke KDP – N 773/2/12 od 19.03.2012.
godine, službene zabilješke KPD – N 773/1/6/12 od 19.03.2012. godine, izjave
KPD – N 773/2/4/12 od 19.03.2012. godine, izjave KPD – N 773/2/3/12 od
19.03.2012. godine, izjave KPD – N  773/2/8/12 od 19.03.2012. godine, izjave
KPD – N 773/2/9/12 od 19.03.2012. godine, izjave KPD – N 773/2/5/12 od
19.03.2012. godine, izjave KPD – N 773/2/2/12 od 19.03.2012. godine, izjave
KPD – N 773/2/1/12 od 19.03.2012. godine, izjave KPD – N 773/6/12 od
19.03.2012. godine, izjave KPD – N 773/7/12 od 19.03.2012. godine, utvrdjuje
se da su okrivljeni F.B., J.M.e, V.G., R.I., M.N.a i H.S. u disciplinskom
postupku koji se vodio pred Zavodom za izvršenje krivičnih sankcija oglašeni
odgovornim da su počinili težu disciplinsku povredu učestvovanje u tuči i
nanošenje lakših tjelesnih povreda iz čl.143 st.2 tač.16 i učestvovanje u
grupi koja sprječava ovlašćeno lice u vršenju službene radnje iz čl.143 st.2
tač.25 i nasilničko ponašanje iz čl.143 st.2 tač.27 Pravilnika o kućnom redu
za izvršenje kazni zatvora u Zavodu za izvršenje krivičnih sankcija, zbog toga
što su dana 19.03.2012.godine, nasilno ušli u disciplinsko odjeljenje, napali
službenika M.N. i osudjenog G.M., a okrivljeni J.M.e i R.I. i zbog sumnje da
su pokidali kabl od telefona i od video nadzora, zbog čega im je svima
ponaosob izrečena disciplinska mjera upućivanje u samicu u trajanju od 30
dana.  
Iz zapisnika o uvidjaju ODT-a Podgorica Kt br.296/12 od 19.03.2012. godine,
fotodokumentacije Uprave policije Ispostava Danilovgrad br. 21-03-240/12-98 od
19.03.2012.godine i skice ćelije Disciplinskog odjeljenja br. 1 u kojoj boravi
G.M. od 19.03.2012. godine utvrdjuje se spoljašnji i unutrašnji izgled
Disciplinskog odjeljenja, kao i da je kabl od telefona, koji se nalazi u
prostoru predvidjenom za službenike ZIKS-a, prekinut, dok su sa opreme za
video nadzor izvučeni kablovi, zatim da je prostor-kancelarija predvidjena za
službenike ZIKS-a pregrađena staklom, a da je prostor gdje se nalaze ćelije
osudjenika odvojen vratima od R.etaka, a ćelija br.1 je prva ćelija lijevo,
gledano sa ovih vrata. Na podu ćelije br.1 vidljivi su tragovi krvi.  
U medicinskoj dokumentaciji oštećenog M.N. i to: izvještaju ljekara
specijaliste br. protokola 2250 od 19.03.2012. godine, izvještaju ljekara
specijaliste br. protokola 3909 od 29.03.2012. godine, izvještaju ljekara
specijaliste od 15.06.2012.godine, izvještaju ljekara specijaliste od br.
protokola 2938 od 20.07.2012.godine i izvještaju ljekara specijaliste br.10133
od 16.08.2012. godine konstatovano je da je M.N.o pri sukobu na poslu zadobio
povredu desne podlaktice, da osjeća bol u desnoj podlaktici i laktu, odredjena
mu je dijagnoza „ distensio mm.Antebrachi dex et contusio ext.inf.Lat dex,
terapija i pošteda sa posla, kao i fizikalna terapija.  
Iz izvještaja o privremenoj spriječenosti za rad od 20.03.2012. godine, od
07.05.2012. godine, od 05.06.2012. godine, od 28.06.2012. godine i od
01.08.2012. godine utvrdjuje se da je oštećeni M.N.o počev od
20.03.2012.godine do 30.06.2012.godine, a zatim od 04.07.2012.godine pa
nadalje, bio privremeno spriječen da radi usljed povrede na radu.  
Iz dopisa Ministarstva pravde i ljudskih prava - Zavoda za izvršenje krivičnih
sankcija Z - OP br.1810/2 od 24.09.2012. godine utvrdjeno je da oštećeni
M.N.o u periodu od 01.01.2012. godine do 20.03.2012. godine nije odsustvovao
sa rada po bilo kom osnovu, a da odsustvuje sa rada po osnovu spriječenosti za
rad usljed povrede na radu i to: počev od 20.03.2012. godine pa na dalje.  
Iz nalaza i mišljenja vještaka sudske medicine prof.dr D.Č. Kt.br.481/12 od
29.03.2012.godine proizilazi da je oštećeni M.N.o zadobio povredu - istezanje
mišića desne ili lijeve podlaktice, koja povreda nastaje djelovajem tupine
mehaničkog orudja, vučenjem ili držanjem ruke o podlogu pod pritiskom. Radi
otklanjanja sumnje na kojoj je ruci nastala povreda kod ovog oštećenog, s
obzirom da je ovaj nalaz dat na osnovu prvog izvještaja ljekara specijaliste,
a nakon toga uradjeni su i drugi izvještaji, sud je saslušao ovog vještaka na
glavnom pretresu od 21.09.2012.godine i od 26.09.2012. godine, radi dopune
nalaza od 29.03.2012.godine, stavljajući mu na uvid kompletnu medicinsku
dokumentaciju. Iz nalaza i mišljenja vještaka sudske medicine prof. dr D.Č.
datog na glavnom pretresu utvrdjuje se da je oštećeni M.N.o u predmetnom
dogadjaju zadobio laku tjelesnu povredu u vidu istezanja mišića desne
podlaktice i nagnječenje desne podlaktice i desnog lakta, da je povreda u vidu
istezanja mišića desne podlaktice mogla i najvjerovatnije nastala vučenjem
ruke, dok su nagnječenja mogla nastati stezanjem podlaktice i lakta, udarcem
po podlaktici i laktu i jakim pritiskanjem lakta i podlaktice na vrata. Ovaj
vještak je u mišljenju naveo da se radi o svježoj povredi, jer se oštećeni
M.N.o javio na pregled oko 3 časa i 30 minuta nakon predmetnog dogadjaja, a
ljekar tom prilikom nije napisao dijagnozu "status post." odnosno "stanje
poslije", što bi predstavljalo da je povreda starijeg datuma, kako je to
naznačeno na kasnijim kontrolnim pregledima, kad je ova povreda već bila
stara.  
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan, dat prema pravilima struke i nauke. Branilac
okrivljenog V.G. prigovorom da je ova povreda mogla nastati ranije, nije doveo
u sumnju nalaz i mišljenje ovog vještaka, jer vještak je pojasnio na osnovu
čega je zaključio da se radi o svježoj povredi, odnosno da bi ljekar
specijalista naznačio u dijagnozi "status post." što znači "stanje poslije", a
što u konkretnom slučaju nije konstatovano u prvom izvještaju ljekara
specijaliste, koje pojašnjenje je sud prihvatio kao logično.  
Iz izvoda iz kaznene evidencije Uprave policije PJ Bar br.
27-03/1-245/12-4469/2 od 11.06.2012. godine, utvrdjuje se da je okrivljeni
H.S. osudjivan, i to presudom Višeg suda u Podgorici K br.269/05 od
17.03.2007. godine, zbog krivičnog djela iz čl. 300 st. 1 KZ CG na kaznu
zatvora u trajanju od 2 godine, presudom Višeg suda u Podgorici K br. 130/07
od 07.11.2007. godine zbog kriv. djela iz čl. 300 st. 1 KZ CG na kaznu zatvora
u trajanju od  2 godine, presudom Osnovnog suda u Baru K br. 688/06 od
04.06.2008. godine zbog kriv. djela iz čl. 152 st. 2. u vezi st. 1 KZ CG na 6
mjeseci zatvora uslovno na 2 godine, presudom Višeg suda u Podgorici Kv
br.393/09 od 17.06.2009. godine na jedinstvenu kaznu zatvora u trajanju od 3
godine i 4 mjeseca i  presudom Višeg suda u Podgorici K br."&"/10 od
12.05.2011. godine zbog kriv. djela iz čl.300 st. 1 KZ na kaznu zatvora u
trajanju od 3 godine i 6 mjeseci, a kome je presudom Osnovnog suda u Baru  K
br.0126/06 od 24.07.2009. godine zbog kriv. djela iz čl. 256 st. 2 u vezi
stava 1 KZ izrečena sudska opomena.  
Iz izvoda iz kaznene evidencije Uprave policije PJ Nikšić br. 1472 od
18.06.2012. godine utvrdjuje se da je okrivljeni J.M.e osudjivan, i to
presudom Višeg suda u Podgorici K br.29/2011 od 28.09.2011. godine zbog kriv.
djela iz čl. 300 stav 1 i čl. 403 st. 1 KZ, na jedinstvenu kaznu zatvora u
trajanju od 2 godine i 2 mjeseca.  
Iz izvoda iz kaznene evidencije Uprave policje PJ Podgorica br.
29-245/12-15854-2-2656 od 20.06.2012. godine, utvrdjuje se da je okrivljeni
M.N.a osudjivan presudom Osnovnog suda u Podgorici K br 05/530 od 17.09.2008.
godine, zbog krivičnog djela iz čl. 348 st. 1 u vezi čl. 339 st. 1 KZ CG na
kaznu zatvora u trajanju od 3 mjeseca, presudom Osnovnog suda u Podgorici K
br. 06/479 od 04.02.2009. godine zbog kriv. djela iz čl. 399 st. 2 u vezi
stava 1 KZ CG na kaznu zatvora u trajanju od 6 mjeseci, presudom Višeg suda u
Podgorci K br. 29/05 od 01.04.2009. godine zbog kriv. djela iz čl. 300 st. 1.
KZ CG na kaznu zatvora u trajanju od 1 godine i 6 mjeseci, presudom Osnovnog
suda u Baru K br. 469/09 od 05.07.2010. godine zbog kriv. djela iz čl. 399 KZ
i čl. 403 st. 1 KZ na kaznu zatvora u trajanju od 4 mjeseca, presudom Višeg
suda u Podgorici K br.292/09 od 05.02.2011. godine zbog kriv. djela iz čl. 300
st. 1 i čl. 403 st. 1 KZ na kaznu zatvora u trajanju od 4 godine i 9 mjeseci i
presudom Osnovnog suda u Podgorici K br.08/121 od 24.02.2011. godine zbog
kriv. djela iz čl. 399 KZ CG na kaznu zatvora u trajanju od 8 mjeseci; da je
okrivljeni R.I. osudjivan presudom Osnovnog suda u Podgorici K br.748/94 od
14.06.1999. godine, zbog krivičnog djela kradja na kaznu zatvora u trajanju od
3 mjeseca, presudom Osnovnog suda u Podgorici K br. 06/563 od 25.01.2007.
godine zbog kriv. djela iz čl. 242 st. 1 KZ na kaznu zatvora u trajanju od 2
godine i 10 mjeseci, presudom Osnovnog suda u Podgorci K br. 04/490 od
03.10.2006. godine zbog kriv. djela iz čl. 242 st. 1. KZ CG na kaznu zatvora u
trajanju od 1 godine, presudom Osnovnog suda u Podgorici K br.06/327 od
22.09.2008. godine zbog pokušaja kriv. djela iz čl. 240 st. 1 KZ, presudom
Osnovnog suda u Podgorici K br. 08/2006 od 01.10.2009. godine zbog kriv. djela
iz čl. 399 KZ CG na kaznu zatvora u trajanju od 6 mjeseci i presudom Osnovnog
suda u Podgorici K br.09/1592 od 14.09.2010. godine zbog kriv. djela 242 st. 1
u vezi čl. 49 KZ na kaznu zatvora u trajanju od 2 godine i 4 mjeseca; da je
okrivljeni V.G. osudjivan presudom Višeg suda u Podgorici K br.205/04 od
04.12.2006. godine, zbog krivičnog djela iz čl. 300 st. 1 KZ SRJ na kaznu
zatvora u trajanju od 1 godine, presudom Osnovnog suda u Podgorici K br.
06/479 od 04.02.2009. godine zbog kriv. djela iz čl. 399 st. 2 u vezi stava 1
KZ CG na kaznu zatvora u trajanju od 6 mjeseci, presudom Osnovnog suda u
Podgorci K br. 03/9245 od 03.06.2009. godine zbog kriv. djela iz čl. 240 st.
1. tač. 1 KZ CG na kaznu zatvora u trajanju od 6 mjeseci, presudom Osnovnog
suda u Podgorici K br.09/913 od 07.10.2010. godine zbog kriv. djela iz čl. 399
KZ na kaznu zatvora u trajanju od 12 mjeseci, presudom Višeg suda u Podgorici
K br.292/09 od 05.02.2011. godine, zbog kriv. djela iz čl. 300 st. 1 i čl. 403
st. 1 KZ na kaznu zatvora u trajanju od 4 godine i 9 mjeseci i presudom
Osnovnog suda u Podgorici K br.08/121 od 24.02.2011. godine zbog kriv. djela
iz čl. 399 KZ CG na kaznu zatvora u trajanju od 10 mjeseci i da je okrivljeni
F.B. osudjivan presudom Višeg suda u Podgorici K br.94/92 od 25.05.1994.
godine zbog krivičnog djela iz čl. 39 st. 1 KZ CG u vezi čl. 19 KZJ na kaznu
zatvora u trajanju od 1 godine i 6 mjeseci i presudom Višeg suda u Podgorici K
br.71/93 od 11.11.1997. godine zbog krivičnog djela iz čl. 39 st. 2, 3 i 6 KZ
RCG, na kaznu zatvora u trajanju od 15 godina.  
Sud je cijenio iskaz svjedoka-oštećenog M.N., pa je našao da je njegov iskaz
istinit, jasan i logičan, zbog čega mu je poklonio vjeru. Njegov iskaz je
saglasan sa iskazima svjedoka D.S., V.T., P.V. i P.V., kojima je sud takodje
poklonio vjeru, jer je našao da su se ovi svjedoci  objektivno, odredjeno i
istinito izjasnili o činjenicama koje su im poznate o ovoj krivično pravnoj
stvari, ne upuštajući se pri tom u izjašnjavanje o činjenicama koje im nijesu
bile poznate. Iskaz svjedoka - oštećenog M.N. u saglasnosti je i sa
materijalnim dokazima - medicinskom dokumentacijom na njegovo ime (izvještaj
ljekara specijalista od 19.03.2012. godine od 29.03.2012.godine, od 15.06.2012
goidne i 16.08.2012. godine, kao i izvještaj o privremenoj spriječenosti za
rad  od 20.03.2012. godine, 07.05.2012. godine, od 05.06.2012. godine od
28.06.2012. godine i od 01.08.2012. godine) i nalazom i mišljenjem vještaka
sudske medicine prof.dr D.Č. Kt.br.481/12 od 29.03.2012. godine, odnosno
nalazom i mišljenjem ovog vještaka datim na glavnom pretresu od
21.09.2012.godine i  od 26.09.2012. godine.  
Sud je cijenio prigovor okrivljenog F.B.a, da okrivljeni M.N.a  oštećenog M.N.
nije držao za ruku, jer je čitavo vrijeme bio sa njim, kao i prigovore J.M.,
V.G., R.I.a i M.N. da je oštećeni M.N.o dao različite iskaze u istrazi i na
glavnom pretresu, pa je našao da su isti bez osnova, jer je po ocjeni suda
oštećeni svojim iskazom datim na glavnom pretresu samo dopunjavao svoj iskaz
dat u istražnom postupku, a njihovi prigovori, kao i navodi da nijesu
ostvarivali fizički kontakt sa oštećenim M.N.om obesnaženi su medicinskom
dokumentacijom oštećenog M.N., nalazom i mišljenjem vještaka sudske medicine
prof.dr D.Č.  datom u istrazi Kt.br.481/12 od 29.03.2012. godine, a naročito
nalazom i mišljenjem datim na glavnom pretresu od 21.09.2012. godine i od
26.09.2012. godine.  
Sud je cijenio iskaz svjedoka-oštećenog G.M., dat u istražnom postupku i na
glavnom pretresu, ali je našao da nije od uticaja na presudjenje u ovoj
krivičnoj stvari, s obzirom da je  ovaj svjedok saslušavan na okolnosti
izvršenja krivičnog djela zlostavljanje iz čl. 166a KZ, a zastupnik optužbe je
odustao od optužbe u odnosu na to krivično djelo.  
Sud je cijenio iskaz svjedoka K.A. iz istražnog postupka i sa glavnog
pretresa, pa je našao da je njegov iskaz dat u istrazi nepotpun u dijelu u kom
opisuje fizički kontakt okrivljenih sa oštećenim M.N.om i obesnažen iskazom
oštećenog M.N., jer ovaj svjedok je u istrazi naveo da su dva osudjena lica
čija imena ne zna, (a to su okrivljeni V. i J., jer je sve druge okrivljene
nabrojao po imenima), uhvatili i prislonili uz R.etke komandira M.N., a M. je
bio decidan da ga niko od okrivljenih nije pritiskao ili prislanjao na tvrdu
podlogu, kao i da nije siguran da je J.M.e uopšte ostvario sa njim bilo kakav
fizički kontakt. Njegov iskaz na glavnom pretresu cijenio je kao neistinit i
sračunato dat u cilju pomaganja okrivljenima da izbjegnu krivičnu odgovornost,
jer je na glavnom pretresu već znao sve okrivljene po imenu i tačno je
opisivao ko je što radio, negirajući bilo kakav kontakt okrivljenih sa M.N.om.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da su
se u radnjama okrivljenih stekla sva obilježja bića krivičnog djela napad na
službeno lice u vršenju službene dužnosti iz čl. 376 st. 2 u vezi stava 1
Krivičnog zakonika u vezi čl. 23 st. 2 Krivičnog zakonika. Naime, okrivljeni
su dana 19.03.2012. godine u Zavodu za izvršenje krivičnih sankcija, u
Disciplinskom odjeljenju Kazneno-popravnog doma u Spužu, opština Danilovgrad,
napali službeno lice Zavoda za izvršenje krivičnih sankcija, oštećenog M.N. u
vršenju službene dužnosti, na način što su po prethodnom dogovoru da silom
udju u zgradu Disciplinskog odjeljenja, radi fizičkog napada na osudjeno lice
G.M., koji se nalazio u ćeliji br. 1, u trenutku kada je oštećeni M.N.o kao
čuvar otključao vrata disciplinskog odeljenja, radi unošenja ručka
zatvorenicima, posle riječi H.S.a "sad, sad", pritrčali ulaznim vratima
Disciplinskog odjeljenja, pa kada je oštećeni M.N.o pokušao da zatvori vrata i
onemogući okrivljene da udju, svi okrivljeni su guranjem vrata, oštećenog
odgurnuli unazad, u unutrašnjost Disciplinskog odjeljenja, a zatim su ušli u
Disciplinsko odjeljenje, kojom prilikom je okrivljeni V.G. uhvatio oštećenog
M.N. za podlakticu desne ruke, a okrivljeni M.N.a za podlakticu lijeve ruke,
dok su se okrivljeni R.I. i J.M.e uputili u pravcu kancelarije, u kojoj je
okrivljeni R.I. pokidao kablove od telefona i video nadzora, dok je H.S.
oštećenog M.N. uhvatio rukama oko struka, nakon čega je prišao i R.I. koji je
oštećenog uhvatio za podlakticu lijeve ruke, kojom prilikom je M.N.o zadobio
laku tjelesnu povredu u vidu istezanja mišića desne podlaktice i nagnječenja
desne podlaktice i desnog lakta.  
Sve naprijed navedene činjenice utvrdjene su prije svega iz iskaza svjedoka-
oštećenog M.N., iz kojeg se utvrdjuje da je dana 19.03.2012.godine otključao
vrata kako bi zatvorenik A.K. ušao da unese hranu u Disciplinsko odjeljenje. U
trenutku kad je K.A. ulazio, a nakon što je okrivljeni H.S., koji se nalazio
na par metara ispred ulaznih vrata, povikao "sad, sad", okrivljeni F.B.,
M.N.a, V.G., R.I., J.M.e i H.S. su nasilno ušli u Disciplinsko odjeljenje
guranjem ulaznih vrata. On je pokušavao da spriječi ulazak ovih lica, na način
što mu je čitava desna ruka bila priljubljena uz vrata, i to i rame i
nadlaktica i podlaktica, ali u tome nije uspio, već su ga okrivljeni odgurnuli
zajedno sa vratima, i to u rastojanju od oko jedan metar. Nakon toga
okrivljeni su ušli u hodnik Disciplinskog odjeljenja, kada ga je V.G. uhvatio
za sredinu podlaktice desne ruke, a M.N.a za sredinu podlaktice lijeve ruke,
dok je okrivljeni J.M.e pošao prema kancelariji. Zatim ga je držao i H.S., i
to za struk, dok su svi ostali okrivjleni u tom trenutku bili ispred njega, a
zatim ga je u hodniku držao i R.I. i to za podlakticu lijeve ruke. M. je
čitavo vrijeme pokušavao da se oslobodi od okrivljenih sa kojima je ostvario
fizički kontakt, a za vrijeme za koje su mu navedeni okrivljeni držali ruke
pokušavao je da ih oslobodi tako što ih je nasilno sam vukao. Da je bilo
fizičkog kontakta izmedju okrivljenih i oštećenog M.N. potvrdjuju i iskazi
svjedoka V.T., P.V. i P.V., iz kojih je utvrdjeno da su dana
19.03.2012.godine, na poziv oštećenog M.N.o, preko radio veze, došli u
Disciplinsko odjeljenje i primijetili medjusobno guranje izmedju oštećenog
M.N. i okrivljenih, a iz iskaza P.V. i da se oštećeni M.N.o nakon kritičnog
dogadjaja držao za ruku i rekao mu "iščašili su mi ruku" i tražio da mu P.V.o
povuče ruku, kako bi mu to iščašenje vratio, što je on i učinio. Način ulaska
u Disciplinsko odjeljenje - guranjem ulaznih vrata u bitnom su u svojim
odbranama potvrdili okrivljeni. Činjenicu da je R.I. pokidao kablove od
telefona i video nadzora u radnoj prostoriji za službenike obezbjedjenja
priznao je okrivljeni R.I.. Dovodeći u vezu iskaz svjedoka-oštećenog M.N. sa
stanjem utvrdjenim iz medicinske dokumentacije - izvještaja ljekara
specijaliste br. protokola 2250, br.protokola 2938, izvještaja ljekara
specijaliste od 15.06.2012. godine, izvještaja ljekara specijaliste br.
protokola 3909 od 29.03.2012. godine, br.protokola 10133 od 16.08.2012. godine
i izvještaja o privremenoj spriječenosti za rad od 20.03.2012. godine, od
07.05.2012. godine, od 05.06.2012. godine, od 28.06.2012. godine i od
01.08.2012. godine, kao i stanjem utvrdjenim iz nalaza i mišljenja vještaka
sudske medicine prof.dr D.Č. dati u istrazi Kt br. 481/12 od 29.03.2012.
godine i na glavnom pretresu od 21.09.2012. godine  i od 26.09.2012. godine,
sud je utvrdio da je oštećeni M.N.o u predmetnom dogadjaju zadobio laku
tjelesnu povredu u vidu istezanja mišića desne podlaktice, koja je nastala
vučenjem ruke, i nagnječenja desne podlaktice i desnog lakta, koja je nastala
jakim pritiskanjem lakta i podlaktice na tvrdu podlogu - vrata, te da je ova
povreda u trenutku pregleda, odnosno 3 časa i 30 minuta nakon predmetnog
dogadjaja, bila svježa. Zadobijene povrede su prouzrokovali okrivljeni svojim
radnjama i to nasilnim guranjem ulaznih vrata disciplinskog odjeljenja, dok je
ta vrata čitavom desnom rukom pokušao da zaustavi oštećeni M. i držanjem
oštećenog za podlakticu desne ruke, koju je nasilnim vučenjem oštećeni
pokušavao da oslobodi. Činjenica da je oštećeni M.N.o povredu zadobio
djelovanjem okrivljenih potvrdjena je i iskazom svjedoka P.V., koji je naveo
da se M. u vrijeme kad je on stigao  u disciplinsko odjeljenje žalio na bol u
ruci i izjavio kako su mu okrivljeni iščašili ruku, dakle, ruka mu je tada već
bila povrijedjena. Osim toga, okrivljeni V.G. je ostavio mogućnost  da je u
prvom naletu držao oštećenog M. za ruke. Nadalje, iz iskaza svjedoka-
oštećenog M.N. utvrdjeno je i da je H.S. dok je M.N.o otvarao ulazna vrata od
disciplinskog odjeljenja povikao ostalim okrivljenim "sad, sad", iz čega se
zaključuje da im je dao znak, odnosno da je medju okrivljenima postojao
prethodni dogovor da nasilno udju u disciplinsko odjeljenje, a da su pri tom,
s obzirom da se radi o osudjenim licima, okrivljeni bili svjesni da u cilju
ostvarivanja napada na G.M. moraju djelovati zajedno i moraju savladati
prepreku, koju je za njih u tom trenutku predstavljao službenik obezbjedjenja
oštećeni M.N.o.  
Imajući u vidu naprijed navedene razloge sud je našao da je odbrana
okrivljenih F.B.a, J.M., V.G., R.I.a, M.N. i H.S.a, u dijelu u kojem navode da
izmedju njih nije bilo nikakvog prethodnog dogovora da udju u disciplinsko
odjeljenje u cilju fizičkog obračuna sa osudjenim licem G.M.om, već da je to
bio spontani dogadjaj vodjen osjećajem solidarnosti koji postoji medju njima,
kao i u dijelu u kojem okrivljeni negiraju ostvarivanje bilo kakvog fizičkog
kontakta sa oštećenim M.N.om, sračunato data u cilju izbjegavanja krivično-
pravne odgovornosti. Ovo posebno iz razloga što ovakve odbrane okrivljenih u
potpunosti obesnažuje iskaz svjedoka-oštećenog M.N. iz kojeg je utvrdjeno da
je H.S. u vrijeme kad je M.N.o odškrinuo ulazna vrata Disciplinskog odjeljenja
okrivljenima dao znak govoreći im "sad, sad"; kao i iskazi svjedoka V.T., P.V.
i P.V. iz kojih je utvrdjeno da su se okrivljeni u vrijeme njihovog dolaska u
Disciplinsko odjeljenje gurali sa oštećenim M.N.om, a iz iskaza P.V. i da je
M.N.o već tada bio povrijedjen, odnosno žalio se na povredu ruke. Takodje,
medicinska dokumentacija na ime M.N. i to izvještaj ljekara specijaliste br.
protokola 2250, br.protokola 2938, izvještaj ljekara specijaliste od
15.06.2012. godine, izvještaj ljekara specijaliste br. protokola 3909 od
29.03.2012. godine, br.  protokola 10133 od 16.08.2012. godine i izvještaj o
privremenoj spriječenosti za rad od 20.03.2012. godine, od 07.05.2012. godine,
od 05.06.2012. godine, od 28.06.2012. godine i od 01.08.2012. godine, nalaz i
mišljenje vještaka sudske medicine prof. dr D.Č. dat u postupku Kt.br.481/12
od 29.03.2012.godine, kao i nalaz i mišljenje ovog vještaka dat na glavnom
pretresu od 21.09.2012.godine i od 26.09.2012.godine, nedvosmisleno ukazuju na
činjenice da je oštećeni M.N.o zadobio povredu 19.03.2012. godine, na radu,
koja je po svojoj prirodi laka tjelesna povreda, i to u vidu istezanja mišića
desne podlaktice i nagnječenja desne podlaktice i desnog lakta. Kad se nalaz i
mišljenje vještaka sudske medicine dovedu u vezu sa iskazom svjedoka-oštećenog
M.N., zaključuje se da je ta povreda  nastala vučenjem i jakim pritiskanjem
lakta i podlaktice na tvrdu podlogu - vrata.  
Krivično djelo napad na službeno lice u vršenju službene dužnosti iz čl.376
st.1 KZ čini onaj ko napadne ili prijeti da će napasti službeno lice u vršenju
službene dužnosti, dok krivično djelo napad na službeno lice u vršenju
službene dužnosti iz čl.376 st.2 KZ čini onaj ko izvrši krivično djelo iz
čl.376 st.1 KZ, a pod uslovom da je službenom licu nanesena laka tjelesna
povreda ili je prijećeno upotrebom oružja. Imajući u vidu naprijed navedeno,
ovaj sud je našao da su se u radnjama okrivljenih F.B.a, J.M.eta, V.G., R.I.a,
M.N. i H.S.a, a na način kako je to činjenično utvrdjeno, stekla sva bitna
obilježja bića krivičnog djela napad na službeno lice u vršenju službene
dužnosti iz čl.376 st.2 u vezi st.1 KZ u vezi čl. 23 st. 2 KZ, budući da je
okrivljeni napali službeno lice u vršenju službene dužnosti – radnika
obezbjedjenja ZIKS-a oštećenog M.N., na način što su po prethodnom dogovoru, a
kada je oštećeni M.N.o pokušao da zatvori vrata disciplinskog odjeljenja  i
onemogući okrivljene da udju unutra, svi okrivljeni guranjem vrata, oštećenog
odgurnuli unazad, u unutrašnjost disciplinskog odjeljenja, a zatim su ušli u
disciplinsko odjeljenje, kojom prilikom je okrivljeni V.G. uhvatio oštećenog
M.N. za podlakticu desne ruke, a okrivljeni M.N.a za podlakticu lijeve ruke, a
zatim ga je i H.S. uhvatio rukama oko struka, nakon čega je prišao i R.I. koji
je oštećenog uhvatio za podlakticu lijeve ruke. S obzirom na navedeno
ponašanje okrivljenih, na njihovo zajedničko djelovanje, koje je rezultat
prethodnog dogovora, da su htjeli izvršenje predmetnog krivičnog djela kao
svog, sud je našao da su postupali kao saizvršioci u smislu čl.23 st.2 KZ.  
Cijeneći psihički odnos okrivljenih F.B.a, J.M., V.G., R.I.a, M.N. i H.S.a
prema izvršenom krivičnom djelu, sud je našao da su okrivljeni, postupajući na
naprijed opisani način, krivično djelo izvršili sa direktnim umišljajem tj.
bili su svjesni svog djela i htjeli su njegovo izvršenje, a sve u cilju
fizičkog obračuna sa G.M.om, što ih sve čini krivim.  
Sud je cijenio i ostale provedene dokaze, pa je našao da su bez uticaja na
drugačije presudjenje u ovoj krivičnoj stvari.  
Sud je odbio predlog zastupnika optužbe da se u dokaznom postupku u svojstvu
svjedoka saslušaju P.Č., L.Č. i S.R., a iz razloga što je činjenično stanje u
ovoj krivičnoj stvari bilo dovoljno utvrdjeno, te bi njihovo saslušanje vodilo
nepotrebnom odugovlačenju postupka.  
Sud je prilikom odlučivanja o kazni, imao u vidu sve okolnosti na strani
okrivljenih, koje utiču da kazna bude manja ili veća u smislu člana 42 KZ, pa
je od olakšavajućih okolnosti na strani okrivljenog F.B.a našao da je oženjen,
otac dva maloljetna djeteta, te da se oštećeni M.N.o nije pridružio krivičnom
gonjenju protiv okrivljenog, dok je od otežavajućih okolnosti cijenio njegovu
osudjivanost, i to presudom Višeg suda u Podgorici K br.94/92 od 25.05.1994.
godine zbog krivičnog djela iz čl. 39 st. 1 KZ CG u vezi čl. 19 KZJ na kaznu
zatvora u trajanju od 1 godine i 6 mjeseci i presudom Višeg suda u Podgorici K
br.71/93 od 11.11.1997. godine zbog krivičnog djela iz čl. 39 st. 2, 3 i 6 KZ
RCG, na kaznu zatvora u trajanju od 15 godina; od olakšavajućih okolnosti na
strani okrivljenog J.M. našao je njegovu mladost, kao i to što se oštećeni
M.N.o nije pridružio krivičnom gonjenju protiv ovog okrivljenog, dok je od
otežavajućih okolnosti cijenio njegovu osudjivanost i to presudom Višeg suda u
Podgorici K br.29/2011 od 28.09.2011. godine zbog kriv. djela iz čl. 300 stav
1 i čl. 403 st. 1 KZ, na jedinstvenu kaznu zatvora u trajanju od 2 godine i 2
mjeseca; od olakšavajućih okolnosti na strani okrivljenog V.G. našao je da
živi u vanbračnoj zajednici i da se oštećeni M.N.o nije pridružio krivičnom
gonjenju protiv okrivljenog, dok je od otežavajućih okolnosti cijenio njegovu
osudjivanost, i to presudom Višeg suda u Podgorici K br.205/04 od 04.12.2006.
godine, zbog krivičnog djela iz čl. 300 st. 1 KZ SRJ na kaznu zatvora u
trajanju od 1 godine, presudom Osnovnog suda u Podgorici K br. 06/479 od
04.02.2009. godine zbog kriv. djela iz čl. 399 st. 2 u vezi stava 1 KZ CG na
kaznu zatvora u trajanju od 6 mjeseci, presudom Osnovnog suda u Podgorci K br.
03/9245 od 03.06.2009. godine zbog kriv. djela iz čl. 240 st. 1. tač. 1 KZ CG
na kaznu zatvora u trajanju od 6 mjeseci, presudom Osnovnog suda u Podgorici K
br.09/913 od 07.10.2010. godine zbog kriv. djela iz čl. 399 KZ na kaznu
zatvora u trajanju od 12 mjeseci, presudom Višeg suda u Podgorici K br.292/09
od 05.02.2011. godine, zbog kriv. djela iz čl. 300 st. 1 i čl. 403 st. 1 KZ na
kaznu zatvora u trajanju od 4 godine i 9 mjeseci zatvora i presudom Osnovnog
suda u Podgorici K br.08/121 od 24.02.2011. godine zbog kriv. djela 399 KZ CG
na kaznu zatvora u trajanju od 10 mjeseci; od olakšavajućih okolnosti na
strani okrivljenog R.I.a našao je da je otac jednog maloljetnog djeteta, te da
se oštećeni M.N.o nije pridružio krivičnom gonjenju protiv ovog okrivljenog,
dok je od otežavajućih okolnosti cijenio njegovu osudjivanost i to presudom
Osnovnog suda u Podgorici K br.748/94 od 14.06.1999. godine, zbog krivičnog
djela kradja na kaznu zatvora u trajanju od 3 mjeseca, presudom Osnovnog suda
u Podgorici K br. 06/563 od 25.01.2007. godine zbog kriv. djela iz čl. 242 st.
1 KZ na kaznu zatvora u trajanju od 2 godine i 10 mjeseci, presudom Osnovnog
suda u Podgorci K br. 04/490 od 03.10.2006. godine zbog kriv. djela iz čl. 242
st. 1. KZ CG na kaznu zatvora u trajanju od 1 godine, presudom Osnovnog suda u
Podgorici K br.06/327 od 22.09.2008. godine zbog pokušaja kriv. djela iz čl.
240 st. 1 KZ Osnovnog suda u Podgorici K br. 08/2006 od 01.10.2009. godine
zbog kriv. djela iz čl. 399 KZ CG na kaznu zatvora u trajanju od 6 mjeseci i
presudom Osnovnog suda u Podgorici K br.09/1592 od 14.09.2010. godine zbog
kriv. djela 242 st. 1 u vezi čl. 49 KZ na kaznu zatvora u trajanju od 2 godine
i 4 mjeseca; od olakšavajućih okolnosti na strani okrivljenog M.N. našao je da
je oženjen, te da se oštećeni M.N.o nije pridružio krivičnom gonjenju protiv
njega, dok je od otežavajućih okolnosti cijenio njegovu osudjivanost i to
presudom Osnovnog suda u Podgorici K br 05/530 od 17.09.2008. godine, zbog
krivičnog djela iz čl. 348 st. 1 u vezi čl. 339 st. 1 KZ CG na kaznu zatvora u
trajanju od 3 mjeseca, presudom Osnovnog suda u Podgorici K br. 06/479 od
04.02.2009. godine zbog kriv. djela iz čl. 399 st. 2 u vezi stava 1 KZ CG na
kaznu zatvora u trajanju od 6 mjeseci, presudom Višeg suda u Podgorci K br.
29/05 od 01.04.2009. godine zbog kriv. djela iz čl. 300 st. 1. KZ CG na kaznu
zatvora u trajanju od 1 godine i 6 mjeseci, presudom Osnovnog suda u Baru K
br. 469/09 od 05.07.2010. godine zbog kriv. djela iz čl. 399 KZ i čl. 403 st.
1 KZ na kaznu zatvora u trajanju od 4 mjeseca, presudom Višeg suda u Podgorici
K br.292/09 od 05.02.2011. godine zbog kriv. djela iz čl. 300 st. 1 i čl. 403
st. 1 KZ na kaznu zatvora u trajanju od 4 godine i 9 mjeseci i presudom
Osnovnog suda u Podgorici K br.08/121 od 24.02.2011. godine zbog kriv. djela
399 KZ CG na kaznu zatvora u trajanju od 8 mjeseci; od olakšavajućih okolnosti
na strani okrivljenog H.S.a našao je da se oštećeni M.N.o nije pridružio
krivičnom gonjenju protiv okrivljenog, dok je od otežavajućih okolnosti
cijenio njegovu osudjivanost i to presudom Višeg suda u Podgorici K br.269/05
od 17.03.2007. godine, zbog krivičnog djela iz čl. 300 st. 1 KZ CG na kaznu
zatvora u trajanju od 2 godine, presudom Višeg suda u Podgorici K br. 130/07
od 07.11.2007. godine zbog kriv. djela iz čl. 300 st. 1 KZ CG na kaznu zatvora
u trajanju od  2 godine, presudom Osnovnog suda u Baru K br. 688/06 od
04.06.2008. godine zbog kriv. djela iz čl. 152 st. 2. u vezi st. 1 KZ CG na 6
mjeseci zatvora uslovno na 2 godine, presudom Višeg suda u Podgorici Kv
br.393/09 od 17.06.2009. godine na jedinstvenu kaznu zatvora u trajanju od 3
godine i 4 mjeseca i  presudom Višeg suda u Podgorici K br."&"/10 od
12.05.2011. godine zbog kriv. djela iz čl.300 st. 1 KZ na kaznu zatvora u
trajanju od 3 godine i 6 mjeseci, a kome je presudom Osnovnog suda u Baru  K
br.0126/06 od 24.07.2009. godine zbog kriv. djela iz čl. 256 st. 2 u vezi
stava 1 KZ izrečena sudska opomena. Zbog toga sud nalazi da je kazna zatvora u
trajanju od 4 (četiri) mjeseca u potpunosti adekvatna težini učinjenog
krivičnog djela i ličnosti okrivljenih kao učinilaca, te da će se ovako
izrečenom kaznom zatvora u potpunosti ostvariti svrha kažnjavanja iz čl.32 KZ
CG, a u okviru opšte svrhe izricanja krivičnih sankcija iz čl.4 st. 2 KZ CG.  
Na osnovu čl. 226 i 229 ZKP-a, okrivljeni F.B., J.M.e, V.G., R.I., M.N.a i
H.S. solidarno su obavezani da na ime troškova krivičnog postupka uplate ovom
sudu iznos od 154,00 eura, a koji troškovi se odnose na nagradu odmjerenu
vještaku sudske medicine prof. dr D.Č. u prethodnom postupku u iznosu od 77,00
eura, te nagradu za vještačenje ovog vještaka na glavnom pretresu odmjerenu u
iznosu od 77,00 eura, kao i da plate na ime sudskog paušala iznos od po 30,00
eura, koji paušal je odredjen shodno složenosti i trajanju postupka, uz ocjenu
imovinskih prilika okrivljenih. Naprijed navedene troškove okrivljeni su dužni
platiti u roku od 15 dana od dana pravosnažnosti presude.  
Kako je zastupnik optužbe u toku glavnog pretresa odustao od optužbe prema
svim okrivljenima za krivično djelo iz čl.166a KZ, sud je na osnovu čl.372
tač.1 ZKP-a u odnosu na to djelo prema svim okrivljenim odbio optužbu.  
Odluku da troškovi krivičnog postupka u ovom dijelu padaju na teret budžetskih
sredstava, sud je donio na osnovu čl.230 st.1 ZKP-a.  
Sa izloženog, primjenom čl.374 i čl.372 tač.1 ZKP-a, odlučeno je kao u izreci.  
OSNOVNI SUD U DANILOVGRADU
Dana 01.10.2012.godine  
ZAPISNIČAR,
S U D I J A,
Rajka Bobičić, s.r.
Nina Radunović., s.r.  
PRAVNA POUKA: Protiv ove presude može se izjaviti žalba Višem sudu u
Podgorici, a preko ovog suda u roku od 8 dana od dana prijema pismenog
otpravka .