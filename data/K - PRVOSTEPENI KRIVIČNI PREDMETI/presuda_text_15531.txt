K.br.66/12
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Branke Nikolić kao zapisničara, u krivičnom predmetu
protiv okrivljenog M. D. iz P., koga brani B. M. adv. iz P., zbog krivičnog
djela krađa u pokušaju iz čl.239 st.1 KZ u vezi čl.20 KZ, odlučujući po
optužnom predlogu Osnovnog državnog tužilaštva Podgorica Kt.br.519/12 od
25.06.2012.godine, koji je na glavnom pretresu zastupao Grujo Radonjić,
zamjenik ODT-a iz Podgorice, nakon održanog glavnog i javnog pretresa dana
25.12.2012.godine u prisustvu zastupnika optužbe, okrivljenog i branioca
okrivljenog, donio je dana 27.12.2012.godine i istog dana javno objavio
PRESUDU
Okrivljeni M. D., JMB ... od oca B. i majke R., rođene V., rođen ....godine u
K., sa mjestom prebivališta u P., ul.B. br...-Z., državljanin Crne Gore,
oženjen-otac dvoje djece, pismen, završio srednju mašinsku školu, po zanimanju
mašinski tehničar, lošeg imovnog stanja, osuđivan presudom Osnovnog suda u
Podgorici K.br.00/9263 od 05.07.2003.godine, zbog krivičnog djela iz čl.144
st.1 KZ RCG u produženom trajanju na tri mjeseca zatvora uslovno na dvije
godine i presudom Osnovnog suda u Kolašinu K.br.266/10 od 11.05.2010.godine,
zbog krivičnog djela iz čl.324 st.2 u vezi st.1 KZ na tri mjeseca zatvora
uslovno na jednu godinu i novčanu kaznu u iznosu od 600,00 eura.
Na osnovu čl. 373 tač.2 ZKP-a
OSLOBAĐA SE OD OPTUŽBE
Da je:
Dana 03.marta 2012.godine, oko 16,00 sati, u Danilovgradu, u mjestu Novo Selo,
iz kuće oštećenog R.M.a, pokušao da oduzme tuđu pokretnu stvar-elektro
instalacioni kabal u namjeri da sebi pribavi protivpravnu imovinsku korist,
svjestan svog djela čije je izvršenje htio, znajući da je njegovo djelo
zabranjeno, na način što je ušao u podrum od kuće koja je u izgradnji, zatim
sa zida skinuo dio elektro instalacionih kablova čija ukupna vrijednost iznosi
205,80 eura i ubacio ih u sportsku torbu, u kojem trenutku je zatečen od
strane oštećenog koji ga je zadržao na licu mjesta do dolaska ovlašćenih
policijskih službenika.
- čime bi počinio krivično djelo krađa u pokušaju iz čl. 239 st.1 KZ u vezi
čl.20 KZ.
Na osnovu čl. 230 st.1 ZKP-a troškovi krivičnog postupka padaju na teret
budžetskih sredstava suda.
Na osnovu čl. 239 st.3 ZKP-a oštećeni R.M. se radi ostvarivanja imovinsko-
pravnog zahtjeva upućuje na parnični postupak.
O b r a z l o ž e nj e
Optužnim predlogom ODT-a Podgorica Kt.br.519/12 od 25.06.2012.godine
okrivljenom M.D.u stavljeno je na teret izvršenje krivičnog djela krađa u
pokušaju iz čl. 239 st. 1 KZ u vezi čl.20 KZ. Zastupnik optužbe je u završnoj
riječi precizirao činjenični opis krivičnog djela, a na način kako je to
predstavljeno u izreci presude, dok je pravna kvalifikacija ostala ista.
Predložio je da sud okrivljenog oglasi krivim i osudi u okviru zakonom
propisane kazne.
Okrivljeni M.D. u odbranama datim u istražnom postupku i na glavnom pretresu u
bitnom je naveo da se dana 03.marta 2012.godine, svojim vozilom marke “Fiat
Kroma” zelene boje, kretao starim putem iz pravca Podgorice prema
Danilovgradu, te da je imao namjeru da posjeti svoju sestru Lj. M.-B., koja
živi u Novom selu. Na putu do sestrine kuće, planirao je da svrati do svog
brata od ujaka G. V. i to u servis “Robur”, koji se nalazi u blizini KPD Spuž,
a ovo stoga jer mu je isi obećao dati dvije polovne gume. Obzirom da kod
servisa nije vidio vozilo svog brata od ujaka, nastavio je kretanje prema
Novom selu i to jednim putem koji vodi sa starog na novi put. Kada je prolazio
pored jedne kuće, primijetio je da iz podrumskog dijela viri zamotan kabl
sivkaste boje, pa je odlučio da isti uzme jer mu je bio potreban za paljenje
vozila. Vozilo je parkirao na jedno 20-tak metara od kuće, a zatim je otišao
pješke do podrumskog dijela kuće. Kada je prišao desnom rukom je otkačio žicu
kojom je bio pričvršćen kabl, koji je bio sklupčan na zidu i koji je visio
dužinom od oko 1 metra, a zatim je naišao momak koji ga je pitao šta radi.
Odgovorio je tom momku da je uzeo kabl za paljenje auta. Tvrdi da ga je ovaj
momak pitao da li je kabl njegov, pa nakon što je odgovorio da nije, ovaj
momak ga je rukom uhvatio za vrat. Poslije toga je bio odveden u policiju,
gdje je dao izjavu. Istakao je da nije imao namjeru da bježi i da je kablove
stavio u jednu torbu manjih dimenzija. Dodao je da je prije ovog događaja u
jednoj kafani popio 7 lozovih rakija i 2 mala nikšićka piva, da mu to nije bio
prvi put da konzumira alkohol, da je alkohol konzumirao i ranije i da mu je
poznato da alkohol loše djeluje na njega. U završnoj riječi je kazao da
prihvata završnu riječ svoga branioca.
Branilac okrivljenog M.D. adv.B. M. u završnoj riječi je zastupao tezu da je
njegov branjenik htio samo da se posluži kablom radi paljenja vozila, da je u
garaži bilo ukupno 48 metara kabla 3x2,5 mm2 i 12 metara kabla 4x16 mm2, a da
je od te količine kabla njegov branjenik pokušao uzeti 12 metara kabla 4x16
mm2 i 3 metra kabla 3x2,5 mm2.
Sud je u dokaznom postupku na glavnom pretresu saslušao svjedoka-oštećenog
R.M.a, saslušao svjedoka R. B., pročitao potvrdu o privremeno oduzetim
predmetima Uprave policije Ispostava Danilovgrad Ku.br.14/12 od
03.03.2012.godine, izdatu na ime okrivljenog M.D., pročitao potvrdu o vraćanju
privremeno oduzetih predmeta Uprave policije Ispostava Danilovgrad Ku.br.14/12
od 03.03.2012.godine, izdatu na ime oštećenog R.M.a, pročitao nalaz i
mišljenje vještaka komercijalne struke D. Đ. Kt.br.519/12 od 11.04.2012.godine
i dopunu nalaza i mišljenja ovog vještaka Kt.br.519/12 od 16.05.2012.godine i
pročitao izvod iz kaznene evidencije Uprave policije Ispostava Kolašin od
25.04.2012.godine izdat na ime okrivljenog.
Svjedok-oštećeni R.M. u iskazima datim u istražnom postupku i na glavnom
pretresu u bitnom je naveo da u Novom selu u opštini Danilovgrad posjeduje
kuću u izgradnji i da je dana 03.marta 2012.godine, oko 16,00 časova, radio u
voćnjaku iza ove kuće. Kako je osjetio umor pošao je do terase da se odmori.
Na telefon ga je pozvala djevojka, pa je ušao u dnevnu sobu. Kada je krenuo da
se vraće iz dnevne sobe, a dok je bio između dnevnog boravka i hodnika,
prolazeći pored mjesta gdje je na zidu bilo postavljeno brojilo, pripremljeno
za ugradnju, vidio je kako je iznenada kabl koji je bio sproveden iz podruma
do ovog brojila nestao. Tvrdi da je bilo očigledno da ga je neko povukao iz
podruma. Napomenuo je da ovi kablovi nijesu bili povezani sa brojilom već samo
pripremljeni za ugradnju i pričvršćeni žicom za zid. Odmah je potrčao niz
stepenice i ušao u podrum, do koga se dolazi putem, U podrumu je uočio da M.D.
u jednu manju vreću, dužine 0,70 metara, a koja se inače nosi preko ramena,
pakuje izvučeni kabl, kako bi ga odnio. Istakao je da je M.D. pokušao da
pobjegne, dok je on stajao na vratima podruma, ali ga je u tome spriječio tako
što ga je uhvatio za vrat i zadržao do dolaska policije. Objasnio je da na
ulazu od podruma nije bilo ugrađenih vrata, da je M.D. uzeo 12 metara kabla
4x16 mm2 i 3 metra kabla 3x2,5 mm2, kako to stoji i u potvrdi o vraćanju
predmeta od strane policije, koju je potpisao dana 03.03.2012.godine, te da je
kabl bio potpuno nov. Naveo je i da mu je M.D. kazao da su mu kablovi trebali
da ih prespoji na akumulator za paljenje kamiona.Telefonom je pozvao svog oca
R.B. koji je bio u drugoj kući, udaljenoj najviše 80 metara od njegove kuće u
izgradnji, i kazao mu je da pozove policiju što je on i učinio. Desetak minuta
nakon toga došli su policajci i njima je predao M.D.a. Pojasnio je da je
podrumu je ukupno bilo razvučeno 12 metara kabla promjera 4x16 mm2 i 48 metara
kabla 3x2,5 mm2, a od te količine kabla M.D. je uzeo svih 12 metara kabla
promjera 4x16 mm2 i 3 metra kabla dimenzija 3x2,5 mm2, što znači da je u
podrumu na zidu ostalo 45 metara kabla 3x2,5 mm2. Još je dodao da su
predmetnih 12 metara kabla 4x16 mm2 bili u jednom komadu, a da su 3 metra
kabla 3x2,5 mm2 bila otkinuta sa zida. U završnoj riječi je kazao da se
pridružuje krivičnom gonjenju protiv okrivljenog i da traži naknadu štete u
iznosu koji nije mogao da opredijeli.
Svjedok Radulović Branislav u iskazu datom u istražnom postupku i na glavnom
pretresu u bitnom je naveo da se kritičnog dana nalazio u svojoj kući, koja se
nalazi u blizini kuće koju gradi njegov sin M.kada ga je na telefon pozvao
njegov sin Milosav i kazao mu da pozove policiju jer je uhvatio lopova. Odmah
je pozvao policiju i pošao na lice mjesta da vidi o čemu se radi. Kada je
došao na lice mjesta vidio je da njegov sin Milosav desnom rukom drži za vrat
M.D.a. U njihovoj neposrednoj blizini bio je ruksak sa kablovima. Istakao je
da mu je M.D. kazao da je došao sa namjerom da uzme kablove da pomoću njih
upali kamion. Tvrdi da je nakon desetak minuta došla policija i da je privela
M.D.a u stanicu policije u Danilovgradu. Pojasnio je da u vrijeme kritičnog
događaja niko nije živio u kući njegovog sina M., jer je kuća bila u izgradnji
i da je policija bez ikakvih problema upalila vozilo M.D.a i isto odvezla.
Iz potvrde o privremeno oduzetim predmetima Uprave policije Ispostava
Danilovgrad Ku.br.14/12 od 03.03.2012.godine, izdate na ime okrivljenog M.D.a,
utvrđuje se da je od okrivljenog M.D.a oduzeto 12 metara kabla promjera 4x16 i
3 metra kabla promjera 3x2,5.
Iz potvrde o vraćanju privremeno oduzetih predmeta Uprave policije Ispostava
Danilovgrad Ku.br.14/12 od 03.03.2012.godine, izdate na ime oštećenog R.M.a,
utvrđuje se da je oštećenom R.M.u vraćeno 12 metara kabla promjera 4x16 i 3
metra kabla promjera 3x2,5.
U nalazu i mišljenju vještaka komercijalne struke D. Đ. Kt.br.519/12 od
11.04.2012.godine navedeno je da 12 metara kabla dimenzija 4x16mm2 i 3 metra
kabla dimenzija 3x2,5mm2 na dan izvršenja krivičnog djela stavljenog na teret
okrivljenom vrijedi ukupno 88,20 eura. Iz dopune nalaza i mišljenja vještaka
komercijalne struke D. Đ. Kt.br.519/12 od 16.05.2012.godine utvrđuje se da
vrijednost 12 metara kabla dimenzija 4x16mm2 i 48 metara kabla 3x2,5 mm ukupno
iznosi 117,60 eura.
Iz izvoda iz kaznene evidencije Uprave policije Ispostava Kolašin od
25.04.2012.godine, izdatog na ime okrivljenog, utvrđuje se da je okrivljeni
M.D. osuđivan presudom Osnovnog suda u Podgorici K.br.00/9263 od
05.07.2003.godine, zbog krivičnog djela iz čl.144 st.1 KZ RCG u produženom
trajanju na tri mjeseca zatvora uslovno na dvije godine i presudom Osnovnog
suda u Kolašinu K.br.266/10 od 11.05.2010.godine, zbog krivičnog djela iz
čl.324 st.2 u vezi st.1 KZ na tri mjeseca zatvora uslovno na jednu godinu i
novčanu kaznu u iznosu od 600,00 eura.
Sud je cijenio iskaz svjedoka-oštećenog R.M. pa je našao da se isti jasno,
pouzdano, odredjeno i istinito izjasnio o svim činjenicama važnim za ovu
krivičnu stvar. Njegov iskaz stoji u skladnoj vezi sa potvrdom o privremeno
oduzetim predmetima Uprave policije Ispostava Danilovgrad Ku.br.14/12 od
03.03.2012.godine i potvrdom o vraćanju privremeno oduzetih predmeta Uprave
policije Ispostava Danilovgrad Ku.br.14/12 od 03.03.2012.godine.
Sud je cijenio iskaz svjedoka R.B. pa je našao da se isti objektivno i
istinito izjasnio o činjenicama koje su mu poznate, a da se nije upuštao u
izjašnjavanje o činjenicama koje mu nijesu poznate.
Cijeneći odbranu okrivljenog i dokaze izvedene na glavnom pretresu sud je
zaključio da nema dokaza da je okrivljeni M.D. počinio krivično djelo krađa u
pokušaju iz čl.239 st.1 KZ u vezi čl.20 KZ, na način, mjesto i vrijeme kako je
to predstavljeno u izreci presude, zbog čega ga je na osnovu čl. 373 tač.2
ZKP-a oslobodio od optužbe.
Naime, iz iskaza svjedoka-oštećenog R.M.a utvrđuje se da je dana 03.marta
2012.godine, oko 16,00 časova, u mjestu Novo selo u opštini Danilovgrad, u
podrumu svoje kuće u izgradnji, na kojem nije bilo ugrađenih vrata, zatekao
okrivljenog M.D.a kako u jednu manju vreću, koja se inače nosi preko ramena,
pakuje elektroinstalacioni kabl radi odnošenja, a u čemu je okrivljenog
spriječio tako što ga je uhvatio za vrat. Da je u podrumu kuće bilo ukupno
razvučeno 12 metara kabla 4x16 mm2 i 48 metara kabla 3x2,5 mm2, te da je od te
količine kabla okrivljeni M.D. pokušao uzeti 12 metara kabla 4x16 mm2 i 3
metra kabla 3x2,5 mm2, koje je otkinuo sa zida, tako da je na zidu ostalo 45
metara kabla 3x2,5mm2 utvrđuje se iz iskaza svjedoka-oštećenog R.M.a. Dakle,
ukupno je u podrumu bilo razvučeno 12 metara kabla 4x16 mm2 i 48 metara kabla
3x2,5 mm2, čija je ukupna vrijednost 117,60 eura, a od te količine okrivljeni
je pokušao oduzeti 12 metara kabla 4x16 mm2 i 3 metra kabla 3x2,5 mm2, čija je
ukupna vrijednost 88,20 eura, a što se utvrđuje iz iskaza svjedoka-oštećenog
R.M.a, potvrde o privremeno oduzetim predmetima Uprave policije Ispostava
Danilovgrad Ku.br.14/12 od 03.03.2012.godine, izdate na ime okrivljenog,
potvrde o vraćanju privremeno oduzetih predmeta Uprave policije Ispostava
Danilovgrad Ku.br.14/12 od 03.03.2012.godine, izdate na ime oštećenog R.M.a i
nalaza i mišljenja vještaka komercijalne struke D. Đ..
Iz svega naprijed navedenog proizilazi da je okrivljeni pokušao oduzeti tuđu
pokretnu stvar, vlasništvo oštećenog R.M., i to 12 metara kabla 4x16 mm2 i 3
metara kabla 3x2,5 mm2, čija ukupna vrijednost ne prelazi 150,00 eura, odnosno
čija ukupna vrijednost iznosi 88,20 eura, a išao je za tim da pribavi malu
protivpravnu imovinsku koristi, što proizilazi iz toga što je u podrumu bilo
ukupno razvučeno 12 metara kabla 4x16 mm2 i 48 metara kabla 3x2,5 mm2, a
okrivljeni je pokušao oduzeti 12 metara kabla 4x16 mm2 i 3 metra kabla 3x2,5
mm2, koje je otkinuo sa zida, tako da je na zidu ostalo 45 metara kabla
3x2,5mm2.
Zbog svega toga sud je okrivljenog primjenom čl.373 tač.2 ZKP-a oslobodio od
optužbe, jer nije dokazano da je učinio krivično djelo krađa u pokušaju iz
čl.239 st.1 KZ u vezi čl.20 KZ.
Prilikom izvodjenja prednjih zaključaka sud je imao u vidu i odredbu čl.3 st.3
ZKP-a, a u kojoj je propisano da ako i nakon pribavljanja svih raspoloživih
dokaza i njihovog izvođenja u krivičnom postupku, ostane samo sumnja u odnosu
na postojanje nekog bitnog obilježja krivičnog djela ili u pogledu činjenica
od kojih zavisi primjena neke odredbe Krivičnog ili ovog zakonika, sud će
donijeti odluku koja je povoljnija za okrivljenog.
Sud je imao u vidu da se oštećeni pridružio krivičnom gonjenju ali takva
činjenica nije bila od uticaja na drugačiju odluku suda jer Krivični zakonik
ne propisuje kažnjavanje za pokušaj krivičnog djela sitna krađa, utaja i
prevara iz čl.246 KZ.
Kako je okrivljeni oslobođen od optužbe, to troškovi krivičnog postupka na
osnovu čl. 230 st.1 ZKP-a padaju na teret budžetskih sredstava suda.
Na osnovu čl. 239 st.3 ZKP-a oštećeni R.M. se radi ostvarivanja imovinsko-
pravnog zahtjeva upućuje na parnični postupak.
ZAPISNIČAR S U D I J A
Branka Nikolić Vladimir Novović
DOSTAVITI:
- ODT-u Podgorica
- Okrivljenom
- braniocu adv.B. M.
- Oštećenom R.M.
PRAVNA POUKA: Protiv ove presude dozvoljena je žalba Višem sudu u Podgorici u
roku od 8 dana od dana prijema pismenog otpravka presude, a preko ovog suda.