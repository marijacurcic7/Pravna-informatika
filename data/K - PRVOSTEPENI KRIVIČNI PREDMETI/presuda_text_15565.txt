K. br. 285/11
U IME CRNE GORE
OSNOVNI SUD U BIJELOM POLJU, po sudiji pojedincu Ivanu Adamoviću, uz učešće
namještenika suda Amre Suljević, kao zapisničara, u krivičnom predmetu protiv
okrivljenog S.G.a, sa C.a naselje L.I., zbog krivičnog djela falsifikovanje
isprave iz čl. 412 st. 1 Krivičnog zakonika, po optužnom predlogu Osnovnog
državnog tužilaštva u Bijelom Polju, KT. br. 285/10 od 02. 06. 2011. godine,
nakon održanog glavnog i javnog pretresa, u prisustvu zamjenika ODT-a u
Bijelom Polju Vesne Šćepanović, okrivljenog i njegovog branioca dana 26.12.
2011. godine, donio je i javno objavio,
P R E S U D U
Okrivljeni S.G., JMBG ..., od oca G. i majke Lj., rodjene S., rođen ....
godine u Bijelom Polju, sa prebivalištem na C.u, naselje L.I. bb, državljanin
Crne Gore, oženjen, otac dvoje djece, pismen, sa završenom srednjom školom,
lošeg imovnog stanja, neosuđivan.
K R I V J E
Zato što je:
-Dana 09.08.2008 godine, u B.Polju, napravio lažne isprave na način što je u obrazce o administrativnim zabranama i izjavama za žiratne "A.B." iz B.Polja, unio neistinite podatke da su njemu, kao korisniku kredita, žiranti M.O.a i V.D., nakon čega je ovakve lažne isprave upotrijebio kao prave, predajući ih "A.B." u B.Polju, uz zahtjev za dobijanje kredita, na osnovu kojih je dana 14.08.2008 godine, na svoje ime podigao kredit u iznosu od 10.000,00 €, 
-čime je izvršio krivično djelo falsirfikovanje isprave iz čl. 412 st. 1 Krivičnog zakonika, 
-pa ga sud, primjenom citiranih zakonskih propisa, te čl. 2, 4, 5, 13, 15, 32, 39, 42, 45 i 46 Krivičnog zakonika (Kz), i čl. 226, 229 i 374 Zakonika o krivičnom postupku (Zkp), 
O S U Đ U J E
Na novčanu kaznu u iznosu od 1.200,00€, (hiljaduidvijestotineeura), koju je
dužan platiti u roku od godinu dana u jednakim mjesečnim ratama, od dana
pravosnažnosti presude, na račun Depozita novčanih kazni, troškova postupka i
paušala CG broj: 832-151-35, stim što je dokaz o uplati iste, dužan dostaviti
krivičnoj pisarnici ovog suda.
Ako osuđeni ne plati novčanu kaznu u određenom roku, sud će novčanu kaznu
zamjeniti kaznom zatvora, tako što će za svakih započetih 25,00€ novčane kazne
odrediti jedan dan zatvora, a ako osuđeni plati samo dio novčane kazne, sud će
ostatak kazne srazmjerno zamjeniti kaznom zatvora, pa ako osuđeni isplati
ostatak novčane kazne, izvršenje kazne zatvora će se obustaviti.
Okrivljeni se obavezuje da plati ovom sudu na ime paušala iznos od 25,00€, kao
i na ime troškova vještačenja iznos od 313,50 €, koje iznose će uplatiti na
račun Depozita novčanih kazni, troškova postupka i paušala CG, broj:
832-151-35, u roku od 15 dana, po pravosnažnosti presude, pod prijetnjom
prinudnog izvršenja, s tim što je dokaz o uplati istih dužan dostaviti
krivičnoj pisarnici ovog suda.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br.
285/2010 od 02.06.2011. godine, optuženom S.G.u iz C.a, stavljeno je na teret
izvršenje krivičnog djela falsifikovanja isprave iz čl. 412 st. 1 Krivičnog
zakonika.
Glavni pretres je zaključen u prisustvu zamjenika ODT-a u Bijelom Polju
Smolović Slavenka, okrivljenog S.G.a i njegovog branioca adv. S.B..
Zamjenik ODT-a u B.Polju Smolović Slavenko u završnoj riječi ostao je pri
podnijetom optužnom predlogu, smatrajući da je izvedenim dokazima utvrdjeno da
je okrivljeni izvršio krivično djelo koje mu je stavljeno na teret, pa je
predložio sudu da okrivljenog oglasi krivim i osudi na kaznu zatvora.
Okrivljeni S.G. u svojoj odbrani tokom istražnog postupka u bitnom je naveo,
da je zapošljen u OŠ "P.Ž.", koja se nalazi u Bijelom Polju, gdje radi kao
vozač. Naveo je da je tačno da je podigao kredit kod "A.B." u B.Polju, a
žirant mu je bila M.O.a, koja je takodje zapošljena u istoj školi, kao
pedagog. Naveo je, da on nikako nije mogao doći u posjed pečata, kako bi
ovjerio predmetna dokumenta, jer se pečati nalaze kod C.L.a, za koga je naveo
da je šef računovodstva u pomenutoj školi. Naveo je, da je mišljenja da je
predmetni kredit podigao legalno, u skladu sa procedurom i to u iznosu od
10.000,00 €, a novac mu je bio potreban radi liječenja. Naveo je još i da je
težak bubrežni bolesnik.
U svojoj odbrani na glavnom pretresu okrivljeni S., negirao je izvršenje
krivičnog djela koje mu je stavljeno na teret, kao i svoju krivicu, a u svojoj
odbrani u bitnom je naveo da se službenicima "A.B.", obratio radi podizanja
kredita, da podigne kredit u iznosu od 10.000,00 €, kojim novcem bi zatvorio
već postojeći kredit u iznosu od 5.000,00 €, a ostatak novca da zadrži. Naveo
je da je od službenika B. dobio dokumentaciju, koja se sastojala od zahtjeva
za dobijanje kredita, administrativne zabrane i izjave žiranta i to u tri
primjerka. Naveo je da je zatim tražio potencijalne žirante, pa navodi da se
sjeća, da se obratio putem telefona M.O.i, kojoj je tom prilikom kazao da želi
da podigne kredit u iznosu od 10.000,00 € kod "A.B." i navodi da je ona
pristala da mu bude žirant. Istog dana, joj je odnio blanko dokumentaciju,
koja se sastojala od izjave žiranta i administrativne zabrane i to na adresu
njenih roditelja, gdje se M.a tada nalazila. Naveo je dalje, da ga je nakn dva
tri dana, telefonom pozvala M.O.a, kazavši mu da je ispunila dokumentciju, i
to izjavu i administrativnu zabranu i da ga je zatim pozvala da dodje, kako bi
preuzeo dokumenta, što je on i učinio, kako navodi ispred njene kuće u naselju
Nikoljac. Kazao je i da je tada od M.e dobio i foto-kopiju njene lične karte.
U svojoj odbrani, naveo je i da je lično pitao V.D.a da mu bude žirant,
prezentirajući mu da će podići kredit kod "A.B." u iznosu od 10.000,00 €.
Naveo je da je V. donio blanko izjavu za žiranta i administrativnu zabranu, a
V. mu je ispunjene formulare predao zajedno sa foto-kopijom njegove-V.eve
lične karte. Nakon ovoga, naveo je da je on dokumentaciju dobijenu od M.O.i
V.D.a, zajedno odnio sekretaru škole C.L.u, koji je tada pozvao telefonom
direktora škole K.M.a, a navodi i da mu je poznato da su se C. i K. tada
dogovorili da C. ovjeri navedenu dokumentaciju i da je zavede u djelovodnu
knjigu, a da će K. - kao direktor škole, kasnije potpisati ovu dokumentaciju
kod okrivljenog kući, obzirom da mu je K.M.o zet. Dalje je naveo, da je nakon
ovoga svu dokumetaciju predao službenicima "A.B.", te da mu je kasnije odobren
kredit u iznosu od 10.000,00 €.
U završnoj riječi okrivljeni je u potpunosti prihvatio završnu riječ svog
branioca adv. S.B., koja je u istoj navela da smatra da nema pouzdanih dokaza,
koji bi ukazivali na to da je okrivljeni svojeručno ispisao ime i prezime
V.D.a i M.O.e, obzirom da je vještak svoj nalaz bazirao samo na sličnosti
nekoliko slova, pa je predložila da sud okrivljenog oslobodi od optužbe.
Navela je još da ukoliko sud u radnjama okrivljenog nadje elemente krivičnog
djela, da uzme u obzir sve olakšavajuće okolnosti na strani okrivljenog, te da
ih cijeni prilikom eventualnog odmjeravanja kazne.
Radi utvrđivanja odlučnih činjenica i krivice okrivljenog sud je, u dokaznom
postupku na glavnom pretresu, izveo dokaze: saslušao svjedoke M.O.u, V.D.a,
C.L.a, pročitao iskaz svjedoka K.M.a, pročitao: ugovor o zajmu zaključen
izmedju "A.B." i S.G.a od 14.09.2008 godine, administrativnu zabranu "A.B." na
ime M.O.e, zavedene pod br. 537 od 09.08.2008 godine, izjavu žiranta M.O.e od
09.08.2008 godine, administrativnu zabranu "A.B." za žiranta V.D.a od
09.08.2008 godine, izjavu žiranta V.D.a od 09.08.2008 godine, pročitao
izvještaj o vještačenju vještaka grafološke struke N.V.broj 21500-2472,
izvještaj o vještačenju vještaka grafološke struke N.V.broj 40/11 od
23.05.2011 godine, izvještaj o vještačenju vještaka grafološke struke N.V.
broj 86/11 od 06.12.2011 godine i saslušao ovog vještaka na glavnom pretresu,
te pribavio i izvršio uvid u izvod iz KE na ime okrivljenog.
Nakon savjesne ocjene svih provedenih dokaza, pojedinačno i u njihovoj
međusobnoj vezi, sud je na nesumnjiv način utvrdio da je okrivljeni izvršio
krivično djelo falsifikovanje isprave iz čl. 412 st. 1 Krivičnog zakonika i
istog je oglasio krivim iz sledećih razloga:
Sud je cijenio iskaz svjedokinje M.O.e, iz čijeg iskaza datog tokom istražnog
postupka proizilazi da je zaposlen u OŠ "P.Ž." u NJ... Naveo je da je dana
15.10.2009 godine, upoznata od strane Osnovnog suda u B.Polju, kako je
donijeto rješenje o izvršenju u kome stoji da je ona u obavezi da plati iznos
od 4.470,00 €, na ime kredita, koji je u 2008 godini, podigao okrivljeni S.G..
Navela je da ona nije pristala da bude žirant S.G.u za navedeni kredit, niti
je on nju pitao da mu bude žirant, a navela je da u tom periodu nije ni mogla
biti žirant, jer joj je zarada bila opterećena po osnovu kredita koje je ona
podigla.Navela je još, da je ona S.G.u 2004 ili 2005 godine, bila žirant za
kredit koji je on podigao kod "A. - B." B." u B.Polju, a navela je i da je tom
prilikom njemu dala svoju ličnu kartu ili kopiju lične karte, a ovaj kredit je
okrivljeni uredno vraćao. Navela je i da misli da je S.G. više puta kopirao
njenu ličnu kartu, što je po njenom mišljenju iskoristio za unošenje podataka
ove svjedokinje u izjavu žiranta. Tvrdila je da potpis na obrascu izjava
žiranta nije njen potpis. Kazala je još, da je saznala kako je okrivljeni S.
obrasce administrativna zabrana i izjava žiranta ovjerio kod sekretara škole u
NJ.., C.L.a, iskorišćavajući to što ona tog dana nije bila u školi, a da je
okrivljeni zloupotrijebio njenu ličnu kartu i potpis, unoseći podatke u
obrazac za žiranta iz lične karte i potpisujući nju. Na glavnom pretresu, ova
svjedokinja je ponovila iskaz dat u istrazi, s tim što je pojasnila da misli
da je dokumentacija na njeno ime ovjerena u vrijeme školskog raspusta,
dodajući da je okrivljeni S.G. nikada nije pozivao telefonom, niti je pitao da
mu bude žirant za kredit koji je podigao kod "A.B.", a takodje je navela da je
sekretar škole C. nije kontaktirao, niti je upoznato da je ovjerio
dokumentaciju S.G.u, po kojoj je ona, navodno, njemu žirant. Pojasnila je još
da je u četiri-pet navrata bila žirant različinim osobama zaposlenim OŠ u
kojoj ona radi, dodajući da kada je pristajala da bude žirant kolegama, oni su
joj dokumentaciju donosili u školu, gdje je ona popunjavala dokumetaciju, a
zatim je ovjeravala, dok je mjenicu potpisivala u banci. Negirala je da je
okrivljeni S. dokumentaciju za žiranta, a vezano za kredit kod "A.B.", donosio
njoj kući, kao i da je ona istu popunjavala. Iskaz ove svjedokinje sud je u
potpunosti prihvatio kao jasan, odredjen i objektivan, te podudaran sa drugim
izvedenim dokazima.
Sud je cijenio iskaz svjedoka V.D.a iz čijeg iskaza datog tokom istražnog
postupka proizilazi da je zaposlen u OŠ "P.Ž." u NJ.., gdje radi kao nastavnik
razredne nastave. Naveo je da poznaje S.G.a, jer je isti zaposlen u školi u
NJ.., naveo je da je S.G., tokom 2008 godine, u dva navrata tražio od njega da
bude žirant M.M.i S.R., pojašnjavajući da je za kredit M.M.i sestra
okrivljenog K. G.a, tražila od njega da bude žirant. Naveo je da nikada nije
bio žirant okrivljenom S.G.u, negirajući da je potpisao administrativnu
zabranu za žiranta i izjavu za žiranta "A.B." u B.Polju. Na glavnom pretresu
svjedok V. ponovio je iskaz dat tokom istrage, s tim što je pojasnio da ga
sekretar škole C.L. nije pozivao, niti ga je upoznao da je on žirant S.G.u za
kredit kod "A.B.". Pojasnio je da je za kredit koji je podigao S.R., pristao
da bude žirant, dok navodi da nije pristao da bude žirant za kredit koji je
podižen na ime M.M.kod "E.-B.", a što ga je pitala sestra okrivljenog K. G.a.
Iskaz ovog svjedoka sud je u potpunosti prihvatio kao jasan, odredjen i
objektivan.
Sud je cijenio iskaz svjedoka C.L.a iz čijeg iskaza datog tokom istražnog
postupka proizilazi da je zaposlen kao sekretar u OŠ "P.Ž." u NJ... Naveo je
da je dana 09.08.2008 gdoine, okrivljeni S.G. došao kod njega kući i donio mu
ličnu kartu M.O.e, saopštivši mu kako je ona pristala da mu bude žirant, a tom
prilikom okrivljeni mu je kazao kako će direktor škole K.M.o, inače zet
okrivljenog, naknadno se potpisati na administrativnoj zabrani. Naveo je da je
on, kao šef računovodstva tog dana u svojoj kući, potpisao se na
administrativoj zabrani i izjavi žiranta, a pomenute obrasce je naknadno zaveo
u školi, pod brojem 537. Naveo je dalje da je on odmah obavijestio direktora
škole K.a, koji se složio da se on može tada potpisati na predmetnim
dokumentima, a da će se K. naknadno potpisati. Kazao je i kako mu je tada K.
kazao da je u saznanju kako je S. potreban novac zbog kupovine vozila. Naveo
je i da je pitao S.a na koliki iznos podiže kredit, na šta je ovaj odgovorio
oko 500,00 €. Na glavnom pretresu, ovaj svjedok ponovio je navode da je
zaposlen kao sekretar u OŠ "P.Ž." i pojasnio je proceduru kako je vršio ovjeru
dokumenata, navodeći da bi se lice koje se pojavljivalo kao žirant sa
ispunjenom dokumentacijom obratilo njemu za ovjeru uz prezentaciju lične
karte, što bi on ovjerio i zaveo u djelovodnoj knjizi. Pojasnio je, da što se
tiče kredita S.G.a, podiženog 2008 godine, obzirom da se tada nalazio na
godišnjem odmoru, naveo je da nije insistirao da se pojave lica lično, koja su
navedena kao žiranti, niti ova lica, M.O.u i V.D.a obavijestio da ovjerava
dokumentaciju na njihovo ime, a naveo je da mu je ovu dokumentaciju na ovjeru
donio lično S.G.. Upozoren na razlike, pojasnio je da dio iskaza navedenog u
zapisniku sačinjenom tokom istražnog postupka u dijelu gdje je navedeno
njegovo postupanje nakon što mu se okrivljeno obratio za obradu dokumenata
nije precizno unešeno, pa je pojasnio da je on zapravo, nakon što je
okrivljeni došao kod njega kući, tražeči od njega da ovjeri dokumentaciju,
pošao do škole, zajedno sa okrivljenim i u prostorijama škole stavio svoj
potpis na dokumentaciju, a zatim je ovjerio i kasnije upoznao direktora škole
sa njegovim obavezama. Iskaz ovog svjedoka dat na glavnom pretresu sud je
prihvatio, obzirom da je pojasnio, za ovaj sud prihvatljivo na koji način je
došlo do razlika u njegovim iskazima.
Sud je cijenio iskaz svjedoka K.M.a iz čijeg iskaza proizilazi da sumnja da je
potpis na administrativnim zabranama i izjavama žiranata, a vezano za kredit
koji je S.G., podigao kod "A.B.", njegov potpis. Naveo je da mu nije poznato
da li je eventualno M.O.a, žirirala S., navodeći da njemu nijesu donošeni na
potpis obrasci za ovaj kredit. Kazao je još, da misli da je S.G., na navedeni
način prevario M.O.u, a zatim i sekretara škole C.a, saopštavajući mu da je
M.O.a, pristala da mu bude žirant, a misli da je okrivljeni nakon toga i
zloupotrijebio njegov potpis u spornim obrascima. Iskaz ovog svjedoka sud je u
potpunosti prihvatio kao jasan, odredjen i objektivan.
Iz Ugovora o zajmu zaključenog izmedju "A.B." i okrivljenog S.G.a od
14.09.2008 godine, sud je utvrdio da se zajmodavac-"A.B." obavezala da
zajmoprimcu S.G.u preda iznos od 10.000,00 € po zaključenju ugovora u svrhu
kupovine traktora, a zajmoprimac se obavezuje da će zajam vratiti u roku od 72
mjeseca. U čl. 11 pomenutog Ugovora navedeno je da je zajmoprimac obavezan
zajmodavcu predati instrumente obezbjedjenja naplate zajma i to mjenice
ovjerene od žiranta V.D.a, K.M.a i M.O.e, kao i da je obavezan da zajmodavcu
pruži jemstvo za ispunjene svoje obaveze od jemaca.
Iz administrativne zabrane "A.B." na ime M.O.e proizilazi da je zavedena pod
brojem 537 dana 09.08.2008 godine, u OŠ "P.Ž." u NJ... U pismenu je navedeno
da na zahtjev i uz saglasnost M.O.e, preduzeće u kome ona radi se obavezuje
staviti i sprovoditi administrativnu zabranu na njenu platu, a na žiro račun
"A.a".
Iz izjave žiranta M.O.e zavedene u OŠ "P.Ž." u NJ.. pod brojem 537 od
09.08.2008 godine, proizilazi da M.O.a ovlašćuje "A." da bjanko mjenicu
potpisanu može ispuniti na duži iznos, učiniti je dospjelom i utužiti, ako
S.G., ne ispuni preuzete obaveze.
Iz administrativne zabrane "A.B." na ime V.D.a proizilazi da je zavedena pod
brojem 537/1 dana 09.08.2008 godine, u OŠ "P.Ž." u NJ... U pismenu je navedeno
da na zahtjev i uz saglasnost V.D.a, preduzeće u kome on radi se obavezuje
staviti i sprovoditi administrativnu zabranu na njegovoj plati, a na žiro
račun "A.a".
Iz izjave žiranta V.D.a zavedene u OŠ "P.Ž." u NJ.. pod brojem 537/1 od
09.08.2008 godine, proizilazi da V.D.ovlašćuje "A." da bjanko mjenicu
potpisanu, može ispuniti na duži iznos, učiniti je dospjelom i utužiti, ako
S.G., ne ispuni preuzete obaveze.
Iz izvještaja o vještačenju broj 21500-2472 vještaka N.V., predmet kog
vještačenja je, izmedju ostalog, bilo utvrđivanje da li je M.O.a, svojeručno
potpisala izjavu žiranta zavedenu pod brojem 557, te da li je okrivljeni S.G.,
skripter teksta i potpisa u spornoj dokumentaciji- administrativnoj zabrani i
izjavi zavedenim pod brojem 537 kod OŠ "P.Ž." u NJ... Vještak je u ovom nalazu
mišljenja da potpis M.O.a u rubrici svojeručni potpis žiranta na izjavi
žiranta "A.B." broj 537 od 09.08.2008 godine, nije svojeručno ispisala M.O.a,
dok uporedjivanjem spornih potpisa M.O.e, sadržanim u kreditnoj dokumentaciji
sa nespornim rukopisom okrivljenog S.G.a, pored razlika u harmoničnosti i
brzini pisanja, konstatovane su i sličnosti koje se manifestuju u detaljima
pojedinih slova. U ovom nalazu vještak je navela, da imajući u vidu, da je
sporni potpis M.O.e, napisan uz sažimanje slova i znatno brže nego rukopis
koji je uzet po diktatu od okrivljenog S.a, pa sa navedenih razloga isti nije
najpodobniji za pouzdano ispitivanje i uporedjivanje u pravcu identifikacije,
pa sa navedenih razloga, vještak se nije mogla izjasniti odredjeno da li je
sporni potpis M.O.a ispisao okrivljeni S., s tim što ga nije isključila kao
mogućeg skriptera.
U izvještaju o vještačenju broj 40/11 od 23.05.2011 godine, vještaka N.V.,
predmet kog vještačenja je bilo utvrdjivanje da li je sporni potpis V.D.a,
koji se nalazio u rubrici svojeručni potpis žiranta u izjavi "A.B." broj 537/1
od 09.08.2008 godine, svojeručno ispisao V.D. ili je eventualno, okrivljeni
S.G., skripter navedenog potpisa. Vještak je u ovom izvještaju navela, da je
medjusobnim uporodjivanjem rukopisa, kojim je napisan sporni potpis V.D. i
rukopisa kojim su popunjene rubrike sporne izjave i administrativne zabrane,
konstatovane su sličnosti koje upućuje na zaključak da se najverovatnije radi
o rukopisu istog lica. Proučavanjem nespornog rukopisa V.D.a i uporedjivanjem
sa rukopisom, kojim je napisan sporni potpis i kojim su popunjene rubrike
sporne izjave i administrativne zabrane, uočene su izrazite razlike. Vještak
je mišljenja da su navedene razlike dovoljne za donošenje odredjenog zaključka
da sporni potpisi V.D.a, koji se nalazi u rubrici svojeručni potpis žiranta,
dostavljene izjave žiranta "A.B." broj 537/1 od 09.08.2008 godine, nije
autentični potpis lica na čije ime glasi. Proučavanjem nespornog rukopisa
S.G.a, uzetog po diktatu vještak je navela da isti nijesu najpodobnije uzeti,
obzirom da nije okrivljeni svojeručno ispisivao ime V.D., a takodje rukopis
uzet od okrivljenog nije bio najpodobniji za uporedjivanje sa ostalim podacima
o žirantu u rubrikama sporne izjave i administrativne zabrane. Medjutim, i
pored toga, vještak je izvršio uporedjivanje rukopisa kojim su popunjene
sporne rubrike u izjavi i administrativnoj zabrani, sa nespornim rukopisom
okrivljenog S.a, pa navodi da su konstatovane izrazite sličnosti rukopisa sa
rukopisom kojim je popunjena rubrika ime i prezime korisnika kredita.
Izvršenim uporedjivanjem, a na osnovu raspoloživog materijala, navela je da je
mogla doći do jedino odredjenog zaključka da je okrivljeni S.G., svojeručno
popunio rubriku, ime i prezime korisnika kredita sporne izjave žiranta broj
537/1 od 09.08.2008 godine. Mišljenja je da je sporni potpis V.D., koji se
nalazi u rubrici svojeručni potpis žiranta na izjavi žiranta "A.B." broj 537/1
od 09.08.2008 godine, nije autentičan potpis lica na čije ime glasi, dok S.G.
je, po njenom mišljenju, svojeručno popunio rubriku ime i prezime korisnika
kredita, sporne izjave žiranta broj 537/1 od 09.08.2008 godine, a navela je i
da okrivljenog ne isključuje kao mogućeg skirptara podataka o žirantu
konstatovanih na spornim izjavi i administrativnoj zabrani "A.B." broj 537/1
od 09.08.2008 godine.
U izvještaju o vještačenju broj 86/11 od 06.12.2011 godine, vještaka N.V.,
predmet kog vještačenja je bilo utvrdjivanje da li je okrivljeni S.G.,
svojeručno ispisao, u rubrici svojeručni potpis žiranta u izjavi broj 537/1
ime V.D., te da li je okrivljeni svojeručno ispisao podatke o žirantu M.O.i i
potpis u rubrici ime i prezime korisnika kredita u izjavi broj 537/1 od
09.08.2008 godine. Vještak je navela da je medjusobnim utvrdjivanjem rukopisa,
kojim je napisan sporni potpis V.D. i rukopisa kojim su popunjene rubrike sa
podacima o žirantu sporne izjave i administrativne zabrane, da su konstatovane
sličnosti koje upućuju na zaključak da se radi o rukopisu istog lica. Navele
je da je uporedjivanjem nespornog rukopisa S.G.a, sa rukopisom kojim su
napisani podaci o žirantu V.D.u, kao i potpis na izjavi broj 537/1, da su
uočene uglavnom sličnosti. Navela je da cijeneći identifikacioni značaj
konstatovanih sličnosti, da smatra da su one dovoljne za donošenje zaključka o
tome da je podatke o žirantu i potpis V.D. u rubrici svojeručni potpis
žiranta, na izjavi "A.a" broj 537/1 od 09.08.2008 godine, ispisao S.G..
Vještak je dalje navela da je proučavanjem raspoloživog, nespornog rukopisa
S.G.a i uporedjivanjem sa rukopisom kojim su napisani podaci o žirantu M.O.u u
rubrikama izjave žiranta i administrativne zabrane, da su pored razlika u
brzini i harmoničnosti uočene i značajne sličnosti. Cijeneći identifikacioni
značaj konstatovanih razlika i sličnosti, vještak smatra da su sličnosti
brojnije i zbog individualnog karaktera značanije i da su kao takve dovoljne
za donošenje zaključka da je podatke o žirantu i potpis u rubrici ime i
prezime korisnika kredita svojeručno ispisao S.G.. Vještak je dalje navela da
nije mogla sa sigurnošću zaključiti da li je okrivljeni i skripter potpisa
M.O.a, koji se nalazi u rubrici svojeručni potpis žiranta, na izjavi žiranta
"A.B." broj 537 od 09.08.2008 godine, medjutim, navela je da su u ovom potpisu
konstatovane izvjesne sličnosti zbog kojih okrivljenog S.G.a ne isključuje kao
mogućeg skriptera istih. Vještak N. je mišljenja da je podatke o žirantu i
sporni potpis V.D.a, koji se nalazio u rubrici svojeručni potpis žiranta, na
izjavi "A.B." broj 537/1 od 09.08.2008 godine, ispisao okrivljeni S.G..
Podatke o žirantu M.O.i i potpis u rubrici ime i prezime korisnika kredita na
izjavi žiranta broj 537/1 od 09.08.2008 godine, ispisao je S.G., a istog ne
isključuje kao mogućeg skriptera spornog potpisa M.O.a koji se nalazi u
rubrici svojeručni potpis žiranta, na izjavi "A.B." broj 537 od 09.08.2008
godine.
Iz izvoda iz KE na ime okrivljenog utvrđuje se da isti do sada nije osuđivan.
Tokom postupka, nesporno je utvrđeno da je okrivljenom S.G.u, od "A.B.", dana
14.09.2008 godine, odobren zajam u iznosu od 10.00,00 € dok se kao žiranti za
navedeni kredit pojavljuju M.O.a, V.D. i K.M.o.
Sporno je da li su M.O.a i V.D. pristali da budu žiranti okrivljenom S.G.u, te
da li je sadržaj u administrativnoj zabrani, izjavi žiranta odraz volja M.O.e
i V.D.a, te ko je i kada sačinio i upotrijebio navedene isprave.
Analizirajući odbranu okrivlljenog, datu tokom istražnog postupka, gdje
okrivljeni navodi da je M.O.a pristala da mu bude žirant, sud ne prihvata,
cijeneći ove navode sračunatim u cilju izbjegavanja sopstvene krivice, a
opovrgnutim iskazom svjedokinje M. i drugim izvedenim dokazima. U svojoj
odbrani na glavnom pretresu, okrivljeni se branio kako je navodno telefonom
pozvao M.O.u, saopštivši joj da želi da podigne kredit u iznosu od 10.000,00
€, nakon čega je ona navodno pristala da mu bude žirant. Pojasnio je da je on,
navodno, M.i odnio blanko dokumentaciju i to izjavu žiranta i administrativnu
zabranu, te da je nakon dva-tri dana, njega telefonom pozvala M.a, kazavši mu
da je navodno ispunila dokumetaciju, pozvavši ga da prezme dokumentaciju, što
je on navodno i učinio, a kazao je i da je on tada od M.e dobio foto-kopiju
njene lične karte.
Ove navode okrivljenog sud ne prihvata, cijeni ih smišljenim u cilju
izbjegavanja sopstvene krivice i opovrgnuti jasnim i doslednim iskazom
svjedokinje M.. Kod činjenice, da je kako je to naveo okrivljeni, svjedokinja
M. popunila sadržaj u spornim dokumentima, to bi jasno proizilazilo i da se
kasnijim vještačenjem od strane vještaka grafološke struke potvrde njegovi
navodi da je ona skripter sadržaja i potpisa u spornim dokumentima. Medjutim,
u svom nalazu vještak grafološke struke jasno je navela da M.O.a nije skripter
teksta i potpisa u spornim dokumentima. Medjutim, kod činjenice da se vještak
grafološke struke nije mogla izjasniti, niti isključiti okrivljenog kao
mogućeg skriptera teksta u spornim dokumentima, navodno izdatim od M.O.e, to
dovodeći u vezu odbranu okrivljenog i iskaz svjedokinje M. sa nalazom i
mišljenjem vještaka grafološke struke, ovaj sud je mišljenja da je okrivljeni
S.G., skripter teksta i potpisa u spornim administrativnoj zabrani i izjavi
žiranta na ime M.O.a.
Okrivljeni se brani i da je, navodno, pitao V.D.a da mu bude žirant,
prezentujući mu da želi da podigne kredit kod "A.B." u iznosu od 10.000,00 €.
Naveo je da je V. donio bjanko izjavu za žiranta i administrativnu zabranu, te
da mu je V. kasnije ove formulare ispunjene predao sa foto-kopijom svoje lične
karte. Svjedok V.D. u svom iskazu negirao je da ga je okrivljeni S.G. pitao i
tražio od njega da mu bude žirant po predmetnom kreditu. Kod činjenice, a koju
iznosi okrivljeni da je donio bjanko dokumentaciju koju je navodno popunio
svjedok V., to bi bilo životno logično i da je svjedok V., skripter teksta u
spornim dokumentima, a i potpis na tim dokumentima bi trebao da bude njegov.
Medjutim, vještak N., u svom nalazu jasno se opredijelila da V.D. nije
skripter teksta u spornim dokumentima, kao ni potpisa, dok se odredjeno
izjasnila da je upravo okrivljeni S.G., po njenom mišljenju, skripter teksta u
spornim dokumentima na ime V.D.a, kao i potpisa ovog lica na tim dokumentima.
Kod ovakvog činjeničnog stanja, sud izvodi zaključak da je upravo okrivljeni
S.G., sačinio spornu izjavu i administrativnu zabranu.
Obzirom da svjedoci M.O.a i V.D., a kako to proizilazi iz njihovih iskaza,
nijesu svojevoljno pristali da budu žiranti okrivljenom S.G.u, te kod
utvrdjene činjenice da nijesu ni svojeručno sačinili sporne dokumente, to
jasno proizilazi da je okrivljeni u sporne obrasce unio neistinite podatke,
koje neistinite isprave su ovjerene-zavedene, a njihova ovjera je i upisana u
odgovarućim knjigama OŠ "P.Ž.", pa kao takve administrativne zabrane izjave na
ime M.O.e i V.D.a, predstavljaju isprave koje je okrivljeni sačinio kao lažne
isprave.
Okrivljeni u svojoj odbrani nije sporio da je administrativne zabrane izjave
na ime M.O.e i V.D.a, predao službenicima "A.I." B. u Bijelom Polju, pa je na
taj način lažne administrativne zabrane i izjave na ime M.O.e i V.D.a,
upotrijebi kao prave.
Iz navednih razloga, ne prihvatajući odbranu okrivljenog, a iz dokaza
izvedenih tokom postupka, sud je utvrdio činjenično stanje kao u dispozitivu
optuženja, pa u opisanim radnjama okrivljenog S.a, po ocjeni ovog suda stekla
su se sva bitna obilježja bića krivičnog djela falsifikovanja iz člana 412 st.
1 Krivičnog zakonika, za koje je i oglašen krivim, jer je okrivljeni svjesno
napravio lažne isprave, jer ga M.O.a i V.D. nijesu ovlastili da u njihovo ime
sačini sporne isprave, niti da ih potpiše, a svjesno je postupao i kada je
opisane lažne isprave upotrijebio kao prave, pa je time i bio svjestan svog
djela i krivično djelo je izvršio sa direktnim umišljajem.
Za ovo krivično djelo predvidjena je kazna zatvora do tri godine.
Prilikom odlučivanja o vrsti i visini krivične sankcije, sud je cijenio sve
okolnosti iz čl. 42 Krivičnog zakonika koje utiču da kazna bude veća ili
manja, pa je od olakšavajućih okolnosti na strani okrivljenog našao da se radi
o porodičnoj osobi, ocu dvoje djece, licu lošeg imovnog stanja, koje do sada
nije osudjivano, pa je mišljenja, da sve olakšavajuće okolnosti predstavljaju
osobitro olakšavajuće okolnosti, pa se opredijelio da okrivljenom izrekne
blažu vrstu krivične sankcije, cijeneći da će se sa novčanom kaznom od
1.200,00 €, ostvariti svrha kažnjavanja predvidjena u čl. 32 KZ i time
dovoljno uticati na okrivljenog da u buduće ne vrši ova ili druga krivična
djela.
Shodno čl. 226 i 229 Zakonika o krivičnom postupku, odlučeno je u pogledu
troškova postupka, pa je okrivljeni obavezan da na ime paušala plati sudu
iznos od 25,00 €, pri čemu je sud vodio računa o složenosti i dužini trajanja
krivičnog postupka, te imovinskom stanju okrivljenog, kao i da plati troškove
vještačenja po vještaku grafološke struke isplaćenih iz predračunskih
sredstava suda, u iznosu od 313,50 €.
Iz iznijetog je odlučeno kao u izreci presude, a shodno čl. 374 Zakonika o
krivičnom postupku.
OSNOVNI SUD U BIJELOM POLJU
dana 26. 12. 2011. godine,
ZAPISNIČAR, S U D I J A,
Amra Suljević s.r. Ivan Adamović s.r.