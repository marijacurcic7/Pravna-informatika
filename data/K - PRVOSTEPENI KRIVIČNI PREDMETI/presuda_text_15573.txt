OSNOVNI SUD U ROŽAJAMA
K.br.220/12
U IME CRNE GORE
Sudija Osnovnog suda u Rožajama Milosav Zekić,uz učešće zapisničara Aide
Luboder,rješavajući po optužnom predlogu Osnovnog državnog tužilaštva iz
Rožaja Kt.br.256/12 od 26.12. 2012.godine,podnijeta protiv okrivljenog Asmira
Nurkovića iz Rožaja,zbog krivičnog djela nedavanje izdržavanja iz čl.221.st.1.
Krivičnog zakonika, održanog glavnog i javnog pretresa u prisustvu Zamjenika
ODT-a Armina Selmanovića,okrivljenog Asmira Nurkovića i zakonskog zastupnika
oštećenog maloletnog Adinzafira majka mu Misala Nurković,rodj. Zukorlić ,dana
06.03.2013.godine,donio je i javno objavio
P R E S U D U
Okrivljeni ASMIR NURKOVIĆ ,JMBG 2004985272010,od oca Meda i majke Selime
rodjene Ćeku,rodjen 20.04.1985.g.u Rožajama,sa prebivalištem u ul."Rifata
Burdžovića" bb u Rožajama, državljanin Crne Gore,razumije crnogorski
jezik,koji je i njegov jezik,pismen, završio VSS, po zanimanju profesor
,razveden, otac jednog maloletnog djeteta, zaposlen u OŠ ,,Bratstvo Jedinstvo"
Skarepača, srednjeg imovnog stanja, neosudjivan .
K R I V J E
Što je:
počev od 04.06.2011.g.pa do 02.11.2012.g.u Rožajama,ne daje izdržavanje svom
djetetu sinu-maloljetnom Nurković Adinzafiru koje je po zakonu dužan da
izdržava u iznosu od 100,00 eura ,mjesečno na ruke njegove majke Misale
Zukorlić-Nurković ,a ta dužnost mu je utvrdjena na osnovu pravosnažne i
izvršne presude Osnovnog suda u Rožajama P.br.83/11 od 18.03.2011.g.
-čime je izvršio krivično djelo nedavanje izdržavanja iz čl.221.st.1. Krivičnog zakonika
pa mu sud primjenom pomenutog zakonskog propisa i čl.4,13,15,32,36,42,52,53,54
Krivičnog zakonika i 374. Zakonika o krivičnom postupku izriče
USLOVNU OSUDU
Kojom mu utvrdjuje kaznu zatvora u trajanju od 30(trideset)dana i istovremeno
odredjuje da se kazna neće izvršiti ukoliko osudjeni u roku jedne godine ne
izvrši novo krivično djelo.
Da plati na ime troškova krivičnog postupka paušalni iznos od 40,00 eura u
korist Budžeta Crne Gore ,u roku od 15 dana po pravosnažnosti ove presude.
O b r a z l o ž e nj e
Osnovno Državno tužilaštvo iz Rožaja podnijelo je ovome sudu optužni predlog
Kt.br.256/12 od 26.12.2012.godine, protiv okrivljenog Asmira Nurkovića iz
Rožaja,zbog krivičnog djela nedavanje izrdžavanja iz čl.221.st.1. Krivičnog
zakonika(KZ).
Na glavnom pretresu Zamjenik Osnovnog državnog tužioca iz Rožaja je precizirao
činjenični opis djela kao u dispoyitivu ove presude,te da sud okrivljenog
oglasi krivim i za izvršeno krivično djelo mu izrekne uslovnu osudu kojom će
mu utvrditi kaznu zatvora u trajanju od 30 dana i istovremeno odrediti da se
kazna neće izvršiti ukoliko isti u roku od jedne godine ne učini novo krivično
djelo.
Zakonski zastupnik oštećenog maloletnog Adinzafira- majka mu Misala Nurković
rodj.Zukorlić u završnoj riječi je istakla,da se ne pridružuje krivičnom
gonjenju ODT-a u odnosu na okrivljenog ,a traži da okrivljeni plati zaostale
rate i da ubuduće redovno plaća izdržavanje.
Okrivljeni u svojoj odbrani je istakao da je sa Misalom Zukorlić zaključio
zakonski brak dana 24.07.2008.g.pred nadležnim organom SO Rožaje i da su u
braku dobili sina Adinzafira 09.02.2010.g. Da je njihov brak razveden
pravosnažnom presudom Osnovnog suda u Rožajama P.br.83/11 od
18.02.2011.g.Istom presudom njihovo dijete -sin Adinzafir je povjeren na
odgoj, vaspitanje i izdržavanje majci Misali ,a on je obavezan da na ime
doprinosa za izdržavanje svog sina plaća mjesečno po 100,00 eura na ruke
njegovoj majci do petog u mjesecu za prethodni mjesec ,počev od od
28.01.2011.g.kao dana podnošenja tužbe,pa dok za to postoje zakonski razlozi
.Da je dosada platio izdržavanje svom djetetu Adinzafiru osim nekoliko
rata.Novac je davao na ruke Misali svakog mjeseca po 100,00 eura,ali ona mu
nije ništa potpisivala prilikom predaje novca tako da nema pisani dokaz o
tome.Obećao je da će bez obzira na to uplatiti izdržavanje tj.postupiti po
presudi i platiti izdržavanje od 28.01.2012.g.pa do danas,s tim što će
zaostale rate platiti u što kraćem roku,a ubuduće će redovno plaćati mjesečne
rate.Predložio je da ga sud oslobodi od optužbe ,a ako ga oglasi krivim da ga
što blaže kazni.
Po ovoj krivično pravnoj stvari sud je izveo sledeće dokaze: saslušao svjedoka
Misalu Nurković rodj.Zukorlić,pročitao Presudu Osnovnog suda u Rožajama
P.br.83/11 od 18.03.2011.g., i presudu Višeg suda u Bijelom Polju
Gž.br.1010/11 od 04.06.2011.g. izvršio uvid u spise predmeta ovoga suda
P.br.108/12 i izvod iz kaznene evidencije na ime okrivljenog.
Cijeneći odbranu okrivljenog i sve izvedene dokaze ,kako pojedinačno tako i u
medjusobnoj vezi,u smislu čl.370.st.3.Zakonika o krivičnom postupku(ZKP),sud
je nesumljivo utvrdio činjenično stanje kao u izreci ove presude.
Naime,iz iskaza svedoka Misale Nurković,rodj.Zukorlić utvrdjeno je da je sa
okrivljenim zaključila zakonski brak 24.07.2008.g.pred nadležnim organom SO
Rožaje.U braku su živjeli do 15.03.2010.g.kada su prestali da žive zajedničkim
životom. Njihov brak je razveden pravosnažnom presudom Osnovnog suda u
Rožajama P.br.83/11 od 08.03.2011.g.Istom presudom njihovo dijete -sin
Adinzafir rodjen 09.02.2010.g.povjeren je na čuvanje,vaspitanje i izdržavanje
njoj kao majci,a okrivljeni je obavezan da na ime izdržavanja njihovog sina
plaća mjesečno iznos od 100,00 eura njoj na ruke,do petog u mjesecu za
prethodni mjesec počev od 28.01.2011.g.kao dana podnošenja tužbe,dok za to
postoje zakonski uslovi.Okrivljeni nije plaćao izdržavanje njihovom sinu na
način kako je to predvidjeno presudom i nije joj na ruke davao novac na ime
izdržavanja,niti na drugi način-preko računa iste do 02.11.2012.g.,kada je
platio jednu ratu preko njenog žiro-računa.Traži od okrivljenog da plaća
redovno izdržavanje.
Iz presude Osnovnog suda u Rožajama P.br.83/11 od 18.03.2011.g.i presude Višeg
suda iz Bijelog Polja Gž.br.1010/11 od 04.06.2011g .utvrdjuje se da je
navedenom pravosnažnom presudom razveden brak izmedju Nurković rodj.Zukorlić
Misale iz Novog Pazara i Asmira Nurkovića iz Rožaja,zaključen dana
24.07.2008.g.pred nadležnom matičnom službom Opštine Rožaje,te da se njihov
maloletni sin Nurković Adin Zafir rodjen 09.02.2010.g.povjerava na odgoj
,vaspitanje i izdržavanje Nurković rodj.Zukorlić Misali kao majci,a Asmir
Nurković se obavezuje da na ime doprinosa za izdržavanje maloletnog sina plaća
mjesečno po 100,00 eura na ruke njegovoj majci do petog u mjesecu za prethodni
mjesec, počev od dana podnošenja tužbe 28.01.2011.g.Da je prvostepenom
presudom u ovom dijelu potvrdjena, a ukinuta u dijelu održavanja ličnih odnosa
te je u ovom dijelu u ponovnom postupku presudom P.br.108/12 uredjen način
održavanja ovih odnosa djeteta sa drugim roditeljem.
Na osnovu iskaza svjedoka Misale Nurković,rodj.Zukorlić koji je sud prihvatio
kao jasan,objektivan i uvjerljiv ,navoda iz presude P.br.83/11 od
18.03.2011.g. i iskaza okrivljenog u dijelu u kojem ne spori odlučne
činjenice, nesumljivo je utvrdjeno da je okrivljeni obavezan pravosnažnom i
izvršnom presudom ovog suda P.br.83/11 od 18.03.2011.g.da na ime doprinosa za
izdržavanje svog djeteta -sina Adinzafira plaća mjesečno po 100,00 eura na
ruke njegove majke Nurković rodj.Zukorlić Misale do petog u mjesecu za
prethodni mjesec počev od 28.01.2011.g.kao dana podnošenja tužbe,pa ubuduće
dok za to postoje zakonski razlozi,te da okrivljeni nije postupio po navedenoj
presudi i da u presudi od 04.06.2011.g do 02.11.2012.g nije platio ni jednu
mjesečnu ratu na ime izdržavanja svog djeteta,na način kako je to navedeno u
presudi niti je na drugi način plaćao rate.
Sud je cijenio iskaz okrivljenog u dijelu u kojem ističe da je po navedenoj
presudi postupio i plaćao izdržavanje svom djetetu Adinzafiru tako što je
novac davao na ruke njegovoj majci,ali njegov iskaz, u ovom dijelu, sud nije
prihvatio obzirom da je isti opovrgnut iskazom svedoka Misale Nurković rodj
Zukorlić iz kojeg se nesumnjivo utvrdjuje da okrivljeni nije plaćao
izdržavanje svom maloljetnom sinu Nurković Adinzafiru na način kako je
predvidjeno u presudi Osnovnog suda u Rožajama P.br.83/11 od 18.03.2011.g
iznosu od 100.00 eura i nije joj na ruke davao navedene mjesečne iznose ,niti
preko žiro računa i sl.
U konkretnom slučaju okrivljeni je bio svestan svog djela tj.svestan da na
opisani način ne daje izdržavanje svom djetetu na način i u iznosu kako je to
utvrdjeno pomenutom presudom i to je i htio ,pa je postupao sa direktnim
umišljajem.
Dakle,u postupku je utvrdjeno da je okrivljeni počev 04.06.2011.g.pa do
02.11.2012.g.u Rožajama,ne daje izdržavanje svom djetetu sinu-maloljetnom
Nurković Adizafiru koje je po zakonu dužan da izdržava u iznosu od 100,00
eura,mjesečno na ruke njegove majke Misale Nurković rodj.Zukorlić ,a ta
dužnost mu je utvrdjena na osnovu pravosnažne i izvršne presude Osnovnog suda
u Rožajama P.br.83/11 od 18.03.2011.g.
Iz ovakvog iznijetog i utvrdjenog činjeničnog stanja nesumljivo proizilazi da
su u radnjama okrivljenog sadržani svi bitni elementi krivičnog djela
nedavanje izdržavanja iz čl.221.st.1.KZ,za koje djelo je sud istog oglasio
krivim i izrekao mu uslovnu osudu ,utvrdjujući mu pritom kaznu zatvora u
trajanju od 30(trideset)dana i istovremeno odredio da se kazna neće izvršiti
ukoliko isti u roku od jedne godine ne izvrši novo krivično djelo.
Prilikom izricanja ovakve vrste krivične sankcije sud je imao u vidu stepen
krivice okrivljenog ,stepen nastupjele posledice,okolnosti pod kojima je djelo
izvršeno držanje okrivljenog nakon izvršenog djela,cijeneći pritom kao
olakšavajuće okolnosti raniju neosudjivanost okrivljenog,te činjenicu da se
zakonski zastupnik oštećenog malol. Adinzafira nije pridružila krivičnom
gonjenju, pa je sud u nedostatku otežavajućih okolnosti našao da je imalo
mjesta izricanju ovakve vrste krivične sankcije ,ubijedjen da će upozorenje uz
prijetnju kazne u dovoljnoj mjeri uticati na okrivljenog da ubuduće ne vrši
bilo kakva krivična djela i da će vaspitno djelovati na druge da ne čine ista
ili slična djela.
Na osnovu čl.229.u vezi čl.226.st.2.tač.9.i st.3.ZKP-a sud je obavezao
okrivljenog da plati ovome sudu na ime troškova krivičnog postupka paušalni
iznos od 40,00 eura u korist Budžeta Crne Gore , a ovo imajući u vidu trajanje
i složenost krivičnog postupka ,kao i imovno stanje okrivljenog.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA,dana 06.03.2013.godine.
Zapisničar, SUDIJA,
Aida Luboder,s.r. Milosav Zekić,s.r.
PRAVNA POUKA:Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju,a preko ovog suda.