K.br.54/11 
                                                       U   IME  NARODA 
OSNOVNI SUD U NIKŠIĆU, kao prvostepeni krivični, sudija Perović Ivan,
uz sudjelovanje Ćuzović Plane kao zapisničara, odlučujući u krivičnom predmetu
okrivljenog P. D. zbog krivičnog djela ugrožavanje sigurnosti   iz čl. 168
st. 1 Krivičnog zakonika, po optužnom predlogu ODT-a Nikšić Kt.br. 837/10
od 26.01.2011.g., nakon dovršenog glavnog i javnog pretresa, dana
25.03.2011.g., u prisustvu zamjenika ODT-a K. D.i okrivljenog P.D.,  donio je
i istog dana javno objavio  
                                                                P R E S U D
U 
Okrivljeni:
P. D.     od oca R.   i majke R.rođene R., rođen ..g.  u Nikšiću, sa
prebivalištem u mjestu rođenja – ul. ., državljanin Crne Gore, nezaposlen,
neoženjen,  završio srednju školu, slabog imovnog stanja, ranije osuđivan –
presudom Vojnog suda Podgorica zbog kriv. djela iz čl. 209 st. 1 KZ SRJ – 3
mjeseca zatvora uslovno na jednu godinu,  
                                                           K r i v    je 
Što je:
Dana 9.10.2010.g. u Nikšiću ozbiljnom prijetnjom da će napasti na život i
tijelo, ugrozio sigurnost oštećenog Ž.B., na način što je naznačenog dana više
puta sa svog mobilnog telefona broj . i sa mobilnog telefona sa zaštićenim
brojem, pozivao oštećenog na njegov mobilni telefon . i upućivao uvrede i
prijetnje govoreći mu da je špijun, da će mu zabosti nož u grkljan i da će ih
sve sasjeći.  
- čime je učinio krivično djelo ugrožavanje sigurnosti iz čl. 168 st. 1
Krivičnog zakonika. 
Pa sud okrivljenom P.D.   primjenom čl. 4 st. 2, čl.42, 52, 53 i 54  Krivičnog
zakonika i čl. 364 Zakonika o krivičnom postupku, izriče  
                                                     **USLOVNU OSUDU**

S tim što mu utvrđuje  kaznu zatvora u trajanju od 40 /četrdeset/ dana pri
čemu se ova kazna neće izvršiti ukoliko okrivljeni u roku od jedne godine po
pravosnažnosti presude  ne učini novo krivično djelo.  
Obavezuje se okrivljeni da na ime troškova krivičnog postupka plati iznos od
40,00 eura, na žiro-račun ovog suda br. 832-152-32, u roku od 15 dana po
pravosnažnosti presude, pod prijetnjom prinudnog izvršenja.
O b r a z l o ž e nj e 
Optužnim predlogom ODT-a u Nikšiću Kt.br. 837/10    stavljeno je na teret
okrivljenom P. D.  izvršenje krivičnog djela koje je činjenično i pravno
opisano izrekom presude, pa je zamjenik ODT-a . D.    koji je zastupao
optužbu na glavnom pretresu ostao  pri istoj predlažući sudu u završnoj riječi
da okrivljenog    oglasi krivim i osudi po zakonu.  
Okrivljeni P. D. u svojoj odbrani negirao je izvršenje krivičnog djela
stavljenog mu na teret, navodeći da   je dana 9.10.2010.g pozvao Ž. B.,
koristeći tom prilikom mobilni telefon svoje rođake sa brojem .. Istoga je
kontaktirao iz razloga što je Ž. njegova strina bila žirant za dobijanje
kredita pa je Ž. prevarom uspio da podigne veći iznos novca od onoga na koji
se žiriranje odnosilo,a kredit nije otplaćivao već je to morala da čini
njegova strina. Pitao je Ž. zašto ne vraća novac a ovaj je počeo da mu prijeti
i on je na takve Ž. riječi uzvratio takođe prijetnjom. Tom prilikom je možda
rekao Ž. zabošću ti nož u grkljan. Desetak minuta kasnije ponovo je pozvao Ž.
ali sa zaštićenog broja i kazao mu da je policijska špijunčina uz upućivanje
prijetnji kojih se više ne može sjetiti a moguće je da mu je kazao da će ga
ubiti.
Okrivljeni  je u završnoj riječi ostao  pri iznijetoj odbrani,  ostavljajući
pitanje svoje krivice sudu na ocjenu.  
Sud je u dokaznom postupku na saglastan predlog stranaka pročitao iskaz
oštećenog Ž. B. dat na zapisniku kod istražnog sudije od 8.12.2010.g., i
pročitao izvod iz kaznene evidencije UP PJ Nikšić na ime okrivljenog.  
Oštećeni svjedok Ž. B.    u svom iskazu je naveo da je dana 9.10.2010.g.,
oko 15,30 časova pozvan od strane lica koje je počelo da mu prijeti govoreći
da će mu zabosti nož u grkljan. To lice se predstavilo kao P. D. zvani ., koji
ga je 15 – tak minuta kasnije ponovo pozvao sa zaštićenog broja i zaprijetio
mu riječima »sasjeći ću vas sve na komade a takođe mu je kazao da je špijun i
da će ga zaklati. Od ovih prijetnji osjetio je strah za sebe i svoju porodicu
pa je slučaj prijavio policiji. Istakao je da se pridružuje krivičnom gonjenju
protiv okrivljenog.  
Imajući u vidu jasan i određen iskaz oštećenog svjedoka Ž. B., sud je na
nesumnjiv način utvrdio da je okrivljeni P. D. dana 9.10.2010.g. u Nikšiću
ozbiljnom prijetnjom da će napasti na život i tijelo, ugrozio sigurnost
oštećenog Ž. B., na način što je naznačenog dana više puta sa svog mobilnog
telefona broj . i sa mobilnog telefona sa zaštićenim brojem, pozivao oštećenog
na njegov mobilni telefon . i upućivao uvrede i prijetnje govoreći mu da je
špijun, da će mu zabosti nož u grkljan i da će ih sve sasjeći, kojim radnjama
je sa direktnim umišljajem ostvario   sva bitna obilježja krivičnog djela
ugrožavanje sigurnosti iz čl. 168 st. 1 KZ.  
Sud je cijenio i odbranu okrivljenog P. D.    pa istu nije prihvatio nalazeći
da je neosnovana i sračunato data u pravcu izbjegavanja krivice.  
Naime, njegova   odbrana je opovrgnuta preciznim kazivanjem oštećenog Ž. B.
kome je sud poklonio vjeru naročito imajući u vidu da je okrivljeni po
sopstvenom priznanju bio u lošim odnosima sa oštećenim Ž. pa je samim time i
krajnje logično da se ponašao upravo onako kako oštećeni opisuje u svom
iskazu.  
Prilikom odlučivanja o  krivičnoj  sankciji, sud je okrivljenom kao
olakšavajuće okolnosti shodno čl. 42 KZ cijenio njegovo    korektno držanje
pred sudom, nezaposlenost i loše imovno stanje, dok je kao otežavajuću
okolnost cijenio raniju osuđivanost utvrđenu iz izvoda iz kaznene evidencije,
uzimajući pri tome u obzir da se ne radi o osudi za istovrsno krivično djelo,
pa je sud nalazeći da okrivljenom nije bilo nužno izricati efektivnu kaznu
zatvora budući  da su ispunjeni uslovi iz čl.53 i 54 KZ, istom izrekao
uslovnu osudu uz utvrđivanje kazne zatvora od 40 dana i vremena provjeravanja
od jedne godine, nalazeći da će se na ovaj način ostvariti svrha uslovne osude
iz čl.52 KZ u okviru opšte svrhe propisivanja i izricanja krivičnih sankcija
iz čl. 4 st. 2 KZ.  
Kako je okrivljeni oglašen krivim sud ga je shodno čl. 199 i 202 ZKP-a
obavezao na plaćanje paušlanih troškova krivičnog postupka u iznosu od 30,00
eura srazmerno složenosti i trajanju postupka te imovnim prilikama
okrivljenog.  
Iz iznijetih razloga  a primjenom čl.364 ZKP-a odlučeno je kao u izreci
presude.  
                                   OSNOVNI SUD U NIKŠIĆU,  dana
*25.03.2011.g.*
                             Zapisničar,
S U D I J A,
                           Ćuzović Plana s.r.                                             Perović Ivan  s.r.  