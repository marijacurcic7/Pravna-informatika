K.br.350/11 

                                                             **U IME CRNE GORE**

OSNOVNI SUD U NIKŠIĆU kao prvostepeni krivični, po sudiji Babovic Draganu
, uz sudelovanje K. S. kao zapisničara, rešavajući u krivičnom predmetu
okrivljenog K.J.,    zbog kriv. djela omogućavanje uživanje opojnih droga
iz čl.301. st.1. KZ, po optužnici ODT-a Nikšić Kt.br.460/11 od
10.06.2011.god., nakon dovršenog glavnog javnog pretresa, dana
06.12.2011.godine   u prisustvu zamjenika ODT-a Nikšić D. D.,  okrivljenog
i njegovog branioca F. K. adv. iz P.,   donio je i  istog dana javno objavio,  
                                                                   **P R E S U D U**

Optuženi:
           K. J.,  od oca B. i majke . rodjene U., rodjen ..godine u
Nikšiću, sa prebivalištem u Nikšiću – ul. ., državljanin Crne Goren,
nezaposlen, neoženjen, srednjeg imovnog stanja u pritvoru se nalazio od
12.05.2011.godine do 10.06.2011.godine, ranije osudjivan presudom Okružnog
suda u Beogradu K.br. 1584/08 od 29.10.2008.godine zbog kriv.djela iz čl.246/3
KZ – 40 dana zatvora.  
K r i v    j e
Što je:
Dana 12.05.2011.godine oko 20 i 20 časova u Nikšiću u podrumu zgrade u ul. .
omogućio S. V. da uživa marihuanu – supstancu koja je rješenjem o utvrdjivanju
opojnih droga , Sl. List SRJ br. 44/2002. proglašena za opojnu drugu, na način
što je na sto za kojim je u navedenom podrumu sjedio oštećeni S. V. stavio
opojnu drogu – marihuanu koju su zatim imali namjeru da zajedno uživaju, kada
su u navedene podrumske prostorije ušli radnici Uprave policije PJ Nikšić i
tom prilikom od okrivljenog K.J. oduzeli opojnu drogu – marihuanu.  
-čime je izvršio kriv.djelo omogućavanje i uživanje opojnih droga iz čl.301. st.1. Krivičnog zakonika.  
Pa sud optuženom shodno čl.4.36.42.45. i 46. Krivičnog zakonika i čl.226. 229.
374. Zakonika o krivičnom postupku.  
                                                                          O
S U DJ U J E 
Na kaznu zatvora u trajanju od 40 (četrdeset) dana koju je dužan izdržati
po pravosnažnosti presude, u koju mu se uračunava vrijeme provedeno u pritvoru
od 12.05.2011.godine od 23 I 30 časova do 10.06.2011.godine. 
Obavezuje se optuženi da na ime troškova krivičnog postupka plati iznos od
40 (četrdeset) eura u roku od 15 dana  po pravosnažnosti presude na žiro
račun ovog suda br. 832-152-32,  pod prijetnjom prinudnog izvršenja.  
O b r a z l o ž e nj e
Osnovni državni tužilac iz Nikšića, ptužnicom Kt.br. 460/11  od
10.06.2011.godine stavio je na teret okrivljenom K. J. izvršenje krivičnog
djela,  omogućavanje i uživanje opojnih droga iz čl.301.st.1.KZ, pa je
zamjenik ODT-a  D. D.  zastupajući optužni akt na glavnom pretresu ostao u
cjelosti pri optužnom aktu, te u završnoj riječi tražio  je da sud optuženog
oglasi krivim i osudi po zakonu.  
Okrivljeni K. J. u svojoj odbrani u bitnom je istakao da se dana
12.05.2011.godine nalazio u Kafiću ».....« sa svojim drugovima M. M., S. V. i
M. N. gdje su pili piće, a onda se dogovorili da podju u podrum jedne zgrade
koja se nalazila preko puta tog kafića gdje su se inače i ranije okupljali ,
da bi malo odmorili, a odatle otišli u grad, te kad su ušli u podrum on je
sjeo na nekom trosjedu, a njegovi drugovi su tu bili oko njega, neko je
stajao, neko sjedio, te je u jednom momentu došla policija i počela da ih
pretresa i u tom momentu je S. sa stola bacio neku novinu na kojoj se nalazila
marihuana na podu, a onda su policajci to pokupili sa poda pitali ih čija je
marihuana, pa se niko od njih nije izjasnio da je njihova, a onda su policajci
njega, S. i M. uhapsili te sproveli u Stanicu policije, a M. i B.su ostali na
lice mjesta kao svjedoci pretresa, te su kasnije i njih priveli u Stanicu
policije. Nakon toga njega su neki policajci odveli do njegovih kola da bi
izvršili pretres istih, te dok je on bio tamo sa policajcima Seferović je
kazao da je to njegova marihuana, odnosno da mu je on dao na uživanje. Istakao
je da mu nije poznato kako je S. došao u posjed ove marihuane, ali da mu je on
sigurno nije dao.
U završnoj riječi, kazao je da prihvata završnu riječ svog branioce,  da ne
priznaje svoju krivicu, te je predložio sudu da ga oslobodi od kazne.  
Branilac optuženog u završnoj riječi je istakla da ni jednim provedenim
dokazom nijesu potvrdjeni navodi optužnice, te da se u radnjama optuženog
nijesu stekli elementi bića krivičnog djela koje mu se optužnicom stavlja na
teret, te je predložila sudu da optuženog oslobodi od odgovornosti, a ukoliko
sud to ne učini predložila je da sud optuženog što blaže kazni, a sobzirom na
olakšavajuće okolnosti na njegovoj strani.  
U dokaznom postupku sud je saslušao oštećenog – svjedoka S. V., svjedoke M.
M., M. N., B. M., te pročitao potvrdu Uprave policije PJ Nikšić Ku.br. 235 od
12.05.2011.godine o privremeno oduzetim predmetima od okrivljenog K. J., te
izvršio uvid u fotodokumentaciju UP PJ Nikšić br. 408/11 od 12.05.2011.godine,
pročitao izvještaj UP PJ Nikšić o pleniminarnoj hemijskoj analzili od
13.05.2011.godine, pročitao izvještaj o vještačenju Uprave policije
forenzičkog centra Danilovgrad 21-2/11, te pročitao izvod iz kaznene
evidencije na ime optuženog.  
Svjedok – oštećeni S. V. u svom iskazu u bitnom je istakao, da je da se  12
maja 2011.godine u poslepodnevnim satima se našao sa njegovim drugovima M. M.,
M. B. J. K. i N. M. ispred njihove zgrade kao što su se obično tu i sastajali.
Nakon toga su neko vrijeme proveli u Kafiću ».....«, a onda su oko 19 časova
odlučili da podju u podrum njihove zgrade koja se nalazi preko puta tog
kafića. U tom podrumu su se nalazili neki trosjed, sto i komoda, na podrumu
nema vrata i tamo može da dodje ko god hoće, pa je dolazio ko god je htio. Taj
podrum je važio i kao javno mjesto za uživanje marihuane i tamo je dolazio ko
je htio da bi pušio travu – marihuanu. Istakao je da kada su došli u taj
podrum J. K.je ispod trosjeda ili negdje iz nekog ćoška izvukao neku foliju
providnu i kutiju od cigareta u kojima je bila marihuana i to je stavio na sto
koji se tu nalazio, a nakon toga onda se pojavila policija i sve ih pohapsila.
Dalje je dodao da su tamo inače došli da puše marihuanu, odnosno da kada su
ušli u podrum nije znao da će pušiti marihuanu, ali kad je J. K.  izvukao
marihuanu i stavio na sto, postalo mu je jasno da je to marihuana, a onda su
svi htjeli i da puše marihuanu. Dalje je naveo da cigari nijesu bili
pripremljeni ali da je marihuana stojala na stolu, a da su tu bile i te
kartice zvane rizle u koje se mota marihuana. Dalje je naveo da je marihuanu
pušio sam i pretežno kući ili ispred kuće, a ponekad i u društvu kad se negdje
zadesi, kao i da svi od ovih njegovih drugova puše marihuanu osim M.. Naveo je
i da ne zna ko je marihuanu donio u podrum, ali je vidio da je K.J. izvukao te
on nije suguran da li je ta marihuana K. J. ili je to neko drugu tu ostavio,
ali kako je vidio da je  J.K. izvukao iz tog ćoška ili ispod trosjeda zbog
toga pretpostavlja da je to njegova marihuana.
U završnoj riječi nije se pridružio krivičnom gonjenju protiv optuženog i nije
ispostavio imovinsko pravni zahtjev.  
Svjedok M. M. u svom iskazu u bitnom je istakao da su dana 12.05.2011.godine
on i njegovi drugovi K.J., M. N. , B. M. i V.S.  pošli u ovaj podrum koji se
nalazi u zgradi koja se nalazi preko puta Kafića ».....«, gdje su imali
namjeru da se sklone od kiše koja je tog dana padala, te su ušli u podrum,
okupili se oko jednog stola koji je bio u tom podrumu, te nije primijetio da
se na tom stolu išta nalazi do momenta dok je nekoliko policajaca ušlo u
podrum i pitali ih »šta je ovo«, a onda je on obratio pažnju i pogledao na
onaj sto , te primijetio malo marihuane u vidu prašine. Dalje je naveo da je u
jednom momentu čuo da se jedan policajac nekome obratio riječima »ne bacaj to
i odmaknite se od stola«, što su oni i učinili , a onda su ih policajci
pretresli te u stanicu priveli S., K. i M., a njega i B. su ostavili kao
svjedoke dok se izvrši pretres podruma, a nakon toga su i njih dvojicu priveli
u Stanicu policije da daju izjavu. Dalje je naveo da nije obraćao pažnju
odakle marihuana, ko je motao, ko je donio , ko je duvao, te da nije vidio
optuženog K.J. da je stavio marihuanu na sto, a da to nije mogao ni uraditi iz
razloga što je optuženi stajao pored njega, te da su se nešto čupali i gurali,
kao i da je u ovaj podrum K. J. ušao neposredno prije njega, tako da bi ga
vidio da je on tu marihuanu ostavio.  
Svjedok M. N. u svom iskazu u bitnom je istakao da je dana 12.05.2011.godine
sa svojim drugovima K. , B., S. i M. sjedio u lokalu »....«, nakon čega su
odlučili da podju u podrum zgrade koja se nalazila preko puta ovog kafića gdje
se inače većina Nikšićana okuplja i da tu nastave druženje, pa su i otišli
tamo i nakon pet minuta od njihovog dolaska u podrum došlo par policajaca, te
su odmah sa vrata rekli »dobro veče, ruke na zid » i počeli su da ih
pretresaju, a u medjuvremenu su se obratili nekog iz njegovog društva »ne
diraj ništa«. Nakon ovog pretresa njega, K. i S. su priveli u stanicu
policije, a M. i B. su ostali kao svjedoci da bi se izvršio pretres podruma. U
stanici su dali izjave, pa su K. zadržali, a njih ostale pustili kući. Istakao
je da nije vidio da je marihuanu izvadio i dao na uživanje S. K.J., a isto bi
morao vidjeti sobzirom da se K. nalazio pored njega.  
Svjedok B. M., u svom iskazu u bitnom je istakao, da je 12 maja 2011.godine u
popodnevnim satima bio sa svojim drugovima V.S. , J. K., M. M. i N. M. u
kafiću »......« koji se nalazi preko puta zgrade u kojoj stanuju u ul. ......
u Nikšiću. Tu su odlučili da iz kafića podju u podrum njihove zgrade, s tim
što je prije dolaska u podrum pošao do svog stana da večera. Nakon desetak
minuta zadržavanja u svom stanu spustio se u taj podrum gdje su bili njegovi
drugovi i nije primijetio ništa neobično, niti je na bilo šta obraćao posebnu
pažnju. Možda pet minuta posle njegovog dolaska u podrumu se pojavila
policija, te su tražili da izvade iz džepova i stave na jedan sto koji se
nalazi u tom podrumu. Istakao je da je stavljajući  na taj sto lične stvari –
mobilni telefon i cigare vidio da se na stolu nalazi nešto malo marihuane. Sem
te marihuane na stolu nije bilo ništa više, ali je policajac iz druge
prostorije koja je povezana sa ovom, odnosno iz jednog podrumskog hodnika
donio neke bobice koje su bile u nekom celofanu. Dalje je naveo da sobzirom na
poziciju na kojoj se nalazio mogao je vidjeti da je K. J. ostavio marihuanu na
sto, ali nije vidio , te mu nije poznato ko je tu marihuanu donio i ostavio na
tom stolu.  
Uvidom u potvrdu Uprave policije PJ Nikšić Ku.br. 235 od 12.05.2011.godine,
kao i fotoelaborat br. 408/11 od 12.05.2011.godine, sud utvrdjuje da je od K.
J. oduzeto 3 PVC kesice sa sadržajem suve biljne materije zelene boje , dvije
cigare ručno pravljene sa sadržajem gore navedene materije, 241 sjemenka za
koju se pretpostavlja da je sjemenka marihuane, navedenu materiju koja se
nalazila na novinskoj hartiji, više PVC kesica (krajevih kesica), koje se
koriste za pakovanje, a koja potvrda je uredno potpisana od strane D.S., a u
što se sud uvjerio i iz fotoelaborata br. 408/11.  
Iz izvještaja Forenzičkog centra Danilovgrad br. 2172/11 utvrdjeno je da je
tom centru dostavljen 1).jedan zamotuljak od plastične kese u kome se nalazi
242 sjemenka, 2).jedan ručno pravljeni zamotuljak od celofana sa sadržajem
biljne materije zelene, karakterističnog opojnog mirisa neto mase m 10,01 g,
3). rasuta biljna materija zelene boje  karakterističnog opojnog mirisa neto
mase m 5,11 grama,4). jedna korištena cigareta sa natpisom Davidov sa
sadržajem biljne materije braon boje neto mase M  0,16 grama, 5).jedan ručno
pravljeni zamotuljak od celofana sa sadržajem biljne materije zelene boje
karakterističnog opojnog mirisa neto mase m 1,04grama, 6). jedan ručno
pravljeni zamotuljak o providne folije sa sadržajem biljne materije zelene
boje karakterističnog opojnog mirisa neto mase m 1,75 grama, 7). jedna
korišćena cigareta sa natpisom Parliament sa sadržajem biljne materije braon
boje neto mase m 0,22 grama, 8). Kartice za pravljenje cigareta »Smoking red«
9). više isječaka od plastične folije. Na osnovu karakterističke morfološke
gradje navedenih elemenata u dostavljenom biljnom materijalu br. 2,3,5, i 6.
konstatovano je da isti potiču od biljke čiji je botanički naziv canabis
sativa L iz familije Canabaceae poznatije kao konoplja, marihuana, pri čemu
navedeni uzorci sadrže psihoaktivnu komponentu Tetrahidrokanabinol (THC) iznad
0,3 posto a koje supstance se nalaze na listi opojnih droga Službeni list SRJ
br.44/02.  
Imajući u vidu prethodno prezentovane dokaze, kao i odbranu optuženog sud je
na nesumnjiv način utvrdio da je optuženi dana, 12.05.2011.godine oko 20 i 20
časova u Nikšiću u podrumu zgrade u ul. . omogućio S. V. da uživa marihuanu –
supstancu koja je rješenjem o utvrdjivanju opojnih droga , Sl. list SRJ br.
44/2002. proglašena za opojnu drugu, na način što je na sto za kojim je u
navedenom podrumu sjedio oštećeni S. V. stavio opojnu drogu – marihuanu koju
su zatim imali namjeru da zajedno uživaju, kada su u navedene podrumske
prostorije ušli radnici Uprave policije PJ Nikšić i tom prilikom od
okrivljenog K. J. oduzeli opojnu drogu – marihuanu, kojim radnjama je ostvario
sva bitna obilježja krivičnog djela omogućavanje uživanje opojnih droga iz
čl.301.st.1. Krivičnog zakonika.  
Sud nije prihvatio odbranu optuženog K.J., nalazeći da je neosnovana i
sračunato data u pravcu izbjegavanja sopstvene krivice. Naime, tvrdnja
optuženog da nije posjedovao marihuanu kritičnom prilikom opovrgnuta je
iskazom svjedoka – oštećenog S. V. kojoj je sud poklonio vjeru, jer je ovaj
jasno i uvjerljivo opisao kako su navedene prilike imali namjeru da
konzumiraju marihuanu, te da je upravo K. J. ispod trosjeda ili nekog ćoška
izvadio i na sto ostavio navedenu marihuanu, a što je potvrdjeno i potvrdom o
privremenom oduzimanju predmeta od optuženog, kao i izvještajem Forenzičkog
centra  da je nakon hemijske analize navedenih uzoraka utvrdjeno i
konstatovano prisustvo canabis sativa L iz familije Canabaceae poznatije kao
konoplja, marihuana, pri čemu navedeni uzorci sadrže psihoaktivnu komponentu
Tetrahidrokanabinol (THC) iznad 0,3 posto a koje supstance se nalaze na listi
opojnih droga Službeni list SRJ br.44/02.  
Sud takodje nije poklonio vjeru iskazima svjedoka M. M., Matijašević N. i B.
M., jer ne samo da su suprotni od strane suda prihvaćenom iskazu svjedoka –
oštećenog S. V. koji na istovjetan način tokom čitavog postupka opisuje
kritični dogadjaj , već su ova lica kao prijatelji optuženog imali motiv da ne
opišu kritičan dogadjaj na vjerodostojan način.  
Kako je u toku postupka nesumnjivo utvrdjeno da je optuženi u Nikšiću u
podrumu zgrade u ul. ., omogućio S. V. da uživa marihuanu, jasno proizilazi
zaključak da je optuženi bio svjestan da S. navodi na uživanje opojne droge, a
što je i htio u čemu se ogleda njegova subjektivna veza sa bićem predmetnog
krivičnog djela manifestovana u direktnom umišljaju.  
Prilikom odmjeravanja kazne optuženog za izvršeno krivično djelo kao
olakšavajuće okolnosti na strani optuženog našao relativnu mladost, činjenicu
da se oštećeni nije pridružio krivičnom gonjenju, a raniju osudjivanost nije
cijenio kao otežavajuću okolnost. Imajući u vidu navedene okolnosti sud je
primjenom čl.36. KZ optuženog osudio na kaznu zatvora kao u izreci presude
smatrajući da je navedena kazna primijenjena težini krivičnog djela i da će na
optuženog  uticati da ubuduće ne vrši nova krivična djela i da će se na taj
način u konkretnom slučaju ostvariti svrha kažnjavanja u okviru opšte svrhe
izricanja krivičnih sankcija iz čl.4.st.2. KZ.  
Shodno čl.51 KZ, optuženom se u utvrdjenu kaznu zatvora uračunava vrijeme
provedeno u pritvoru od 12.05.2011.godine do 10.06.2011.godine.  
Pošto je optuženi oglašen krivim sud ga je obavezao da na ime troškova
krivičnog postupka plati iznos od 40,oo eura, na ime paušala kao dijela
troškova krivičnog postupka a koji iznos troškova krivičnog postupka je
srazmjeran trajanju I složenosti krivičnog postupka I imovnim prilikama
optuženog shodno čl.229. u vezi čl.226. ZKP-a .  
Sa svega izloženog primjenom čl.374. ZKP-a odlučeno je kao u izreci.  
OSNOVNI SUD U NIKŠIĆU, dana, 06.12.2011.godine.  
         Zapisničar,
SUDIJA,     
 Krištof Stanka s.r.                                                Babović
Dragan s.r.  