                                                                                            K.br. 700/11

U IME CRNE GORE
OSNOVNI SUD U NIKŠIĆU , kao prvostepeni krivični  sudija Kovačević Vesna
uz sudjelovanje N. R., kao zapisničara u krivičnom predmetu protiv optuženog
B.R., zbog kriv.djela  skidanje i povreda službenog pečata i znaka iz čl.
381.st.1.  Krivičnog zakonika po optužnom predlogu ODT u Nikšiću, Kt.br.838
/11-2, od 5.12.2011.god. nakon dovršenog glavnog i javnog pretresa dana
26.12.2011.god.. u prisustvu optuženog  i zamjenika ODT-a D. A.,   istog dana
donio je  a dana 27.12.2011.god. i javno objavio  
P R E S U D U
        Optuženi :     **B. R.** , JMBG: .,  od oca V. i majke D., rodj. V., rodj. ..god. u Nikšiću, sa prebivalištem u mjestu rodjenja Ul. ., državljanin CG, po zanimanju privatnik, oženjen-otac troje djece, završio srednju školu, ranije osudjivan presudama Okružnog suda Titograd, čl. 190.st.5. u vezi čl. 185.st.3. KZ CG – 8 mjeseci zatvora – uslovno na 2 godin, Opštinskog suda  Nikšić, K.br. 337/88, od 22.03.1989.god. zbog kriv.djela iz čl. 221.st.1. KZ CG – 30 dana zatvora. Kaznu izdržao 25.11.1989.god. uz uslovni otpust, Osnovnog suda  Nikšić, K.br. 241/92, Kž.br. 606/92, od 10.12.1992.god.  zbog kriv.djela iz čl. 210.st.1. KZCG – 60 dana zatvora, kaznu izdržao od 15.04.1993.god. do 7.06.1993.god.  Osnovnog suda Nikšić, K.br. 8/93, od 26.04.1993.god. zbog kriv.djela iz čl. 210.st.1. KZCG – 120 dana zatvora, Osnovnog suda  Nikšić  K.br. 178/92, od 19.10.1992.god. zbog kriv.djela iz čl. 185.st.3. u vezi st. 1. KZCG – novčana kazna – 5.000 dinara, Osnovnog suda  Nikšić K.v.br. 335/06, od 5.11.2006.god. zamjena novčane kazne zatvorom – 15 dana zatvora, kaznu izdržao od  15.02.2007.god. do 2.03.2007.god. po redovnom isteku, presudom Višeg suda podgorica K.br. 297/2000, od 6.04.2009.god.  zbog kriv.djela iz čl. 177/4, u vezi čl. 172/3-1 KZ RCG – 1 godina zatvora. Kaznu izdržao 31.05.2010.god. uz uslovni otpust,

K r i v    j e
Što je: 
         Neutvrdjenog dana u periodu od 29.07.2011.god. do 6.08.2011.god. u Nikšiću u svom ugostiteljskom objektu koji se  nalazi u ulici . skinuo službeni pečat koji je dana 29.07.2011.god. radi zabrane obavljanja djelatnosti, postavilo ovlašćeno službeno lice – turistički inspektor Ministarstva održivog razvoja i turizma,  
        \- čime je izvršio krivično djelo skidanje i povreda službenog pečata i znaka iz čl. 381.st.1. Krivičnog zakonika,

- Sud optuženog primjenom citiranih zakonskih odredbi i odredbi čl.4 st.2,
čl.32, 36, 42 st.1. Krivičnog zakonika i čl.226,229 i 374 st.1. ZKP-a  
O S U DJ U J E
 Na kaznu zatvora u trajanju od 45 (četrdesetpet) dana koju je optuženi dužan izdržati nakon pravosnažnosti presude.

 Obavezuje se optuženi da na ime troškova postupka uplati  iznos od 40,00 eura na ime troškova krivičnog postupka u roku od 15 dana od dana prijema pravosnažne presude pod prijetnjom prinudnog izvršenja , a na žiro-račun ovog suda br. 832-152-32.

O b r a z l o ž e n j e
ODT u Nikšiću svojim optužnim predlogom stavio je na teret optuženom  B. R.
izvršenje kriv. djela koje je činjenično i pravno opisano izrekom presude, pa
je zamjenik ODT-a D. A., zastupajući optuženi akt na glavnom pretresu ostala
pri istom tražeći da sud optuženog oglasi krivim i osudi po zakonu.
Optuženi je  u svojoj odbrani u bitnom istakao  da je vlasnik privremenog
ugostiteljskog objekta koji se nalazi u ul. Njegoševoj i da je taj objekat
vrlo često zatvarao obzirom da je ostvarivao vrlo male prihode. Jednom
prilikom radnici su ga obavijestili da je u kontroli došla turistička
inspekcija i da se objekat mora  zatvoriti s obzriom da ne posjeduje sve
papire, odnosno da ne posjeduje  upotrebnu dozvolu, pa su zatvorili objekat i
postavili pečat i upozorili ga da skidanje navedenog pečata predstavlja
krivično djelo. Nakon par dana  vidio je  kroy prozor da  je lokal poplavio
odnosno da je pukla cijev od bojlera  i bio je  prinudjen da skine službeni
pečat  i  držao ga otvorenog 2-3 dana kako bi se unutrašnjost lokala osušila,
da bi u medjuvremenu opet došla turistička  inspekcija i zatekla otvoren lokal
a što je i zapisnički konstatovala. U završnoj riječi je istakao da se kaje
zbog počinjenog krivičnog djela  ali  je bio prinudjen da otvori lokal i skine
pečat, pa je svoju odgovornost ostavio sudu na ocjenu.
           U dokaznom postupku sud je pročitao zapisnike o  inspekcijskom nadzoru Ministarstva održivog razvoja i turizma br. ., od ..god. i br. ., od 6.08.2011.god. foto dokumentaciju Uprave policije pJ Nikšić, br., od  6.08.2011.god. i pročitao  izvod iz kaznene evidencije na ime optuženog.
            Iz citiranih zapisnika o izvršenom   inspekcijskom nadzoru Ministarstva održivog razvoja i turizma br. ., od 29.07.2011.god. i br. ., od 6.08.2011.god. foto dokumentaciju Uprave policije PJ Nikšić, br. od  6.08.2011.god. sud utvrdjuje da je objekat« zatvoren i na njemu stavljen službeni znak i pečat od strane inspekcijskih organa a ponovnom kontrolom ustanovljeno da je objekat otvoren i da je učinjena povreda pečata na vratima ugostiteljkskog objekta i da su u objektu zatečena dva gosta koja su konzumirala piće.  
  Cijeneći  odbranu optuženog i dovodeći je u vezu sa  ostalim provedenim dokazima i citiranim zapisnicima o izvršenom inspekcijskom pregledu  sud je na nesumnjiv način utvrdio da je optuženi  neutvrdjenog dana u periodu od 29.07.2011.god. do 6.08.2011.god. u Nikšiću u svom ugostiteljskom objektu koji se  nalazi u ulici . skinuo službeni pečat koji je dana 29.07.2011.god. radi zabrane obavljanja djelatnosti, postavilo ovlašćeno službeno lice – turistički inspektor Ministarstva održivog razvoja i turizma,  kojim radnjama je sa direktnim umišljajem ostvario sva bitna obilježja krivičnog djela  skidanje i povreda službenog pečata i znaka iz čl. 381.st.1. Krivičnog zakonika.

  Imajući u vidu odbranun optuženog i zapisnike o inspekcijkoj kontroli, sud je izveo zaključak da je upravo optuženi lice koje je izvršilo povredu službenog pečata koji je postavljen od strane inspekcijskih organa  a što sam optuženi i ne negira a njegova odbrana da je to morao učiniti jer je vidio da plavi objekat i da ga je samo otvorio kako bi izbjegao štetu  i da se prostorija suši je nelogična , smišljena i usmjerena na izbjegavanje krivice jer i sve da su navodi tačni optuženi je bio dužan da predhodno obavijesti nadležni inspekciju kako bi isti skinuli svoj pečat a ne sam da to čini i pored upozorenja od strane inspekcije da skidanje pečata  predstavlja krivično djelo .U prilog prednjem zaključku suda je i konstatacija na zapisniku o izvršenom inspekcijskom pregledu gdje je konstatovano da su u objektu zatečena pored optuženog i dva gosta koja su konzumirala piće.

Sud je prihvatio predlog zastupnika optužbe i nije provodio dokaz saslušanja svjedoka K. M. obzirom na  utvrdjeno činjenično stanje u postupku.

Prilikom utvrdjivanja kriv.sankcije sud je na strani optuženog u smislu čl.
42. KZ, kao olakšavajuće okolnosti cijenio porodičnost-otac troje djece, loše
imovno stanje,  dok mu je od otežavajućih okolnosti cijenio njegovu raniju
osudjivanost, a što se sud uvjerio uvidom u izvod iz kaznene evidencije na ime
optuženog, pa je cijeneći prednje okolnosti na strani optuženog primjenom
čl.36 KZ optuženom utvrdio kaznu zatvora u trajanju 45 dana s mišljenjem da će
ovako izrečena kazna  na optuženog u dovoljnoj mjeri uticati da ubuduće ne
čini nova krivična djela, čime će se sa uspjehom ostvariti svrha kažnjavanja
iz čl.32 KZ, a u okviru opšte svrhe izricanja krivičnih sankcija u smislu čl.
4 st.2. KZ.
Pošto je optuženi oglašena krivom, sud ga je obavezao da na ime troškova
kriv.postupka plati iznos od 40,00 eura, a koji iznos se odnosi na ime paušala
kao dijela troškova kriv.postupka,  i isti je srazmjeran trajanju i složenosti
kriv.posutpka i imovnim prilikama optuženog, a ovo shodno čl. 226. u vezi čl.
229. ZKP-a i Uredbe o naknadi troškova u sudskim postupcima.  
        Sa svega izloženog a primjenom čl. 374. ZKP-a, odlučeno je kao u izreci.

OSNOVNI SUD U NIKŠIĆU, dana 27.12. 2011.god.g.  
Zapisničar,
S U D I J A,
Rada Nikolić,s.r.                                                      Vesna
Kovačević,s.r.  