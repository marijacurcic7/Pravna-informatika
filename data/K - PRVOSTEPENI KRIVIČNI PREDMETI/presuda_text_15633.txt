K.br.39/13
U IME CRNE GORE
OSNOVNI SUD U B.MA., po sudiji pojedincu Draganu Dašiću, uz učešće
namještenika suda Mirjane Čukić kao zapisničara, u krivičnom predmetu protiv
okrivljenog H. I., iz B, zbog krivičnog djela krađa iz čl.239. st.1. Krivičnog
zakonika, po optužnom predlogu Osnovnog državnog tužilaštva u B.,
Kt.br.4/2013, od 25. februara 2013. godine, nakon održanog glavnog i javnog
pretresa, u prisustvu zastupnika javne optužbe Savjetnika ODT - a u B. Bojović
Marka, a u odsustvu ovlašćenog predstavnika oštećenog Šik “P.” iz B. R.V.i
okrivljenog, donio je dana 01.04.2013. godine,
P R E S U D U
Okrivljeni H. I., od oca Redže i majke L., rođen .... godine, u P.– KIM, sa
prebivalištem u naselju R., u B., razumije crnogorski jezik, neoženjen,
nepismen, srednjeg imovnog stanja, neosuđivan.
KRIV JE
Što je:
Dana .... godine, oko ...časova, sa parking prostora fabrike ŠIK "P.", u
naselju R., Opština B., zajedno sa maloljetnim O.E., u namjeri da sebi pribavi
protivpravnu imovinsku korist preko ...€, sa kamiona marke "M.", reg. oznaka
AN..., vlasništvo oštećenog ŠIK "P.", oduzeo dva akumulatora marke "B.H.",
crne boje, ukupne vrijednosti ...€.
- čime je izvršio krivično djelo krađa iz čl.239. st.1. Krivičnog zakonika.
- pa ga sud primjenom navedenog zakonskog propisa, te čl.4. st.2, čl.32, 36,
42. Krivičnog zakonika i čl.226. st.2. tač.1. i 9., čl.227. st.1, čl.229.
st.1. i čl.374. Zakonika o krivičnom postupku
O S U Đ U J E
Na kaznu zatvora u trajanju od 30 /trideset/ dana.
Okrivljeni se obavezuje da na ime troškova krivičnog postupka plati iznos od
27,50 € /dvadesetsedameuraipedesetcenti/, kao i da na ime paušala plati iznos
od 30,00 € /trideseteura/, u korist budžeta Crne Gore na žiro račun broj
907-83001-19, a sve u roku od 15 dana od dana pravosnažnosti presude, pod
prijetnjom prinudnog izvršenja.
Oštećeni ŠIK "P." iz B. radi ostvarivanja imovinskopravnog zahtjeva za naknadu
štete upućuje se na parnicu.
O b r a z l o ž e nj e
Optužnim predlogom Osnovnog državnog tužilaštva u B., Kt.br.4/2013 od 25.
februara 2013. godine, stavljeno je na teret okrivljenom H. I.u, iz B., da je
izvršio krivično djelo krađa iz čl.239. st.1. Krivičnog zakonika.
Sud je donio rješenje da se glavni pretres dana 01.04.2013. godine, održi u
odsustvu okrivljenog H. I., a na osnovu čl.457. ZKP-a, obzirom da je
okrivljenom dan i čas održavanja glavnog pretresa usmeno saopšten na
prethodnom glavnom pretresu, a isti je saslušan pred Osnovnim državnim
tužilaštvom u B., te njegovo prisustvo nije bilo nužno.
U završnoj riječi zastupnik javne optužbe – Savjetnik ODT-a u B. Bojović Marko
u svemu je ostao pri podnesenom optužnom predlogu, jer je izvedenim dokazima
na glavnom pretresu u potpunosti utvrđena odgovornost okrivljenog za krivično
djelo stavljeno mu na teret. Predložio je sudu da istog oglasi krivim i
izrekne mu kaznu zatvora u trajanju od dva mjeseca.
Ovlašćeni predstavnik oštećenog SIK “P.” iz B. Račić Vukica, pridružio se
krivičnom gonjenju protiv okrivljenog H. I. i zadržao pravo da imovinskopravni
zahtjev za naknadu štete ostvari u parničnom postupku.
Okrivljeni H. I. u svojoj odbrani datoj pred Osnovnim državnim tužilaštvom u
B., na zapisniku Kt.br.4/2013 od 20.02.2013. godine, naveo je da je on dana
.... godine, oko ...čas, sa maloljetnim O.E., na parking prostoru Fabrike Sik
“P.”, u mjestu R., u B., oduzeo dva akumulatora, marke “B.H.”, crne boje.
Istakao je da je maloljetni O.E.preskočio jednu ogradu, pored koje je on
stajao, pazeći da neko ne naiđe. Nakon ... minuta, maloljetni O.E.se vratio i
najprije donio jedan akumulator, koji je ostavio kod njega da ga čuva, a potom
se vratio sa još jednim akumulatorom, kada mu je kazao da su se akumulatori
nalazili na kamionu koji je otvoren. Tada su njih dvojica uzeli po jedan
akumulator i krenuli prema njegovoj kući, ali ih je na putu zaustavila
policija, kada je maloljetni O.E.pobjegao. Naveo je da je imao namjeru da
akumulatore proda na otpadu na T.
U dokaznom postupku sud je izveo sledeće dokaze:
pročitao iskaz ovlašćenog predstavnika oštećenog Šik „P.“ iz B.- R.V., datog
na zapisniku pred Osnovnim državnim tužilaštvom u B. u predmetu Kt.br.4/2013
od 21.02.2013. godine; izvršio uvid u fotodokumentaciju Uprave policije PJ B.
br....od .... godine; pročitao nalaz i mišljenje vještaka mašinske struke
dipl.maš.ing. P.R., dat u predmetu Kt.br.4/2013; i pročitao izvještaj iz
kaznene evidencije za okrivljenog.
Nakon sprovedenog dokaznog postupka cijeneći navode optužbe, odbranu
optuženog, te izvedene pobrojane dokaze, cijeneći ih u smislu čl.16. i 370.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane i da je
okrivljeni H. I. izvršio krivično djelo krađa iz čl.239. st.1. Krivičnog
zakonika Crne Gore, koje mu je stavljeno na teret, pa ga je oglasio krivim i
krivičnopravno odgovornim jer nije bilo osnova koji bi isključivali postojanje
krivičnog djela i krivičnopravne odgovornosti okrivljenog. Sud je cijenio
odbranu okrivljenog H. I. koji je priznao da je izvršio krivično djelo
stavljeno mu na teret, zajedno sa maloljetnim O.E., a u namjeri da sebi
pribavi protivpravnu imovinsku korist. Priznanju okrivljenog sud je poklonio
punu vjeru, nalazeći da je isto neprotivurječno, logično i skladno sa
izvedenim dokazima tokom postupka. Naime, okrivljeni je priznao da je sa
kamiona vlasništvo oštećenog ŠIK "P." iz B., oduzeo dva akumulatora marke
"B.H.", sa namjerom da oduzete akumulatore proda. A takva odbrana okrivljenog
nesporno je potvrđena iskazom ovlašćenog predstavnika oštećenog ŠIK „P.“ iz B.
- Raković Vukice i fotodokumentacijom Uprave policije PJ B.br....od ....
godine. S toga, za sud je takvo priznanje okrivljenog potpuno, jer je isti
opisao cijeli kritični događaj - izvršenu krađu i namjeru da oduzete stvari
proda, radi sticanja protivpravne imovinske koristi, a u čemu je spriječen od
strane službenih lica Uprave policije PJ B..
Iz iskaza ovlašćenog predstavnika oštećenog ŠIK „P.“ iz B. - R.V., datog na
zapisniku pred Osnovnim državnim tužilaštvom u B., u predmetu Kt.br.4/2013 od
21.02.2013. godine, vidi se da su dana .... godine, sa kamiona Fabrike ŠIK
„P.“ oduzeta dva akumulatora, marke „B.H.“, crne boje. Naveo je da su im isti
akumulatori narednog dana vraćeni, uz potvrdu, od strane Uprave policije PJ
B..
Sud je cijenio iskaz ovlašćenog predstavnika oštećenog Šik „P.“ iz B. i isti
prihvatio kao dokaz. Njime je nesporno potvrđeno da je krivično djelo
stavljeno na teret okrivljenom H. I.u izvršeno dana i na mjestu koje je
navedeno u izreci presude, odnosno da su sa kamiona Fabrike ŠIK „P.“ oduzeta
dva akumulatora, marke „Blach H.“, a koja su kasnije vraćena od strane Uprave
policije PJ .B.
Iz fotodokumentacije Uprave policije PJ B. br....od .... godine, vidi se opšti
izgled lica mjesta – mjesta R., gdje se nalazi Fabrika ŠIK „P.“, iz B., kao i
bliži izgled lica mjesta - kamiona marke "M.", reg. oznaka AN..., koji je
vlasništvo oštećenog.
Navedeni dokaz sud je cijenio i isti prihvatio, jer je sačinjen od strane
nadležne državne institucije, snabdjeven je potpisima ovlašćenih lica i
pečatom državnog organa, a iz kojih je nesporno potvrđeno da se kritični
događaj desio u mjestu R., na parking prostoru fabrike ŠIK „P.“, u B., kada je
okrivljeni sa maloljetnim O.E., oduzeo navedene akumulatore sa kamiona marke
"M.", reg. oznaka AN....
Iz nalaza i mišljenja vještaka mašinske struke dipl.maš.ing. Radojice Pešića,
datog u predmetu Kt.br.4/2013, vidi se da je vrijednosti jednog akumulatora od
...Ah, na dan izvršenja krivičnog djela iznosila ... eura i da je vrijednost
akumulatora od ... Ah, na dan izvršenja krivičnog djela iznosila ... eura, te
da je ukupna vrijednost oduzetih stvari na dan izvršenja krivičnog djela
iznosila ...eura.
Navedeni nalaz i mišljenje sud je u potpunosti prihvatio, jer isti potiče od
strane kompetentnog i stručnog lica, u skladu je sa pravilima nauke i struke.
Na osnovu istog je nesporno utvrđena vrijednost dva akumulatora marke "B.H.",
koje je okrivljeni kritične prilike oduzeo sa kamiona marke "M.", reg. oznaka
AN..., koji je vlasništvo oštećenog ŠIK "P.".
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog H. I. stekla sva bitna obeležja bića krivičnog
djela krađa iz čl.239. st.1. Krivičnog zakonika, koje mu je stavljeno na
teret. Naime, nesporno je utvrđeno da je okrivljeni H. I. dana .... godine,
oko ...časova, sa parking prostora fabrike ŠIK "P.", u naselju R., Opština B.,
zajedno sa maloljetnim O.E., u namjeri da sebi pribavi protivpravnu imovinsku
korist preko ...€, sa kamiona marke "M.", reg. oznaka AN..., vlasništvo
oštećenog ŠIK "P.", oduzeo dva akumulatora marke "B.H.", crne boje, ukupne
vrijednosti ...€. Sud je u činjeničnom opisu krivičnog djela dodao riječi
“preko ...€“. Istina, vrijednost protivpravno otuđenih pokretnih stvari – dva
akumulatora marke „B.H.“ na prelazi iznos od ...eura, a što je nesporno
utvrđeno iz nalaza i mišljenja vještaka mašinske struke dipl.maš.ing. R. P..
Međutim, stanovište suda je da okrivljenom H. I.u nije bila poznata prava
vrijednost oduzetih akumulatora, već da je on imao namjeru da prodajom
navedenih akumulatora pribavi protivpravnu imovinsku korist preko ...€. S toga
vrijednost akumulatora ne može uticati na drugačiju pravnu kvalifikaciju
krivičnog djela stavljenog na teret okrivljenom. Do ovog zaključka sud je
prvenstveno došao na osnovu odbrane okrivljenog koji je priznao izvršenje
navedenog krivičnog djela, a koju je sud u potpunosti prihvatio. Okrivljeni je
detaljno opisao kritični događaj - krađu predmetnih akumulatora i namjeru da
iste proda, a u čemu je spriječen od strane službenih lica Uprave policije PJ
B.. Naprijed navedeno proizilazi i iz dokaza izvedenih tokom postupka, i to
iz: fotodokumentacije Uprave policije - PJ B.br....od .... godine i iz iskaza
ovlašćenog predstavnika oštećenog ŠIK „P.“ iz B. - R. V.. Kako je nesporno
potvrđeno, kod okrivljenog H. I. postojala je namjera da oduzete stvari proda
i da na taj način ostvari protivpravnu imovinsku korist preko ...€, čime su
ispunjeni svi bitni elementi za postojanje krivičnog djela koje mu se stavlja
na teret, te samim tim i za njegovu krivičnopravnu odgovornost. Te je nesporno
da je okrivljeni postupao sa direktnim umišljajem, sa namjerom da preduzetim
radnjama – oduziM.jem tuđih pokretnih stvari sebi pribavi protivpravnu
imovinsku korist, čime je htio postizanje zabranjene posledice, pa se na taj
način u preduzetim radnjama okrivljenog stiču sva bitna obilježja krivičnog
djela krađa iz čl.239. st.1. Krivičnog zakonika.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom H. I.u, za naprijed
navedeno krivično djelo sud je imao u vidu sve okolnosti u smislu čl.42.
Krivičnog Zakonika. Tako je od olakšavajućih okolnosti na strani okrivljenog,
sud cijenio i uzeo u obzir da je nezaposlen, te da do sada nije osuđivan kao
počinilac krivičnih djela, dok otežavajućih okolnosti na njegovoj strani nije
bilo, pa mu je na osnovu čl.36. Krivičnog Zakonika, izrekao kaznu zatvora u
trajanju od 30 /trideset/ dana. Po mišljenju suda izrečena kazna je srazmjerna
težini izvršenog krivičnog djela i stepenu krivične odgovornosti okrivljenog
H. I., pa će se ovako izrečenom kaznom u okviru opšte svrhe izricanja
krivičnih sankcija predviđenih čl.4. st.2. Krivičnog Zakonika, postići svrha
kažnjavanja propisana čl.32. istog Zakonika. Osnovano se može očekivati da će
izrečena kazna pozitivno djelovati na prevaspitavanje okrivljenog H. I. i da
će ista na njega uticati da ubuduće ne vrši krivična djela.
Odluka o troškovima krivičnog postupka u iznosu od 27,50 €
/dvadesetsedameuraipedesetcenti/, zasnovana je na odredbi čl.226. ZKP-a i
predstavlja izdatke koje je sud imao kao naknadu i nagradu angažovanom
vještaku mašinske struke dipl.maš.ing. Pešić Radojici, dok je paušalni iznos
odmjeren s obzirom na trajanje i složenost krivičnog postupka, te imovnog
stanja okrivljenog.
Oštećeni ŠIK "P." iz B. radi ostvarivanja imovinskopravnog zahtjeva za naknadu
štete upućuje se na parnicu.
S iznijetih razloga odlučeno je kao u izreci presude.
OSNOVNI SUD U BERANAMA.
Dana, 01.04.2013. godine.
ZAPISNIČAR S U D I J A
Mirjana Čukić Dragan Dašić
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/osam/ dana od dana prijema pismenog
otpravka, preko ovog suda u dva primjerka.