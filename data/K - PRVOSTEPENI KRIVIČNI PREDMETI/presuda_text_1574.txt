K. br. 260/2010  
U IME NARODA  
VIŠI SUD U PODGORICI, u vijeću sastavljenom od sudije Ane Vuković, kao
predsjednika
vijeća i sudija porotnika Ivanović Ilije i Kujović Željka, kao članova vijeća,
uz učešće zapisničara
Mirele Piper, u krivičnom predmetu protiv optuženog M. D., iz Podgorice zbog
krivičnog djela
razbojništvo iz čl. 242 st. 2 u vezi st.1 Krivičnog zakonika, odlučujuči po
optužnici VDT-a
Podgorica, Kt. br. 205/10 od 12.10.2010. godine, nakon održanog glavnog javnog
pretresa dana
17. 11. 2010. godine, u prisustvu zastupnika optužbe Veljka Rutovića,
zamjenika VDT-a
Podgorica, optuženog M. D., njegovog branioca L. Š., advokata iz Nikšića,
nakon tajnog vijećanja
i glasanja, donio je, a dana 19. 11. 2010. godine javno objavio
P R E S U D U
OPTUŽENI:
M. D., rođen..... godine u N., sa prebivalištem u P., ul. VI C. br....,
nezaposlen, dobrog imovnog
stanja, završio srednju školu, oženjen, otac jednog djeteta, osuđivan presudom
Osnovnog suda u
Kotoru K br. 236/08 od 14.11.2008 godine zbog krivičnog djela iz člana 339 st
1 KZ, izrečena
uslova osuda 3 mjeseca zatvora uslovno na 1 godinu i 6 mjeseci i presudom
Osnovnog suda u
Nikšiću K br. 286/07 od 26.02.2009 godine zbog krivičnog djela iz člana 240 st
1 KZ, na kaznu
zatvora u trajanju od 3 mjeseca, u pritvoru od 06.09.2010. godine od 17,00 h
pa nadalje
K r i v je
Zato što je:
Dana 04.09.2010. godine, oko 01,00 časova u ul. Vojislavljevića, br. 30 u
Podgorici, upotrebom
sile protiv oštećene D. R., oduzeo tuđe pokretne stvari, čija vrijednost
prelazi iznos od 3.000,00 €,
u namjeri da njihovim prisvajanjem sebi pribavi protivpravnu imovinsku korist,
na način što je u
trenutku kada je oštećena ušla u ulaz zgrade u kojoj stanuje, istu fizički
napao i zadao joj više
udaraca šakama u predjelu glave, a zatim joj oteo tašnu u kojoj se nalazilo
2.000,00 € gotovog
novca, mobilni telefon marke »Nokia«, zlatni nakit i to 4 para minđuše od
kojih je jedan par sa
plavim kamenom€, zlatni prsten sa plavim kamenom, komplet od žutog zlata
mindjuše, prsten i
privjezak, protkan sa zelenožutim kamenčićima, lanac od žutog zlata, dugačak,
srednjeg pleta na
kojem je bio privezak u obliku fudbala sa plavim kamenom, zlatni medaljon
(žuto zlato) jajastog
oblika, sa izgraviranim slikama i dvije zlatne minđuše, pola žuto zlato, a
pola platina, trouglastog
oblika, vrijednosti 1.970,00€, kao i lična dokumenta, nakon čega je sa
oduzetim i prisvojenim
stvarima ušao u vozilo marke »Alfa Romeo 147« reg. oznake PG CN 982 kojim se
prethodno
dovezao i pobjegao sa mjesta izvršenja
- čime je izvršio krivično djelo – razbojništvo iz čl.242 stav 2 u vezi stava
1 Krivičnog
zakonika,
pa ga sud, primjenom citirane zakonske odredbe, te čl. 2, 4, 5, 15, 32, 33,
36, 42, i 51
Krivičnog Zakonika, te čl. 202, i 364. Zakonika o krivičnom postupku,
O S U Đ U J E
Na kaznu zatvora u trajanju od 2 (dvije ) godine, u koju kaznu se uračunava
vrijeme
provedeno u pritvoru od 06.09.2010. godine od 17,00h pa nadalje.
2
Dužan je optuženi, na ime troškova krivičnog postupka- paušala uplatiti ovom
Sudu, iznos
od 292,50 €, u roku od 15 dana po pravosnažnosti presude.
O b r a z l o ž e n j e  
Optužnicom Višeg državnog tužioca u Podgorici Kt.br. 205/10 od 12.10.2010.
godine, optuženom
M. D. stavljeno je na teret da je izvršio krivično djelo razbojništvo iz čl.
242 st. 2 u vezi st. 1
Krivičnog zakonika. Zastupnik optužbe je u završnoj riječi ostao u cjelosti
pri podignutoj
optužnici, budući da je provedenim dokazima utvrđeno da je optuženi izvršio
krivično djelo
stavljeno mu na teret i predložio sudu da optuženog oglasi krivim i osudi po
zakonu.
Optuženi M. D. je u odbrani pred ovlašćenim službenikom policije, datoj u
prisustvu branioca
određenog po službenoj dužnosti, naveo da je iznajmio vozilo «Alfa 147» reg.
oznake PG CN 982
kod M. B., o čemu posjeduje ugovor te da je najam vozila platio njegov kum B.
M.. Dana
03.09.2010. godine oko 14,00h navedenim vozilom «Alfa 147»pošao je za Nikšić,
da bi se
pozdravio sa B. Z. koji je trebao da putuje za Pariz. U Nikšiću je bio sve do
oko 21,00h, a nakon
toga se vratio u Podgoricu, gdje je po dolasku navedeno vozilo parkirao pored
Doma zdravlja u
naselju Konik u ulici Žrtava Fašizma, budući da nije bilo mjesta za parking
ispred kuće u kojoj
živi. Dolaskom kući zatekao je taštu koja je čuvala njegovu ćerku, dok mu je
žena bila na poslu.
Iste večeri oko 22,30h supruga je došla sa posla pa su ostali budni do 00,30h,
nakon čega su pošli
na spavanje. Dana 04.09.2010. godine oko 12,00h, pošao je za Budvu da se vidi
sa kumom,
odakle se vratio oko 18,00h da bi se odazvao pozivu policije. Dalje je naveo
da je predmetno
vozilo koje je iznajmio od renta-car agencije bilo stalno kod njega, izuzev
dana 02.09.2010. godine
kada ga je dao jednom drugu u Nikšiću, koji ga koristio samo 15 minuta.
Pojasnio je da je zadnjih
godinu dana u svađi sa tetkom, oštećenom D. R., a sve iz razloga što se
oštećena miješala u
njegov privatni život. Istakao je da se u periodu od 03.09.2010. godine, nakon
22,00 h, pa do
04.09.2010. godine do 12,00 časova, nalazio u svojoj kući. Prilikom saslušanja
pred istažnim
sudijom Osnovnog suda u Podgorici, optuženi je ponovio ranije navode odbrane,
pojašnjavajući
da je kritične večeri predmetno vozilo parkirao ispred Doma zdravlja, u
naselju Konik, negdje
oko 22,00h, gdje je vozilo stajalo do sjutradan i nije ga koristio, dodajući
da su se ključevi od
vozila nalazili kod njega u kući. Dalje je naveo da sa oštećenom, koja je
inače njegova tetka,
majčina sestra, ne govori već godinu dana, iz razloga što se oštećena miješala
u njegov privatni
život, te da je jednom prilikom policija reagovala po prijavi oštećene, jer je
izbacio iz stana, nakon
čega je oštećena pozvala policiju. Naveo je da oštećena živi u Njemačkoj, te
da ima stan u naselju
Zabjelu u zgradi zvanoj «Seljanka», ističući da nije jedini član porodice koji
ne komunicira sa
oštećenom iz navedenih razloga. Na ponovnom saslušanju pred istražnim sudijom
Osnovnog suda,
optuženi je ponovio navode svoje ranije odbrane, pojašnjavajući da je vozilo
iznajmio od Renta car
agencije dana 31. avgusta 2010.godine, oko 15,00h do 16,00h, te da je vozilo
bilo kod njega, dok
mu ga policija nije oduzela. Naveo je da nema izjašnjenje o tome zašto je JPRS
uređaj pokazao da
navedeno vozilo nije bilo locirano ispred Doma zdravlja na Koniku, kako je to
tvrdio u svojoj
odbrani. Prilikom saslušanju pred istražnim sudijom Višeg suda u Podgorici,
optuženi je
ponovio ranije navode odbrana, ističući da nije izvršio predmetno krivično
djelo jer je u kritično
vrijeme bio u svojoj kući. U odbrani na glavnom pretresu, priznao je izvršenje
krivičnog djela
stavljenog mu na teret, objašnjavajući da je oštećena D. R. njegova tetka, sa
kojom već deset
godina, ni on, ni njegova porodica nijesu u dobrim odnosima iz razloga što se
oštećena uvijek
miješala u tuđe živote,u njegov kao i brak njegovih roditelja. Zbog takvih i
sličnih stvari, kao i
niza raznih neprijatnosti, bio je čak primoran da je jednom prilikom i izbaci
iz kuće. Istakao je da
je par dana prije kritičnog događaja, iznajmio predmetno vozilo marke «Alfa
Romeo» od
navedene firme u Podgorici, sa kojim vozilom se kritične večeri, negdje posle
ponoći, odvezao do
jednog restorana, gdje je pretpostavio da će oštećena biti prisutna, a kako je
tu nije zatekao,
odvezao se do zgrade zvana «Seljanka», u naselju Zabjelo, u kojoj oštećana
stanuje, tu je sačekao i
3
kada je oštećena ušla u ulaz navedene zgrade, ušao je i on za njom. Kritičnom
prilikom bio je
maskiran, imao je na glavi kapuljaču od trenerke, i podignutu rolku uz vrat i
preko lica, tako da mu
se lice nije vidjelo. Gurnuo je oštećenu i oteo joj torbu koju je oštećana
imala tada sa sobom, ali je
nije udarao, nakon čega je oštećena pala, a on je sa torbom izašao iz ulaza i
navedenim vozilom
napustio lice mjesta. Usput je zaustavio vozilo na mostu u blizini nekadašnje
zgrade «Titeks», iz
torbe je uzeo nešto novca, i to 2,3 novčanice u apoenima od 50eura, i dvije
novčanice od po 20
eura, a zatim je bacio torbu, ističući da nije provjeravao ostalu sadržinu
torbe, tako da ne zna što
se još nalazilo u torbi, ne sporeći da su se u navedenoj torbi nalazile i
ostale stvari navedene u
optužnici. Naveo je da je ovako postupio samo da bi se osvetio oštećenoj za
navedeno ponašanje
prema njemu i njegovoj porodici. Objašnjavajući razlike u kazivanjima u ranije
datim odbranama
i prilikom saslušanja na glavnom pretresu, optuženi je naveo da je tačno je
sve što je naveo u
odbrani na glavnom pretresu, te da je bio ljut na oštećenu kojoj je samo želio
da se osveti, zbog
čega je ranije negirao izvršenje predmetnog krivičnog djela.
U završnoj riječi, prihvatajući u cjelosti završnu riječ svog branioca, ostao
je pri navodima ranije
iznijete odbrane.
Branilac optuženog je u završnoj riječi naveo da je optuženi u cjelosti
priznao izvršenje
predmetnog krivičnog djela, pri tom naglašavajući motiv koji ga je naveo i
podstakao da djelo
izvrši. Predložio je da sud kao osobito olakšavajuće okolnosti prilikom
odlučivanja o kazni, uzme
u obzir priznanje optuženog i njegovo iskreno kajanje zbog učinjenog, kao i
činjenicu da je
optuženi relativno mlad, te da je oženjen i otac jednog maloljetnog djeteta.
Sud je u dokaznom postupku saslušao svjedoke M. T., D. N. i G. N., pročitani
su zapisnik o
uvidjaju Ku.br. 796/2010 od 08.07.2010. godine, pročitan je ugovor o najmu
vozilu »Alfa Romeo
147« reg. Oznake PG CN 982 broj 001866, zaključen između DOO » Number One«
Podgorica i
M. D., nalaz i mišljenje sudskog vještaka medicinske struke prof.dr D. Č.,
specijaliste za sudsku
medicinu, Ki.br.10/245 od 23.09.2010. godine, nalaz i mišljenje sudskog
vještaka finansijske
struke M. F. Ki.br.10/245 od 28.09.2010. godine, izvršen je uvid u
fotodokumentaciju UP PJ
Podgorica broj 17-28-244-1749/2218 od 04.09.2010. godine i u fotodokumentaciju
UP PJ
Podgorica broj 17-28-244-1755/2228 od 06.09.2010. godine, pročitana je
istorija kretanja
putničnog vozila marke »Alfa romeo 147«, sive boje, reg.oznake PG CN 982, u
periodu
01.09.2010. do 06.09.2010. godine, sačinjena na osnovu GPRS sistema koji je
ugrađen u vozilo,
pročitan je izvod iz kaznene evidencije izdat od UP PJ Nikšić od
04.10.2010.godine na ime
optuženog.
Cijeneći navode optužbe i odbrane, te provedene dokaze, kako pojedinačno, tako
i u njihovoj
medjusobnoj povezanosti, Sud nalazi da je optuženi izvršio krivično djelo
stavljeno mu na teret, na
način, vrijeme i mjesto, kako je to bliže predstavljeno izrekom ove presude,
pa ga je oglasio krivim
i krivično - pravno odgovornim.
Svjedokinja M. T. je prilikom saslušanja pred istražnim sudijom Osnovnog suda
u Podgorici,
navela da je negdje početkom septembra vidjela da optuženi koji je njen suprug
koristi vozilo sive
boje, njoj nepoznate marke, za koje joj je rekao da je vlasništvo njegovog
druga B., kojeg ona ne
poznaje. Dana 02.09.2010. godine, optuženi je pošao za Nikšić ovim istim
vozilom da se vidi sa
kumom, koji živi u Nikšiću. Ona je tog dana bila na poslu i po povratku sa
posla kući je došla u
22,30 časova, gdje je zatekla optuženog. Dana 03.09.2010. godine, negdje oko
14,00h, optuženi joj
je rekao da ide za Nikšić, a ona je pošla na posao. Kada se vratila sa posla,
oko 22,30h , optuženog
je takodje zatekla kod kuće. Navela je da ne može da se izjasni da li je
prilazeći kući primijetila
predmetno vozilo iz razloga što je u blizini njihove kuće, bilo parkirano puno
vozila. Optuženi joj
je tada rekao da je došao kući oko 22,00h, nakon čega su gledali TV a zatim su
oko 00,30h pošli
na spavanje. Istakla je da te večeri optuženi nije izlazio iz kuće,
pojašnjavajući da je optuženi
4
izašao iz kuće da bi ona to morala osjetiti, budući da ima lak san zbog
djeteta. Sjutradan ujutru,
04.09.2010. godine, optuženi joj je rekao da ide za Nikšić ili Budvu, da bi se
vido sa drugom
M..Pojasnila je da je prije otprilike 7-8 mjeseci oštećena bila kod njih na
stan, kada sse posvađala
sa ona i optuženim, koji joj je rekao da se ne miješa u njihov život i da
izađe napolje, nakon čega
je oštećena pozvala policiju. Na glavnom pretresu, ponovila je navode svog
ranijeg iskaza,
pojašnjavajući da su kritične večeri negdje oko 24,00h do 00,30h,ona i njen
suprug legli da
spavaju, ističući da ne može da tvrdi da je optuženi tokom noći ustajao,
odnosno da ne zna što se
dalje dešavalo. Objašnjavajući razlike u kazivanjima, navela je da je tačno da
ima bebu, i da ima
lak san, te da ponovo tvrdi da optuženi nije kritične večeri izlazio iz
njihovog stana, odnosno da
tako nešto to nije čula.
Svjedok D. N. je prilikom saslušanja pred istražnim sudijom Osnovnog suda u
Podgorici, naveo da
je vlasnik i izvršni direktor renta car agencije «Number 1», koja se nalazi u
Podgorici, a koja se
bavi iznajmljivanjem vozila pravnim i fizičkim licima. U predmetno vozilo
„Alfa Romeo“ je prije
dvije godine posredstvom firme „Satfork“ ugradio GPRS uređaj, koji omogućava
praćenje kretanje
navedenog vozila bilo gdje. Naveo je da je dana 31. avgusta 2010. godine,
optuženi M. kod
njegovog radnika iznajmio navedeno vozilo o čemu je sačinjen ugovor o najmu,
koji je potpisan
od strane njegovog radnika i optuženog koji je tada priložio fotokopiju svojih
dokumenata. Dana
05.09.2010. godine, obaviješten je od strane policije da je navedeno vozilo
oduzeto, jer je
upotrijebljeno u izvršenju krivičnog djela i obavijestili su ga da se vozilo
nalazi na parking
prostoru PJ Podgorica. Nakon toga, pošao je u policiju i dostavio im istoriju
kretanja vozila sa
fotografijama vozila. Prilikom saslušanja na glavnom pretresu, ponovio je
navode svog ranijeg
iskaza, dodajući da mu je desetak dana nakon kritičnog događaja, predmetno
vozilo vraćeno od
strane policije.
Svjedok G. N. je prilikom saslušanja pred istražnim sudijom Osnovnog suda u
Podgorici i na
glavnom pretresu naveo da se dana 04.09.2010. godine, negdje oko 01,15h kretao
u pravcu svoje
kuće iz grada, te da je dolaskom ispred kapije bilo parkirano vozilo, „Alfa
romeo“ reg.oznake PG
CN, dok se brojeva nije mogao sjetiti, koje mu je sprečavalo ulazak svojim
vozilom u dvorište.
Prilikom obilaska ovog vozila, vidio je da su spuštena stakla na vratima
vozača i suvozača, i da u
vozilu nije bilo nikoga.. Nakon ulaska u kuću, a nakon nekih 5-10 minuta,
začuo je kako neka žena
doziva u pomoć, ali na to nije obraćao pažnju, niti je izlazio iz kuće, da
vidi što se dešava.
Iz citiranog zapisnika o uvidjaju utvrdjeno je da su ovlašćena službena lica
UP PJ Podgorica
dana 04.09.2010. godine u 02,20 časova izvršili uviđaj lica mjesta koje se
nalazi u ulazu stambene
zgrade br.30 u ulici V., u P.. Do lica mjesta dolazi se sa dvorišne strane,
gdje se nalazi parking za
vozila, Ispred natkrivenog ulaza nalaze se tri stepenice a zatim ulazna vrata
u kombinaciji staklometal,
sa staklenom površinom, zaštićenom pletenom metalnom mrežom. Po ulasku unutar
zgrade,
sa lijeve strane, pored zatvorenog krila vrata zatečena je najlonska kesa sa
natpisom „Mex“, kao i
odbačeni sendvič, dok je na kamenoj ogradi unutrašnjeg stepeništa zatečena
polomljena sijalica.
Kriminalistički tehničar je izvršio pregled lica mjesta, i nije pronašao
tragove podobne za
identifikaciju počinioca. O pregledu lica mjesta, sačinijen je fotoelaborat
koji je sastavni dio
zapisnika.
Iz citirane službene zabilješke utvrdjeno je da je sačinjena od ovlašćenog
policijskog službenika
UP PJ Podgorica dana 04.09.2010. godine, povodom privremenog oduzimanja vozila
«Alfa romeo
147», sive boje, reg.oznake PG CN 982, vlasništvo renta car agencije DOO
«Number 1», od M.
D..
Iz citiranog ugovora o najmu, utvrđeno je da je sačinjen dana 31.08.2010.
godine, kao i da je
potpisan od strane optuženog M. D. koji je preuzeo vozilo «Alfa romeo 147»,
reg oznake PG CN
982, broj 001866i od ovlašćenog lica renta-car agencije «Number 1»,.
5
Iz citiranog nalaza i mišljenja sudskog vještaka medicinske struke prof.dr D.
Č., utvrđeno je da
je oštećena D. R. u predmetnom dogadjaju zadobila povrede nagnječenja glave u
desnom tjemeno
sljepoočnom predjelu, krvni podliv u lijevom sljepoočnom predjelu, ranu
razderotinu na zadnjoj
strani lijeve ušne školjke, kao i oguljotinu u nadlopatičnom predjelu.
Navedene povrede, u vrijeme
nanošenja, pojedinačno i zbirno, kvalifikuju se kao laka tjelesna povreda i
nastale su višekratnim
djelovanjem tupine zamahnutog mehaničkog oruđa, u koje spada šaka stisnuta u
pesnici, kamen i
dr.
Iz citiranog nalaza i mišljenja sudskog vještaka finansijske struke M. P.,
utvrđeno je da je je
vještak vridjenost oduzetih stvari mobilnog telefona marke «Nokia» procjenio
na iznos od 40 €, 4
para minđuše od kojih je jedan sa plavim kamenom- na ukupan iznos od 190 €,
zlatni prsten sa
plavim kamenom-110 €, komplet od žutog zlata mindjuše, prsten i privjezak,
protkan sa
zelenožutim kamenčićima na 550 €, lanac od žutog zlata, dugačak, srednjeg
pleta na kojem je bio
privezak u obliku fudbala sa plavim kamenom-600 €, zlatni medaljon (žuto
zlato) jajastog oblika,
sa izgraviranim slikama 280 € i dvije zlatne minđuše, pola žuto zlato, a pola
platina, trouglastog
oblika na iznos od 200 €. Cijene oduzetih stvari su prosječne cijene istih ili
sličnih stvari u
nekoliko maloprodajnih radnji na dan izvršenja krivičnog djela, gdje se
prodaju nakit od zlata i
drugih plemenitih materijala, tako da je iznos ukupno oduzetih i prisvojenih
stvari 3.970,00 Eura, i
to: gotovog novca 2.000,00eura i navedenih stvari 1.970,00eura.
Date nalaze i mišljenja, na koji stranke nijesu imale primjedbi, sud je u
cjelosti prihvatio kao
stručne, objektivne i u skladu sa ostalim provedenim dokazima.
Uvidom u citiranu fotodokumentaciju, utvrdjeno je da je na osam fotografija u
boji prikazan
spoljašnji i unutrašnji izgled ulaza u navedenu zgradu, u ulici V., br.30 u P.
i tragovi zatečeni na
licu mjesta prilikom vršenja uvidjaja.
Iz citirane istorije kretanja putničkog motornog vozila marke «Alfa Romeo
147», sive boje,
reg.oznake PG CN 982, u periodu od 01.09.2010. do 06.09.2010. godine, koji je
sačinjen na
osnovu sistema GPRS, koji je ugrađen u vozilo, utvrđeno je da je u ulici V. u
Podgorici dana
03.09.2010.godine, u 23:30:08h do 23:31:47h registrovano stajanje navedenog
vozila, a da je
04.09.2010. godine, na istoj adresi u 00:09:53h registrovano kretanje vozila,
u 00:09:54h stajanje
navedenog vozila, koje je zatim nastavilo kretanje ul. Radosava Burića, Kralja
Nikole, Bratstva
Jedinstva, Oktobarske Revolucije, Vlada Martinovića, Petra Prlje i 8 marta,
Buda Tomovića
Bulevara Džordža Vašingtona, Bulevara sv. Petra Cetinjskod, ul. Ivana
Milutinovića i
Karadjordjevom, da bi se vozilo u ulici Vuka Karadžića u Podgorici navedenog
datuma u
zaustavilo .
U citiranoj fotodokumentaciji UP PJ podgorica od 06.09.2010 godine, dat je
kompijuterski
prikaz kretanja predmetnog vozila u kritičnom periodu i opisanih pozicija gdje
je vozilo bilo
zaustavljeno.
Činjenično stanje iz izreke presude utvrdjeno je provedenim dokazima.
Optuženi je u odbrani datoj na glavnom pretresu detaljno opisao način, vrijeme
i mjesto izvršenja
predmetnog krivičnog djela, objašnjavajući da je u ranijim odbranama negirao
navode optužbe
isključivo iz razloga što je htio da se osveti oštećenoj zbog ranijih
neprijatnosti koje je oštećena
pričinjavala njemu i njegovoj porodici. Navodi odbrane optuženog iznijete na
glavnom pretresu, u
bitnom su potkrijepljeni provedenim dokazima. Naime, da je optuženi dana
03.09.2010. godine,
predmetno putničko vozilo «Alfa Romeo», reg.oznake PG CN 982, iznajmio od
navedene Renta
car agencije, utvrdjeno je iz citiranog ugovora i iskaza svjedoka D., a da se
istim vozilom optuženi
6
kritične večeri dovezao do kritičnog mjesta utvrdjeno je iz citiranog
izvještaja o kretanju
predmetnog vozila, u kojem je dat detaljan prikaz kretanja predmetnog vozila u
kritičnom periodu,
što je omogućeno ugradjenim JPRS uredjajem koji je registrovao sve destinacije
kretanja vozila
kao i opisane zaustavne pozicije. Takodje i iz iskaza saslušanog svjedoka G.,
utvrdjeno je da je
predmetno vozilo u kritično vrijeme bilo zaustavljeno u neposrednoj blizini
mjesta izvršenja
predmetnog krivičnog djela. Naime, kako optuženi i sam navodi, kritične
večeri, negdje posle
ponoći, odvezao se do jednog restorana, gdje je pretpostavio da će oštećena
biti prisutna, a kako je
u navedenom restoranu nije zatekao, odvezao se do zgrade zvane «Seljanka», u
naselju Zabjelo, u
kojoj oštećana stanuje, gdje je sačekao, i kada je oštećena ušla u ulaz, ušao
je i on za njom, i oteo
joj torbu koju je oštećana imala sa sobom. Kritičnom prilikom bio je maskiran,
sa kapuljačom na
glavi i podiganutom rolkom uz vrat i preko lica, tako da mu se lice nije
vidjelo. Shodno ovakvom
činjeničnom utvrdjenju, nijesu od uticaja na drugačiju odluku suda, navodi
saslušane svjedokinje
M., da kritične večeri nije primjetila da je njen suprug, optuženi napuštao
kuću, pa je njeno
kazivanje sud cjenio kao pristrasno i sračunato na pomaganje optuženom,
imajući u vidu bliskost
njihovih odnosa. Navodi odbrane optuženog da niije udarao oštećenu, već je
samo gurnuo,
opovrgnuti su citiranim nalazom sudskog vještaka medicinske struke pa imajući
u vidu brojnost
opisanih povreda, njihovu lokaciju i mehanizam nanošenja, nesumnjivo je da
opisane povrede
nijesu nastale usled pada oštećene kako to optuženi predstavlja u svojoj
odbrani, već višekratnim
djelovanjem tupine mehaničkog orudja u koje spada i stisnuta pesnica, kako to
zaključuje vještak u
citiranom nalazu i mišljenju. Optuženi ne spori da je iz tašne oštećene koju
je prethodno otudjio,
uzeo nešto novca, medjutim njegovi dalji navodi odbrane da je ostale stvari,
ostatak novca i
opisani zlatni nakit bacio, su neosnovani i sračunati na umanjenje krivične
odgovornosti. Naime,
nesumnjivo je da optuženom, imajući u vidu loše odnose sa oštećenom, nije
moglo biti poznato
što se nalazilo u tašni oštećene pa je očigledno da se kritičnom prilikom
lično i neposredno uvjerio
u sadržinu predmetne tašne, iz koje je i otudjio gotov novac i navedene
stvari. Kad ovako
zaključuje sud ima u vidu i činjenicu da i sam optuženi ističe da mu je
isključivi motiv bio da se
inkriminisanim postupanjem osveti oštećenoj zbog neprijatnosti koje je ona
njemu i njegovoj
porodici pričinjavala. U tu svrhu optuženi je par dana ranije iznajmio
predmetno vozilo i do
detalja planirao izvršenje predmetnog krivičnog djela kako bi oštećenoj oduzeo
tašnu u namjeri
oduzimanja vrijednih stvari i novca koji u njoj pronadje, što je i učinio
kritičnom prilikom.
Shodno navedenom, nesumnjivo je utvrdjeno da je optuženi kritične večeri
ulazeći maskiran, u
navedeni ulaz zgrade u kojoj oštećena stanuje, a zatim udarajući oštećenu više
puta šakama u
predjelu glave, nad oštećenom primjenjenio silu, u cilju savladavanja otpora
oštećene a sve u
namjeri oduzimanja tudje pokretne stvari, predmetne tašne i stvari zatečenih u
njoj, kako bi
njihovim prisvajanjem sebi pribavio protivpravnu imovinsku korist. Optuženi je
umišljajno
izvršnio predmetno krivično djelo, svjestan da upotrebljava silu prema
oštećenoj da bi pomoću
sile oduzeo predmetne stvari a sve u namjeri pribavljanja protivpravne
imovinske koristi
oduzimanjem ukradenih stvari. Kako ukupna vrijednost oduzetih i prisvojenih
stvari iznosi
3.970,00 € tj. prelazi iznos od 3000,00 €, shodno navedenom, u radnjama
optuženih stekla su se
sva bitna, objektivna i subjektivna obilježja kvalifikovanog oblika krivičnog
djela razbojništvo iz
čl. 242 st.2 u vezi st. 1 KZ.
Imajući u vidu prednje činjenično utvrdjenje, procesnim rješenjem na glavnom
pretresu, sud je
nakon što je zastupnik optužbe odustao od neposrednog saslušanja oštećene D.
R., odlučio da se
neće provoditi dokaz saslušanja oštećene buduí da je provedenim dokazima u
cjelosti
potkrijepljeni navodi optužbe.
Prilikom izbora vrste i visine krivične sankcije, Sud je cijenio sve okolnosti
iz čl. 42 KZ, koje su
od uticaja da kazna bude manja ili veća, pa je od olakšavajućih okolnosti na
strani optuženog, uzeo
u obzir porodične prilike oženjen otac jednog maloljetnog djeteta, dok je od
otežavajučih okolnosti
sud cijenio raniju osuđivanost optuženog za istorodno krivično djelo navedeno
u izreci presude.
7
Odbrani optuženog na glavnom pretrsu, u kojoj je detaljno opisao izvršenje
predmetnog krivičnog
djela, po ocjeni suda ne može se dati karakter priznanja, imajući u vidu da je
optuženi tek u
odbrani na glavnom pretrsu detaljno opisao izvršenje predmetnog krivičnog
djela a nakon što je
činjenična i pravna osnovonost optužbe potkrijepljena provedenim dokazima, za
razliku od ranijih
odbrana u kojima je optuženi negirao izvršenje djela. Imajući uz navedeno u
vidu i stepen
društvene opasnosti učinjenog krivičnog djela i krivične odgovornosti
optuženog kao izvršioca,
Sud je mišljenja da je odmjerena kazna zatvora u trajanju od dvije godine,
neophodne i dovoljna za
ostvarenje svrhe kažnjavanja, kako sa gledišta generalne, tako i sa gledišta
specijalne prevencije, te
da će uticati na optuženog da ubuduće ne vrši krivična djela, uticati na
njegovo prevaspitavanje i
imati vaspitni uticaj na druge da ne vrše krivična djela.
Shodno čl. 51KZ CG, vrijeme od kada se optuženi nalazi u pritvoru u trajanju
kao u izreci
presude, uračunato je u izrečenu kaznu zatvora.
Odluka o troškovima krivičnog postupka – paušala zasnovana je na odredbi čl.
202 ZKP-a.
Troškovi krivičnog postupka se odnose na nagrade sudskim vještacima medicinske
struke u iznosu
od 110,00 €, finansijske struke u iznosu od 82,50 €, dok je paušal u iznosiu
od 100,00 Eura
odmjeren srazmjerno dužini trajanja postupka, složenosti predmeta i imovnim
prilikama
optuženog.
Na osnovu navedenog, a u smislu citiranih zakonskih odredbi, odlučeno je kao u
izreci presude.
VIŠI SUD U PODGORICI
Dana, 19/11/2010. godine
ZAPISNIČAR,
PREDSJEDNIK VIJEĆA – SUDIJA,
Mirela Piper s.r.
Ana Vuković s.r.  
PRAVNA POUKA
Protiv ove presude, dozvoljena je
žalba u roku od 15 dana od dana
prijema pismenog otpravka presude, preko ovog suda,
Apelacionom sudu Crne Gore.