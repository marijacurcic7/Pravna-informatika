1
K. br.234/10
U IME NARODA
VIŠI SUD U PODGORICI, kao prvostepeni krivični, u vijeću sastavljenom od
sudije Branke
Bošković, kao predsjednika vijeća i sudija – porotnika Bogetić Baja i
Radulović Slobodana, kao
članova vijeća, uz učešće zapisničara Rakočević Biljane,u krivičnom predmetu
protiv optuženih J. S.
I K. K., zbog krivičnog djela – neovlašćena proizvodnja, držanje i stavljanje
u promet opojnih droga
iz čl. 300. st. 1. Krivičnog zakonika, rješavajući po optužnici Višeg državnog
tužioca u Podgorici Kt.
br.118/10 od 17/09/ 2010. godine, koju je zastupala Lepa Medenica, zamjenik
VDT-a u Podgorici,
nakon održanog, glavnog i javnog pretresa dana 01/12/2010. godine, u prisustvu
zastupnika optužbe,
optuženog i njegovog branioca, nakon tajnog vijećanja i glasanja donio je a
dana 03/12/2010.godine,
javno objavio
P R E S U D U
OPTUŽENI:
1.J. S., JMBG..., zv. “S.“, rođen.... godine u N., gdje je i nastanjem u ul.
P. P. br. 16, državljanin Crne
Gore, nezaposlenog, neoženjenog, pismenog, srednjeg imovnog stanja,
osuđivanog, u pritvoru od
09.06.2010. godine od 10,00 časova,
2.K. K., JMBG..., zv. “K.“, rođenog..... godine u N., sa prebivalištem u N.,
ul.P. P. bb. Državljanina
Crne Gore, nezaposlenog, neoženjenog, pismenog, sa završenom osnovnom školom,
srednjeg
imovnog stanja, osuđivanog
I
K R I VI SU
Zato što su:
Dana 09/06/2010 godine u Nikšiću, neovlašćeno radi prodaje držali opojnu
drogu-heroin, supstancu
proglašenu za opojnu drogu Rješenjem o utvrdjivanju opojnih droga ( SL. list
SRJ br. 44/02) na način
što su opojnu drogu heroin u količini od 9,71 grama, upakovanu u dvije PVC
kese i zapakovanu u
kutiju od cigareta marke "Drina", držali sakrivenu u udubljenju drveta koje se
nalazi u dvorištu
porodične kuće okrivljenog J. S. u ul. P. P. br. 16, a koja opojna droga je
bila namijenjana daljoj
prodaji i koja je istog dana pronadjena i oduzeta prilikom pretresa izvršenog
od strane ovlašćenih
službenika Uprave policije-Područne jedinice Nikšić,
-čime su izvršili krivično djelo -neovlašćena proizvodnja, držanje i stavljanje u promet opojnih droga
iz čl. 300 st.1 Krivičnog zakonika.
Pa ih Sud primjenom navedenih zakonskih propisa i propisa iz čl.
2,4,5,15,32,36,42 i 51 Krivičnog
zakonika, te čl. 199,200 i 202 ZKP-a
2
O S U DJ U J E
Optuženog J. S. na kaznu zatvora u trajanju od 2(dvije) godine i 6 (šest)
mjeseci,u koju kaznu mu se
uračunava vrijeme provedeno u pritvoru od 09/06/2010 godine, pa nadalje, a
najduže do isteka kazne
na koju je optuženi osudjen presudom ovog Suda, a optuženog K. K. na kaznu
zatvora u trajanju od
2(dvije) godine.
Dužni su optuženi da na ime troškova krivičnog postupka ovog Suda plate ovom
Sudu i to optuženi J.
S. 50,00 eura, a optuženi K. K. iznos od 250,00 eura, u roku od 15 dana po
pravosnažnosti presude,
pod prijetnjom prinudnog izvršenja.
II
Na osnovu cl. 75 i cl. 300 st. 6 Krivicnog zakonika Crne Gore, prema
optuzenima J. S. i K. K., sa
podacima kao u st. I izreke presude, i z r i c e s e
MJERA BEZBJEDNOSTI
ODUZIMA se od optuzenih 9,71 grama heorina, kao predmet izvrsenja krivicnog
djela,koja droga se
ima unistiti nakon pravosnaznosti presude.
O b r a z l o ž e nj e
Optužnicom Višeg državnog tužioca u Podgorici Kt br.118/10 od 17/09/2010.
godine optuženom J. S.
i K. K. stavljeno je na teret da su izvršili krivično djelo – neovlašćena
proizvodnja, držanje i stavljanje
u promet opojnih droga iz čl. 300. st. 1. Krivičnog zakonika, pri kojoj
optužnici je zastupnik optužbe
ostao do kraja glavnog pretresa, predložući da ihc sud oglasi krivim i kazni
po zakonu.
Optuženi J. S. je u svojoj odbrani u pretkrivičnom postupku naveo da se dana
08/06/2010. godine
nalazio u svojoj kući i da nije negdje izlazio, tak negdje oko 14,00 časova
kada je otišao u kafanu
“Bulajića“ koja se nalazi u Njegoševoj ulici, gdje je stao sa šank i popio par
pića.Tu se zadržao
otprilike do 22,00 časova, jer zna da je bila noć kada je otišao.Kada je
stigao kući, sjeo je na klupu
ispred vrata i popio još par piva, gdje je došao i njegov drug K. K., sjeo sa
njim i nastavili su da piju,
nakon čega su ušli kod njega u kuću, popili još par pića i igrali igrice putem
sonija. Njima se pridružio
i još jedan drug D. Đ. i započeo igru sa njima do 04,00 časova narednog dana.U
vrijeme dok su igrali
igrice on nije izlazio iz kuće, a njegovi drugovi K. i D. su izašli oko 24,00
časova i išli su u drakstor u
centru grada da kupe cigarete i pivo.Službenici policije su došlo oko 06,00
časova i pretresom dvorišta
ispred njegove kuće pronašli izvjesnu količinu droge-heroin, koji istu on nije
vidio niti je to njegovo
vlasništvo.U prethodnom postupku i na glavnom pretresu je naveo da u blizini
njegove kuće imaju još
dvije kuće i sav prostor između njih je zajednički, da kuće nisu ograđene i da
tu živi njegova
rodbina.U dvorištu njegove kuće ima jedno drvo koje je zasječeno na visini od
oko 2 metra.To je stari
orah, koji je prikazan na fotografiji 3 i 4 fotoelaborata, a isti su posjekli
njegovi stričevi, jer je bio truo
i sklon padu.On ne zna da li u tom panju od oraha ima kakvih rupa.Taj orah je
najbliži kući njegove
3
sestre od strica, a još bliži je trećoj kući.Od njegove kuće je udaljen 20
metara, a pravo je kada se
gleda sa vrata njegove kuce, a kuća ima samo jedna ulazna vrata.Na glavnom
pretresu je dodao da on
nije kriv, da ta droga njemu ne pripada, da ne zna ko je tu drogu stavio, kao
i da sa njim žive majka i
sestra koja ima 28 godina, koja dosta vremena provodi kod njih, inače je udata
i živi sa suprugom u
Gornjem polju.
Branilac optuženog J. S. je u završnoj riječi istakao, da se njegov branjenik
od početka do kraja
krivičnog postupka branio na isti način, tj. da sa predmetnom drogom nema
ništa, te da ni jednim
provedenim dokazom nije dokazano da je J. S. imao veze i dodira sa predmetnom
drogom, te s toga
predlaže sudu da se njegov branjenik oslobodi od optužbe.
Optuženi je u završnoj riječi, prihvatio završnu riječ svog branjenika,
dodajući da nema više šta da
doda.
Optuženi K. K. je u svojoj odbrani u prethodnom postupku naveo da je korisnik
heroina i da je
predmetni heroin nabavio za sebe, ali ga ne koristi već pola godine, a zatim
se ispravio i rekao da nije
pola godine, već 3 mjeseca pošto mu je predočeno šta je prethodno rekao, kao i
da se on liječi od
alkohola i droge pa mu pamćenje nije baš najbolje.Liječen je dva puta od
heroinske zavisnosti na
psihijatrijskom odjeljenju u Nikšiću, ali nema papire o tome jer je skoro
izašao iz bolnice, pa papiri
nijesu još gotovi.Inače koristi i tablete za smirenje, jer su nu to doktori
rekli.Tačno je da poznaje S. J.
jer mu je drug, i da je u noći između 08 i 09 juna mjeseca bio u kući S. J.
gdje su bili i S. sestra i
majka, a ovo stoga jer je on osuđen za neko razbojništvo i otac ga je zbog
toga istjerao iz kuće, pa je
boravio kod S.J..Da bi se osvetio svome ocu, ukrao mu je novac od plate u
vrijednosti od 250 eura, a
to je učinio rano izjutra kada mu je otac otišao na posao ,a majka, 3 sestre i
2 brat su spavali.Kasnije je
otac dolazio kod S. da mu traži pare, ali mu je on rekao da ih je potrošio.Za
taj novac, tačnije za iznos
od 140 eura je kupio heroin, a ostatak je trošio. To je učinio na način što se
u Podgorici raspitivao kod
taksista gdje ima heroina i jedan taksista ga je naučio gdje ima.Taj heroin je
bio u jednoj kesici i misli
da je tu bilo oko 10 grama heroina.Nakon dolaska u Nikšić on je svratio u Dom
revolucije i
prepakovao ga u 3 dijela, nešto je ušmrkao, a dvije kese je stavio u kutiju od
cigareta
“Drina“.Predmetni heroin je tako podijelio da bi imali za narednih 10-15 dana,
jer ako sve otvori
odjednom onda svi dođu da ih časti i onda mu sve ode, a kada je razdvojeno
pokaže samo malo i daje
im po malo.Na šta se ispravio i rekao da on nije nikome davao heroin, niti mu
je ko tražio jer niko nije
ni znao da se drogira.Zatim je pojasnio da je Dom revolucije od S. kuće
udaljen nekih 50-60 i da je on
iz S. kuće uzeo dvije kese u koje je stavio taj heroin da bi ga bolje zaštitio
i stavio ga u šupljinu u
deblu ispred S. kuće, a zatim je ušao u kuću.To drvo je u visini od 2 metra,
jer je mogao rukom da ga
dohvati, nije morao da se penje.On nije izlazio iz kuće S. J. dok je taj
heroin bio u tom panju, a zatim
se ispravio i rekao da je tačno da je odlazio do tog drveta iz S. kuće da
uzima od tog heroina.Uzimao
ga je krijući od S., svakodnevno po 5-6 grama, što je 70-80 eura u novčanom
iznosu, a nekad i po pola
grama do gram u zavisnosti koliko heroina ima.S. to nije znao jer je u kući
igrao igrice, a on bi za to
vrijeme pošao do oraha, izvadio kesicu i pomoću slamčice ne praveći prethodno
liniju ušmrkao, i
vratio se u kuću.S. nije znao da on uzima taj heroin, niti da se drogira.On
inače puši cigarete “
Rokšpedova Drina“ sa žutom markicom.Mjesečno zaradi 300-400 eura jer radi
privatno kod brata
fizičke poslove i dobija 20 eura dnevno.Noć prije nego što je S. uhapšen on je
izlazio iz S. kuće sa
izgovorom da kupi cigare i sok, i onda je svratio do tog oraha, ušmrhao heroin
s tim što je donio i
cigare i sok, mada se ne sjeća tačno.S. ne uživa heroin, već samo alkohol.On
misli da je možda i S.
izlazio u dvorište, jer tamo ima aparat oko koga se okupljaju djeca od njegove
sestre i brata i tu se
igraju.Te noći kada je S. uhapšen u kući je bio i i D. Đ. koji je došao da
igra igrice sa njima.On taj
heroin nije vidio, nego su policajci rekli da imaju dvije kesice i tada je u
ruci jednog od policajaca
4
vidio kutiju od cigareta “Drina“i oni su mu rekli da unutra imaju dvije kesice
praškaste materije.Na
glavnom pretresu je ponovio da S. J. sa tom drogom nema veze, i da on nije
mogao da vidi kad aje
predmetnu drogu odložio u navedeno drvo, iako se nalazio ispred kuće kada je
on došao.Pretpostavlja
da ga je policija pratila i da je tako došla do S. kuće, i da isti pretresom
nijesu pronašli ništa, ni kod
njega, ni kod S..
Branilac optuženog K. K., je u završnoj riječi istakao da ne zna iz kojih
razloga njegov branjenik na
sebe preuzima odgovornost za krivično djelo, te da sud uzme u obzir njegovo
iskreno priznanje da je
pronađena droga njegova i da je istu krio za svoje potrebe jer je konzument
opojne droge-heroin, a na
kako to stoji u optužnici.S obzirom da ne postoji ni jedan dokaz da je njegov
branjenik počinio
krivično djelo, predlaže sudu da ga oslobodi.
Optuženi je u završnoj riječi, prihvatio završnu riječ svog branjenika,
dodajući da nema više šta da
doda.
U toku postupka na glavnom pretresu, sud je proveo dokaze: pročitao službenu
zabilješku Uprave
policije PJ Nikšić Ku.br. 335 od 08-09/06/2010. godine, zapisnik Uprave
policije PJ Nikšić Ku.br.
335 od 09/06/2010. godine o pretresanju stana i dr.prostorija optuženog J. S.,
dvije potvrde Uprave
policije br.335 od 09/06/2010. godine o privremeno oduzetim predmetima od S.
J., izvještaj
Forenzičkog centra Danilovgrad br. 2400/10, izvršio uvid u fotodokumentaciju
Uprave policije PJ
Nikšić br. 498/10, pročitao izvod iz kaznene evidencije na ime optuženih
br.6856 od 16/11/2010.
godine , otpusnu listu sa epikrizom na ime optuženog K. K., saslušao svjedoke:
M. R., V.R., J.I., B.
M., Š. V. i na saglasan predlog stranaka pročitao iskaz svjedoka G. B..
Svjedok M. R. je u prethodnom postupku i na glavnom pretresu naveo da su prema
oporetivnim
saznanjima da se S. J. bavi prodajom heroina vršili osmatranje njegove kuće i
dvorišta.Posmatrajući tu
kuću više puta su primjećivali da tamo dolaze razni ljudi, koji po njihovom
mišljenju kupuju heroin,
jer bi se po njihovom ulasku u kuću vrata zaključavala, a to zna jer se čuje
kada se okreće ključ.Neke
od tih ljudi su zaustavljali i kod njih pronalazili manje količine heroina,
ali oni nikada nijesu htjeli reći
gdje su taj heroin dobili.Pozicija sa koje je on vršio osmatranje je udaljena
20 metara od kuće S. J.. Sa
njim su na toj poziciji bili B. G. i M. B. i mogli su da vide isto što i
on.Dok su tog kritičnog dana
08.juna vršili opservaciju, vidjeli su kako je kasno po podne iz kuće S. J.
izašao K. K. i uzimao drogu
iz jednog debla, koje se nalazi ispred kuće, a zatim trčeći sa drogom išao
derektno u kuću S. J., dok je
S. za to vrijeme stajao ispred kuće i osmatrao okolo. Taj panj je visok oko
1,5 metar i udaljen nekih 20
metara od kuće S. J.. K. je to učinio dva puta, i oba puta je iz kuće izlazio
i S..Negdje oko 23 sata S. je
izašao iz kuće, došao do tog debla i zavukao ruku u šupljinu koja se nalazi u
tom deblu, a K. je za to
vrijeme stajao pred kućom i osmatrao.Obojica su se zadržavala oko tog panja
samo toliko koliko bi
stavili ruku u rupu u tom panju i odmah bi se vratili u kuću.Tako da ne može
reći da li su tada u panju
nešto ostavljali ili uzimali, ali je mogao da vidi pokret ruke prema rupi koja
je na vrhu tog debla i
njeno vaćanje nazad, dok u njihovim rukama nije mogao da vidi nikakav predmet,
ni prilikom dolaska
do panja, niti odlaska od panja. On je prisustvovao pretresu kuće, a misli da
je kolega G. pronašao
drogu u tom panju.
Svjedok V. R. je u prethodnom postupku i na glavnom pretresu naveo da već duže
vrijeme raspolažu
operativnim saznanjima da se S. J. bavi prodajom opojne droge, pa su u više
navrata organizovali
njegovo praćenje i osmatranje njegove kuće i dvorišta.Često su gledali kako
kod njega dolaze lica za
koja su znali da su uživaoci opojnih droga, kojom prilikom bi se nakon ulaska
u kuću vrata
zaključavala, što upućuje na to da je on tim licima davao heroin.Prilikom
jednog ranijeg pretresa, S.
5
sestra je nakon njihovog ulaska u kuću prosula heroin, dok je jednom drugom
prilikom S. ubacio vagu
za mjerenje u šporet koja je izgorela.Ljudi koje su zaustavljali prilikom
izlaska iz S. kuće, gutali bi
zamotuljke sa heroinom, dok bi kod nekih nalazili manju količinu heroina za
lične potrebe, ali oni
nikada nijesu htjeli reći kod koga su to nabavili.Takođe, po njihovim
saznanjima K. K. svakodnevno
pomaže S. u poslovima oko droge i stalno boravi kod njega u kući, čak i spava
tamo.Prilikom akcije
posmatranja toga kritičnog dana 08 juna, oko 11 sati su vidjeli kako K. izlazi
iz S. kuće, dolazi do
panja koji je od te kuće udaljen 20-tak metara, zavlači ruku u jedno
udubljenje koje se nalazi u vrhu
tog panja i pravi pokret kao da nešto izvlači iz panja i onda odlazi trčeći u
kuću.Taj panj je visok oko
2 metra, možda i malo više.K. je 2-3 sata poslije prvog odlaska do panja, opet
postupio na isti
način.On nije siguran da li je S. tada izašao iz kuće ili je došao iz grada,
jer on to nije vidio, već
njegove kolege. Sa njim su bile kolege B. G. i M. B. i oni su vršili pretres
dvorišta.
Prije nego što je K. prvi put otišao do panja, oko 11 sati je u S. kuću došlo
lice koje je njima poznato
kao narkoman i ušao u kućuNakon toga je izašao S., prošetao se dvorištem i
onda ušao u kuću, a
odmah nakon toga je izašao K..On nije mogao da vidi kada je S. uveče izlazio i
kuće i dolazio do
panja, jer se to sa njegove pozicije nije moglo vidjeti.Na glavnom pretresu je
dodao da misli da su ta
lica koja su izlazila iz S. kuće bili T. i G., da su ih zaustavljali 20 metara
od izlaska iz kuće i tom
prilikom našli u ruci 10 g heroina.On to zna jer je on postupao u ta dva
slučaja.Njegova pozicija je
bila na otvorenom ali ne zna tačno na kojoj udaljenosti od tog drveta.
Svjedok J. I. je u prethodnom postupku i na glavnom pretresu naveo da su prema
operativnim
saznanjima da se S. J. bavi prodajom droge, organizovali osmatranje njegove
kuće i dvorišta, a često i
kontrolisali ljude koji su odlazili u S. kuću a bili su im poznati kao
narkomani.Zaustavljali bi ih nakon
izlaska iz S. kuće, kojom prilikom bi kod njih pronašli po kvoret heroina za
koji bi im oni u
neformalnom razgovoru rekli da su to kupili kod S. J..Oni to nikada nijesu
htjeli da napišu ili potpišu
jer su se plašili za svoju bezbijednost.Prilikom jednog ranijeg pretresa S.
kuće njegova sestra je
prosula po tepihu izvjesnu količinu heroina iz koje su mogli izuzeti jedan
gram.A drugom prilikom su
u šporetu pronašli metalne djelove jedne vage za precizno mjerenje.Tog dana,
08 juna on je bio u
jednom stanju iz kojeg je vršio posmatranje, a odakle se vidjela bočna strana
S. kuće, prostor ispred
ulaza u kuću, dvorište i panj, dok ulazna vrata nije mogao da vidi.Oko 11 sati
vidio je kako K. K.
izlazi iz S. kuće i ide prema jednom panju, koji je od S. kuće udaljen 20-30
metara.Za vrijeme dok je
išao ka panju gledao je oko sebe, a kada je došao do panja podigao je ruku u
vis i napravio pokret kao
da nešto uzima sa vrha tog panja, a zatim se vratio u kuću.Isto je uradio i
nekoliko sati kasnije, tačnije
po podne.Takođe je vidio kada je S. izlazio iz kuće tokom noći, da je došao do
samog drveta, ali šta je
tu radio ne zna jer se to sa njegove pozicije ne vidi baš najjasnije.Prilikom
pretresa u kući su našli oko
1000 eura, što ukazuje na činjenicu da se tu trguje drogom, jer niko u kući
nije zaposlen.
Svjedok B. M. je u svom svjedočkom iskazu u prethodnom postupku i na glavnom
pretresu naveo da
već duže vrijeme osmatraju kuću i dvorište S. J. jer raspolažu operativnim
informacijama da se
navedeno lice bavi prodajom droge.Vršeći osmataranje 08 juna oko 11 sati,
vidio je da je S. izašao iz
kuće i obišao krug oko kuće, a nakon toga je izašao K. koji je takođe obišao
oko kuće a onda se trčeći
uputio u pravcu panja i napravio pokret rukom, kao da pri vrhu toga panja
nešto ostavlja ili uzima, a
zatim se vratio u S. kuću..Nakon 2-3 sata opet je izašao i uradio to
isto.Uveče oko 23 sata iz kuće je
izašao S., prišao tom panju i nešto ostavio pri vrhu tog panja, ali tada nije
bila pogodna prilika da ga
uhapse. Taj panj je visok oko 2 metra i nalazi se u dvorištu Samirove kuće na
udaljenosti od oko 25
metara, dok je prostor iz koga su oni vršili osmatranje od panja udaljen
nekolike desetine metara. Iz
tog prostora se vidi dvorišni dio i dio Samirove kuće gdje su ulazna vrata.Zna
da je G. B. pronašao
kutiju od cigareta“Drina“ i u njoj dva zamotuljka sa praškastom materijom-
heroin.
6
Svjedok Š. V. je u svom svjedočkom iskazu u prethodnom postupku i na glavnom
pretresu naveo da
već duže vrijeme znaju da se S. J. bavi prodajom droge, radi čega su vršili
osmatranje kuće i prostora
oko kuće.Prilikom jednog ranijeg pretresa S. kuće, našli su prosut heroin po
tepihu i tu je bilo 1 gram
heroina, dok su drugom prilikom u šporetu našli djelove metalne vage za
precizno mjerenje, za koju
su pretpostavljali das je neposredno pred njihov dolazak ubačena u
šporet.Inače im je poznato da S. u
prodaji droge pomaže porodica.Tog kritičnog dana 08.juna oko 11 sati vidio je
kako je S. izašao iz
kuće, obilazio oko kuće i osmatrao, a odmah je nakon toga izašao K. ubrzanim
korakom, prišao
jednom panju i sa tog panja nešto uzeo, a zatim se trčeći vratio u kuću.Taj
panj je visok omko 2 metra
i udaljen je 25-30 metara od ulaza S. kuće.Kasnije je vidio i K., ali on nije
mogao da vidi da li je on
zavlačio ruku u panj, ali su mu kolege rekle da jeste.Na glavnom pretresu je
dodao da je tog istog dana
u jutarnjim satima vidio da je iz kuće prvo izlašao S., a odmah zatim K., da
je S. osmatrao okolo, dok
je K. dolazio do drveta, nešto uzimao i trčećim korakom ušao u kuću i zatvorio
vrata.Vidio je da je S.
čekai ispred vrata 3-4 minuta i tek onda ušao u kuću, po čemu je zaključio da
su vrata bila zaključana.,
što i pretpostavlja jer to zna iz ranijih pretresa.Naveo je da kod S. i K. u
roku od 24 sata dođe 20-30
lica koji kupuju narkotike.
Svjedok G. B. je u prethodnom postupku naveo da je u noći oko 23 sata vidio da
je S. izašao iz kuće i
više puta obilazio dvorište i dolazio do panja na čijem vrhu je nešto
ostavljao.Taj panj je visok oko 2
metra i na njegovom vrhu ima neko udubljenje.On je pretresom dvorišta pronašao
kutiju cigareta
“Drina“ u kojoj su bila dva zamotuljka sa praškastom materijom.U periodu kada
je on vršio
posmatranje vidio je samo S. J. u dvorištu i nikoga više.
Iz službene zabilješke Uprave policije PJ Nikšić Ku.br. 335 od 08-09/06/2010.
godine, utvrđeno je
da su ovlašćeni policijski službenici dana 08/06/2010. godine vršili
opserviranje porodične kuće J. S. i
dvorišnog prostora iste, jer već duži period postupaju prema tom licu.Tom
prilikom primijetili su da
lice J. S. i lice K. K. često obilaze navedeni prostor i da lice K. K. u dva
navrata odlazi do drveta koje
se nalazi neposredno ispred kuće u dvorišnom prostoru i uzima nešto iz istog,
a zatim se udaljava
trčećim korakom u pravcu kuće.Policijski službenici su uveče oko 23,00 časova
prišli bliže radi lakšeg
opserviranja i tom prilikom primijetili lice J. S. da na isto mjesto
“udubljenje u drvetu“ ostavlja
nepoznatu materiju i udaljava se trčećim korakom u pravcu kuće.Dana
09/06/2010. godine policijski
službenici su po naredbi ISVS u Podgorici oko 06,40 časova izvršili pretres
stana i drugih prostorija
kao i dvorišnog prostora, kojom prilikom je u dvorišnom prostoru u drvetu gdje
je primijećeno da je J.
S. ostavio nepoznatu materiju, pronađena jedna kutija od cigareta “Drina“ u
kojoj se nalazila
aluminijska folija i dvije pvc kese sa sadržajem preškaste materije svijetlo
braon boje za koju se
pretpostavlja da je opojna droga-heroin.Daljim pretresom, na stolu ispred kuće
pronađena je prazna
kutija od cigareta marke “Drina“, a u kuću 990eura u raznim apoenima za koje
se pretpostavlja da su
stečene prodajom opojne droge-heroin.
Iz zapisnika Uprave policije PJ Nikšić Ku.br. 335 od 09/06/2010. godine o
pretresanju stana i
dr.prostorija optuženog J. S., utvrđeno je da su ovlašćeni policijski
službenici pronašli 990 eura
(devesto devedeset eura), u različitim apoenima u spavaćoj sobi u vitrini,
daljim pretresom su pronašli
u dvorištu u udubljenju drveta jednu kutiju od cigareta marke “ Drina“ u kojoj
su se nalazile dvije pvc
kese sa sadržajem praškaste materije braon boje za koju se pretpostavlja da se
radi o opojnoj drogu
heroin i jednu praznu aluminijsku foliju.
Iz dvije potvrde Uprave policije br.335 od 09/06/2010. godine o privremeno
oduzetim
predmetima od S. J., utvrđeno je da je od optuženog oduzeto: jedna kutija od
cigareta marke “Drina“
u kojoj su se nalazile dvije pvc kese sa sadržajem praškaste materije braon
boje za koju se
7
pretpostavlja da se radi o opojnoj drogi “heroin“, jedna prazna aluminijska
folija koja se nalazila u
navedenoj kutiji, 28 novčanica u apoenima od 5 eura, te 30 novčanica u
apoenima od 10 eura,10
novčanica u apoenima od 20 eura,3 novčanice u apoenima od 50 eura,2 novčanice
u apoenima od 100
eura, ukupno 990 eura.
Iz izvještaja Forenzičkog centra Danilovgrad br. 2400/10, poizilazi da je na
vještačenje dostavljena
kutija od cigareta “DRINA“, u kojoj su se nalazila dva (dva) ručno pravljena
zamotuljka od plastične
kesice, sa sadržajem praškaste supstance svijetlo braon boje, neto masa: m1=
4,79g, m2= 4,92g i Alfolija
od cigareta.Navedeni uzorci su pronađeni u dvorištu kuće J. S..Hemijska
analiza dostavljenoih
uzoraka rađena je preliminarnim hemijskim metodama, metodom tankoslojne
hromatografije,
infracrvene spektrometrije na instrumentu Avatar 380 i gasne hromatografije sa
masenim
spektrometrom GC/MS na instrumentu Polaris Q.Navedenim metodama utvrđeno da
dostavljeni
uzorak obilježen rednim br.1 sadrži psihoaktivnu komponentu diacetilmorfin-
heroin, dok kod uzoraka
koji je obilježen rednim br. 2 nije dokazano prisustvo opojne droge u
granicama detekcije primjenjene
metode analize. .Diacetilmorfin je supstanca koja djeluje na centralni nervni
sistem, izaziva stanje
zavisnosti i nalazi se na listi opojnih droga.( Službeni list SRJ, br.
44/2002).
U fotodokumentaciju Uprave policije PJ Nikšić br. 498/10 od 09/06/2010.
godine, prikazan je širi
izgled lica mjesta gdje je pronađen trag br.1(prazna kutija cigareta “drina“),
bliži izgled traga br.1, širi
izgled dvorišta i mjesta gdje je pronađen trag br.2(kutija cigareta “ drina“ u
kojoj su pronađene dvije
pvc kesice sa praškastom materijom svijetlo braon boje), bliži izgled traga
br.2, sadržaj kutije cigareta
“drina“ i novac koji je pronađen kod osumnjičenog.
Iz izvoda iz kaznene evidencije na ime optuženih br.6856 od 16/11/2010. godine
, utvrđeno je da je
optuženi J. S. osuđivan i to: presudom Višeg suda u Podgorici K.br.40/02 od
07/03/2003. godine, za
krivično djelo iz člana 245 st.1 KZ SRJ, NA 6(šest) mjeseci zatvora, presudom
Osnovnog suda u
Nikšiću K.br. 190/02 od 15/11/2002. godine, zbog krivičnog djela iz čl. 161
st.3/1 KZ RCG, na 30
dana zatvora, uslovno na 1 (jednu) godinu, presudom Višeg suda u Podgorici
K.br. 35/2007 od
30/10/2007. godine zbog krivičnog djela iz čl. 300 st.1 i čl.240 st.1 KZ RCG,
na kaznu zatvora u
trajanju od 2 (dvije) godine i 5(pet) mjeseci, presudom Osnovnog suda u
Nikšiću Kbr.541/08 od
04/02/2009.godine zbog krivičnog djela iz čl.152 st.2 u vezi st.1 KZ, na 90
dana zatvora uslovno 2
godine, presudom Osnovnog suda u Nikšiću K.br.619/07 od 28/06/2007. godine
zbog krivičnog djela
iz čl.240 st.1 KZ, na 6(šest) mjeseci zatvora., a optuženi Koprivica Kosto
presudom Višeg suda u
Podgorici K.br.354/01 od 22/01/2007. godine zbog krivičnog djela iz čl.245
st.1 KZSRJ, na pojačan
nadzor od strane roditelja i presudom Osnovnog suda u Nikšiću K.br.357/08 od
22/01/2009. godine
zbog krivičnog djela iz čl.152 KZCG, na uslovnu osudu.
Sud je cijenio i druge provedene dokaze, pa i medicinsku dokumentaciju na ime
optuženog K. K., ali
je našao da isti nisu od uticaja na drugačije presudjenje.
Cijeneći navode optužbe i odbrane, te provedene dokaze, kako pojedinačno tako
i u međusobnoj
povezanosti, sud nalazi da su optuženi izvršili krivično djelo stavljeno im na
teret-neovlašćena
proizvodnja, držanje i stavljanje u promet opojnih droga iz člana 300. st. 1.
Krivičnog zakonika, na
način, mjesto i u vrijeme kako je to bliže predstavljeno izrekom ove presude.
Optuženima je stavljeno na teret izvršenje krivičnog djela neovlašćena
proizvodnja, držanje i
stavljanje u promet opojnih droga iz člana 300.st.1.KZ.Ovo krivično djelo,
vrše između ostalog i lica
koja izmedju ostalog radi prodaje drže neovlašćeno radi prodaje drže opojnu
drogu.
8
Tokom postupka je na nesporan način dokazano da su optuženi u udubljenju u
drvetu, koje se nalazi u
dvorištu, radi prodaje držali opojnu drogu-heroin, bliže precizirano izrekom
presude, koje činjenice je
Sud utvrdio na osnovu saglasnih izjava saslušanih svjedoka, kojim iskazima je
Sud u cjelosti poklonio
vjeru, jer su isti saglasni službenoj zabilješci, te zapisniku o pretresanju
stana i drugih prostorija i
potvrdama o privremenooduzetim predmetima od optuženog J. S.. Takodje da se
radi o opojnoj
drogi-heroinu, Sud je utvrdio iz izvještaja Forenzičkog centra Danilovgrad.
Fotodokumentacija koja prati Izvještaj Forenzičkog centra Danilovgrad i
fotodokumentacija Uprave
policije PJ Nikšić, je saglasna naprijed citiranoj službenoj zabilješci.
Odbrana optuženog J. S. da sa predmetnom drogom on nema ništa, te da nije
vidio kada je i na koji
način optuženi K. K. navedenu drogu stavio u drvo koje se nalazi u njegovom
dvorištu, kao i
odbrana optuženog K. K., koji navodi da je on , bez znanja optuženog J. S.
drogu stavio u predmetno
drvo, te da optuženi J. S. sa tom drogom nema ništa, opovrgnuta je naprijed
navedenim dokazima, a
posebno izjavama saslušanih svjedoka, koji na detaljan i jasan način
predstavljaju način na koji su
prvo posmatrali a potom i izvršili pretres kuće i prostorija optuženog J. S.,
te predstavljaju kretanje
kako optuženog K.K., tako i optuženog J. S., u smislu njihovog dolaženja do
stabla, te vraćanja u
kuću, zaključavanja kuće, ponašanja optuženih prilikom prilaženja navedenom
stablu( uvlačenjem
ruke u udubljenje), a pretpostavka da se u stablu nalazi opojna droga
potvrdjena je i samim
pronalaženjem droge u tom udubljenju prilikom pretresa dvorišnog dijela.Naime,
svi svjedoci
predmetnog dogadjaja saslušani tokom postupka na saglasan način predstavljaju
da je S. izašao iz
kuće i obišao krug oko kuće, a nakon toga je izašao K. koji je takođe obišao
oko kuće a onda se trčeći
uputio u pravcu panja i napravio pokret rukom, kao da pri vrhu toga panja
nešto ostavlja ili uzima, a
zatim se vratio u S. kuću, da je nakon 2-3 sata opet je izašao i uradio to
isto, a uveče oko 23 sata iz
kuće je izašao S., prišao tom panju i nešto ostavio pri vrhu tog panja.
Imajući u vidu naprijed
navedeno, jedini zaključak Suda je da su isti znali šta se nalazi u panju, da
su oni stavili i držali drogu
u panju, radi dalje prodaje, pri čemu su to radili neovlašćeno.
Naime, Zakonom o proizvodnji i prometu opojnih droga “Sl.list SRJ br.46/96 i
37/02 u čl.4. propisano
je da se proizvodnja i promet opojnih droga mogu vršiti samo na osnovu
odobrenja, odnosno dozvole
nadležnog organa, dok je Rješenjem o utvrđivanju opojnih droga (Sl.list SRJ
br.44/02 od 16/08/2002
godine) heroin-diacetilmorfin proglašen za opojnu drogu i nalazi se na spisku
opojnih droga pod
rednim brojem 231.
Okolnost da u kući J.S. nije pronadjena opojna droga, po mišljenju Suda, ne
upućuje na zaključak da
isti pronadjenu drogu nije držao zajedno sa optuženim K. K. radi prodaje, jer
količina i mjesto
pronadjene droge, znače upravo suprotno, da je ista držana radi prodaje, na
skrivenom mjestu,
upakovana na način kako je to predstvaljeno službenom zabilješkom, a na licu
mjesta( u udubljenju
panja) je zatečena aluminijska folija namijenjena za dalje prepakivanje iste.
Nesumljivo je utvrdjeno da su optuženi J. S. i K. K. postupali sa direktnim
umušljajem, budući da su
bili svjestni da neovlašćeno drže radi prodaje opojnu drogu-heroin što su i
htjeli kao posledicu svog
djela, čime su u radnjama optuženih ostvarena sva bitna obiljezja, objektivna
i subjektivna bića
krivičnog djela neovlašćena proizvodnja, držanje i stavljanje u promet opojnih
droga iz
čl.300.st.1.KZ-a stavljena im na teret.
9
Prilikom izbora vrste i visine krivične sankcije, sud je u smislu člana
42.st.1.KZ cijenio sve okolnosti,
koje utiču da kazna bude manja ili veća,pa je kao olakšavajuće okolnosti na
strani oba optužena
cijenio lične i porodične prilike optuženih, da se radi o relativno mladjim
osobama,lošeg imovnog
stanja, a od otežavajućih okolnosti na strani optuženog J. S. njegovu raniju
osuđivanost.Imajući u
vidu navedene okolnosti, sud nalazi da je izrečena kazna srazmjerna težini
počinjenog krivičnog djela
i okrivljenima, kao počiniocima te da se istom može postići svrha kažnjavanja
iz čl.32 KZ.
Shodno članu 51.KZ-a, vrijeme koje je optuženi J. S. proveo u pritvoru, u
trajanju kao u izreci
presudi, uračunava se u izrečenu kaznu zatvora.
Na osnovu člana 300.st.6. , a u vezi člana 75 Krivičnog zakonika,sud je od
optuženih trajno oduzeo
opojnu drogu-heroin, kol.9,71 grama, supstance proglašene za opojnu drogu, kao
predmet izvršenja
krivičnog djela, te je odlučio da se ista ima uništiti.
Odluka o troškovima krivičnog postupka temelji se na odredbi čl. 199,200 i 202
ZKP-a, a isti se
odnose na troškove branioca po službenoj dužnosti u iznosu od 200,00€, dok je
paušal-iznos od po
50,00 eura, odredjen srazmjerno dužini trajanja krivičnog postupka, složenosti
predmeta i imovnim
prilikama optuženih.
Sa svega izloženog, a primjenom čl. 364. Zakonika o krivičnom postupku,
odlučeno je kao u izreci
presude.
VIŠI SUD U PODGORICI
Dana 01/12-/2010. godine
ZAPISNIČAR
PREDSJEDNIK VIJEĆA – SUDIJA
Biljana Rakočević s.r
Branka Bošković s.r.  
PRAVNA POUKA: Protiv ove presude dozvoljena je žalba Apelacionom sudu Crne
Gore u
roku od 15 dana od dana prijema prepisa iste, a preko Višeg suda u Podgorici
Za tačnost otpravka tvrdi
i ovjerava
namještenik suda  
