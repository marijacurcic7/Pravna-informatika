1
K 156/2010
U IME NARODA
VIŠI SUD U PODGORICI, u vijeću sastavljenom od sudije Jović Dragoja, kao
predsjednika vijeća i sudija porotnika Milović Boška i Ljiljane Djurović, kao
članova vijeća,
uz učešće namještenika suda Mulić Anele, kao zapisničara, u predmetu protiv
optuženog G.
M., zbog krivičnog djela teško djelo protiv bezbjednosti javnog saobraćaja iz
člana 348. stav
2. u vezi člana 339. stav 1. KZ u sticaju sa krivičnim djelom nepružanje
pomoći licu
povrijedjenom u saobraćajnoj nezgodi iz čl. 347. st. 1. KZ, nakon održanog
glavnog i javnog
pretresa dana 04.11.2010. godine, kome su prisustvovali zamjenik Višeg
državnog tužioca u
Podgorici, Tatjana Begović, optuženi i njegov branilac S. D., advokat iz
Podgorice, te
punomoćnik oštećene porodice H. D., advokat iz Bara, donio je i dana
05.11.2010. godine
javno objavio
P R E S U D U
Optuženi G.M., zv. M., rodjen.... godine u N. V., Republika Srbija sa
prebivalištem u C., Ul.
L. br...., državljanin Srbije, nezaposlen, oženjen, pismen, bez djece,
K R I V J E
Zato što je:
Dana 24.02.2010. godine oko 21,30 časova na magistralnom putu Podgorica -
Petrovac, u
naseljenom mjestu Dajbabe, Opština Podgorica, ne pridržavajući se saobraćajnih
propisa iz čl.
31. st. 1., čl. 13. st. 1. i čl. 200. ZOBS-a na putevima ugrozio saobraćaj i
doveo u opasnost
život i tijelo ljudi na način što je upravljao u pravcu Podgorice putničkim
vozilom marke
Pasat, reg. oznaka CT AG 618, sa priključnim vozilom - prikolicom bez
registarskih oznaka,
u pijanom stanju od 1,74 promila apsolutnog alkohola u krvi, brzinom koja nije
bila
prilagodjena okolnostima, karekteristikama i stanju puta, vidljivosti,
preglednosti,
stmosferskim prilikama - noćnim uslovima voženje, mokrom i klizavom kolovozu i
drugim
saobraćajnim uslovima tako da vozilo može da blagovremeno da zaustavi pred
svakom
preprekom koju, pod datim uslovima može da predvidi, te nije obratio pažnju na
pješake -
oštećene K. Z. i Č. M., a koji su se nalazili na kolovozu, pored vozila marke
Golf reg. oznaka
PG AN 298 zaustavljenog usled kvara uz desnu ivicu kolovoza i na kome su bila
upaljena
svjetla i sva četiri žmigavca, usled kojih propusta je vozilom udario oštećene
K. Z. i Č. M.
koji su tom prilikom zadobili povrede i to K. u vidu rascjepa pluća, jetre,
slezine, kao i
rakidnih krvnih sudova oko preloma kostiju, kod kojeg je kasnije nastupila
smrt, a oštećeni Č.
teške tjelesne povrede u vidu potresa mozga, nagnječine čeono tjemenog dijela,
trbušnog zida,
desne nakoljenice, desnog koljena sa oguljotinama, desne potkoljenice i desnog
skočnog
zgloba sa oguljotinama i nagnječene desne šake sa oguljotinama, nakon čega je
okrivljeni
G.M. napustio lice mjesta, ostavljajući oštećene bez pomoći
- čime je izvršio krivično djelo teško djelo protiv bezbjednosti javnog
saobraćaja iz čl. 348 st.
2 u vezi čl. 339 st. 1 KZ u sticaju sa krivičnim djelom nepružanje pomoći licu
povrijedjenom
u saobraćajnoj nezgodi iz čl. 347. st. 1. Krivičnog zakonika
2
pa mu sud primjenog navedenog zakonskog propisa i čl. 36, 42 i 48 st. 1 KZ,
prethodno
utvrdjuje pojedinačne kazne, i to:
- za krivično djelo protiv bezbjednosti javnog saobraćaja iz čl. 348 st. 2 u
vezi čl. 339 st. 1
KZ, kaznu zatvora u trajanju 3 (tri) godine i 6(šest) mjeseci,
- za krivično djelo nepružanje pomoći licu povridjenom u saobraćajnoj nezgodi
iz čl. 347. st.
1. KZ, kaznu zatvora u trajanju od 7 (sedam) mjeseci,
te ga uz dalju primjenu čl. 48 st. 2 tač. 2 i čl. 51 KZ, kao i čl. 364
Zakonika o krivičnom
postupku,
O S U D J U J E
na jedinstvenu kaznu zatvora u trajanju od 4 (četiri) godine, u koju mu se
uračunava vrijeme
provedeno u pritvoru počev od 25.02.2010. godine pa nadalje.
Oštećena porodica pok. K. Z. i oštećeni Č. M. upućuju se da imovinsko pravni
zahtjev za
naknadu štete mogu u cjelini ostvariti u parničnom postupku.
Optuženi se obavezuje na plaćanje troškova krivičnog postupka u iznosu od
1.564,50 eura kao
i paušal u iznosu od 100,00 eura, u roku od 15 dana po pravosnažnosti presude.
O b r a z l o ž e n j e
Optužnicom Višeg državnog tužioca iz Podgorice Kt.br. 59/10 od 26.05.2010.
godine,
okrivljenom G.M., stavljeno je na teret izvršenje krivičnog djela teško djelo
protiv
bezbjednosti javnog saobraćaja iz člana 348. stav 2. u vezi člana 339. stav 1.
KZ u sticaju sa
krivičnim djelom nepružanje pomoći licu povrijedjenom u saobraćajnoj nezgodi
iz čl. 347. st.
1. KZ.
Sud je na zapisnicima o glavnom pretresu naveo da je u dokaznom postupku
saslušao
predstavnika oštećene porodice M. V., svjedoka - oštećenog Č. M., svjedoke S.
H., V. N. i M.
D., vještaka medicinske i saobraćajne struke dr. D. Č. i G. Č., pročitao
zapisnik o uvidjaju
istražnog sudije Osnovnog suda u Podgorici Kri br. 10/215 od 25.02.2010.
godine, zapisnik o
uvidjaju Uprave policije - Područne jedinice Podgorica od 26.02.2010. godine,
izvještaj KC
CG Odjeljenja za sudsku medicinu Podgorica o izvršenoj analizi prisustva
alkohola u krvi i
urinu kod okrivljenog G.M. broj 255 od 25.02.2010. godine, izvještaj KC CG
Odjeljenja za
sudsku medicinu Podgorica o izvršenoj analizi prisustva alkohola u krvi i
urinu kod
okrivljenog G.M. broj 256 od 25.02.2010. godine, izvršio uvid u fotoelaborat
Uprave
policije Područne jedinice Podgorica br. 560 od 24.02.2010. godine i skicu
lica mjesta,
pročitao nalaz i mišljenje sudsko medicinskog vještaka neuropsihijatra dr S.
M. od
11.10.2010. godine, pa će ti izvedeni dokazi biti ocjenjeni i obrazloženi u
smislu čl. 18, 360 i
369 ZKP-a.
Optuženi se pred policijskim službenikom branio ćutanjem, dok je u svojoj
odbrani pred
istražnim sudijom Osnovnog suda u Podgorici osporavao da je uopšte znao da je
bio učesnik
saobraćajne nezgode koja se dogodila dana 24.02.2010. godine, u noćnim satima
na
magistralnom putu Podgorica - Petrovac u naselju Dajbabe, opština Podgorica,
ne dovodeći u
3
pitanje da se tim putnim pravce kretao sa njegovim pmv marke "Pasat" reg.
oznaka CT AG
618, sa zakačenom prikolicom u kojoj je bilo natovareno sijeno prekriveno i
uvezano u
šatorsko vojno krilo. On je pojasnio da je negdje naspram KAP-a, na jednoj
pravini, dok se
kretao po sopstvenoj procjeni brzinom preko 100 km/h, ugledao uz desnu ivicu
kolovoza
zaustavljeno vozilo na kojem su bila upaljena sva četiri žmigavca i svjetla,
ali da nije vidio
nijednog pješaka i kada je zaobišao vozilo čuo je udar i vidio da mu je
naprsla šoferšajna, te
da je zbog toga bio zbunjen i nezna kojim se putem kretao, dok ga nije
zaustavila policija,
lišila slobode i privela u stanicu.
Takodje je naveo, da je tog dana zajedno sa M. D. na Paštrovačkoj gori brao
drva i izvlačio na
magistralu u namjeri da ih proda, te da je prije polaska i prelaska pomenute
dionice puta
zajedno sa njim svratilo u ugostiteljski objekat Voda u kršu, gdje su popili
po dva piva, dok su
u toku dana zbog hladnoće na Paštrovačkoj gori, popili i nekoliko čašica od
0,3 lozove rakije.
On je povodom podnijetog zahtjeva za sprovodjenje istrage pred istražnim
sudijom ovog suda
ponovio prethodno iznijetu odbranu, s tim što je pojasnio, da žmigavce na
zaustasvljenom
vozilu nije vidio već samo poziciona svijetla, kao i da nije bilo trougla na
kolovozu niti
nekoga ko bi obavještavao učesnike u saobraćaju da je vozilo u kvaru. Takodje
je dodatno
pojasnio svoje vidjenje prostorne pozicije zaustavljenog vozila Golf
objašnjavajući da se
cijelim svojim gabaritom nalazio na kolovozu i sjeća se da je bježao u desno
kada ga je uočio,
te da je prešao i isprekidanu liniju na kolovozu, jer nije vidio da mu iz
suprotnog smjera
nailazi neko drugo vozilo. Takodje je dodao, da na tom dijelu puta nije bilo
ulične rasvjete, da
je padala kiša i bila magla koju je procijenio kao gustu, tako da se nije
vidjelo ni par metara
ispred, pa se zbog toga u kretanju držao bijele srednje linije. Takodje je
kroz odgovor na
postavljeno pitanje naveo da je nakon udara rekao M. koji je spavao od
Virpazara "Vidje li ti
kako neko udari kršom u šoferšajbnu", jer se on tek nakon tog udara probudio.
On je naprijed navedenu odbranu ponovio na glavnom pretresu, dodatno
pojašnjavajući, da
prelazeći pomenutu dionicu puta u jednom trenutku vidio samo da su otvorena
vozačeva
vrata, te ponavljajući da je samo uočio poziciona svijetla. Nadalje je naveo,
da je u jutarnjim
satima popio nekoliko čašica lozove rakije, a sat vremena prije ove nezgode u
pomenutom
ugostiteljskom objektu još dvije flaše piva. Takodje je pojasnio, da je kiša
padala dok nije
prošao most na Vranjinama i da je magle bilo na "preskoke", pa i na onoj
dionici puta gdje se
dogodila nezgoda.
Kada mu je prezentiran dio izjave koju je dao pred istražnim sudijom Osnovnog
suda u
Podgorici u kojoj sam izmedju ostalog naveo, da je vidio na vozilu upaljena
sva četiri
žmigavca i svijetla, te upitan zašto je pred istražnim sudijom ovog suda, kao
i na glavnom
pretresu, u odnosu na taj dio drugačije govorio, kao i zbog čega je dodao u
svojoj odbrani
pred istražniim sudijom Višeg suda i ponovio na glavnom pretresu novu okolnost
koja se
odnosila na otvorenost vozačevih vrata, on je izjavio, da je u vrijeme davanja
tih prvih izjava
bio u šoku i da se zato nije sjetio da pomene otvorenost vozačevih vrata, kao
i da ne zna kako
je došlo do toga da u zapisnik udje da je vidio upaljena sva četiri žmigavca i
svijetla, te je u
pogledu tih okolnosti ostao pri onome što je naknadno rekao i ponovio u svojoj
odbrani na
glavnom pretresu.
Takodje upitan, zašto je prilikom ranije odbrane pred istražnim sudijom ovog
suda u pogledu
vidljivosti na tom dijelu puta govorio, da je bila magla i njenu gustinu
procijenio tako kao da
se nije vidjelo ni par metara unaprijed i da je zbog toga pravac kretanja svog
vozila odredio
na specifičan način, držao se strogo lijeve srednje linije da ne bi sišao sa
puta, koje okolnosti
uopšte nije spominjao u odbrani koju je iznosio pred istražnim sudijom
Osnovnog suda,
optuženi je pojasnio, da ne zna kako je došlo do toga, da to udje u zapisnik
kao dio njegovih
tvrdnji i prijesjećajući se gustine magle istakao, da se moglo vidjeti 10 - ak
metara ispred
4
vozila, dok u vezi njegove tvrdnje da je padala kiša, naveo da nije mislio u
vrijeme same
nezgode, nego prije nje i da je prestala da pada u mjestu na kojem se dogodila
saobraćajne
nezgoda.
Kroz odogvore na postavljena pitanja on je naveo da je po njegovoj procjeni
vozilo ugledao
na kolovozu kada je bio udaljen od njega na 10 - ak metara, i da ne zna tačno
u koji dio svog
vozila je udario glavom i koje je sve povrede tom prilikom zadobio, kao i da
li je na tom
dijelu puta bilo izgradjenih porodičnih kuća i zgrada.
Svjedok - oštećeni Č. M. je u svom iskazu naveo, da je te noći upravljao
vozilom Golf
vlasništvo njegove majke iz pravca Zete ka Podgorici, te da je u toku vožnje,
u blizini
podvožnjaka koji se nalazi nedaleko od Aluminijskog kombinata, čuo da nešto
lupa u
zadnjem dijelu vozila, pa je zajedno sa njegovim drugom pok. Z. K. izašao da
vidi o čemu se
radi. U kolima je bila i V. N. koju je trebao da preveze na Stari aerodrom
gdje živi. Vozilo je
parkirao sa desne strane uz sami ivičnjak i ne isključujući motor, uključio je
četiri pokazivača
pravca. Zajedno su došli do zadnjeg dijela vozila i Z. je bio ledjima okrenut
ka Zeti, naspram
zadnjeg rezervnog točka, dok je on bio u bočnom položaju tako da je gledao
točak i mogao da
vidi dolazak vozila iz pravca Zete. Zbog takvog položaja uspio je da vidi
vozilo tamne boje,
sa prikolicom koje je dolazilo iz tog pravca i po njegovoj procjeni se veoma
brzo kretao. On
se prisjetio, da je izlazeći iz auta vidio u daljini svijetla vozila koje
dolazi iz pomenutog
pravca i ne zna kako se tako brzo stvorilo na mjestu gdje su oni stajali.
Vidio je kako to auto
udara Z. i odbacuje naprijed, te potom zahvata i njega bočnim dijelom i
odbacuje na
retorvizor koji je slomio grudima. Nakon toga, on je po drugi put zahvaćen
prikolicom kada
se odbio od auta i poslije toga je prebačen preko haube njegovog vozila
padajući i udarajući
glavom u ivičnjak. Nije odmah izgubio svijest, nikakav bol nije osjećao, osim
vrtoglavice i
sjeća se da je vidio da Z. ležao ispred njega na udaljenosti od 4-5 m i kako
se to vozilo
udaljava u pravcu Podgorice. Ne sjeća se da li mu je neko prilazio dok je
ležao, a svijest je
izgubio 4-5 sekundi nakon toga i kratko došao k sebi po dolasku kola Hitne
pomoći kada
ponovo izgubio i tek je sjutradan saznao da je Z. poginuo.
U vezi vremenskih prilika i stanja kolovoza on je istakao da je bio mokar i
vlažan, ali da nije
padala kiša, dok je negirao da je bilo magle u vrijeme dogadjaja, jer je čuo
da je to neko u
svojem iskazu pominjao, te da se ona dogodila oko 21,00 časova.
On je na glavnom pretresu pojasnio, da je kada je u istrazi naveo, da su bili
blizu desne zadnje
gume, mislio je na lijevi točak gledano iz pravca Podgorice, te da je po
izlasku iz vozila
zatvorio svoja vrata i da je Z. zakačen prednjom regijom tog vozila.
Svjedok V. N. je navela, da je oko 21.15 časova krenula vozilom Golf III iz
Zete prema
Podgorici i da je njime upravljao Č., dok se pored njega nalazio pok. Z. K., a
ona je sjedjela
na zadnjem sjedištu. Kada su prešli separaciju na Cijevni i nalazili negdje
naspram
parkirališta vozila Geneksa, začulo se kako je navela, nešto na točku, pa je
Z. rekao M. da
stane i vide šta to lupa. Vozilo je zaustavljeno uz sami ivičnjak i sjeća se
da je ostalo da "radi"
sa upaljenim svijetlima kao i da su obilazeći oko vozila, se zaustavili u
blizini zadnjeg lijevog
točka, na kojem se nalazila mala rezervna guma. Nije sa sigurnošću mogla da se
izjasni, ali
misli da je radila ulična rasvijeta i da je kolovoz bio suv i zna da je
napolju bilo kao dan, te da
sigurno nije bilo magle. Vidjela je da se iz pravca Zete brzo približava jedno
auto i nakon toga
je čula jak udar i vidjela da se to vozilo sa prikolicom na kojoj se nalazilo
sijeno ne zaustavlja,
nego produžava u pravcu Podgorice. Nakon toga je vidjela da M. leži ispred
auta pri samom
ivičnjaku, a malo dalje od njega, po sredini kolovozne trake, na udaljenosti
od 10 -ak metara
ležao je Z.. Tada je izašla iz vozila i pokušala da pomogne M. i njemu je
ukazivala pomoć, a
do Z. nije stigla mada je primjetila da je ležao u zgrčenom položaju. M. je
bio u nesvjesti i
5
prošlo je nekoliko minuta, kada su se počela zaustavljati pojedina vozila, ali
niko od vozača
nije pomjerao njihova tijela sa asfalta, dok nije došla Hitna pomoć i
policija.
Svjedok S. H. je navela, da je naišla iz pravca Podgorice ka Zeti i zaustavila
se na mjestu
nezgode, jer je vidjela da se tamo okupio veći broj lica, ali da niko ne
pomaže jednoj djevojci
koja traži pomoć i za koju je kasnije saznala da je bila sa tim momcima u
vozilu. Ne poznaje
ni pokojnog ni povrijedjenog, a na suvom kolovozu vidjela je da jedan leži
ispred prednje
regije vozila, a drugi nešto dalje, ali se nije mogla izjasniti o toj
udaljenosti. Sjeća se da je na
Golfu koji se nalazio uz ivičnjak bila upaljena svijetlosna signalizacija i da
su radila sva četiri
žmigavca, da nije bilo magle nego je tek kasnije počela da pada na Zetsku
ravnicu. Takodje je
navela, da nije ni mogla raditi ulična rasvijeta, jer je na tom mjestu tek
bila u izgradnji.
Na glavnom pretresu je pojasnila, da je mjesto gdje se dogodila nezgoda
udaljeno par
kilometara od mjesta gdje živi, pa joj je zato poznato da je tek kasnije na
tom dijelu počela da
"pada" magla. Nadalje je navela, da je prilazeći tim mladićima uočila da oni
daju znake života
i onog prvog koji je ležao blizu Golfa držala je rukama, a potom je otišla i
do onog drugog za
kojeg je čula da nije preživio i uvjerila se da je tada bio živ, jer je
osjetila da diše. Sjeća se da
je momak koji je bio bliži autu molio da ode i pomogne njegovom drugu, kao i
da je na licu
mjesta ostala sve dok nijesu došla kola Hitne pomoći.
Na kraju je istakla, da na tom dijelu puta nema izgradjenih porodičnih
objekata ni zgrada i ne
zna da tu postoji neki znak koji se odnosi na ograničenje brzine kretanja.
S tim u vezi treba navesti, da je u podnijetom optužnom aktu tužilac naveo da
se saobraćajna
nezgoda dogodila u "naselju", ali iz ove poslednje iznijete tvrdnje svjedoka i
sadržine
zapisnika o uvidjaju koji su sastavili policijski službenici, proizilazi da se
to mjesto nalazilo
izvan naselja, pa je očigledno da se njihova zapažanja ne mogu podvesti pod
pojmovno
značenje te riječi u smislu čl. 9 tač. 30 ZOBS-a, koje podrazumijeva prostor
na kome se
redovi ili grupe zgrada nalaze sa jedne ili obje strane puta. Zato je sud u
odsustvu
saobraćajnog znaka kojim se naredjuje ograničenje brzine kretanja na tom
dijelu uzeo u obzir
opšte ograničenje brzine za magistralne puteve - 80 km/h i zamijenio je tu
riječ pojmom
naseljnog mjesta, kao adekvatnijim terminom za ovu situaciju.
Svjedok M. D. je istakao, da je bio u vozilu zajedno sa optuženim poslije
berbe drva na
Paštrovačkoj gori i da su tokom dana možda popili pola litra lozove rakije i
negdje oko 19,30
časova, kada su završili posao u šumi, svratili su u kafanu Voda u kršu, gdje
su popili po dva
velika nikšićka piva. Tokom vožnje, kod Virpazara, on je zaspao i ne zna kako
je došlo do
saobraćajne nezgode, nego se jedino sjeća da ga je u jednom trenutku G.
probudio i rekao
"ubio me neko kamenom u šoferfajbnu", pa je tada vidio rupu i otresao jaknu od
stakla koje je
palo u unutrašnjost vozila. Takodje se sjeća, da mu je odgovorio, "šta ćemo
sad, neka ga djavo
nosi" i nastavio da spava, dok se G. nastavio da kreće u pravcu autobuske
stranice odakle je
on trebalo da otputuje za Nikšić, kao i da ih je kasnije zaustavila policija i
jedan od policajaca
je rekao, da su ubili čovjeka, zbog čega su sprovedeni u policijsku stanicu.
Okolnosti koje se tiču vremena, mjesta i učesnika ove saobraćajne nezgode
potvrdjene su i
zapisnicima o uvidjaju istražnog sudije Osnovnog suda u Podgorici Kri. br.
10/215 od
25.02.2010. godine i Uprave policije - PJ Podgorica od 26.02.2010. godine, jer
je u njima,
izmedju ostalog konstatovano da se dana 24.04.2010. godine dogodila oko 21.15
časova na
putu Petrovac - Podgorica u blizini Kombinata aluminijuma u Podgorici, te da
su teže
povrijedjeni pješaci Č. M. i K. Z. iz Podgorice, koji je kasnije preminuo u
Urgentnom centru,
kao i da je tokom uvidjaja lišen slobode G. M. koji se nakon te nezgode sa
vozilom udaljio sa
lica mjesta.
6
Sud je izveo zaključak o dokazanosti naprijed navedenih činjenica, jer njihova
tačnost nije
osporavana od strane optuženog i u saglasnosti je sa onim što su u tom pogledu
kazivali
svjedoci V.N. i S. H., s tim što je u pogledu časa, kada se tačno dogodila
saobraćajna
nezgoda, niko nije mogao precizno izjasniti, ali je iz izvedenih dokaza
očigledno da je
najrealnije ono što je navedeno u podnijetom optuženom aktu.
Nije sporno da je optuženi u ulozi vozača u kritično vrijeme upravljao u
pripitom stanju, jer je
on u svojoj odbrani naveo da je tokom dana pio alkohol zajedno sa M. D., kao i
neposredno
prije ove nezgode u ugostiteljskom objektu Voda u kršu.
Navodi iz njegove odbrane u tom dijelu potvrdjeni su nalazom i mišljenjem
vještaka
specijaliste za sudsku medicinu dr D. Č. koja se izjašnjavala, izmedju
ostalog, o visini
alkohemije optuženog u vrijeme nezgode. Naime, na osnovu Izvještaja o
hemijskotoksikološkoj analizi Kliničkog centra Crne Gore Odjeljenja za sudsku
medicinu A
broj 255 i 256 od 25.02.2010. godine proizilazi da je od optuženog 24.02.2010.
godine prvi
put uzeta krv u 23,00 časova, kada je u uzorku ustanovljena koncentracija
alkohola u krvi od
1,84 gram promila, kao i u uzetom urinu od 2,4 gram promila, dok je nešto
kasnije u 23,30
časova, krv je uzeta po drugi put kada je ustanovljena koncentratracija od
1.66 grama, a
takodje je konstatovano da je Dreger aparatom u 21,15 časova ustanovljena
koncentracija
alkohola u 1,73 gram promila.
Vještak je naglasio da takav nalaz nedvosmisleno ukazuje da je u vrijeme prvog
uzimanja krvi
i urina, alkohol u organizmu bio u fazi eliminacije (105 minuta nakon
dogadjaja), kao i kod
drugog uzimanja krvi na analizu, pa je uzimajući u obzir navedene činjenice
mišljenja, da se
pouzdano može zaključiti da je koncentracija alkohola u krvi G.M. u vrijeme
nezgode iznosila
oko 1,74 gram promila, što znači da je bio u pijanom stanju, pod kojim se
smatra
koncentracija alkohola u rasponu od 1,50 do 2,50 pro mila.
Sud je izveo zaključak o dokazanosti tih činjenica sa razloga, što nalaz nije
u suprotnosti sa
onim koji su u pogledu tih okolnosti kazivali optuženi i svjedok M. D., te je
mišljenje
dovoljno stručno i jasno u pogledu svih okolnosti koje se tiču utvrdjene
vrijednosti
koncentracije alkohola koja u kliničkom smislu predstavlja verifikovano
pripito stanje.
Uticajem tako utvrdjene alkoholisanosti na bezbjedno upravljanje vozilom sud
će se baviti
kasnije nakon interpretacije nalaza i mišljenje vještaka saobraćajne struke G.
Č., ali u ovom
trenutku najprije treba istaći, da je u vezi pomenute analize koja je izvršena
po Widmark
metodi vještak medicinske struke prof. dr S. M. neuropsihijatar, u svom
mišljenju je naveo, da
se patofiziološko djelovanje alkohola odnosi na čula, nervni sistem, mišićno
motorne efekte u
smislu smanjene kordinacije pokreta i da generalno umanjuje bezbjednost
upravljanja
motornim vozilom zavisno od nivoa alkohola u krvi. On je nadalje pojasnio, da
se pod
djelovanjem alkohola produžava psihička sekunda koja se manifestuje usporenom
reakcijom
na vidne i slušne nadražaje, refleksna reakcija je usporena, dolazi do suženja
vidnog polja,
usporenja adaptacije na tamu, pogrešnog procjenjivanja odstojanja i brzine
kretanja vlastitog
vozila u odnosu na drugo ili pogrešnog procjenjivanja kretanja vozila ispred
sebe iz suprotnog
pravca, kao i da se javlja lažno samopouzdanje i ne kritičnost u odnosu na
situacije u
saobraćaju, pa je mišljenja da optuženi G.M. u vozačkom smislu nije bio
sposoban da
upravljanja motornim vozilom u vrijeme saobraćajne nezgode.
U pomenutom zapisniku o uvidjaju je navedeno, da širina kolovoza u zoni
pomenutog mjesta
nezgode iznosi 8 m i da je izgradjen od asfalta bez vidljivih rupa i drugih
oštećenja, kao i da
sa lijeve strane postoji betonska površina - trotoar, posmatrano od pravaca
Petrovca ka
Podgorici. Nadalje je navedeno, da je kolovoz na mjestu nezgode podijeljen
uzdužnom
7
isprekidanom linijom na dvije saobraćajne trake, naimjenjene za odvijanje
dvosmjernog
saobraćaja, kao i da je u trenutku uvidjaja bio mokar, te da na mjestu nezgode
ne postoji
ulična rasvjeta. Konstatovano je prisustvo magle, a na mjesto nezgode zatečeno
je putničko
motorno vozilo marke VW Golf JL reg. oznaka PG AN 298, zaustavljeno uz desnu
ivicu
kolovoza posmatrano prema Podgorici, na kojem su bila upaljena poziciona
svijetla i
uključena sva četiri žmigavca. Na mjesto nezgode navedeno je, da su pronadjeni
muška
torbica, ogledalo lijevog retrovizora vozila reg. oznaka PG AN 298, desna
cipela muška,
rasuto sijeno, dio plastike prednjeg okvira vozila reg. oznaka PG AN 298, kao
i staklo desnog
fara vozila CT AG 618 i lijeva cipela, kao i djelovi plastike sa vozila CT AG
618 i jedna
baterija od mobilnog telefona, sa objašnjenjem da su detaljan položaj tog
vozila i navedeni
materijalni tragovi dati u skici lica mjesta i fotoelaboratu koji čine
sastavni dio ovog
zapisnika.
Na navedenom vozilu marke Golf konstatovana vidljivost obrisa prašine na
prednjem lijevom
vlatobranu i prednjim lijevim vratima, a na kraju zapisnika su navedene
konstatacije o izdatim
nalozima, te da je tokom uvidjaja otkriven učesnik nezgode koji je napustio
lice mjesta G.M.
od oca R. rodjen..... godine u N. V. sa prebavlišem na C. u ul. L. br....
Dakle, naprijed opisani i označeni podaci, skica lica mjesta i fotoelaborat,
(uvidjajna
dokumentacija) poslužili su vještaku saobraćajne struke, da se izjasni o
odredjivanju mjesta
sudara i brzine učesnika nezgode, kao i ostalim vremensko - prostornim
pokazateljima
dinamike ove nezgode i mogućnosti njenog izbjegavanja.
S tim u vezi, vještak je mjesto i način kontakta vozila Pasat sa tijelima
pješaka odredio na
osnovu pozicije zaustavljenog vozila Golf, oštećenja na tom i vozilu Pasat,
gabarita Pasata,
tragova stakla desnog fara Pasata na kolovozu označenih sa rednim brojem 8 na
skici lica
mjesta, te je grafoanalitičkim putem utvrdio da je Pasat čeonim desnim uglom u
zoni desnog
fara kontaktirao pješaka K., a prednjim desnim blatobranom i prednjim desnim
vratima
pješaka Č., kao i da je opisani kontak ostvaren bez kočenja u zoni zadnjeg
lijevog točka
zaustavljenog vozila Golf i bez usporavanja nastavljeno kretanje. Nadalje je
pojasnio, da je
pomenuto mjesto kontakta udaljeno od FT duž OP za 8 m, a u poprečnom smislu
ono je
udaljeno u kontaktu sa pješakom Kneževićem desno od lijeve ivice kolovoza za
oko 5,3 m, a
u kontatku sa pješakom Č. od iste ivice kolovoza za oko 5,6 m posmatrano u
pravcu
Podgorice, sa dodatnim pojašnjenjem, da je pješak K. u trenutku kontakta bio
udaljen od
lijeve bočne strane Golfa za oko 0,6 m, a pješak Č. od iste strane tog vozila
za oko 0,3 m.
Vještak je mišljenja da je brzinu vozila Pasat u trenutku sudara bila oko
95-100 km/h i do tog
podatka je došao na osnovu detaljne i uporedne analize povreda pješaka visine
187 cm,
dimenzija i oštećenja tog vozila, kao i na osnovu lokacije rasutih komadića
stakla fara i
odbačaja torbice koju je pještak nosio. On je u vezi iznijetog mišljenja
nadalje naveo, da se pri
naletu vozila na pješaka, kada dodje do razbijanja fara na automobilu formira
"zona rasutog
stakla" i da je emiriskip putem utvrdjena zavisnost dužine rasipanja stakla od
sudarne brzine.
Rezultati tih istraživanja su radjeni u Njemačkoj i prikazani na jednom
dijagramu iz koga se
vidi, kada se uporedi sa predmetnom situacijom, da je brzina Pasata u trenutku
sudara bila oko
95-100 km/h. Takodje je naveo, da je torba pješaka K. od mjesta kontakta
odbačena ukoso za
oko 9 m i u ovom slučaju brzina Pasata u trenutku sudara sa pješacima je bila
90 km/h, pa je
uz primjenu tih metoda i uporedjivanjem dobijenih rezultata izveo jedinstven
zaključak da je
u trenutku sudara sa pješacima brzina tog vozila iznosila oko 95-100 km/h.
Vještak se u daljoj vremensko - prostornoj analizi bavio zaustavnim putem
vozila Pasat,
njegovom brzinom u vrijeme sudara i mogućnošću izbjegavanja nezgode, pa je u
vezi
potrebnog zaustavnog puta vozila Pasat voženog brzinom 95-100 km/h, po mokrom
kolovozu, naveo da bi iznosio 88,2 m, dok bi vrijeme zaustavljanja trajalo
5,51 s. Nadalje je
8
pojasnio, da vrijeme reagovanja vozača i odziva kočionog sistema (do pojave
maksimalne sile
kočenja ili blikade točkova) iznosi 1,1 s, pa je brzina Pasata bila ona koja
je već pomenuta ili
prosječno 27,08/s=97,5 km/h, kao i da je očigledno da vozač tog vozila na
uočenu opasnost
od sudara nije reagovao kočenjem, zato što su izostali na kolovozu tragovi
intezivnog
kočenja.
Vještak je takodje naveo, da bi vozač Pasata bočno pomjerio - izmakao svoje
vozilo za ne
manje 1,7 m odnosno da bi vozilo došlo na sudarnu poziciju sa pješacima, pri
posjedovanoj
brzini, put izmicanja bi iznosio 47,63 m i sa te daljeine on je mogao sudar da
izbjegne
zaustavljanjem vozila prije dospijevanja do mjesta kontakta samo da tada nije
vozio svoje
vozilo brzinom većom od 67,13 km/h.
Takodje je istakao, da bi vozač Pasata bočno pomjerio - izmakao svoje vozilo
za još ne
manje od 0,5 m ili ukupno 2,2 m, dnosno da bi bezbdjeno obišao pješake pri
posjedovanoj
brzini, put izmicanja bi iznosio 52,88 m, pa je sa te daljeine mogao
primjetiti pješake koji su
se nalazili pored vozila, sa uključenim putnim (dugim) svijetlima, te je imao
razloga da svoje
vozilo izmjesti u lijevo posmatrano za smjer njegovog kretanja i bezbjedno
obidje pješaka.
Na osnovu navedene analize materijalnih podataka vještak je u svom zaključku
utvrdio da je
mjesto sudara izmedju Pasata i pješaka bilo u zoni desne saobraćajne trake
kojem se kretalo
vozilo Pasat magistralnim putem od Petrovca prema Podgorici, na dijelu na
kojem su se
nalazili, zaustavljeni Golf i pješaci sa njegove lijeve bočne strane, koje je
vozilo čeono
kontaktiralo na oko 8 m od FT duž OP. Nadalje je u zaključku pojasnio, da se
vozilo Pasat
kretalo desnom saobraćajnom trakom brzinom ne manjom od 95-100 km/h, dok je
Golf bio
zaustavljen uz desnu ivicu kolovoza posmatrano u istom smjeru i na njemu su
bila u funkciji
sva četiri pokazivača pravca, te da bi se pri toj brzini i situaciji
forsiranim kočenjem, sa
ispravnim uredjajem za kočenje, zaustavilo na zaustavnom putu od 88,22 m i za
zaustavljanje
vozila Pasat bilo bi angažovano vrijeme od 5,51 s.
Na kraju, vještak je mišljenja na osnovu analize svih okonosti koje
karakterišu nastanak i
razvoj predmetnog dogadjaja, da je nezgoda nastupila kao posljedica propusta
vozača koji je
upravljao sa vozilom Pasat, jer su na Golfu bila u funkciji sva četiri
pokazivača pravca, pa je
bio primjetan za vozača Pasata sa daljine veće od dužine zaustavnog puta, pri
posjedovanoj
brzini, čak i ako bi iz suprotnog smjera nailazila vozila sa upaljenim
svijetlima, te da je vozač
Pasata pravovremenim reagovanjem na kočioni sistem imao vremensko prostornih
mogućnosti da zaustavi svoje vozilo prije dolaska do Golfa. Vozač Pasata je
imao saznanje da
je vozilo Golf zaustavljeno i razlog da prilagodi brzinu kretanja takvim
saobraćajnim
uslovima, te pod opisanim okolnostima i bezbjendo obidje pješake koji su se
nalazili lijeve
bočne strane "Golfa", kao i da se njegov postupak u toj situaciji može
objasniti, nepažnjom ili
dekoncetracijom vozača, ili nekim drugim subjektivnim faktorom koji ne bi bio
predmet
saobraćajno tehničkog vještačenja.
S druge strane, vozač Golfa je adekvatno označio svoje vozilo koje je bilo
primjetno za sve
učesnike u saobraćaju koji se kreću iz jednog ili drugog smjera sa veće
udaljenosti, pješaci su
stajali pored lijeve bočne strane vozila "Golf", na udaljenosti od istog na
oko 0,3 m odnosno
0,6 m, pa i nijesu mogli pretpostaviti, da će neko od učesnika u saobraćaju
ignorisati ovako
označeno vozilo i ne prilagoditi brzinu za bezbjedno obilaženje istog, je na
na strani pješaka,
odnosno vozača "Golfa", on nije našao propusta niti doprinosa za nastanak
predmetne
saobraćajne nezgode.
U obdukcionom zapisniku S.br. 35/2010 od 25.02.2010. godine pod tačkom a koji
se
odnosi na spoljašnji nalaz, pod tačkom 1 je navedeno da se radi o muškom lešu
dužine 187
cm, starog 36 godina, sa mrtvačkom ukočenošću dobro izraženom u očuvanim
zglobovima i
9
mrtvačkim mrljama slabo izraženim u zadnjim dijelovima tijela, pojedinačne,
sivo ljubičaste,
koje se gube na pritisak prstom. Pod tačkom dva je da su vrat i grudni koš u
gornjem dijelu
jako otečeni, dok je pod tačkom tri konstatovano da je lijeva potkoljenica
deformisanog
izgleda u srednjoj trećini, a na zadnjoj strani, na 24 cm iznad ravnih tabana
se nalazi
nepravilna rana promjera do 1x1 cm, neravnih i krvlju podlivenih ivica i
strana, u čijem se
prostoru vidi i pipa višestruko prelomljena golenjača i lišnjača. Nadalje je u
tački četiri
navedeno, da je koža lica, vrata, gornjeg dijela grudnog koša - jako otečena,
blijedja, a
pipanjem se osjećaju potkožni mjehurići vazduha te da su možnice i polni ud
jako nadutog
izgleda, gdje se pri ubadanju zapaža izlazak vazduha, a pod tačkom pet je
navedeno da je
desno rame deformisanog izgleda i da se pipanjme osjeća isčašenje ramenog
zgloba. Pod
tačkom šest je konstatovano da se na nadlanu desne šake, u predjelu korjena
drugog prsta, te
na nadlanu lijeve šake, na više mjesta do veličine sočiva vidljive površinaste
rane, neravnih,
nagnječenih i krvlju podlivenih ivica i strana. Pod tačkom sedam je navedeno,
da je koža: na
zadnjoj strani desne ušne školjke, veličine badema; na gornjoj strani desnog
ramena veličine
badema; na zadnjoj strani desne nadlaktice, na spoju srednje i gornje trećine,
koso, prugasto
promjera 6x2 cm; na desnom laktu veličine dinara; na nadlanu desne šake, na
više mjesta do
veličine sočiva; u desnom lopatičnom i pod lopatičnom predjelu na više mjesta,
veličine
badema do promjera 5x2 cm; na spoljašnjoj nadlanenoj strani lijevog ručnog
zgloba, crtasto;
na nadlenom dijelu lijeve šake, na više mjesta do veličine sočiva; u visini
lijeve prednje
gornje bedrene bodlje veličine badema; na prednjoj spoljašnjoj strani desne
butine, u srednjoj
i desnoj trećini na dva mjesta poprečno; na zadnje spoljašnjoj strani desne
butine, u gornjoj
trećini koso promjera 5x3 cm i na spoju donje i srednje trećine, koso,
prugasto na 65 cm iznad
ravnih tabana, promjera 7x2 cm; na prednjoj i spoljašnjoj strani desnog
koljena na više mjesta
veličine badema i dinara; na spoljašnjoj strani desnog skočnog zgloba, na
nekoliko mjesta
veličine sočiva; na zadnje unutrašnjoj strani lijeve potkoljenice u donjoj
četvrtiti promjera 5x3
cm; na zadnjoj strani lijeve pete veličine sočiva - lišena natkoženice,
ogoljena kožica je suva,
čvrsta, mrko crvenkasta. Pod tačkom osam navedeno je, da je koža: na nadlanu
desne šake, na
više mjesta veličine dinara; na zadnjoj spoljašnjoj strani desnog zadnjičnog
predjela, u gornjoj
trećini, veličine ženskog dlana; na prednje unutrašnjoj trani lijeve
potkoljenice u srednjoj
trežini veličine 5x4 cm; na unutrašnjem gležnju lijevog skočnog zgloba
promjera 4x4 cm; na
zadnjoj unutrašnjoj strani lijeve butine, u srednjoj i donjoj trećini veličine
muške šake, na 60
cm iznad ravnih tabana; na zadnje unutrašnjoj strani lijeve potkoljenice, u
srednjoj trećini,
cijelom površinom; na prednjoj strani desne butine, u srednjoj trećini,
veličine muškog dlana;
na zadnjoj strani desne butine, na spoju srednje i gornje trećine, veličine
dječijeg dlana -
modro ljubičasta, krvlju podlivena. Pod tačkom devet je konstatovano da su na
koži obje
lakatne jame tačkasti ubodi, ravnih, nagnječenih i krvlju lako podlivenih
ivica i strana, koji se
kanalima nastavljaju u meko tkivo tih predjela, a koža i njihovoj neposrednoj
okolini lako
krvlju prožeta, dok je pod tačkom deset navedeno, da je u desnom crijevnom
predjelu koso
postavljen sedefasto bjeličasti ožiljak, te da sem opisanih, spolja na lešu,
nema drugih
povreda, niti promjena. U dijelu zapisnika koji je označen kao unutrašnji
nalaz pod tačkom 14
je navedeno da je tkivo podglavine suv, malokrvno, a u desnom čeonom -
sljepočnom -
potiljačnom predjelu, cijelom površinom i debljinom, zahvatajući i desni
sljepočni mišić -
krvlju podliveno i prožeto, tamno crvene boje, dok je tvrda moždanica glatka,
sedefasta, u
njenim slivovima malo tečne tamno crvene krvi, a mozak lako uvećan,
spljoštenijih vijuga
suženijih brazdi. Meka moždanica glatka, providna, malokrvna, a desno na
konveksitetu
krvlju podlivena u tankom sloju. Arterije na osnovici mozga rastegljivog zida,
glatke prisnice,
a u moždanim komorama koje su lako sužene - nešto ružičaste, bistre tečnosti,
a one su
glatkih i malokrvnih postava. Tkivo velikog mozga, moždanog mosta, produžene i
kičmene
moždine, te malog mozga je vlažno, malokrvno, jasne gradje, lako otečeno, a
kora i sivo tkivo
moždanih jedara raspoznaju se od sredine. Takodje je navedeno pod ovom tačkom
da je
10
skinuta tvrda moždanica, pregledane kosti krova i osnovice lobanje i da na
istima nijesu
ustanovljeni svježi prelomi. Pod tačkom 16 je navedeno da je učinjena proba na
prisustvo
vazduha u grudnim dupljama i ista je odostrano dala "pozitivan" rezultat,
posebnoi izdašan sa
desne strane, dok je pod tačkom 17 navedeno da je u lijevoj grudnoj duplji oko
300 ccm, u
desnoj oko 600 ccm tečne tamno crvene krvi i da su plućnice glatke, providne i
na više mjesta
raskidane, posebno desno. Tkivo pluća splasnutog izgleda, posebno desno, manje
vazdušasto,
elastično, ravnog, malo krvnog presjeka, sa kog se oskudno sliva sitno
pjenušavi bjeličasti
sadržaj, kakav se istiskuje i iz dušnica i dušničica, dok je tkivo desnog
plućnog krila na više
mjesta raskidano, nagnječeno i krvlju prožeto, kao i lijevo na nekoliko
mjesta. Pod tačkom 18
je navedeno da je srce promjera 12x11 promjera u njegovim dupljama po
zidovima, tečno
tamno crvena krv, a usrčnica glatka, providna, dok su lijeve komore i tačkasto
krvlju
podlivene. U tački 19 je navedeno da je u trbušnoj duplji, ispod jetre i
slezine oko 300 ccm
tečne tamno crvene krvi, dok je slezina slobodna glatke naborane čaure, sa
nekoliko
površinskih rascjepa čije su ivice i strane krvlju prožete. Jetra malokrvna
promjera 23x16x7
cm, na presjeku jasne gradje, a sa donje strane nekoliko površinskih rascjepa,
krvlju prožeta.
Pod tačkom 22 je konstatovano da su pregledane sve kosti glave, vrata, trupa i
udova i
ustanovljeno sledeće: potpuni prelom lijeve golenjače i lišnjače na 27 cm
iznad ravnih tabana,
gdje je trouglasti odlomak golenjače usmjeren prema naprijed; prelom rebara sa
lijeve strane i
to 2 i 3 u ključnjačinoj liniji, sa dis lokacijom; sa desne strane sva rebra
višestruko
prelomljena u do grudnjačinoj, ključnačinoj, bočno pazušnoj i dokičmenoj
liniji, grudna kost
u cijelo slomljena u gornjem dijelu, meko tkivo oko istog raslojeno pa se vide
pluća, posebno
desno; isčašenje desne ključnjače u ramenom zglobu, višestruki prelom gornjeg
dijela desne
lopatice; rastava preponskih kostiju za 5 cm, prelomi karličnih kostiju i to
desno sa spoljašnje
strane krila cijevne kosti, lijevo - krilo karlične kosti višestruko
polomljeno, a rtni nastavak
sedmog vratnog pršljena slomljen u cijelo. Pod tačkom 23 navedeno je da su
učinjeni uzdužni
rezovi, u vidu šnitova, duž zadnje strane trupa i udova po Panduroviću i
ustanovljeno je
sledeće: krvna prožetost mekog tkiva na zadnjoj unutrašnjoj strani lijeve
potkoljenice veličine
ženskog dlana; na zadnjoj unutrašnjoj strani lijeve butine, u donjoj trećini,
veličine ženske
šake, na oko 70 cm iznad ravnih tabana; na zadnjoj desnoj strani desne butine,
na 77 cm iznad
ravnih tabana, poprečno, veličine 10x3 cm; u desnom spoljašnjom predjelu
zadnjice u
gornjem dijelu, na 106 cm iznad ravnih tabana; u lijevom krsnom predjelu, na
112 cm iznad
ravnih tabana, veličine ženskog dlana; u desnom lopatičnom predjelu, na 150 cm
iznad ravnih
tabana, veličine ženske šake; u gornjem dijelu grudnovratnog kičmenog
predjela, veličine
dječijeg dlana.
Vještak medicinske struke dr Č. D. je nadalje u svom nalazu i mišljenju od
15.05.2010.
godine je navela da su obdukcijom ustanovljene povrede, u vrijeme nanošenja
kvalifikovane
kao osobito teške tjelesne povrede i ona je mišljenja da su iste i dovele do
smrti, koja je
nastupila usled iskrvavljenja, i to iz rascjepa pluća, jetre, slezine, kao i
iz raskidanih krvnih
sudova oko preloma kostiju.
Nadalje je pojasnila, da je do primarnog kontakta vozila i tijela pješaka
došlo u predjelu
zadnje strane lijeve potkoljenice pješaka, što znači da je pješak ledjima bio
okrenut
predmetnom vozilu došlo do preloma kostiju, a nakon primarnog kontakta tijelo
pok. K. je
nabačeno na vozilo, pa je tada došlo do preloma rebara, karličnih kostiju
desne lopatice,
sedmog vratnog pršljena, rastave mekog tkiva oko grudne kosti i dr., odbačaja
tijela i pada na
tvrdu podlogu, kada su nastale mnogobrojne oguljotine po tijelu.
Na osnovu medicinske dokumentacije koja je glasila na ime oštećenog Č. M.
(Izvještaja
ljekara spec. hirurga Urgentnog centra KCCG Podgorica, otpusne liste
Odjeljenja
neurohirurgije, kompletne istorije bolesti, izvještaj ljekara spec. ortopeda
Urgentnog bloka i
iz druge otpusne liste Odjeljenja neurohirugije kada je primljen ponovo na
liječenje), vještak
11
medicinske struke iznijela je mišljenje, da je on zadobio sledeće povrede:
potres mozga,
nagnječina čeonog tjemenog desno, 4x3 cm, nagnječenje trbušnog zida sa desne
strane,
nagnječenje desne natkoljenice, nagnječenje desnog koljena sa oguljotina 4x 2
cm,
nagnječenje desne potkoljenice i desnog skočnog zgloba sa oguljotinama,
nagnječenje desne
šake, sa oguljotina, te da se radi u vrijeme nanošenja o teškoj tjelesnoj
povredi, jer je potres
mozga takva povreda, kao i da su nanesene tupinom zamahnutog mehaničkog
orudja, u
trenutku kada je do primarnog kontakta vozila i tijela pješaka došlo u
predjelu desne strane
tijela, dok se nalazio u stojećem položaju, tom stranom okrenut vozilu.
Vještak je u odbrani napisanog na glavnom pretresu pojasnila da je smrt kod
pok. K. Z.
konstatovana dana 24.02.2010. godine u 22,20 časova, i to u Odjeljenju
intezivne njege KC u
Podgorici, te da su kod njega ustanovljene mnogobrojne povrede, koje su
detaljno opisane u
obdukcionom zapisniku kao i u pisanom nalazu, kao i da je smrt nastupila usled
iskravljenja
koje je nastalo iz mnogobrojnih rascjepa pluća, jetre, slezine kao i iz
raskidanih krvnih sudova
oko preloma kostiju, te je mišljenja, mada ni jedna od tih povreda nije
bezuslovno smrtna, da
ni ranije ukazana pomoć, zbog njihovog inteziteta i eksteziteta ne bi dovela
do spašavanja
života.
Dakle, iz pojedinačno analizirane odbrane optuženog proizilazi da je on, kao
vozač na
pomenutoj dionici puta i procijenjenoj brzini od preko 100 km/h, ugledao, kako
je prvobitno
naveo, zaustavljeno vozilo uz desnu ivicu kolovoza na kojem su bila upaljena
četiri žmigavca
i svijetla, te da nije vidio pješake u njegovoj blizini, nego samo otvorena
vozačeva vrata, kao i
da je prilikom zaobilaženja čuo udar i vidio naprslu šoferšajnu za koju je
pomislio da je
nastala od kamena i bio toliko zbunjen da ne zna kuda se kretao sve dok ga
nije zaustavila
policija i lišila slobode.
On je u svojim kasnijim izjavama, kao što je to vidljivo iz prezentirane
odbrane, mijenjao i na
drugačiji način pojašnjavao pojedine tvrdnje, pa će sud u daljoj analizi
ukazati na njihovu
neosnovanost, nedoslednost i odsustvo ozbiljnije argumentacije.
Najprije, njegova prvobitno iznijeta tvrdnja o slaboj vidljivosti koja nije
bila veća od 2 metra i
naknadno navedena da je to vozilo ugledao na udaljenosti do 10 metara, jer je
magla bila te
gustine, obesmišljena je djelovima iskaza svjedoka oštećenog Č., te svjedoka
V. N. i S. H., u
kojima su saglasno istakli, da u vrijeme nezgode magle uopšte nije bilo na toj
dionici puta,
dok je oštećeni dodatno pojasnio, da je odmah po izlasku iz svog vozila
ugledao vozilo sa
upaljenim svijetlima koje se približavalo iz pravca Zete. U tom smislu takav
zaključak ne
može biti doveden u pitanje ni konstatacijom u zapisniku o uvidjaju o
postojanju magle (čija
gustina nije pojašnjena), obzirom da je uvidjaj započet sat vremena kasnije,
te da je svjedok S.
H. navela da je magla po Zetskoj ravnici pala kasnije i da je nije bilo u
vrijeme dolaska kola
Hitne pomoći.
S druge strane, takva tvrdnja optuženog nije samo u nesaglasnosti sa iskazima
tih svjedoka,
nego je i u očiglednoj protivurečnosti sa onom njegovom tvrdnjom u pogledu
istaknute brzine
kretanja koja bi u toj situaciji tada očigledno bila nerealna i nemoguća pri
takvoj vidljivosti.
Takodje, njegova naknadno iznijeta tvrdnja, da je uočio samo poziciona
svijetla i otvorena
vozačeva vrata, nije u saglasnosti sa dijelom iskaza svjedoka oštećenog koji
je naveo, da je
odmah po izlasku zatvorio svoja vrata i ostavio upaljeno vozilo sa svjetlosnom
signalizacijom, te da je uključio i sva četiri žmigavca. U prilog tačnosti
jedne tako iznijete
tvdnje i neosnovanosti one koju je iznio optuženi govori i drugi dio iskaza
oštećenog u kome
je naveo, da je nakon naleta bočnim dijelom vozila odbačen na retrovizor koji
je polomio
grudima, što je nesumnjivo konstatovano u zapisniku o uvidjaju i vidljivo u
fotoelaboratu, kao
oštećenje na vozilu Golf u vidu otpalog lijevog retorvizora, a to svakako ne
bi bilo moguće da
12
su se vrata nalazila u položaju u kojem je govorio optuženi i tada bi
lokalitet i stepen
oštećenja na vozilu Golf bili znatno drugačiji.
Treba istaći, da je ta njegova tvrdnja o otvorenim vratima protivurečna i onom
dijelu njegove
odbrane u kojem je naveo da uopšte nije vidio pješake pored vozila, zato što
bi se oni pri
takvom objašnjenju te situacije morali naći u njegovom vidnom polju, imajući u
vidu mjesto
gdje su se, prema mišljenju vještaka saobraćajne struke, nalazili - pješak
pok. K. od lijeve
bočne strane Golf za oko 0,6 m, a Č. za oko 0,3 m. Taj dio njegovog mišljenja
ili zaključka u
pogledu mjesta gdje je došlo do kontakta nije suprotan ni onome što je u tom
pogledu govorio
oštećeni Č. koji je naveo, da su se u momentu naleta on i pok. Knežević
nalazili pored zadnje
lijeve bočne regije vozila.
Sadržaj iskaza oštećenog u tom dijelu, kao i onom u kojem je zajedno sa
svjedocima V. i S.
govorio o vidljivosti koja je vladala u momentu nezgode relevantan je za
ocjenu iznijetih
tvrdnji optuženog koje se u stvari tiču same radnje izvršenje krivičnog djela
teško djelo protiv
bezbjednosti javnog saobraćaja iz čl. 348 st. 2 u vezi čl. 339 st. 1 Krivičnog
zakonika.
Konačno, njegovo objašnjenje da mu je tom prilikom samo naprsla šoferšajna je
u suprotnosti
sa izgledom vjetrobranskog stakla koji je prikazan na fotografijama br. 42 -
44 fotoelaborata
sastavljenog u noćnim uslovima i br. 47 - 49 koji je sastavljen u dnevnim
uslovima, gdje se u
gornjem desnom uglu vidi veća rupa, dok ostala oštećenja na prednjem braniku,
haubi i
ulubljenost krova u potpunosti negiraju tačnost jednog takvog objašnjenja.
Naravno, da se optuženi branio da nije shvatio da je nekog udario na putu kako
bi izbjegao
krivicu i za izvršenje krivičnog djela nepružanje pomoći licu povrijedjenom u
saobraćajnoj
nezgodi u čemu je svojim svjedočenjem i tvrdnjom da ga nije probudio udar,
pokušao da mu
pomogne M. D. najvjerovatnije iz prijateljskih pobuda. To se uočava i na
osnovu njegove
tvrdnje, da je nakon toga nastavio da spava, iako je otvor na vjetrobranskom
staklu bio toliki
da mu prodor vazduha pri toj brzini očigledno ne bi dozvolio da tako brzo
ponovo utone u
san, kao i da je silina udara i naleta na dva pješaka svakako bila veća od
tona koji mu se
obratio optuženi i probudio rekavši "ubi me neko kamenom u šoferšajbnu".
Zato sud ne vjeruje ovom svjedoku u pogledu navedenih tvrdnji, jer je taj dio
njegovog iskaza
u suprotnosti sa naprijed navedenim logičkim zaključcima koji se nameću radi
objašnjenja te
situacije.
Sud je već naveo koje činjenice je uzeo kao utvrdjene iz iskaza svjedoka Č.
M., V. N. i S. H. i
sa kojih razloga je izveo zaključak o njihovoj dokazanosti, dok su neke
njihove tvrdnje, kao
npr. o suvom kolovozu, očigledno tako iznijete zato što u vrijeme nezgode nije
pada kiša, što
je u svojoj odbrani na glavnom pretresu potvrdio i sam optuženi. U svakom
slučaju i neke
druge nepreciznosti o postojanju ili ne postojanju ulične rasvjete na tom
dijelu puta nemaju
suštinsku važnost i ukazuju da je svako od njih na svoj način doživljavao
mjesto i okolnosti
pod kojima se dogodila ova nezgoda.
Prema tome, optuženi kao vozač vozila Pasat nije preduzeo sve što je mogao i
morao da ne
dodje do saobraćajne nezgode u situaciji kada je imao prostorno - vremenskih
mogućnosti za
njeno izbjegavanje, jer je zaustavljeno vozilo Golf mogao primijetiti na
udaljenosti koja je
bila veća od dužine zaustavnog puta, kao i pješake koji su se nalazili u samoj
blizini njegove
zadnje lijeve bočne regije.
Naime, on je bio u prilici da dotadašnju brzinu kretanja prilagodi opisanim
karakteristikama i
stanju puta, te da se na taj način blagovremeno zaustavi pred svakom preprekom
koju je
mogao pod datim uslovima da predvidi. Nema sumnje, da je on najprije ugledavši
na njegovoj
13
saobraćajnoj traci vozilo sa uključenim žmigavcima imao razloga da predvidi
pješake u
njegovoj blizini koje je ubrzo mogao i vidjeti na kolovozu i obratiti pažnju,
na nešto manjoj
udaljenosti od dužine zaustavnog puta, te da u skladu sa tom situacijom
blagovremeno
započne sa prilagodjavanjem brzine kretanja ispod 67 km/h, kada bi bočnim
pomjeranjem
izmakao svoje vozilo u lijevo za oko 1,7 m, na udaljenosti od 47,63 m i bio u
mogućnosti da
zaustavi vozilo prije nego što bi došao do mjesta kontakta i naleta na pješake
koji su se
nalazili pored lijeve bočne regije.
Pored toga, on je po mišljenju vještaka i pri posjedovanoj brzini mogao
izbjeći nezgodu da je
bočno pomjerio, izmakao svoje vozilo za još ne manje od 0,5 m ili ukupno 2,2 m
sa putem
izmicanja koji bi iznosio 52,88 m, jer je sa te daljine pješake koji su
stajali mogao primjetiti
pored vozila sa uključenim dugim svijetlima, zato što su se oni nalazili u
zoni zadnjeg lijevog
točka.
Sud je na osnovu nalaza i mišljenja vještaka saobraćajne struke izveo
zaključak o utvrdjenosti
činjenica koje se tiču radnje izvršenja krivičnog djela koje mu je stavljeno
na teret, te da se
ponašao suprotno i normama iz čl. 13 st. 1 i čl. 31 st. 1 ZOBS-a. koje ga
obavezuju da obrati
pažnju na pješake koji se nalaze na kolovozu i da brzinu kretanja vozila
prilagodi
saobraćajnim uslovima tako da vozilo može blagovremeno da zaustavi pred svakom
preprekom koju, pod datim uslovima može da predvidi.
Sud je navedene činjenice uzeo kao utvrdjene i izveo zaključak o njihovoj
dokazanosti sa
razloga što je vještak na jasan i razumljiv način u cjelini analizirao
dinamiku ove nezgode
pokazujući i svojim odgovorima na glavnom pretresu da posjeduje iskustvo i
potrebno stručno
znanje iz grane koja predstavlja njegovu oblast vještačenja.
Ako se prisjetimo dijela iskaza svjedoka Č., naprijed navedenog nalaza i
mišljenja vještaka
saobraćajne struke o načinu kretanja vozila Pasat i dovedemo ih u vezu sa
opisanim
povredama u obdukcionom zapisniku i nalazom i mišljenjem vještaka medicinske
struke o
načinu njihovog nastanka, onda se nesumnjivo izvodi zaključak da je teško
tjelesno
povredjivanje oštećenog Č. M. i smrti pok. K. Z. posledica radnji izvršenja
koju je kao
učesnik u saobraćaju preduzeo optuženi koji je upravljao vozilom u suprotnosti
sa bliže
označenim odredbama iz ZOBS-a.
Sud je prihvatio nalaz i mišljenje vještaka medicinske struke dr D. Č. zato
što se ona na
potpun način bavila svim povredama iz medicinske dokumentacije i njihovu
težinu je stručno
i jasno kvalifikovala uz identifikaciju načina njihovog nastanka, pa sud nije
imao nijednog
razloga da posumnja ni u tačnost tako iznijetog mišljenja.
Takodje je sud prihvatio nalaz i mišljenje vještaka medicinske struke prof. dr
S. M.
neuropsihijatra, jer je nastao kao rezultat nesumnjivo utvrdjene činjenice o
stepenu
alkoholisanosti optuženog i na njegovu stručnost i tačnost stranke nijesu
imale nikakvih
primjedbi.
Naime, upravo zbog pomenutog pripitog stanja koje se odrazilo na navedene
čulne funkcije,
nervni sistem i mišićno motorno efekte optuženi je u konkretnoj situaciji nije
realno
procijenio u izreci navedene uslove saobraćaja, pa je razumljivo zašto vještak
saobraćajne
struke analizirane postupke vozača vozila Pasat nije mogao objasniti faktorima
koji bi bili
predmet saobraćajno - tehničkog vještačenja.
14
Dakle, iako je optuženi znao da vozilo postaje opasna stvar čim se stavi u
pogon i da je u
stanju da kontroliše njegovo kretanje ako upravlja u trijeznom stanju i u
skladu sa
saobraćajnim propisima, on je i pored činjenice da je tokom dana i neposredno
pred nezgodu
pio alkohol, pokrenuo vozilo, pa je na takav način prekršio normu iz čl. 200
ZOBS-a koja mu
to na imperativan način zabranjuje.
Dakle, optuženi je bio svjestan da tako nepropisnom vožnjom može ugroziti
javni saobraćaj i
dovesti u opasnost život ljudi, jer je to jedno realno predvidjanje kada se
neko odluči da
upravlja vozilom u alkoholisanom stanju, pa kada se na putu kreće brzinom od
najmanje 95
km/h i ne preduzima mjere da tu brzinu prilagodi situaciji koja se odnosi na
blagovremeno
zaustavljanje vozila pred svakom preprekom koju može da predvidi, on time
pokazuje
pristajanje na nastupanje te posledice, zato što pri tako nesmanjenoj vožnji u
predstavljenoj
situaciji uvjek postoji konkretna opasnost nastupanja saobraćajne nezgode, pa
i za pješake
koji se nalaze na kolovozu, te je on kad se radi o osnovnom obliku iz čl. 339
st. 1 KZ
postupao sa eventualnim umišljajem.
Medjutim, u odnosu na težu posledicu koja je nadalje proizašla i ispoljila se
u vidu smrti
jednog pješaka, on je bio svjestan da ona može nastupiti, ali je olako držao
da do nje neće
doći i da će je moći na neki način spriječiti, pa se njegov psihički odnos
prema tom
kvalifikovanom obliku koji je propisan u čl. 348 st. 2 KZ može pripisati
nehatu, jer je kao
takvu nikako nije želio niti je na nju pristao čime se u takvom njegovom
ponašanju stiču sva
zakonska obilježja krivičnog djela teško djelo protiv bezbjednosti javnog
saobraćaja iz čl. 348
st. 2 u vezi čl. 339 st. 1 KZ.
Kao što je sud već naveo smrt pok. K. Z. nije bila trenutna, pa je u momentu
napuštanja sa
lica mjesta mogao i njemu pružiti pomoć bez obzira što je on kasnije preminuo,
te je stoga i
odbijen predlog punomoćnika porodice pokojnog za utvrdjivanjem činjenica koje
inače
predstavljaju teži oblik krivičnog djela koje nije obuhvaćeno optužbom.
Dakle, u svakom slučaju optuženom nije stavljeno na teret da je ostavljanjem
bez pomoći
prouzrokovao smrt pok. K., nego da ga je kao teško tjelesno lice ostavio bez
pomoći, nakon
što je bio svjestan da je zahvatio vozilom dvojicu pješaka i očigledno je htio
da ih ostavi čim
je nastavio da se kreće bez zaustavljanja, pa se u takvom njegovom ponašanju
stiču sva
zakonska obilježja krivičnog djela nepružanje pomoći licu povridjenom u
saobraćajnoj
nezgodi iz čl. 347. st. 1. KZ.
Sud je izostavio iz opisa optužnog akta tvrdnju tužioca da je usled navedenih
povreda kod
pok. K. "odmah" nastupila smrt, zato što je nesumnjivo utvrdjeno da je od
momenta
povredjivanja proteklo najmanje jedan sat i da je bio živ nakon nezgode
potvrdila je svjedok
S. H., dok se o tome koliko je dugo živio nakon toga izjašnjavala kao vještak
medicinske
struke dr D. Č..
Prilikom utvrdjivanja navedenih kazni kao i odlučivanja o visini jedinstvene
kazne zatvora
sud je na strani optuženog G.M. od okolnosti koje utiču da kazna bude veća ili
manja kao
otežavajuću uzeo u obzir teško tjelesno povredjivanje drugog lica, (što je
utvrdjeno na osnovu
nalaza i mišljenja vješaka medicinske struke) koje ukazuje na veći stepen
povrede zaštićenog
dobra i dodatno uvećava težinu izvršenog dijela, dok je od olakšavajućih
konstatovao da se
radi o porodičnom čovjeku.
15
Sud je cijeneći navedene okolnosti, kao i stepen krivice optuženog za izvršena
krivična djela
izrekao jedinstvenu kaznu u trajanju od 4 godine, smatrajući da je takva kazna
srazmjerna
njihovoj težini i neophodna u okviru opšte svrhe krivičnih sankcija (čl. 4) za
ostvarivanje i
svrha kažnjavanja koja je bliže propisana u čl. 32 Krivičnog zakonika.
Primjenom čl. 51. KZ sud je optuženom u izrečenu kaznu zatvora uračunao
vrijeme
provedeno u pritvoru i lišenja slobode u vidu zadržavanja od strane ovlašćenih
policijskih
službenika PJ Podgorica počev od 25.02.2010. godine pa nadalje, na osnovu
odluka iz spisa
predmeta.
Sud je predstavnika oštećene porodice pok. K. Z., njegovu sestru M. V., koja
je zastupana
preko angažovanog punomoćnika, kao i oštećenog Č. M. na osnovu čl. 212 ZKP-a
uputio da u
cjelini ostvaruje zahtjev za naknadu štete u parničnom postupku, zato što su u
tom pogledu
izrazili takav stav tokom ovog postupka.
Kako je sud optuženog oglasio krivim, to ga je na osnovu čl. 202 u vezi čl.
199 ZKP-a
obavezao na plaćanje troškova krivičnog postupka u iznosu bliže navedenom u
izreci i oni se
tiču vještačenja vještacima medicinske i saobraćajne struke, kao i paušal u
iznosu od 100,00
€, obzirom na trajanje i složenost postupka, te njegovo imovno stanje.  
Sa iznijetog odlučeno je kao u izreci ove presude.
VIŠI SUD U PODGORICI
Dana 05.11.2010. godine  
ZAPISNIČAR
PREDSJEDNIK VIJEĆA - SUDIJA
Mulić Anela, s.r.
Dragoje Jović, s.r.  
PRAVNA POUKA: Protiv ove presude može se izjaviti žalba Apelacinom sudu CG u
roku
od 15 dana od dana prijema prepisa, a preko ovog suda.
Tačnost otpravka tvrdi i ovjerava
Ovlašćeni službenik sud