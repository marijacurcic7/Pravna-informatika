K. br. 149/2010
U IME NARODA
VIŠI SUD U PODGORICI, u vijeću sastavljenom od sudije Ane Vuković, kao
predsjednika vijeća, i sudija porotnika Ilije Ivanovića i Jura Komšića, , kao
članova
vijeća, uz učešće zapisničara Tatjane Stojović, u krivičnom predmetu protiv
optuženih
M. M. i dr. zbog krivičnog djela neovlašćena proizvodnja i stavljanje u promet
opojnih
droga iz čl. 300 stav 1. Krivičniog zakonika i krivičnog djela omogućavanje
uživanja
opojnih droga iz čl. 301 st. 1 Krivičnog zakonika, odlučujuči po optužnici
VDT-a
Podgorica, Kt. br. 11/09 od 24. 02. 2009. godine, nakon održanog glavnog
javnog
pretresa dana 05.07.2010. godine, u prisustvu zastupnika optužbe Tatjane
Begović,
zamjenika VDT-a Podgorica, optuženog M. M. i njegovog branioca odredjenog po
službenoj dužnosti V. B. adv. iz Podgorice, optuženog P. D. i njegovog
branioca
odredjenog po službenoj dužnosti S. V. adv. iz Podgorice, optuženog B. A. i
njegovog
branioca, M. Ž. po zamjeničkom punomoćju branioca odredjenog po službenoj
dužnosti, J. P. A., adv. iz Podgorice, nakon tajnog vijećanja i glasanja,
donio je a dana
06.07.2010. godine javno objavio
P R E S U D U
OPTUŽENI:
1. M.M., rodjen.... godine u K., sa prebivalištem u B. ul Ž. F. br...
državljanin Crne
Gore, nezaposlen, neoženjen, završio osnovnu školu, neosuđivan, bio u pritvoru
od
16.01.2009. godine od 15,10 časova do 15.10.2009. godine.
2. P.D., rodjen.... godine u K., sa prebivalištem u B., naselje M. bb.,
državljanin Crne
Gore, neoženjen, završio osnovnu školu, nezaposlen, srednjeg imovnog stanja,
osuđivan presudom Višeg suda u Podgorici K br. 236/2005 od 28.05.2007 godine
zbog
krivičnog dijela iz čl.300 st.1 KZ CG na kaznu zatvora u trajanju od jedne
godine i šest
mjeseci, u pritvoru od 14.01.20009. godine od 21,30 časova pa nadalje
3. B.A., rodjen.... godine u P., sa prebivalištem u B. ul I. G.K. bb.
državljanin Crne
Gore, zaposlen, neoženjen, završio srednju školu, srednjeg imovnog stanja,
osuđivan
2
presudom Osnovnog suda u Kotoru K br. 202/02 od 12.10.2005 godine zbog
krivičnog
dijela iz čl. 39 KZ RCG, izrečena uslovna osuda 30 dana zatvora uslovno na
jednu
godinu, bio u pritvoru od 14.01.20009. godine od 21,30 časova do 17.01.2009.
godine.
K r i v i s u
Zato što su:
1. Od početka septembra 2008. godine do 14.01.2009. godine u Budvi optuženi
M.M. i
P.D. neovlašćeno prodavali a dana 14.01.2009. godine optuženi B.A. neovlašćeno
posredovao u kupovini heroina – supstance proglašene za opojnu drogu Rješenjem
o
utvrdivanju opojnih droga (Sl.list SRJ broj 44/2) na način što je optuženi
M.M. dva
puta sredinom novembra i dana 14.01.2009. godine prodao optuženom P.u po sedam
paketića heroina za iznos od po 50 € a optuženi P.D. u periodu od početka
septembra
do kraja decembra 2008. godine više puta prodao Dj. R. po paketić heroina
»tzv.
kvoter« od po 0,25 gr za iznos od po 10 € po paketiću, a optuženom B.A. u
novembru
i decembru mjesecu 2008. godine dva puta prodao po paketić heroina »tzv.
kvoter« za
iznos od po 10 € po paketiću, da bi dana 14.01.2009. godine optuženi B.A. na
zahtjev
I. D. da mu nabavi heroin, telefonskim putem stupio u kontakt sa optuženim P.
za čiji
je račun ugovorio kupoprodaju heroina »ukupne mase 0.41 gr» za iznos od 50 €
koji
heroin, upakovan u četiri zamotuljka je prilikom kontrole vozila marke »Reno
Espace«
reg.br. BD AD 868 kojim je upravljao optuženi P., pronadjen i oduzet od
optuženog
B.A.,
- čime su izvršili krivično djelo neovlašćena proizvodnja, držanje i
stavljanje u
promet opojnih droga iz čl. 300 st. 1 Krivičnog zakonika;
2. Optuženi P.D.,
U novembru i decembru mjesecu 2008. godine u Budvi, optuženom B.A. i u periodu
od
početka septembra do kraja decembra 2008. godine Dj. R., davao na uživanje
heroin –
supstancu proglašenu za opojnu drogu Rješenjem o utvrdivanju opojnih droga
(Sl.list
SRJ broj 44/2) na način što im je i to optuženom B.A. dva puta a Dj.R. više
puta pravio
po tzv. »liniju« heroina koju su potom ušmrkavali na nos,
- čime je izvršio krivičo djelo omogućavanje uživanja opojnih droga iz čl.
301 st.
1 Krivičnog zakonika;
3
Pa sud, primjenom citiranih zakonskih odredbi, te čl. 2, 4, 5, 15, 32, 33, 36,
42,
45, 46 i 51 Krivičnog zakonika, a prema optuženom P.D. i primjenom čl. 48 st.1
Krivičnog zakonika, ovom optuženom prethodno utvrdjuje :
- Za krivičo djelo neovlašćena proizvodnja, držanje i stavljanje u promet
opojnih droga iz čl. 300 st. 1 Krivičnog zakonika kaznu zatvora u trajanju od
2
(dvije) godine;
- Za krivičo djelo omogućavanje uživanja opojnih droga iz čl. 301 st. 1
Krivičnog zakonika kaznu zatvora u trajanju od 6(šest) mjeseci
Za ovim sud u odnosu na optuženog P.a i primjenom čl. 48 st.2 Krivičnog
zakonika, te čl. 202 i 364. Zakonika o krivičnom postupku, optužene
O S U Đ U J E
Optuženog M.M. na kaznu zatvora u trajanju od 1(jedne) godine u koju kaznu mu
se uračunava vrijeme provedeno u pritvoru od 16.01.2009 godine do 16.10.2009
godine, optuženog P.D. na jedistvenu kaznu zatvora u trajanju od 2 (dvije)
godine
i pet mjeseci u koju kaznu mu se uračunava vrijeme provedeno u pritvoru od od
14.01.2009. godine od 21,30 časova pa nadalje, a optuženog B.A. na kaznu
zatvora u
trajanju od 6 ( šest) mjeseci, u koju kaznu mu se uračunava vrijeme provedeno
u
pritvoru od 14.01.2009. godine od 21,30 časova do 17.01.2009. godine.
Dužni su optuženi, na ime troškova krivičnog postupka – paušala uplatiti ovom
Sudu, i
to optuženi M.M. iznos od 2400€, optuženi P.D. iznos od 2336,50€, a optuženi
B.A.
iznos od 1000,00 € te na ime paušala iznose od po 50,00 €, u roku od 15 dana
po
pravosnažnosti presude.
Na osnovu čl. 75 i čl. 300 st. 6 Krivičnog zakonika, prema optuženom B.A.u se
i z r i č
e
MJERA BEZBJEDNOSTI
ODUZIMA se od optuženog 0,41 gr opojne droge – heroina, koja droga se ima
uništiti
nakon pravosnažnosti presude.
4
O b r a z l o ž e nj e
Optužnicom VDT-a Podgorica, Kt.br. 11/09 od 24.02.2009.godine, stavljeno je na
teret
optuženima da su izvršili krivično djelo neovlašćena proizvodnja držanje i
stavljanje u
promet opojnih droga iz čl. 300 stav 1. KZCG, a optuženoom P.D.u i krivično
djelo
omogućavanje uživanja opojnih droga iz čl. 301. st. 1. KZ CG.
Zastupnik optužbe je u završnoj riječi, ne mijenjajući pravnu kvalifikaciju
djela,
precizirao činjenični opis dispozitiva optužbe na način kao u izreci presude i
predložio
da sud optužene oglasi krivim i osudi po zakonu.
Optuženi M.M. je u svojoj odbrani pred istražnim sudijom naveo, da je
povremeni
uživalac opojne droge heroina koji je poslednji put konzumirao tokom ljetnje
sezone
2008. godine. Negirao je navode optužbe da je izvršio krivično djelo
stavljeno mu na
teret, objašnjavajući da je sa ostalom dvojicom optuženih priveden te da je
tokom
vožnje policijskim vozilom saznao da je optuženi P. morao da ga označi kao
lice koje
prodaje heroin, što je P. uradio pod prisilom policije. Istakao je da P.u+
nikada nije
prodavao heroin, navodeći da ga poznaje još od djetinjstva te da su se ranije
družili
povremeno. Naveo je da se sa optuženim P. nije vidio tokom 2009. godine, niti
je sa
njim imao čak ni telefonski kontakt. Kao svoj broj telefona naveo je da je
koristio broj
068-341-117 kao i da koristi telelfonske brojeve 068-058-123 i 067-309-188,
ističući
da nikada nije koristio tkz. zaštićeni broj. Pojasnio je da sa majkom i dva
brata živi u
Budvi, te da posjeduje vozilo marke Džip »Grand Čiroki« bijele boje. Poznato
mu je
gdje se u Budvi nalazi restoran »Parma«, ali se ne sjeća, mada dozvoljava
mogućnosti
da se nekada pored tog restorana srijetao sa optuženim P.. Pri ovakvoj odbrani
ostao je
u cjelosti na glavnom pretresu, ponavljajući da oputženom P. nikada nije
prodavao
drogu. Odgovarajući na postavljena pitanja naveo je da ne može da se sjeti od
kada
posjeduje vozilo »Grand Čiroki«, budući da je auto mehaničar i da često
mijenja vozila,
ali misli da je od avgusta ili septembra mjeseca 2008. godine ovo vozilo u
njegovom
vlasništvu. Dalje je naveo, da je prilikom privodjenja tokom vožnje u
službenom
policijskom vozilu gdje su takodje bili optuženi P. i B., pitao P. zašto je
njega označio
kao lice koje prodaje heroin, na što mu je P. odgovorio da je bio primoran od
strane
policije čiji su ga službenici fizički maltretirali, dok tokom vožnje sa
optuženim B. nije
razgovarao. Tadodje je naveo da budući da se bavi auto mehaničarskim zanatom u
prosjeku mjesečno zaradjuje oko 1.500, eura te da nema potrebe da se bavi
prodajom
narkotika.
5
U završnoj riječi, prihvatajući u cijelositi završnu riječ svog branioca,
ostao je pri
navodima iznijete odbrane.
Branilac optuženog M.M., adv. V. B., je u završnoj riječi naveo da pravilnom i
zakonitom ocjenom svih izvednih dokaza pikupljenih tokom istrage proizilazi
jedini
moguć pravilan i zakonit zaključak na kome se može zasnivati pravilana i
zakonita
sudska odluka a to jeste da optuženi M.M. nije izvršio krivično djelo koje mu
je
optužnicom stavljeno na teret.
Optuženi P. D. je u svojoj odbrani datoj u predkrivičnom postupku, u prisustvu
branioca odredjenog po službenoj dužnosti, naveo da je heroin prvi put probao
prije
četiri, pet godina, od kada ga konzumira povremeno. Optuženom B. kojeg poznaje
od
djetinjstva, u poslednjih mjesec i po dana u odnosu na kritični dogadjaj, dva
puta je
prodao heroin i to oba puta po jedan paketić tkz. kvoter za iznos od 10 € po
paketiću.
Prethodno bi B. njega pozvao telefonom a zatim bi se dogovorili o količini,
novcu i
mjestu primopredaje heroina što je najčešće bilo na prakingu kod Slovenske
plaže, gdje
bi mu on zatim donosio heroin. Naveo je da optuženog B. nikada nije čašćavao
heroinom, niti mu je ikada omogućavao uživanje heroina ili bilo koje druge
droge.
Dana 14.01.2009. godine, optuženi B. ga je pozvao telefonom i pitao ga da li
može da
mu »završi« četiri paketića heroina, i istovremeno ga zamolio ga da ga odveze
do
odredjenog mjesta, na što je on pristao. Odmah je pozvao svoje drugove R. i
R., koji su
ga taksi vozilom zajedno sa B. odvezli na jedno mjesto, ne zna koje, u pravcu
Radanovića. B. je ušao u vozilo u Bečićima kod hotela »Naftagas« i odmah po
njegovom ulasku dao mu je celofan u kojem su se nalazila četiri paketića
heroina. Kada
su došli u Radanoviće, optuženi B. mu je rekao da zaustavi vozilo kod
restorana » Šeri«
jer je tu trebao da dodje neki njegov stalni kupac, što je on i uradio.
Medjutim, u tom
trenutku dok su čekali dolazak tog B. kupca, prišli su im inspektori u civilu
koji su ih
legitimisali i izvršili lični pretres, kao i pretres vozila, nakon čega je
primijetio da su
inspektori pronašli celofan koji je on prethodno dao B., a koji je B. nakon
što je
primijetio policiju odbacio od sebe. Takodje je naveo da je dva mjeseca prije
kritičnog
dogadjaja, 2-3 puta kupovao heroin od M.M., koji živi u Budvi sa majkom u svom
stanu, koji je nižeg rasta i vozi džip marke »Čiroki«, bijele boje. Od
optuženog M.
heroin je kupovao u količini od sedam paketića tkz. kvotera za novac u iznosu
od 50 €,
na način što bi se on i M. prethodno u telefonskom razgovoru dogovorili o
mjestu,
količini i vremenu primopredaje droge, a zatim sastali i obavili dogovorene
kupoprodaje heroina. Dana 14.01.2009. godine, sastao se sa optuženim M. koji
ga je
prethodno pozvao telefonom sa zaštićenog broja, pa su se po dogovoru našli oko
12,00
časova kod restorana » Parma » u Budvi, gdje mu je M. dao sedam paketića
heroina a
on njemu novac.
6
Optuženi P. je u svojoj odbrani pred istražnim sudijom prilikom prvog
saslušanja
naveo da je tokom 2008. godine, izdržao kaznu zatvora u trajanju od 1 godine i
6
mjeseci zbog istog krivičnog djela za koje je ranije osudjen od ovog suda. Po
izlasku iz
zatvora nastavio je da koristi heroin povremeno, a heroin je nabavljao od
jednog lica iz
Srbije koje je bilo zaposleno u Budvi. Istakao je da od optuženog M.M. nikada
nije
kupovao heroin pojašnjavajući da ovog optuženog dobro poznaje i da mu je zbog
toga
poznato gdje živi i da vozi »džip Čiroki« bijele boje, kao i da živi sa majkom
i braćom
a i mao je i njegove telefonske brojeve. Dalje je naveo da ga je dana 14.
januara 2009.
godine, optuženi B.A., koji je inače njegov drug i radi kao taksista u Budvi,
pozvao
telefonom, zamolivši ga da ga poveze iz Budve do Radanovića radi nekog posla.
Kako
je njegovo vozilo bilo neispravno, zamolio je dva svoja druga R. i R. Đ. da
odvezu
njihovim vozilom B. iz Budve do Radanovića s tim što je i on pošao sa njima i
upravljao navedenim vozilom. B. je sjedio na mjestu suvozača a braća Đ. na
zadnjem
sjedištu. Dolaskom u mjesto Radanovići, zaustavila ih je policija i nakon
izvršenog
pretresa ispred nogu B. nadjena su četiri paketića heoina sa kojima on nema
nikakve
veze, niti zna odakle se heroin našao kod B.. Naveo je da je optuženog M.
označio kao
prodavca heroina jer je to policija u Kotoru tražila od njega, ističući da je
tučen od
policije te da ima vidne povrede po licu. Pojasnio je da su sva trojica
optuženih
privedena u istom vozilu i da su sjedjeli jedan do drugog. Naveo je da nikada
optuženom B. nije prodavao heroin. Na istom zapisniku Kri. Br. 19/2009 od
17.01.2009. godine, istražni sudija je konstatovao da osumnjičeni P. u
policiji nema
bilo kakvih vidnih povreda. Prilikom ponovnog saslušanja pred istražnim
sudijom,
ostao je pri navodima iznijete odbrane koju je dao prilikom prvog saslušanja
pred
istražnim sudijom, dodajući da heroin nikada nije davao na uživanje bilo kome
pa ni
optuženom B. i svjedoku Đ. R.. Takodje je naveo je da Đ. R. povremeno radi u
firmi
njegovog oca, te da mu nije poznato da B. i Dj. konzumiraju heroin. U svojoj
odbrani
na glavnom pretresu naveo je da je tačno da je dva puta negdje krajem ljeta
2008.
godine na parkingu Slovenske plaže, gdje bi se našli po prethodnom dogovoru,
optuženom B. prodao heroin- tkz. pakovanje- »-kvoter« po cjeni od po 10€ po
paketiću.
Takodje je naveo da je tačno i da je dana 14.01 2009 godine stupio u kontakt
telefonom sa optuženim B. koji ga je pitao ima li da mu proda heroin.B. je
heroin tražio
za sebe, pa se sažalio i rekao da ima. Dogovorili su se da se nadju, a
prethodno je
zamolio Dj. R. da ga prebaci njegovim vozilom, što je ovaj i uradio, došao po
njega
vozilom marke "reno espace" sa svojim bratom, pa su usput uzeli i B., stim što
je on
upravljao vozilom kojim su se uputili ka Radanovićima, gdje je B. trebao da se
sastane
sa nekim drugom, ne zna kojim jer mu nije rekao njegovo ime. B. je u kolima
dao četiri
»kvotera« heroina. Medjutim ubrzo ih je policija zaustavila i pronašla je
heroin.
Istakao je da optuženom B. nikada nije omogućavao uživanje heroina, dok je R.
Dj.
heroin davao na uživanje ali se ne sjeća kada, moguće da je to bilo u oktobru
i
novembru mjesecu 2008. godine. Pojasnio je da je dolazio u njegov stan i
donosio sa
sobom heroin koji mu je davao nakon čega bi ga R. ušmrkao. Naveo je da nikada
nije
7
Dj. R. prodavao drogu. Dodao je da je po izlasku izdržane kazne zatvora u
aprilu
mjesecu 2008 godine stalno konzumirao heroin i to dnenvo po 2-3 pakovanja, ali
se
nije nidgdje liječio.
Objašnjavajući razlike u kazivanjima na glavnom pretresu i ranijem toku
postupka,
naveo je da je od strane policijskih insperektora prinudjen da označi
optuženog M. kao
osobu koja mi je prodavla heroin, što ustvari nije istina. Prilikom saslušanja
u policiji je
tučen od strane 4-5 inspektora, čija imena ne zna. Pojasnio je da se sa
optuženim M.
nije intezivno družio iako su se od ranije poznavali, ističući da se sigurno
njega ne bi
sjetio već su ga inspektori naveli da ga označi kao prodavca herona. Dodao je
da ranije
nije pominjao da je heroinski zavisnik jer za njega je neko narkoman bez
obzira da li
uzima stalno ili povremeno drogu.Istakao je da je moguće da je usled
apstinencijalne
krize ranije drugačije govorio ali istina je ovo što je rekao na glavnom
pretresu vezano i
za optuženog M. i optuženog B., kao i svjedoka Dj..
Prihvatajući u cjelosti u završnoj riječi svog branioca ostao je pri navodima
iznijete
odbrane na glavnom pretresu, ističući da se javno izvnjava optuženom M.M. što
ga je
doveo u položaj krivično odgovornog lica.
Branilac optuženog P., S. V. je u završnoj riječi navela da je optuženi P.
priznao
izvršenje krivičnog djela koje mu se stavlja na teret, pa moli sud da ima u
vidu uz
navedeno i druge olakšavajuće okolnosti, prilikom odmjeravanja kazne te da
ovom
optuženom izrekne mjeru bezbjednosti obaveznog liječenja narkomana.
Optuženi B.A., je u svojoj odbrani datoj pred istražnim sudijom naveo da je
heroin
probao prvi put sedam, osam godina prije kritičnog dogadjaja, od kada je češće
konzumirao marihuanu a heroin svega dvadeset puta. Dva mjeseca prije kritičnog
dogadjaja, u dva navrata i to jedan put u novembru a drugi put u decembru
mjesecu
2008. godine, kupio je heroin od optuženog P.a koji mu je sugradjanin i sa
kojim se
poznaje još od djetinjstva. Oba puta kupio je kod P.a po jedan paketić tkz.
kvoter
heroina za iznos od 10 € a oko primopredaje heroina sa P. se dogovarao
telefonskim
putem a zatim bi se sastajali na parkingu kod Slovenske plaže gdje je vršena
kupoprodaja heroina. Istiakao je da je obje kupovine obavio po nalogu
policijskog
inspektora Budvanske policije G. V. od novca koji mu je inspektora dao.Pored
toga što
mu je prodavao heroin, optuženi P. ga je u istom periodu najmanje dva puta
čašćavao
heroinom na način što mu je u njegovom vozilu na omotu CD- a pravio linije
koje je on
zatim konzumirao. Dana 13.01.2009. godine, pozvao ga je telefonom drug D. I. i
pitao
ga da li može negdje da mu završi heroin što mu je i obećao pa je sledećeg
dana u
kasnim popodnevnim časovima pozvao telefonom P. i pitao ga da li ima heroina
za
prodaju, rekavši mu da mu treba za jednog druga. P. mu je odgovorio da ima a
zatim su
se dogovorili da heroin zajedno odnesu kod restorana »Šeri »kod Radanovića
gdje je po
8
ranijem dogovoru trebao da ga D. čeka. Pošto on nije imao svoje vozilo, P. je
rekao da
će on organizovati prevoz, kako je i bilo pa je P. došao vozilom marke »Reno
Espace«
kod njega u Bečiće. P. je upravljao navedenim vozilom u kojem su bila još dva
njemu
nepoznata momka, braća blizanci. Tokom vožnje ka Radanovićima P. mu je dao
četiri
– pet pakovanja heroina umotana u aluminijumsku foliju i celofan kesicu koji
heroin je
trebao da preda svom drugu Dušku, od kojeg je trebao da dobije novac u iznosu
od 50 €
i da ga preda P.u. Dolaskom kod restorana »Šeri« zaustavila ih je policiji i
izvršila
pretres njih samih kao i vozila. Dok je izlazio iz vozila predmetni heroin
koji je držao u
ruci bacio je pored sebe što je primijetio inspektor a zatim su svi privedeni.
Dodao je da
mu je poznato da je P. i drugima prodavao heroina. Odgovarajući na pitanje
istražnog
sudije naveo je da su sva trojica privedena istim vozilom iz Kotora u sud te
da ga je P.
nagovarao da preuzme sve na sebe, obećavajući da će mu svakomjesečno davati po
150
€ i dovoditi njegovu majku koja je invalid da ga posjećuje u zatvoru.
Na glavnom pretresu je ponovi navode svoje ranije odbrane izuzev u djelu
navoda da
misli da je sredinom ljeta, tačnije jula i avgusta mjeseca 2008 godine u dva
navrata kod
optuženog P. kupio heroin i to 2 tzv. kvotera za iznos od po 10 € .
Objašnjavajući razlike u kazivanjima na glavnom pretresu i prilikom saslušanja
pred
istražnim sudijom, naveo je da se sjeća da je dva puta predmetnu drogu kupio
od
optuženog P. u naznačeno vrijeme čega se sjeća jer je bilo ljeto a zašto je
ranije naveo
da je to bilo u novembru i decembru ne zna.
Odgovarajući na postavljena pitanja naveo je da ga je tokom vožnje službenim
vozilom
do Podgorice optuženi P. molio da preuzme krivicu, obećavajući mu novac i da
će
preuzeti brigu za njegovu majku, a prethodno su optuženi M. i P. medjusobno
nešto
razgovarali ali ne zna što.
Branilac optuženog B., M.Ž. je u završnoj riječi navela obzirom da je optuženi
B. u
cjelosti priznao izvršenje krivičnog djela koje mu je optužnicom stavljeno na
teret, da
sud prilikom odmjeravanje kazne uzme u obzir olakšavajuće okolnosti koje stoje
na
njegovoj strani i to potpuno priznanje izvršenja krivičnog djela, izraženo
kajanje, raniju
neosudjivanost i posebno porodične prilike.
Sud je u dokaznom postupku saslušao svjedoke Đ. R. i G. B., pročitane se
službena
zabiljška UP Ispostava Kotor broj 2803-240/09-139 od 15.01.2009, dvije potvrde
o
privremenom oduzimanju predmeta od optuženog B.A. sačinjene od strane UP
Ispostava Kotor od 14.01.2009. godine, zapisnik o pretresanju stana i drugih
prostorija
optuženog P.D. sačinjena od strane UP Ispostava Kotor od 14.01.2009. godine,
potvrda
o privremenom oduzimanju predmeta od optuženog P.D. izdata od UP Ispostava
Kotor
od 14.01.2009. godine, zapisnik o pretresanju stana i drugih prostorija
optuženog B.A.
9
od 15.01.2009. godine, zapisnik o pretresanju stana i drugih prostorija od
optuženog
M.M. od 15.01.2009.godine, izvještaj o vještačenju broj 91/09 sačinjena od
strane
Forenzičkog centra u Danilovgradu, pročitani su nalaz i mišjenje sudskog
ještaka
neuropsihijatrijske struke dr. S. M. od 29.06.2010.godine, izvod iz KE za
optuženog
P.D. izdat od UP Ispostava Kotor od 07.06.2010. godine,izvod iz KE za
optuženog
B.A. izdat od UP PJ Podgorica od 04.06.2010. godine i izvod iz KE za optuženog
M.M. izdat od MUP-a Srbije SUP Beograd od 05.03.2009. godine.
Cijeneći navode optužbe i odbrane, te provedene dokaze, kako pojedinačno, tako
i u
njihovoj medjusobnoj povezanosti, Sud nalazi da su optuženi počinili krivična
djela
stavljena im na teret, na način, vrijeme i mjesto, kako je to bliže
predstavljeno izrekom
presude, pa ih je oglasio krivim i krivično - pravno odgovornim.
Saslušan u svojstvu svjedoka Đ. R. je naveo da je optuženog P.a upoznao u
Budvi u
avgustu mjesecu 2008. godine, radeći gradjevinske poslove na objektu koji su
P. gradili
u Budvi. Tada je P. izašao iz zatvora nakon čega je počeo kod njega da
nabavlja heroin.
Od početka septembra 2008. godine pa do kraja decembra iste godine heroin je
isključivo nabavljao od optuženog P.a kupujući uglavnom od njega po jedan
kvoter u
iznosu od 10 |€ na način što je P.u prethodno davao novac a zatim je P. išao
negdje i
donosio mu po jedno pakovanje heroina. Naveo je da ne zna od koga je P.
nabavljao
heroin ali je u naznačenom periodu od P. više puta kupio heroina nekada pet
puta u
jednom mjesecu a nekada i više, što su uglavnom završavali u gradu i lokalima
u
Budvi. Pored toga što je kupovao kod P. heroina, P. ga je nekoliko puta u
istom
periodu častio po liniju heroina, što se dešavalo u njegovom vozilu, stanu ili
bilo gdje
gdje bi se našli. P. bi obično na omotu CD-a izvukao po liniju heroina za sebe
i njega,
nakon čega bi obojica ušmrkali heroin što se dešavalo više puta ali ne zna
tačno
koliko.Dana 14.01.2009. godine, oko 17,00 časova, kod njega kući došao je P. i
pitao
njega i njegovog brata da li mogu da odvezu kolima njega i nekog njegovog
druga do
Radanovića radi nekog posla, što su oni prihvatili s tim što je P. upravljao
vozilom.
Tom prilikom prvi put je vidio oputuženog B.. Dolaskom u Radanoviće zaustavila
ih je
policija i prilikom pretresa kod B.a pronašla četiri pakovanja heroina. Naveo
je da nije
znao da B. kod sebe posjeduje navedeni heroin.
Saslušan u svojstvu svjedoka G. B. je naveo da je odredjen po službenoj
dužnosti za
branioca optuženog P.D. u pretkrivičnom postupku. Koliko se sjeća, optuženi se
branio
ćutanjem jer obično tako savjetuje svoje branjenike. Zbog proteka vremena nije
se
mogao sjetiti pojedinosti ali tvridi da je primjetio bilo kakve vidne povrede
kod
optuženog ili da mu se sam optuženi požalio da je povrijedjen od strane
ovlašćenih
policijskih službenika, sigurno bi u tom slučaju zahtijevao da se optuženi
odmah
odvede na ljekarski pregled prije samog saslušanja. Odgovarajući na
postavljena pitanja
10
naveo je da misli da je optuženi bio crven u licu, koje crvenilo je oslikavalo
njegovo
stanje šoka a ne eventualni trag bilo kakve povrede.
Iz citirane službene zabilješke utvrđeno je da su ovlešćeni službenici
Ispostave Kotor
dana 14.01.2009. godine, oko 20,30 časova izvršili pregled vozil marke » Reno
Espace« REG oznage BD AD 868, kojim vozilom je upravljao P.D., dok su se u
vozilu
nalazili i B.A., Đ. R. i Đ. R.. Prilikom izlaska iz navedenog vozila B.A. je
odbacio od
sebe jedan zamotuljak od celofanske kesice u kojem je pronadjeno četiri
pakovanja od
novinskog masnog papira obmotana aluminijumskom folijom u kojima se nalazila
praškasta supstanca svijetlo braon boje. Navedena lica su prvedena u službene
prostorije Ispostave Kotor.
Iz citiranih potvrda o privremenom oduzimanju predmeta od B.A. utvrdjeno je da
su dana 14.01.2009. godine od ovog optuženog ovlašćeni policijski službenici
ispostave
Kotor oduzeli četiri pakovanja od novinskog masnog papira obmotana
aluminijumskom
folijom u kojima se nalazila praškasta supstanca svijetlo braon boje i jedan
mobilni
telefon marke »Nokia 6300 IMEI« 359809/01/498014/9« sa sim karticom broj 068-
488-568.
Iz citiranog zapisnika o pretresanju stana i drugih prostorija utvrdjeno je da
su
ovlašćeni policijski službenici dana 15.01.2009. godine izvršili pretres stana
P. D. koji
pretres je započeo u 14,30 časova u prisustvu svjedoka S. V. i Z. M.. Stan se
nalazi u
mjestu Markovići b.b. i sastoji se od dnevne sobe i kupatila, a prilikom
pretresa nadjeni
su sledeći predmeti -tri papirne cjevčice, tri papirna isječka sa tragovima
praškace
materije, jedna metalna kašičica, dva lovačka metka kalibra 16 i 12, jedan
pištoljski
metak kalibra 7,65 mm, šest sim kartica sa brojevima 069-806-965, 069-615-914,
069-
992-506, 069-821-482, 069-404-458, 069-929-111, dvije sim kartice broja
069-838-
794 i 069-733-245, i dvije sim kartice T –mobile, i jedna M-tel sim kartica,
te jedan
papir sa sadržajem pedeset brojeva sa imenima ili nadimcima vlasnikatelefona.
Iz citirane potvrde o privremenom oduzimanju predmeta od optuženog P.a
utvrdjeno je da su ovlašćeni policijski službenici dana 14.01.2009. godine,
privremeno
oduzeli mobilni telefon marke »Nokia 10600 IMEI 352295/01/295820/3 sa sim
karticom br. 068-285-845.
Iz citiranog zapisnika o pretresanju stana i drugih prostorija utvrdjeno je da
su
ovlašćeni policijski službenici dana 15.01.2009. godine izvršili pretres stana
B. I. koji
pretres je započeo u 13,00 časova u prisustvu svjedoka A. M. i J. Lj., stan se
nalazi u
mjestu Bečići u ul. I. G. K. bb. i sastoji se od dnevne sobe, spavaće sobe i
kupatila, a
prilikom pretresa nijesu nadjeni bilo kakvi predmeti.
11
Iz citiranog zapisnika o pretresanju stana i drugih prostorija utvrdjeno je da
su
ovlašćeni policijski službenici dana 16.01.2009. godine izvršili pretres stana
M. M. koji
pretres je započeo u 13,30 časova u prisustvu svjedoka E. S. i M. B.. Stan se
nalazi u
mjestu Budva Rozine bb i sastoji se od dnevne sobe, trpezarije, dvije spavaće
sobe,
kuhinje i kupatila, a prilikom pretresa nijesu nadjeni bilo kakvi predmeti.
Iz citiranog izvještaja o vještačenju, utvrdjeno je da su ovlašćena službena
lica
Forenzičkog centra u Danilovgradu, postupajući po naredbi istražnog sudije
ovog suda
izvršili vještačenje četiri ručno pravljena zamotuljka od papira u kojima se
nalazila
svjetlo braon materija koji su oduzeti od B.A.a, pojedinačne neto mase M1 od
0,08 g i
M2 od 0,11 M3 0,10 gr. I M4 0,12 g. Analizom navedenih uzoraka dostavljenih u
opisanoj ambalaži, koja analiza je izvršena metodom tankoslojne hromatografije
i
infracrvene spektroskopije, utvrdjeno je da sporni uzorci sadrže
diacetilmorfin-heroin
supstancu koja djeluje na centralni nervni sistem i koja izaziva stanje
zavisnosti i nalazi
se na listi opojnih droga.
Iz citiranog nalaza i mišljenja sudskog vještaka neuropsihijatrijske struke dr
S.
M., utvrdjeno je da je iz priložene medicinske dokumentacije- zdravstvenog
kartona na
ime optuženog dostavljenog od ZIKS-a Podgorica, te neposrednog psihijatrijskog
pregleda optuženog, vještak utvrdio da je optuženi konzumirao heroin poslednja
četiri
mjeseca prije dolaska u pritvor, ali se po prijemu ne registruju manifestni
znakovi
apstinencijalne krize već samo postojanje neodredjenih bolova po tijelu i ako
je
postavljena dijagnoza stanja nakon narkomanije, kako to slijedi iz
dostavljenog
zdravstvenog kartona na ime optuženog.Neposrednim pregledom optuženog vještak
nije utvrdio postojanje fizičkih znakova upotrebe droga, ožiljnih promjenena
na koži od
igle, ožiljaka duž vena, hiperpigmentacije kože, dok optuženi navodi da je
konzumirao
heroin ušmrkavanjem ali ne zna koje dnevne doze je konzumirao. Vještak
zaključuje da
priložena medicinska dokumentacija u nedostatku druge, upućuje na zaključak da
konzumiranje heroina kod optuženog ne ispunjava standarde na osnovu kojih bi
se
moglo utvrditi da optuženi spada u kategoriju zavisnika o psihoaktivnim
supstancama
sa simptomima psihičke i fizičke zavisnosti tj. da se nalazi na nivou
toksikomanske
zavisnosti o heroinu-adikcija, ali se ne može negirati povremeno konzumiranje
heroina
na nivou habituacije.
Date nalaze i mišljenja, na koji stranke nijesu imale primijedbe, sud je
cjelosti
prihvatio kao stručan, objektivan i u skladu sa ostalim prevedenim dokazima.
Činjenično stanje iz izreke presude utvrdjeno je provedenim dokazima.
Optuženi P. se tokom postupka u svojim odbarnama različito izjašnjavao na
navode
optužbe, navodeći u odbrani datoj u predkrivičnom postupku da je od optuženog
M.
12
dva puta kupio po sedam paketića heroina za iznos od 50 € u naznačenom
periodu, da
bi u svojim odbranama datim pred istražnim sudijom i na glavnom pretresu
negirao da
mu je optuženi M. bilo kada prodavao navedeni heron, objašnjavajući da ga je
označio
kao prodavca heroina pod pritiskom policije. U vezi navoda optužbe da je
svjedoku Dj.
u naznačenom periodu više puta prodavao po paketić heroina tkz. kvoter,
optuženi P. je
tokom cijelog postupka tvrdio da Đ. nije prodavao heroin.
U odnosu na inkriminisane radnje prodaje heroina optuženom B., naveo je
prilikom
saslušanja u pretkrivičnom postupku da je B.u tokom januara 2009. i decembra
2008.
godine dva puta prodao po paketić heroina za novac oko 10 €, koje kupoprodaje
su
izvršene na parkingu kod Slovenske plaže, što je negirao pred istražnim
sudijom,
navodeći da nikada optuženom B.u nije prodavao heroin, da bi na glavnom
pretresu
ponovio svoju raniju odbranu da je optuženom B.u na opisan način u dva navrata
prodao heroin, stim što je drugačije označi vrijeme prodaje, navodeći da su
prodaje
obavljene krajem ljeta 2008 godine.
U svojoj odbrani prilikom saslušanja u pretkrivičnom postupku i pred istražnim
sudijom negirao je navode optužbe da je optuženom B. i svjedoku Đ. davao na
uživanje
opojnu drogu, navodeći da mu nije poznato da li su ova dvojica konzumirali
narkotike
da bi u vezi ovih istih okolnosti, na glavnom pretresu takodje negirao da je
optuženom
B.u davao na uživanje heroin, priznajući da je svjedoku Đ. davao na uživanje
heroin
moguće u oktobru i novembru mjesecu 2008. godine donoseći heroin u stanu Đ.
gdje bi
ga Đ. ušmrkao. Takodje prilikom saslušanja u pretkrivičnom postupku naveo je
da se
dana 14.01.2009. godine, po prethodnom dogovoru sastao sa optuženim B.em radi
prethodno dogovorene prodaje heroina koju je B. tražio za svog druga do koje
kupoprodaje nije došlo jer su spriječeni od strane policije, koja ih je
zaustavila i
pronašla predmeti heroina koji je oduzet od B., U vezi ovih istih okolnosti
prilikom
saslušanja pred istražnim sudijom naveo je da se sa braćom Đ. i optuženim B.
vozilo
marke „Reno“ kojim je on upravljao oduzme u Radanoviće, jer je B. imao tamo
nekog
posla te da mu ništa nije poznato u vezi heroina koji je policija pronašla kod
B., da bi
na glavnom pretresu naveo da je tačno da se dana 14.01.2009. godine, sastao sa
B. sa
kojim je prethodno u telefonskom razgovoru dogovorio da proda B. heroin, te da
se
navedenim vozilom sa braćom Đ. i B. uputio u pravcu Radanoviće, gdje je B.
trebao da
se sastane sa nekim svojim drugom, a on je u medjuvremenu u vozilu dao B.u
predmetni heroina koji je kasnije policija pronašla i oduzela od B..
Da je optuženi P. u naznačenom periodu više puta prodao svjedoku Đ. R. a
takodje i da
je optuženom B. dva puta prodao po tkz. kvoter heroina od po 0,25 gr. u
iznosima od
po 10 €, utvrdjeno je iz iskaza saslušanog svjedoka Đ. R. i odbrane otpuženog
B..
Naime, i svjedok Đ. i optuženi B. detaljno opisuju kada su kupili heroin od
optuženog
P., navodeći i to svjedok Đ. da su sve kupoprodaje obavljene od početka
septembra
13
2008 godine do kraja mjeseca decembra iste godine u Budvi u raznim lokalima i
mjestima u gradu, gdje bi se on i optuženi po prethodnom dogovoru sastajali a
zatim on
za kupljeni „kvoter“ plaćao optuženom P. iznos od 10 €. I otpuženi B. tvrdi
pred
istražnim sudijom da je u novembru i decembru 2008. godine kupio po jedan
„kvoter“
heroina od optuženog P. za novčane iznose od po 10 €, koje kupoprodaje su
obavljene
na parkingu Slovenske plaže u Budvi gdje su se on i optuženi sastajali po
prethodnom
dogovoru. Imajući u vidu kazivanje svjedoka Đ. koje je sud ocijenio kao
objektivno i
vjerodostojno, budući da se ovaj svjedok detaljno izjasnio o svim
pojedinostima
navedenih u vezi kupoprodaje heroina, kako vremena, mjesta tako i navodeći
detalje
cijene i količine kupljenog heroina, kao i navode odbrane optuženog B. koji je
takodje
detaljno opisao na naprijed naveden način sve pojedinosti u vezi obavljanja
dvije
kupoprodaje naznačene količine heroina, to je nesumnjivo utvrdjeno da je
optuženi P.
na način opisan u izreci presude u vrijeme i mjesto kako je to naprijed
označeno, u više
navrata prodao heroin svjedoku Đ. i dva puta optuženom B.. To što se optuženi
B. u
pogledu vremena kupovine heroina od optuženog P. različito izjašnjavao,
navodeći
pred istražnim sudijom da su navedene kupovine obavljene u novembru i decembru
mjesecu 2008. godine, a na glavnom pretresu označio ovo vrijeme tokom ljetnjeg
perioda, nije od uticaja na drugačiju odluku suda. Naime, optuženom B. je
sjećanje
prilikom saslušanja pred istražnim sudijom bilo svakako svježije, budući da je
saslušan
neposredno nakon privodjenja pa je sud utvrdio da su radnje prodaje heroina
optuženom B.u izvršene od strane optuženog P. u novembru i decembru mjesecu
2008.
godine.
Shodno utvrdjenom činjeničnom stanju potkrijepljeni su navodi optužbe da je
optuženi
P. više puta prodao svjedoku Đ. naznačenu količinu heroina a takodje i da je
dva puta
optuženom B. prodao naznačenu količinu heroina.
Provedenim dokazima potkrijepljeni su navodi optužbe da je optuženi M. izvršio
predmetno krivično djelo. Naime, navodi optuženog P. iznijeti u predkrivičnom
postupku kada je detaljno opisao vrijeme, mjesto i način predmetne kupovine
heroina,
navodeći da je od optuženog M. u dva navrata kupio heroin, i to sedam paketića
za
ukupan iznos od 50 €, i ako optuženi M. tokom cijelog postupka negira
izvršenje
krivičnog djela stvaljenog mu na teret, decidno tvrdeći da nikada nije
prodavao drogu
P., a predmetnoj kupoprodaji nijesu prisustvovala druga lica, upućuju na
zaključak da
optuženom P. navedene pojedinosti predmetne kupovine nijesu mogle biti
poznate, da u
svojstvu kupca nije učestvovao u kupovini navedene količine heroina od
optuženog M.,
na način kako je to opisao prilikom saslušanja pred ovlašćenim polocijskim
službenicima. Nadalje, optuženi P. ovakvu odbranu nije ponovio tokom istražnog
postupka, niti na glavnom pretresu već je nasuprot navedenom tvrdio da je
otpuženog
M. označio kao prodavca heroína, na insistiranje i pod pritiskom policijskih
službenika
koji su ga fizički maltretirali. Provedenim dokazima nijesu podkrijepljeni ovi
navodi
14
odbrane optuženog P.. Naime, iz sadržine citiranog zapisnika o saslušanju
osumnjičenog P. pred istražnim sudijom, utvrdjeno je da je istražni sudija
konstatovao
da na licu ovog optuženog ne zapaža bilo kakve vidne povrede a nakon što je
optuženi
ustvrdio da su mu povrede nanijeli policijski službenici u predjelu lica i da
su one
vidne. Takodje i saslušani svjedok G., branilac optuženog P. odredjen po
službenoj
dužnosti u predkrivičnom postupku, tvrdi da nije zapazio nikakve povrede kod
ovog
optuženog, niti ga je optuženi tokom razgovora koji im je prethodno omogućen o
tome
obavijestio.Shodno ovakvom činjeničnom utvrdjenju, sud nalazi da je odbrana
optuženog P. pred istražnim sudijom i na glavnom pretresu u dijelu navoda u
kojima
negira da mu je optuženi M. bilo kada prodavao drogu, neosnovana i sračunata
na
pomaganje optuženom M., iz motiva koji su poznatih optuženima, koji se kako to
i
sami navode, od ranije poznaju.
Provedenim dokazima takdoje su podkrijepljeni navodi optužbe da je optuženi B.
na
način opisan u izreci presude neovlašćeno posredovao u kupovini predmetnog
heroina
izmedju optuženog P. i svog druga I. D.. Naime, optuženi B. je detaljno u
svojoj
odbrani opisao način na koji je dogovorena predmetna kupoprodaja heroina,
navodeći
da je na zahtjev svog drugaa I. D. da mu nabavi heroin stupio u kontakt sa
optuženim
P. sa kojim se dana 14.01.2009. godine sastao na dogovorenom mjestu a zatim su
se
obojica vozilom marke “Reno espace“ kojim je upravljao P. u kojem su se kao
saputnici nalazili i braća Đ., uputili ka Radanovićima gdje je trebao
predmetni heroin,
koji mu je po ulasku u navedeno vozilo optuženi P. dao, da preda I. a ovaj
njemu novac
u iznosu od 50 €, koji novac je on trebao da da P.. Medjutim, do navedene
kupoprodaje
nije došlo jer su spriječeni akcijom policije koja ih je zaustavila a zatim
pronašla četiri
pakovanja heroina koje je on prethodno odbacio od sebe kada je ugledao
policiju a koji
heroin je zatim i privremeno oduzet od njega. Navodi odbrane optuženog B. u
cjelosti
su potkrijeplejeni sadržinom provedenih dokaza, citiranom službenom
zabilješkom i
potvrdom o privremenom oduzimanju predmeta od ovog optuženog, kao i navodima
svjedočkog iskaza Đ.R., čime su otpovrgnuti navodi odbrane optuženog P. pred
istražnim sudijom, da nije znao da se predmetna droga nalazi kod optuženog B.
niti da
je prethodno sa optuženim B. o dogovorio kupoprodaju predmetnog heroina, a
koje
navode je i sam optuženi P. opovrgao u svojoj odbrani na glavnom pretresu.
Takodje su potkrijepljeni navodi optužbe da je optuženi P. u kritičnom periodu
davao
na uživanje heroin optuženom B.u i Đ. o čemu su se u svojoj odbrani i
svjedočkom
iskazu detaljno izjasnili i optuženi B. i svjedok Đ. R., navodeći da im je
optuženi P. na
omotu CD-a pravio više puta po liniju heroina koju bi zatim ušmrkavali što je
svjedok
Đ. uglavnom konzumirao u njegovom vozilu ili stanu gdje se sastajao sa
optuženim P.
a otpuženi B. je to činio uglavnom u vozilu optuženog P.. Shodno navedenom
neosnovani su navodi odbrane optuženog P. da nikada nije davao na uživanje
heroin
optuženom B., kako se izjašnjavao pred istražnim sudijom i na glavnom
pretresu, pa ih
15
je sud odbacio kao neosnavane i sračunate na izbjegavanje krivično pravne
odgovornosti.
Da su optuženi M. i P. neovlašćeno, prodavali a optuženi B. naovlašćeno
posredovao
u prodaji predmetog heroina, nesumnjivo je utvrdjeno budući da je Zakonom o
proizvodnji i prometu opojnih droga propisano kada je promet ovih supstanci
zabranjen, a optuženi nemaju potrebno ovlašćenja nadležnog organa za promet,
odnosno posredovanje u prometu opojnih droga. Takodje je Rješenjem o
utvrdjivanju
spiska opojnih droga (Sl. List SRJ br.44/02) heroin proglašenu za opojnu
drogu.
Nadalje, iz citiranog nalaza i mišljenja utvrdjeno je da se sadržina spornih
uzoraka
oduzetih od optuženog B.a može zloupotrijebiti kao opojna droga, budući da
navedena
materija predstavlja opojnu drogu heroin, koja je citiranim rješenjem
proglašena za
opojnu drogu.
Kod ovakvog činjeničnog utvrdjenja, nesumnjivo je da su optuženi postupali
umišljajno, budući da su bili svjesni da se radi o supstanci proglašenoj za
opojnu
drogu, i topovremeno optuženi M. i P. svjesni da nijesu ovlašćeni da se bave
prometom predmetnog heroina, a optuženi B. takodje svjestan da je opisanim
radnjama
posredovao u cilju realizacije prodaje i kupovine predmetnog heroina, kao i da
je
optuženi P. bio svjestan da drugima omogućava uživanje heroína, čime su u
radnjama
optuženih ostvarena sva bitna objektivna i subjektivna obelježja bića
krivičnih djela
stavljenih im na teret, pa ih je sud oglasio krivim i krivično pravno
odgovornim.
Činjenica koju optuženi M. ističe u svojoj odbrani da je povremeni uživalac
heroina, te
da je i optuženi P. takodje konzumira heroin, kako je to utvrdjeno citiranim
nalazom i
mišljenjem sudskog vještaka neuropsihijatrijske struke, nije od uticaja na
dugačiju
odluku suda. Naime, imajući u vidu da je na naprijed opisan način utvrdjeno da
su
optuženi M. i P. prodavali predmetni heroin, u konkretnom slučaju, to što i
sami
konzumiraju narkotike ni u kom slučaju ne umanjuje njihovu namjeru da se bave
prometovanjem opojne droge tj. da je prodaju.
Sud je procesnim rješenjem na glavnom pretresu odlučio da se neće provoditi
dokazi
saslušnja ranije pozvanih svjedoka M. Lj. i I. D., budući da je stanje stvari
dovoljno
razriješeno već provedenim dokazima.
Kako provedenim dokazima nije utvrdjeno da je optuženi P. zavistan od upotrebe
narkotika, to ne postoje zakonski uslovi za izricanje mjere bezbjednosti
obaveznog
liječenja narkomana, kako je to predložila odbrana. Imajući u vidu da se
shodno
citiranom nalazu i mišljenju sudskog vještaka neuropsihijatrijske struke ne
isključuje
16
mogućnost da je optuženi konzumirao narkotike, to je kontrola i ljekarska
pomoć koju
je optuženi i dosada dobijao u zatvoru adekvatna i dovoljna po mišljenju suda
a ni
vještak nije mišljenja da je optuženom neophodno liječenje .
Prilikom izbora vrste i visine krivične sankcije, Sud je cijenio sve okolnosti
iz čl. 42
KZ, koje su od uticaja da kazna bude manja ili veća, pa je od olakšavajućih
okolnosti
na strani optuženih M. i P. cijenio loše materijalne prilike- nezaposleni, na
strani
optuženog M. raniji neporočan život- neosudjivan, a u odnosu na optuženog B.
priznanje izvršenja djela, na koji način je doprinio bržem i potpunom
utvrdjivanju
materijalne istine, dok je od otežavajućih okolnosti na strani optuženih P. i
B. sud uzeo
u obzir njihovu raniju osudjivanost za krivična djela navedena u izreci
presude, pri
čemu je sud posebno imao u vidu činjenicu da je optuženi P. osudjivan za
istovrsno
krivično djelo dok je u odnosu na optuženog B. cijenio protek vremena od
ranije
izvršenog djela. Imajući uz navedeno u vidu i težinu učinjenih krivičnih djela
izraženu
kroz visinu zakonom zaprijećene kazne, Sud je primjenom odredaba o sticaju u
odnosu
na optuženog P., prethodno utvrdio pojedinačne kazne zatvora za krivična
dijela za
koja je osudjen, u trajanju kao u izreci presude a zatim ovog optuženog osudio
na
jedinstvenu kaznu zatvora u trajanju od dvije godine i pet mjeseci, dok je u
odnosu na
optužene M. i B. navedene olakšavajuće okolnosti cjenio kao osobito
olakšavajuće,
nalazeći da su takve prirode, da će se u konkretnom slučaju i sa ublaženom
kaznom
postići svrha kažnjavanja, pa primjenom citiranih odredbi o ublažavanju kazne
ove
optužene osudio na kazne zatvora u trajanju kao u izreci presude. Sud je
mišljenja da
su ovako odmjerene kazne zatvora, neophodne i dovoljne za ostvarenje svrhe
kažnjavanja, kako sa gledišta generalne, tako i sa gledišta specijalne
prevencije, te da će
uticati na optužene da ubuduće ne vrše krivična djela, uticati na njihovo
prevaspitavanje i imati vaspitni uticaj na druge da ne vrše krivična djela,
čime će u
potpunosti biti ostvarena svrha kažnjavanja iz iz čl. 32 KZ , a u okviru opšte
svrhe
izricanja krivičnih sankcija iz čl. 4 st. 2 istog Zakonika.
Shodno čl. 51 KZ CG vrijeme koje su optuženi proveli u pritvoru, u trajanju
kao u
izreci presude, uračunato je u izrečene kazne zatvora.
Odluka o troškovima krivičnog postupka – paušala zasnovana je na odredbi čl.
202
ZKP-a. Troškov krivičnog postupka se odnose na nagrade braniocima odredjenim
po
službenoj dužnosti, te nagradu sudskom vještaku neuropsihijatrijske struke za
dati nalaz
i mišljenje, i odmjereni su u iznosima kao u izreci presude, na čije je
plaćanje sud
obavezao optužene pojedinačno, dok je paušal u iznosima od po 50,00 € odmjeren
srazmjerno dužini trajanja postupka, složenosti predmeta i imovnim prilikama
optuženih.
17
Shodno citiranoj zakonskoj odredbi, sud je od optuženog B.a oduzeo navedenu
količinu
heroina, kao predmeta čije oduzimanje je obavezno, koja droga će se uništiti
nakon
pravosnažnosti presude.
Na osnovu navedenog, a u smislu citiranih zakonskih odredbi, odlučeno je kao u
izreci
presude.
VIŠI SUD U PODGORICI
Dana, 06/07/2010. godine
ZAPISNIČAR,
PREDSJEDNIK VIJEĆA-S U D I JA,
Tatiana Stojović, s.r.
Ana Vuković, s.r  
PRAVNA POUKA
Protiv ove presude, dozvoljena je
žalba u roku od 15 dana od dana
prijema pismenog otpravka presude, preko ovog suda,
Apelacionom sudu Crne Gore.
Za tačnost otpravka tvrdi i ovjerava
namještenik suda  
