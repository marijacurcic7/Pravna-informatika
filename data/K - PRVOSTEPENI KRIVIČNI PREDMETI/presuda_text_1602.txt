K.br.5/11 
                                                        **U IME NARODA**

                    Osnovni sud u Pljevljima, kao prvostepeni krivični sud  po sudiji Ljiljani Popović uz sudjelovanje zapisničara Zora Leković u krivičnom predmetu protiv optuženih  B. B.,D. M. i "D. K." DOO svi iz P., koje sve brani  advokat D. M. iz P.  zbog krivičnog  djela oštećenje tudje stvari iz čl.253 st.1  u vezi st.4 Krivičnog zakonika a po  privatnoj tužbi tužitelja Č. M. iz P. koga zastupa K. R. advokat iz P. od 31.12.2010.godine, na glavnom pretresu održanom dana 04.05.2011.godine u prisustvu privatnog tužitelja Č. M. i njegovog punomoćnika  advokata K. R., optuženih B. B., D. M.  i  branioca  optuženih advokata D. M., donio je  i javno objavio


                                **                       P R E S U D U**

                         Optuženi  B.  B.,  od oca L.  i majke B. rodjene
M., rodjen dana ..........godine u P., sa prebivalitšem u P.  , državljanin
CG, oženjen, otac  jednog djeteta, pismen,  završio  višu  mašinsku školu,
nezaposlen,  vojsku služio u V. 1977 godine, vodi se u VE N. S., lošeg imovnog
stanja,  neosudjivan,  
                    **Optuženi   D. M., ** od oca P. i majke Z.  rodjene  M.,  rodjen dana ......godine  u mjestu P. , Opština P., sa prebivalištem u mjestu P.,   državljanin CG, oženjen, otac troje djece, pismen,  završio srednju školu,  zaposlen -vlasnik "D. K." DOO  iz P.,  vojsku služio 1984.godine u S.,  vodi se  u VE, Opština P., srednjeg imovnog  stanja, neosudjnivan i

                    **Optuženi "D. K."   DOO  iz P. **

                         Na osnovu čl.363 st.1 tačka 3  ZKP-a 
                                                 OSLOBADJAJU SE OD OPTUŽBE
 
                         Da su: 
                     Dana 05. i 06.11.2010.godine  u selu  V. K., Opština P. prilikom izgradnje puta  oštetili ogradu  privatnog tužioca Č. M. iz P. u dužini od 262,80 m  i vrijednosti  od 152,00 eura  na način što je  optuženi B. B.  upravljao prilikom izgradnje puta  radnom mašinom - buldožerom vlasništvo optužene "D. K."   iz P.  a po nalogu optuženog  D. M. iz  P.,

                          Čime bi,  kao saizvršioci, izvršili  krivično
djelo  oštećenje tudje stvari  iz čl.253  st.1  u vezi st.4  Krivičnog
zakonika, 
                         Jer u postupku nije dokazano da su optuženi
izvršili krivično djelo koje im  se  privatnom tužbom stavlja na teret.  
                          Obavezuje se privatni tužitelj da  optuženim
naknadi troškove krivičnog postupka  u iznosu od 712,50 eura.  
                          Imovinsko  pravnog zahtjeva  nije bilo. 
O B R A Z L O Ž E NJ E 
                      Privatni tužilac Č. M. iz P. privatnom tužbom od 31.12.2010.godine  optužio je D. M., B. B. i "D. K." DOO svi   iz P. da su, kao saizvršioci, izvršili krivično djelo oštećenje tudje stvari  iz čl.253 st.1 u vezi st.4 Krivičnog zakonika a na način, mjesto i vrijeme  bliže opisano izrekom ove presude. U završnoj riječi  privatni tužilac i njegov punomoćnik  ostajući  pri podnijetoj privatnoj tužbi  predložili su  da sud optužene oglasi krivim  i  osudi po zakonu  za izvršeno  krivično djelo  oštećenje tudje stvari iz čl.253 st.1 u vezi st. 4 Krivičnog zakonika kako im je to stavljeno na teret  kao i da  obzirom da teče parnični postupak za naknadu štete  ne postavlja  imovinsko pravni zahtjev u krivičnom predmetu te da  se obavežu  optužbeni  da privatnom tužiocu  naknade troškove krivičnog postupka.

                    Optuženi   D. M.  u odbrani  datoj  na pretresu  kazao je  da je vlasnik i izvršni direktor  preduzeća "D. K." DOO iz  P.  te da B. B.  nije radnik tog preduzeća već njegov drug. Dalje je kazao da je u novembru mjesecu 2010.godine  njegovo preduzeće izvodilo radove  u selu V. K.,  radili su na proširenju javnog seoskog puta  kao i da mu je poznato gdje je imanje Č.M.  i pored  imanja Č. su tada vršili  izmedju ostalih imanja  proširenje tog seoskog puta  s tim što su  rovili  i širili put  na strani puta  do imanja V. M.  da nebi pravili štetu  u imanju privatnog tužioca. B. B.  pošto je njegov drug pomagao mu je i upravljao radnom mašinom buldožer  kada su proširivali put  pored imanja privatnog tužioca  i na jednom mjestu pored ograde privatnog tužitelja   grana  jedne  trešnje je dohvatila ogradu privatnog tužioca i blago nategla žicu, možda je i prekinula jedan struk žice. Nije mu poznato da je kolje  izvaljeno  a  angažovao je A. R.  koji je zamijenio tri kolca  a inače se radi o staroj žičanoj ogradi sa možda četiri struka  žice koja je razvučena na drveno kolje koje je takodje staro.  Kazao je da nezna da li  su se  ta tri kolca  mogla zakucavanjem vratiti na mjesto gdje su bila  ili ih je bilo potrebno zamijeniti  i to zna A. koji je zamijenio ta tri kolca  a na jedno mjestu je  bio  blago nakrivljen još jedan kolac i taj isti kolac je zakucan na istom mjestu.  Izvršili su sanaciju žice i kočeva  koje su navodno oštetili prije  izlaska policije  a kada je sud trebao da izadje na lice mjesta   tužiočev sin A. je izvalio kolčeve koje je A. postavio  i to im je rekao Č. J. koji je prvi komšija  do ograde privatnog tužioca  a K. D. im je rekao da je vidio sina privatnog tužioca  kod te  ograde,  sreli su se na putu  i sud je zatekao na licu mjesta  i vještak  B. našao dva izvaljena kolca i jednu žicu od ograde prekinutu,  nije bilo kočeva koje su oni zamijenili  već  ta dva su bila stara od stare ograde.  Trešnja koja se naslonila na ogradu privatnog tužioca je vlasništvo V. M.. Optuženi  je dalje kazao da se ne može izjasniti o dužini ali da zna da je jedan kolac na ćošku  bio blago nakrivljen  i on je samo ispravljen i zakucan  a tri kolca koja su zamijenili  zamijenjena  su  iz razloga što su postojeći blili stari, dva su zamijenjena  a jedan kao rezerva ubačen u  imanje privatnog tužioca dok je žica izmedju kočeva  samo prevezana.  Dodao je  da je po njegovim saznanjima  u  prijepodnevnim časovima dana 23.11.2010.godine  sin  privatnog tužioca A. povadio kolje koje su  zamijenili i nabacao granje  na žičanu ogradu.  Za radove na putu  angažovani su od strane  Gradonačelnika  Opštine P.,  radi se o putu  iz vremena Banovine  i on nezna da li je mašina  prije  nego što  su on i njegova firma izvodili radove  radila na tom putu  samo zna da je putem mogao proći  traktor i terensko vozilo  i da se  put u dokumentima katastra vodi kao autoput.

                    Optuženi B. B.  u svojoj odbrani navodi da D. M. poznaje od 1999.godine  kada je bila rezerva,  D. je bio u rezervi i bio njegov  vojnik  obzirom da je on tada bio vojno lice.  Poznato mu je  da je D. vlasnik firme  "D. K." . Optuženi  B. je dalje naveo da nije zaposlen u D. firmi  ali je tačno da mu je pripomagao  novembra mjeseca 2010.godine  kada je D.  ispod K.  proširivao stari  turski put kroz selo. Vršili su nasipanje tog puta. Optuženi B. dalje navodi da je   tačno da je on radio sa buldožerom ali ne svo vrijeme  već je samo  zamijenio M. pošto je to težak posao  i tada  su proširivali put do imanja nekog V.  koji je dao dva metra svoje livade  da se proširi put  i tada je  taj V. rekao da samo ne diraju  do imanja koje je preko puta  i koje je vlasništvo nekog Č..  Prilikom rada  ni jedan kolac nije izvaljen samo  su dva do tri stara kolca  navijena  i to je on  jedan navio prilikom rada  jer je zapela jedna grana  a obzirom da je u pitanju velika  radna mašina  on  iz mašine nije mogao vidjeti da li je žica od ograde prekinuta.  Nezna ko je navio ta   dva druga kolca   samo zna  da je to kolje od smreke i da je staro  a poslije   je od D. M.  čuo da je sve  dovedeno u prvobitno stanje.  Nije bio na licu mjesta  kad je izlazila policija i sud.  Tvrdio je da ni jedan kolac  ograde privatnog tužioca nije izvalio  jer se tada  nije kopalo  već je   u pitanju bilo  nasipanje  puta  a on nije imao   ni najmanju namjeru da ošteti ogradu privatnog tužioca, pažljivo je upravljao mašinom jer je  upozoren da pazi ogradu privatnog tužioca, na to su ga upozorili D. M. i taj V.  a teren je bio loš  jer je bilo velikih stabala i to trešnje i kruške  u imanju V.  i jedna grana trešnje je  prilikom rušenja   pala preko noža mašine na ogradu   privatnog tužioca  odnosno na taj  jedan kolac od ograde  i iskrivila kolac  ali ga nije iščupala.  On je buldožerom skidao dio zemlje sa lijeve strane puta  gdje se nalazi imanje V.  i tu zemlju koju je skinuo nasipao po putu  a stabla trešanja i krušaka  prebacio u imanje V.  i on je samo radio na imanju V. M. odnosno kad je skidana zemlja sa tog imanja,  nije radio do  imanja  M. V. i Č.R.  i koliko može da se sjeti  kolje od ograde privatnog tužioca  je bilo staro, zna se kakav je nov kolac,  on je bijel  i po njegovom mišljenju  ni jedan kolac nije bio novi.  Sve je to zaključio na osnovu vizuelnog pogleda  jer ni jedan kolac nije pipao,  zagledao,  drmao  i slično  jer nije imao potrebe  to da radi.

                    Branilac otpuženih  D. M., B. B. i  "D. K. " DOO  advokat D. M. u završnoj riječi  nakon analize izvedenih dokaza  predložio je  da sud optužene  oslobodi od optužbe  jer u njihovim  radnjama nema elemenata krivičnog djela oštećenja  tudje stvari  iz čl.253 st.1  u vezi st.4 Krivičnog zakonika koje im se privatnom tužbom stavlja na teret  kao i predložio da se obaveže privatni tužitelj da optuženim naknadi troškove krivičnog postupka.

                    Optuženi  su u završnoj riječi   usvojili odbranu svog branioca.

                    U dokaznom postupku sud je  saslušao  svjedoka - privatnog tužioca Č. M., saslušao svjedoke  Č. A., K. R., Č. J.,  R. S., A. R.,  V. M., Č. M.,  T. M., K. D., K. M., K. M., L. D.,  pročitao nalaz i mišljenje  vještaka  gradjevinske struke B. Z. od  30.11.2010.godine, saslušao vještaka B. Z., pročitao potvrdu "T."  DOO P.  od 07.03.2011.godine,  izvršio uvid u fotokopiju  reda vožnje "V. T." DOO P.  za relaciju  P.-P.-T.- P., izvršio uvid u  fotokopiju  karte za prevoznika  za 23.11.2010.godine  i pročitao izvode iz KE za optužene.

                    Nakon provedenog dokaznog postupka i ocjene izvedenih dokaza, kako svakog pojedinačno tako i u medjusobnoj povezanosti a pri tom cijeneći i odbranu optuženih ovaj sud je mišljenja da se u postupku nije moglo na pouzdan način utvrditi da su optuženi  D. M., B. B.  i "D. K." DOO  izvršili krivično djelo oštećenje  tudje stvari  iz čl.253 st. 1 u vezi st.4 Krivičnog zakonika kako im se to privatnom tužbom stavlja na teret pa je sud optužene usled nedostatka dokaza a na osnovu čl. 363 st. 1 tač. 3 ZKP-a oslobodio od optužbe.

                    Ovakvu  svoju odluku  sud temelji na  činjenicama koje   proizilaze  iz izvedenih dokaza.  Naime,  optuženi  D. M.  priznaje da je vlasnik i  izvršni direktor preduzeća "D. K." DOO  kao i  da je njegovo preduzeće novembra mjeseca 2010.godine  izvodilo radove na proširenju  javnog seoskog puta  u selu V.  K., da mu je poznato gdje se nalazi imanje  privatnog tužitelja Č.  i  pored njegovog imanja su širili put  na strani do  imanja V. M.  da  nebi napravili štetu privatnom tužiocu. B.  B.  kao njegov drug mu je pomagao i  B. je upravljao radnom mašinom  buldožer kad su  proširivali  put proed imanja privatnog tužioca  i na jednom mjestu pored ograde privatnog tužioca  grana od jedne trešnje  je  dohvatila ogradu  i blago nategla žicu  pa je angažovao A. R.  koji je zamijenio tri kolca  a žica  izmedju kočeva samo prevezana.  Optuženi B. priznaje  da je  pomagao svom  prijatelju  D. M.  novembra mjeseca 2010.godine  kada je D. u selu K.  proširivao stari put  kao i da je on radio sa  buldožerom  ali ne svo vrijeme  već samo zamijenio  D.  pošto je to težak posao. Neki V. mu je rekao da ne diraju  put do imanja  koje je bilo preko puta  koje je vlasništvo nekog Č.  i prilikom rada  ni jedan kolac nije izvaljen  samo su dva do tri kolca navijena  i on je jedan  kolac navio prilikom rada jer je zapela jedna grana  a pošto je u pitanju velika radna mašina  iz mašine nije mogao vidjeti da li je žica od ograde prekinuta.  Od D. je čuo  da je sve dovedeno u prvobitno stanje  a on nije imao ni najmanju namjeru  da ošteti  ogradu privatnog tužioca, pažljivo je upravljao mašinom  ali je teren bio loš  jer je bilo velikih stabala trešnje i kruške  i jedna  grana trešnje   prilikom rušenja  pala  preko noža mašine  na  jedan kolac od ograde  i  iskrivila taj kolac a nije  ga iščupala.

                    **Privatni tužilac Č. M.**   u iskazu datom u svojstvu svjedoka  navodi   da je vlasnik imanja u selu K.  i da se dio njegovog imanja  proteže pored starog  seoskog puta  koji je služio  za progon stoke.  Pošto je saznao da će taj put da se probija   za potrebe nekog K. dana 04.11.2010.godine  u gradu je vidio D. M. i opomenuo ga da ne može da vrši  proboj puta jer će mu oštetiti ogradu koja se nalazi u dužini oko 280 do 300 m  uz taj put  a koja ograda je inače od žice - četiri struka bodljikave žice i drvenog kolja a na ponekim mjestima pored puta  ima i starinski kameni zid. Kolje od ograde je postavljeno prije  3o.godina  ali je u proljeće 2010.godine  zamijenio svo kolje  tako što je postavio kolce od kleke, smrče i bagrema  a to je radio sa sinom A.  i pomagao mu je i brat M.. U novembru mjesecu 2010.godine su izvodjeni radovi na ovom seoskom putu, radove su izvodili  D. M.  i B. B.  i dana 06.11.2010.godine  otišao je na selo  pa kad je čuo rad  buldožera  otišao je sa sinom na lice mjesta  i  tu zatekao D. i B.  koji je upravljao buldožerom  i obzirom da je  njegova ograda oštećena  rekao je D.  da će se vidjeti  na sudu. Privatni tužilac Č. je rekao  da je ograda bila oštećena  u svoj svojoj dužini pored puta,  na više mjesta je polomljeno kolje,  četiri kolca su skroz polomljena na jednom mjestu i sve četiri žice prekinute a na drugom mjestu je polomljen  jedan   kolac i prekinute dvije žice, polomljena je  i žičana i kamena ograda  od jednog velikog kamena, na jednom mjestu na ćošku polomljen je kolac  i njegova  zatega  a ostalo kolje iskrivljeno,  polomljena žica  a na ogradu  natrpano kamenje - krošnje drveća   tako da žica nije mogla da se preveže jer je na više mjesta bila uvijena i deformisana, na još jednom mjestu su izvaljena tri kolca i prekinuta žica  i sve je to vidio vještak koji je sa sudom izlazio na lice mjesta 23.novembra 2010.godine.  Ograda je bila nageta, iskrivljena,  žica opuštena, kolčevi nageti , neki su mogli da se vrate na svoje mjesto i isprave a neki nijesu  i žica nije mogla da se preveže. Dana 08.11.2010.godine  izašao je na lice mjesta sa sinom i  inženjerom R. S.    da R. vidi oštećenja.  Ukupna šteta koja mu je nanijeta za ogradu i žicu  iznosi  152,00 eura, nije brojao  ali misli da mu je polomljeno desetak kolaca  a o dužini  prekinute žice se ne može izjasniti  jer ima  mjesta gdje je žica prekinuta  a ima mjesta  gdje je žica uvijena  i treba da se zaategne jer je deformisana.  Sva oštećenja ograde i žice   kao i imanja  vidio je vještak B.  koji je sa sudom izašao na lice mjesta.  Optuženi nijesu  popravili ni žicu  ni kolje  te nije tačno  da je njegov sin  povadio kolje  koje su optuženi navodno  postavili  jer je njegov sin  tada radio u P.  u preduzeću "T."  a dana 23.11.2010.godine  njegov sin je bio na licu mjesta ali je na lice mjesta  stigao istovremeno sa sudom.

                    **Svjedok   R. S.** je izjavio  da se poznaje sa privatnim tužiocem  i da ga je privatni tužilac  početkom novembra 2010.godine obzirom da je diplomirani gradjevinski inženjer zamolio  da podje   sa njim u selo  i vidi neka oštećenja  nastala  od izvodjenja radova  na proširenju puta. Otišao je sa  M. i njegovim sinom  da  bi im dao neku procjenu oko pričinjene štete  jer je Č. imao namjeru  da  tuži ili se dogovori  sa izvodjačima radova.  Svjedok R. je dalje kazao  da kad su došli nal lice mjesta  vidio je da je negdje kolje od ograde iskrivljeno, negdje neki kolac polomljen, žica ponegdje prekinuta a ponegdje iskrivljena - istežena, nije bio  veli broj polomljenih kolaca, svega nekoliko, u jednom dijelu je kamena ograda razgrnuta i oborena  a najveći dio je bio materijal naslonjen na ogradu u vidu  kamenja,  panjeva  jer kako su panjevi na trasi vadjeni  kad  buldožer  izvadi panj  otisne se panj i nasloni na ogradu  i po njemu  najveći dio je trebao da se odrgne od ograde i očisti materijal  naslonjen na ogradu.  Ogradu nije trebalo mijenjati, žica je negdje  trebala da se zategne a negdje samo da se preveže jer  žica nije bila iskidana na više mjesta  već su to pojedinačni prekidi   od materijala koji je padao po ogradi.   Nagnuti kolci nijesu trebali da se mijenjaju već je dovoljno bilo ispraviti ih i zakucati,  samo nekoliko  polomljenih kolaca je trebalo zamijeniti.  Svjedok je dalje kazao da  kada se ovakvi radovi izvode  a obzirom na  mašinu - buldožer koji je izvodio radove  i obzirom na teren  za očekivati je  da se prilikom  radova  otisne kamen, panj  i drugi materijal  a što  se tiče   kamene ograde tu je bilo dovoljno  ponovo složiti taj kamen.   Pojasnio je da je na mjestu gdje je bila zatega na uglu  centralni  kolac bio naget a mali kolac koji je držao tu zategu je bio polomljen, polomljenog kolja je bilo oko kamene ograde odnosno ispod kamene ograde  a panjeva na ogradi je bilo tamo  gdje  počinje uzbrdica  i kazao da se svih detalja nesjeća  jer nije popisivao  niti pravio zapisnik  već  vizuelno  pogledao i procijenio.

                    Sud je cijenio iskaz svjedoka  R. S.   i stekao ubjedjenje  da je ovaj svjedok izjavio  istinito i nepristrasno  ono  što je vidio na licu mjesta kao i da je  ovaj svjedok  obzirom  na  svoju profesiju - diplomirani gradjevinski inženjer je   bio i stručan  odnosno  stručno zapazio detalje  na licu mjesta  o kojima je svjedočio.

                      Vještak gradjevinske struke  B.  Z.  je u svom nalazu i mišljenju datom u  predmetu obezbedjenje dokaza ovog suda R.br.132/10  navodi  da je nesporno  da je prilikom izvodjenja zemljanih radova na putu  B.- J. G.  došlo  do obrušavanja zemlje, kamenja, granja,  panjeva  i drugog meterijala koji je  na licu mjesta mjestimično nabačen na slobodnu površinu  do ograde  i na ogradu   privatnog tužioca a  na  nekim mjestima je zatrpan i polomljen  dio kolaca ograde  čime je nastala djelimična šteta  na ogradi.  Uzrok štete je  obrušavanje  površinski iskopanog materijala  sa profila  budućeg puta  na pojas ograde  i spoljne  površine  oko nje  zbog mašinskog izvodjenja radova  i ova pojava je česta  kod mašinskih iskopa, sprečava se  preventivnom zaštitom  ili otklanja naknadnim  uklanjanjem  materijala  i sanacijom oštećenih dijelova.  U svom nalazu i mišljenju kao  i riječi na glavnom pretresu  je istakao  da  treba   nabaviti i zamijeniti  šest polomljenih kolaca  čija je vrijednost  18,00 eura, zatim  iznos od 10,00 eura na ime fizičkog rada na ispravljanju i utvrdjivanju  nakrivljenih kolaca,  10,00 eura fizičkog rada na previzivanju i zatezanju žice sa materijalnom kao i 10,00 eura  fizičkog rada  na ime slaganja  obrušenog kamena  što sve ukupno čini iznos od 48,00 eura.  Na  licu mjesta nije nadjeno mnogo mjesta  na kojima je žica od ograde prekinuta,  radi se od dva do tri mjesta  a na relativno malom broju kamenja  na kamenoj ogradi  je bio nabacan  razni materijal od iskopa  i moguće je  da je na jedno ili dva mjesta bio   izletio kamen iz te ograde  ali se prostim fizičkim vraćanjem na mjesto  ograda može dovesti u prvobitno stanje . Objasnio je  navodeći  da  kao grdjevinski inženjer  radi od 1977.godine  i da je  pola radnog vijeka  proveo u operativi  \- direktno na grdilištu  kao i obzirom na svoje iskustvo   neminovno je da se prilikom  mašinskog iskopa  buldožerima  nekontrolisano obruši  odredjena količina  materijala  zavisno od vrste tla, konfiguracije   terena i vještine   rukovaoca . Na licu mjesta po njemu radi se o proširenju puta  jer je na licu mjesta evidentno postojanje puta od ranije  a i u Katastru se vodi kao put i proširenje je radjeno samo sa gornje strane,  ne i do imanja privatnog tužioca  i  kako je mašina gurala materijal u toku rada  na proširenje puta  jedan dio materijala  je išao ispod noža mašine  prema ogradi privatnog tužioca  a  obično je širina noža kod ove  radne mašine  koja je radila na proširenju puta oko 4 m.

                     Cijeneći  nalaz i mišljenje  vještaka B. Z.  sud je mišljenja da je vještak B. svoj nalaz i mišljenje  dao krajnje objektivno  i  po pravilima  struke . Njegovom nalazu i mišljenju  nijesu prigovorili  ni privatni tužilac  ni  optuženi što upućuje na zaključak  da je vještak B.krajnje istinito  i stručno  prenio svoja  zapažanja sa lica mjesta u svoj nalaz i mišljenje.  Iz tih razloga  sud  u cjelosti prihvata  nalaz i mišljenje ovog vještaka.

                    Kada se  iskaz privatnog  tužioca Č. M.  dovede  u  logičnu vezu  sa  iskazom  svjedoka R.  koji je  izlazio na lice mjesta  zajedno sa oštećenim a inače je po struci  dipl. gradjevinski inženjer  kao i sa nalazom i mišljenjem vještaka  B. Z.  sud  navode  privatnog tužioca da je  ograda bila  oštećena u cijeloj dužini  njegovog imanja  naime da  su bili polomljeni  kolci od ograde  i žica  isprekidana na više mjesta  nije mogao prihvatiti  kao  istiniti. Takodje  nije mogao prihvatiti   ni navode privatnog ružioca  da je ukupna šteta koja mu je nanijeta na ogradi  iznosila 152,00  eura  obzirom da je putem vještaka gradjevinske struke  B.  utvrdjeno  da je šteta  na drvenom kolju  u visni od  18,00 eura  a na žici 10,00 eura  kao i da je za  radove  kao i da  je potrebno 20,00 eura za  fizičko prevezivanje i zatezanje žice  i slaganje obrušenog kamena kamene ograde. Iz navedenih razloga  sud je  djelimično prihvatio  iskaz privatnog tužioca Č. obzirom  da je u postupku  nesporno utvrdjeno  da je  na ogradi bilo oštećenja  i to   3 kolca  a žicu je trebalo samo prevezati odnosno  zategnuti.

                    **Svjedok   A. R.**  je kazao  da  sve do negdje 20.novembra 2010.godine  nije znao gdje  se nalazi imanje  Č.  M. a to je tada saznao  jer ga je D. M. angažovao  za novac  da ukloni neko granje i kamenje  od M. ograde  pa ga je na lice odvezao K. M.  i on je tamo očistio kamenje, zemlju i granje koje je bilo na ogradi  od kolja  i žice  i  jedan panj  koji se  bio naslonio na ogradu obzirom da je bio  težak   džipom K. M.   izvukli su iz ograde. Tada je zamijenio i tri  kolca na ogradi  i to su bila  tri navijena stara  trula kolca  a jedan ili dva kolca  su ostavili  kao rezervu  jer nisu imali  gdje da ih zamijene  dok je na dva mjesta prevezao  žicu  koja je bila stara i  trula od korozije. **Svjedok   K. M.**  je posvjedočio  da ga je  D. M.  zamolio da poveze A. R. u K. da R.nešto  radi na otklanjanju štete  pa je A. svojim džipom odvezao u K., A. je sa sobom bio  ponio lopatu i kranpu  kojim je sklonio kamenje  koje je bilo prešlo u livadu Č. M.  i složio kamenje od kamene ograde  i tada zamijenio  tri kolca  na ogradi. Ovaj svjedok je  kazao da je jedan od zamijenjenih kolaca  bio skroz polomljen dok su druga dva bila nageta   ali su bila stara i trula  tako da su se rukom mogla  polomiti  pa je A. i ta dva zamijenio  a stari kolci su ostali da vise na ogradi  dok su jedan novi ostavili zato što nijesu imali  gdje da ga zamijene. Jedan panj  od trešnje se bio naslonio  na Č. ogradu i prekinuo jedan struk žice  pa su taj  panj svezali sajlom  i džipom  sklonili   od ograde a žicu prevezali.  Tvrdio je da je samo jedan kolac  bio polomljen a da su dva bila nageta a A. sva tri ova  kolca zamijenio.  To kolje  je A. u blizini posjekao pa je i danas vidno mjesto gdje ih je posjekao i šiljio i sve je to bilo oko 20.novembra  i  na tri dana  prije izlaska suda na lice mjesta. **Svjedok K. R.   ** je  izjavio  da je  rodom iz sela V. K.  i da mu je poznato gdje se  nalazi  imanje privatnog tužioca  kao i da mu je poznato da je  optuženi D.  u selu K.  vršio proširenje starog puta  te da mu je to poznato zato što ga je D. angažovao   da mu izvozi gorivo za radne  mašine. Dalje,   je kazao  da je prilikom proširenja puta kroz imanje V.  koje se nalazi sa lijeve strane  došlo do obaranja  jedne trešnje koja je pala  do  ograde Č.  čije se imanje nalazi sa desne strane puta  i prilikom guranja te trešnje došlo  je do naslanjanja  korijena trešnje na ogradu Č.  i vidio je  da je jedan kolac od ograde bio naget a  bodljikava žica blago zantegnuta  a druga oštećenja  nije vidio. Polovinom novembra  ili  oko 20.novembra  njegov sin  M.  je  za D.M.u selo K.  vozio A. R.  kako bi  tu štetu otklonio  i kada je on sjutradan naišao   putem koji je proširivan  vidio je  da su zamijenjena tri kolca  i da je žica na ogradi privatnog tužioca zategnuta   kao i da je jedan rezervni kolac ubačen u imanje  Č.. Ta tri kolca je zamijenio A. R.. Sin  mu je kazao  da su sa džipom izvukli  panj trešnje od ograde Č. na  drugu stranu puta i R. zategao žicu.   **Svjedok   K. M. ** je kazao  da u vrijeme  kad se kopao put u selu K. kod njega je došao  unuk M.  sa jednim čovjekom  kome  ni danas nezna ime  i  unuk mu je tražio ćuskiju i sjekiru pa ga je pitao  zašta mu  treba taj alat  a unuk mu rekao da hoće da popravljaju ogradu  kuda je  buldožer prošao. Dao je ćuskiju i sjekiru  i njegov unuk i taj čovjek su otišli  ali se unuk brzo vratio  i čitav dan bio kod njega  a uveče  taj čovjek pozvao njegovog unuka  i unuk otišao kod  tog čovjeka koji je vratio sjekiru  i ćuskiju  pa ga je pitao šta je uradio a taj čovjek mu rekao  da je zamijenio kolje, rekao je i  kolka kolca je zamijenio ali pošto ga to nije interesovalo nije zapamtio. Kada je  izlazio sud na lice  mjesta  otišao je na lice mjesta  i  po njemu  dva kolca od ograde su bila izvaljena  a jedan polomljen  ali  je privatni tužitelj nabrojao 7 kolaca.  Sva   ta tri kolca, i  ta dva  izvaljena  i taj jedan polomljen  bili su novi,  vidjelo  se da su tek oguljeni i udareni i da su klekovi.   **Svjedok V.   M.**  je kazao  da je sa privatnim tužiteljem  komšija u selu K. i da su im  imanja blizu  i  u K. je vršeno proširenje puta prije nove godine  a radove je izvodio D. M. sa buldožerom  a sa njim je bio i B. B..  Put se proširio na štetu njegovog imanja, imanja Č. J. i  imanje  sina  V. M.  i dodao da što se tiče štete na ogradi Č.  nezna da je tu bila  neka velika šteta  ali da je tačno da je jedan kamen odletio prilikom  rada i  prebio dva kolca od ograde  a tačno je  i da se  grana trešnje  naslonila na žičanu ogradu  ali nije prekinula žicu i tu granu   je sa žice sklonio K. R..  Kazao je  takodje da je tačno  da je bilo zemlje uz ogradu Č. ali je moralo  čim je ograda sa donje strane  moralo je nešto sa gornje strane slećeti od materijala.  Čuo je da je sin K. R.  i jedan čovjek zamijenili polomljeno kolje  te da je  vidio  da  dok je  buldožer radio da je odletio jedan kamen i prelomio dva kolca a  oba dana dok su izvodjeni radovi bio je na licu mjesta. **Svjedoci T. M. i L. D.** ,  službenici UP PJ Pljevlja  su posvjedočili da su u novembru mjesecu 2010.godine  bili na licu mjesta u selu V. K.  i to  svjedok T.  u obilasku  svog sektora  a to je selo K.  i po prijavi  Č. M.  zbog oštećenja ograde  a svjedok L.  u obilasku  svog sektora  B. - R.  te da je  zajedno sa T.  bio u selu  K.   i obišli ogradu privatnog tužioca  koja se nalazi  pored puta  cijelom dužinom  puta. Svjedok T. je kazao  da je ograda bila zdrava  i to  i kolje i žica  te da su samo na jednom mjestu  postavljena  3 nova  klekova  kolca, žica je bila  zatežena  a ograda   slobodna i nikakvog materijala   nije bilo  ni ispod  ni na ogradi.  Svjedok L.  je kazao  da su  tada vidjeli  da su na ogradi zamijenjena 3 kolca  tako što su postavljena 3 nova klekova kolca  dok je u ostalom dijelu kolje bilo staro  i koje nije bilo ni polomljeno ni oštećeno  niti je bodljikava žica od te ograde bila  pokidana.  Da su ta tri kolca   bila svježe zamijenjena  i svježe  osječena  vidjelo se po boji kore  a vidno je bilo  da je ostalo kolje bilo staro  i  dotrajalo.  Za  tu ogradu   mu je kolega T. kazao da je Č..  O svemu su sačinili službenu zabilješku.

                     Sud je  cijenio iskaze svjedoka V. M., A. R., K. R., K. M., K. M., T. M. i L. D.  i stekao ubjedjenje  da su ovi svjedoci  bili i istiniti i nepristrasni  u svom kazivanju  te da su posvjedočili samo ono  što im je lično poznato  i bez ikakve namjere da se stavljaju bilo na stranu privatnog tužioca bilo na stranu  okrivljenih. Osim toga  njihovi iskazi  nijesu u suprotnosti  ni sa  iskazom svjedoka R. S. ni sa nalazom i mišljenjem  vještaka  B. Z..  Iz navedenih razloga  sud u cjelosti prihvata  iskaze  ovih svjedoka.

                    **Svjedok Č. A.,**  sin privatnog tužioca  je kazao  da se  jedan dio njihovog imanja  nalazi pored  seoskog puta  a do puta u čitavoj dužini imanja nalazi se ograda  od drvenog kolja  i  4 struka  boljikave žice a u jednom dijelu postoji i kameni zid.  U septembru ili oktobru 2010.godine  on, njegov otac i sestra  su zamijenili staro kolje  od ograde  i postavili 50 do 60 kolaca novog kolja i zategli žicu  a dana 06.11.2010.godine  on i otac  su otišli u selo  K.  i čuli rad  buldožera pored svoje parcele  pa su otišli na lice mjesta i zatekli D. M. i B. B.  koji je upravljao  buldožerom,  rušili su ogradu V. M.  i to što su rušili  i navaljivali materijal na njihovu ogradu  i lomili njihovu ogradu jer su na ogradu navaljivali  zemlju,  kamenje, panjeve, trnje,  granje i ostali materijal  i nije brojao koliko su tada polomili kolaca od ograde  ali u tim polomljenim  kolčevima  je bilo  i starih i onih koje su bili zamijenili, na nekim dijelovima  žičana ograda  je bila   pala po zemlji,  bilo je isprekidane  žice od ograde  i sva oštećenja ograde  njegov otac  je pokazao vještaku B.  prilikom izlaska suda na lice mjesta.  Što se   tiče  oštećenih kolaca   neki su bili polomljeni a neki iskrivljeni, bilo je nekih   zatrpano materijalom  ali broj ni jednih nezna jer nije brojao  oštećeno  kolje.  Do sada   ni optuženi  ni njegova porodica nijesu zamijenili  oštećeno kolje  niti podigli  ni zategli žicu.   **Svjedok Č. M.**   brat privatnog tužioca   je posvjedočio  da  privatni tužilac  ima dio imanja  pored seoskog puta  i taj dio imanja je zaogrdjen  i to  jedan dio  je kamena ograda  a jedan dio  kolje i bodljikava žica. Njegov brat je prije  od prilike  dvije godine mijenjao  kolje od ograde  tako što je postavio novo  a  žicu  vratio istu  a inače   je žica postavljena negdje  1981 ili 1982.godine  i  njegov brat  je promijenio jedno  80 do 90%  kolja , uglavnom  sve što je bilo propalo  i on mu je pomagao u tome  jedan dan  i to prošle godine u proljeće  on i privatni tužitelj su radili  cijeli dan. To novo kolje koje su postavili  najvećim dijelom je bilo klekovo ali ga je bilo i od bagrema  i od borovih ovršaka. Svjedok Č. M. je kazao da nakon proširenja  puta  nije išao na lice mjesta  i nezna  šta je od ove ograde  oštećeno.

                    Cijeneći iskaze svjedoka  Č. A.  i Č. M.  sud je  iskaz svjedoka Č. M.  prihvatio  kao istinit i nepristrasan  bez  obzira na činjenicu   da mu je privatni tužilac rodjeni brat.  Medjutim, iskaz svjedoka Č. A.   sud  nije mogao prihvatiti kao istinit i nepristrasan jer je stekao ubjedjenje da je ovaj svjedok svojim kazivanjem da su optuženi  rušili i navaljivali materijal na njihovu ogradu i lomili ogradu te da nije prebrojao koliko su  kolaca od ograde polomili  htio da pomogne privatnom tužiocu - svome ocu Č. M.. Na  to upućuje  i navodi  privatnog tužioca  da je kolje zamijenjeno  u proljeće 2010.godine  dok  svjedok A.  navodi  da je kolje zamijenjeno  u  jesen 2010.godine  i da je on  radio sa ocem  na zamjeni tog kolja  pa bi bilo logično  da zna tačno vrijeme  kad  je kolje mijenjao sa ocem.Da su navodi  privatnog tužioca  u  pogledu zamjene  kolja od ograde tačni  potvrdjuje i  iskaz svjedoka Č. M.  koji je kazao da je kolje  privatni   tužilac mijenjao  u proljeće 2010.godine  što znači  da   svjedok A. nije bio  istinit  u pogledu činjenice kad je kolje od ograde mijenjano.

                    **Svjedok Č.   J.  ** je izjavio  da mu je  privatni tužilac brat od strica  i da su bili u dobrim odnosima  ali da od kad je put proširen  privatni tužilac je ljut.  Poznato mu je  imanje privatnog tužioca  jer su u jednom dijelu pograničari  a poznato mu je i da je put proširivan  jer pošto je  pored trase puta njegov  vodovod  često je bio prisutan  radovima.  Nije vidio  da je   i jedan kolac  od ograde  bio slomljen, jeste jedan bio izvaljen  i on nezna da li je optuženi D.  mijenjao kolje  na ogradi privatnog tužioca  ali je vidio  jednog čovjeka  sa kojim je bio K.  M. i taj čovjek je čistio sa ograde  a vidio je i kad je M. džipom izvlačio jednu lijesku čije je panj bio   na putu a granje u žici  ograde privatnog tužioca.  Nezna koji je dan bio ali  zna da je tog  dana izlazio  sud na lice mjesta   kada je vidio  sina privatnog tužioca  kako sa gornje strane puta  uzima granje  i baca na ogradu  sa donje strane puta  a prethodno je sve bilo očišćeno jer nakon što je  buldožer prošao  sve je očišćeno i granje i kamenje  i bačeno sa gornje strane puta  i to granje je sin privatnog tužioca   uzimao i bacao  po ogradi privatnog tužioca. **Svjedok K. D.** je kazao  da poznaje optuženog D.  jer zimi čisti lokalne puteve, optuženog B.  zna izvidjenja  a  sa porodicom privatnog tužioca je  kršteni kum. Što se tiče  proširenja puta  i štete  na ogradi privatnog tužioca  njemu ništa nije poznato  jer nije bio na licu mjesta.  Jedino je čuo  da je radove na putu  izvodio  D..  Onog dana kad je izlazio sud na lice mjesta  sreo je sina  privatnog tužioca   Č.A.  na  putu  negdje u vremenu od 10,00 do 10,30 časova  a sud je izašao na lice mjesta   u 12,00 časova.  Nije išao na lice  mjesta kad je izlazio sud  već svo vrijeme bio u kući Č. J.  i nije rekao  J.  da A.  nabacuje granje na ogradu  niti je on to vidio, ali jeste tog dana sreo A. na putu   te da nije znao   da će tog dana izaći sud na lice mjesta.

                    Cijeneći iskaz svjedoka Č. J.  i K. D.  sud je stekao ubjedjenje  da su ova dva svjedoka, bez obzira na činjenicu  da je svjedoku J. privatni tužilac brat od strica  a svjedoku D. kršteni kum  bili i istiniti  i nepristrasni u svom kazivanju  te da su posvjedočili  samo ono  i jedino ono  što je njima poznato.  Iz tih razloga  sud  njihove iskaze  u cjelosti i prihvata.

                    Dakle,  u postupku je na nesumnjiv način utvrdjeno  da je optuženi D. M. vlasnik  preduzeća  "D. K." DOO  iz P.  kao i da je  optuženi D.  radnom mašinom buldožer  izvodio radove  na proširenju puta  u selu V.  K.  početkom novembra  2010.godine.  Dalje  je utvrdjeno da je  buldožerom  prilikom izvodjenja ovih radova  upravljao  kako sam  optuženi D. M.  tako i njegov prijatelj optuženi B..  Takodje  u postupku je utvrdjeno  da se  put proširivao  samo sa jedne strane  i to  do imanja V. M.  koje se  nalazi sa gornje strane  puta  te da  put nije proširivan  sa donje strane  do imanja  privatnog tužioca Č. M.  čije imanje  je  zaogradjeno  dužinom  cijelog puta  i to  jednim dijelom od kamene ograde  a drugim dijelom  ogradom od drvenog kolja  sa  4 struka  bodljikave žice.  Prilikom proširenja ovog  puta  došlo je do  oštećenja  ograde  privatnog tužioca  i to po nalazu i mišljenju vještaka B. Z.  polomljeno je 6 kolaca, vrijednost jednog kolca je 3,00 eura  što ukupno iznosi 18,00 eura  a prema  nalazu ovog vještaka  šteta se ogleda i u  iznosu od 10,00 eura  na ime  fizičkog rada  na  ispravljanju i utvrdjivanju nakrivljenih kolaca, zatim 10,00 eura  vrijednost fizičkog rada na prevezivanju  i zatezanju žice  sa materijalom  kao i  10,00 eura  fizičkog rada na  ime slaganja   obrušenog kamena  što sve ukupno  iznosi  48,00 eura.  Iz nalaza i mišljenja vještaka  B.  Z.  koji  od 1977.godine  radi kao grdjevinski  inženjer  od čega pola radnog vijeka  direktno na gradilištu  utvrdjeno je da  je neminovno  da se prilikom mašinskog iskopa  buldožerima  ne kontrolisano obruši  odredjena količina materijala  zavidno  od vrste  tla,  konfiguracije terena  i vještine  rukovaoca. I iz iskaza svjedoka  R. S.  koji je inače po struci  dipl.gradjevinski inženjer i koga je  privatni tužilac pozvao na lice mjesta  radi procjene štete je  utvrdjeno  da kada  se ovakvi ravodi izvode  buldožerom  i obzirom na teren za očekivati je  da se prilikom radova  otisne kamen,  panj  i drugi materijal kao i da  ogradu nije trebalo mijenjati,  žica  je   negdje trebala da se zategne  a negdje samo preveže  jer nije bila iskidana na više mjesta  već su to pojedinačni prekidi  od materijala koji je padao  po ogradi  a nagnute  kolce nije trebalo mijenjati  već je bilo dovoljno ispraviti ih i zakucati, samo nekoliko polomljenih kolaca  je trebalo zamijeniti.

                     Za postojanje krivičnog  djela  uništenje i  oštećenje tudje stvari iz čl.253  Krivičnog zakonika neophodno je  da   kod izvršioca  krivičnog  djela  postoji  umišljaj  odnosno  da je  neko  sa umišljajem  uništio ili oštetio  tudju  stvar.  U konkretnom slučaju  došlo  je do oštećenja ograde  od kolja i žice  vlasništvo privatnog tužioca  i to u iznosu od 48,00 eura  kako je to našao vještak gradjevinske struke  B.. Medjutim,  obzirom  da su radovi  izvodjeni teškom  mašinom - buldožerom  i obzirom   na konfiguraciju terena  kao i obzirom  da je  oštećeno  samo 6 kolaca  od kojih  je optuženi  D. M.  zamijenio  2 kolca  tako što je angažovao radnika  A.  da   obnovi  polomljeno kolje  i utvrdi  navijena kolja  i obzirom da je žica od ograde  trebalo samo biti prevezana  a u postupku je utvrdjeno i da je teren  oko  ograde oštećenog očišćen  od materijala  koji  je nanešen  prilikom  izvodjenja radova  sud je mišljenja  da se u postupku  na pouzdan način  nije mogo utvrditi da su optuženi  konkretne prilike  djelovali sa umišljajem  a naime, da su  htjeli  da  oštete  ogradu  privatnog tužioca Č., već da je do oštećenja  na ogradi privatnog tužioca  došlo  usled izvodjenja radova dakle nehatno   pa ih je sud  usled nedostatka dokaza  i primjenom čl. 363 st.1 tačka 3 ZKP-a oslobodio od optužbe da su izvršili krivično djelo  oštećenje  tudje stvari  iz čl.253 st.1  u vezi st.4 Krivičnog zakonika kako  im je to  privatnom tužbom  i stavljeno nateret.

                    U smislu čl.203  st.3 ZKP-a  sud je  obavezao privatnog tužioca  Č. M. da  optuženim  naknadi troškove krivičnog postupka  u iznosu  od 712,50 eura  koje čini  troškovi odbrane  optuženih  po braniocu i to iznosi  po 150,00 eura  na pretresima  održanim  dana 04.03.2011.godine,  dana 06.04.2011.godine  i 04.05.2011.godine, iznos od  po 75,00 eura  za  2 započeta sata  na pretresima 14.03.2011.godine i  dana 04.05.2011.godine i iznos  od 112,50 eura  za  3 započeta   sata na glavnom pretresu  dana  06.04.2011.godine  a sve  u skladu sa   AT.

                    Sud je  odbio  predlog  punomoćnika privatnog tužioca  da se iz spisa predmeta izdvoje  djelovi zapisnika  na kojima su  saslušani u svojstvu svjedoka L. D. i T. M.. Činjenica je da su L.  D. i T. M.  službenici  Uprave policije - PJ Pljevlja  ali su u ovom postupku saslušani   kao svjedoci  samo na okolnosti njihovog zapažanja  na licu mjesta  pa obzirom na to  sud je mišljenja  da  je  predlog punomoćnika privatnog tužioca za izdvajanje  zapisnika  odnosno dijelova zapisnika  na kome  su svoje iskaze   dali ova dva svjedoka  neosnovan pa ga je kao takvog i odbio.

                      **OSNOVNI SUD U PLJEVLJIMA, dana 04.05.2011.godine.**

Zapisničar,
S u d i j a,
Zora Leković
Ljiljana Popović  
PRAVNA POUKA:
                         Protiv  ove presude  dozvoljena je žalba u roku od
8.dana po prijemu
                         iste Višem sudu B. Polje, a preko ovog suda. 
DOSTAVITI:
1 x Privatnom tužitelju
1 x Punomoćniku privatnog tužitelja
3 x Optuženim
1 x Braniocu   optuženih 