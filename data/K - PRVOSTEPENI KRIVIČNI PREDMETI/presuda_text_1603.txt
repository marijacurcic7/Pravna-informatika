
K.br.75/11 
                                            **  U IME NARODA**

                    Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković, u krivičnom  predmetu protiv optuženog   H.  H. iz P., zbog krivičnog djela  ugrožavanje sigurnosti iz čl.168 st.1 Krivičnog Zakonika, a po optužnom predlogu ODT Pljevlja Kt.br.62/11  od 24.02.2011.godine,  nakon održanog glavnog i javnog pretresa u prisustvu  zamjenika ODT Pljevlja Djurović Veljka i optuženog H. H.,  dana 03.06.2011.godine, donio je i javno objavio


                                            **     P R E S U D U **


                    Optuženi **  H. H., ** od oca M. i majke  A. rodjene P., rodjen  u P.  dana ......godine,  sa prebivalištem u P.  ul. državljanin CG,  neoženjen, nezaposlen,  pismen, završio srednju mašinsku školu, vojsku služio 1990.godine u Z., nevodi se  u VE, izdržavaju ga roditelji, neosudjivan.



                                            **      K R I V    J E **

        **              Što je :**

                      Dana 16.02.2011.godine  oko 13,00 časova  na parking prostoru u blizini diskonta  pića  "T."  u P.  ugrozio  sigurnost  oštećenom Č. N.  prijetnjom da će napasti na život i tijelo oštećenog , na način što je oštećenom  uputio prijetnju " jebaću ti Srpsku majku,  zaklaću te , ubiću te"  ponavljajući ove prijetnje oštećenom više  puta,

                    **čime je izvršio krivično djelo ugrožavanje sigurnosti   iz čl.168 st.1  Krivičnog Zakonika,**

                    pa ga sud  na osnovu već citiranog zakonskog propisa te primjenom čl.4,13,15,32,33,39  i 42 Krivičnog Zakonika, te čl. 199, 202  i 364  ZKP-a

        **                                         O S U DJ U J E  **

                          Na novčanu kaznu  u iznosu od 600,00  ( šesto)
eura . 
                          Optuženi  je izrečenu novčanu kaznu  dužan platiti
u roku od 3 mjeseca  po pravosnažnosti presude.  
                         U  slučaju nenaplativosti  novčana  kazna će se
zamijeniti kaznom zatvora  tako što će se za svakih započetih 25,00  eura
novčane kazne  odrediti  jedan dan  zatvora. 
                    **Optuženi je dužan platiti ovom sudu   na ime paušala  iznos od 55,00 eura,**

                         a ovo u roku od 15.dana po pravosnažnosti presude
pod  prijetnjom prinudnog izvršenja.  
                          Imovinsko pravnog  zahtjeva  nije bilo. 
                                              **O b r a z l o ž e nj e**


                     Osnovno državno tužilaštvo u Pljevljima,  optužnim predlogom  Kt.br.62/11  od 24.02.2011.godine,  optužilo je H. H.  iz P., da je izvršio krivično djelo ugrožavanje sigurnosti iz čl.168 st.1 Krivičnog Zakonika, a na  način, mjesto i vrijeme bliže opisano izrekom ove presude  i u završnoj riječi zamjenik ODT Pljevlja  predložio  je da ga sud oglasi krivim i  osudi po zakonu.

                     Oštećeni Č. N. se  pridružio krivičnom gonjenju ističući da ne postavlja  imovinsko pravni zahtjev.

                    Optuženi  H. H.   u odbrani datoj  na glavnom pretresu  navodi  da  od prije  5 do 6 godina  poznaje P. D. zvanog B. jer su zajedno radili na R.  a Č. N. poznaje izvidjenja  u nazad  možda 2 godine  i zna  da su Č. i P.  pašenozi  jer su oženili dvije rodjene sestre.  Prije oko 2.godine, u stvari  sad u martu je bilo 2 godine  kako je njega Č.  sa trojicom drugova  napao u centru   grada  ali policija nije dolazila, valjda nijesu vidjeli taj napad  a poslije 3 mjeseca od tog napada, bilo je to  u julu mjesecu  i to ili    1 ili 2 jula  prije  2 godine  u toku noći  neko mu je  kamenjem  polomio stakla na kući, nije vidio  ko je to uradio  ali je predpostavio  da je to  uradio Č.  N. jer je N. odmah ujutru otišao za T.  Dalje  je u svojoj odbrani naveo da je dana 16.02.2011.godine  išao iz pravca zabavišta  u pravcu parkinga  koji se nalazi na jedno   tridesetak metara od  diskonta pića "T." , bio je sam  a vidio je da N. i D.  stoje pored vozila  pa im je prišao  sa namjerom  da pita N.  ko mu je prije dvije godine polomio stakla na  kući i kad im je prišao  i to pitao N. i N. i D. su pošli ka njemu,  N. je zamahnuo put njega rukom  ali ga nije udario, vjerovatno je  htio da ga prepadne    i tada je rekao N. " spusti ruke  nema potrebe da se bijemo "  a isto to je  govorio i N. njemu  pa je opet nakon toga pitao N. za staklo koje je polomljeno na njegovoj kući  i N.  opet zamahnuo rukom put njega  ali ga ni tada nije udario.  Ništa od toga što piše u optužnom predlogu nije rekao Č. niti je  Č. psovao  Srpsku majku, što bi  Č. psovao Srpsku  majku kad  je Č. Crnogorac  i žive  u Crnoj Gori . N. je njemu psovao  Tursku majku i kad su N. i D. sjeli  u auto  N. mu se rugao, plazio mu jezik i smijao se . Tvrdio je da tada N. nije prijetio da će ga zklati i ubiti niti mu psovao majku.  On i oštećeni su u komšiluku, na rastojanju možda od 200 m  su im kuće  s tim što kuća oštećenog dodje visočije  i tačno je da oštećeni radi u T. i prodaje neke proizvode a praznikom dolazi u P.  te da je tačno  da je prekršajno odgovarao  zbog sestre  oštećenog  ali da je to sada zastarjelo  te da je tačno da je oštećenog dana 17.02.2011.godine  u G. I.  gdje   živi tazbina oštećenog tražio  od oštećenog   da  povuče prijavu zbog dogadjaja od 16.02.2011.godine  ali nije tačno da mu je prijetio  da će doživljeti ekonomski fijasko.  Tačno je i to  da je bio zaljubljen u suprugu oštećenog   ali prije nego se ona udala za oštećenog  a oštećeni  namjerno sa sobom  vodio   P. koji mu je pašenog  kako bi mu nešto namjestili.  U završnoj  riječi tražio  je da ga sud oslobodi od optužbe.

                    U dokaznom postupku sud je saslušao  svjedoka – oštećenog Č. N., saslušao svjedoka P. D.  i pročitao  izvod  iz KE za optuženog.

                    Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu    optuženog  ovaj sud je utvrdio  činjenično stanje bliže opisano izrekom ove presude.                                                                                       
                    Naime,  javna optužba  stavlja na teret  optuženom  H. H.  da je izvršio  krivično djelo ugrožavanje sigurnosti iz čl.168 st.1 Krivičnog Zakonika  na  način  što je  dana  16.02.2011.godine  oko 13,00 časova  u blizini  diskonta pića "T."  u P.   ugrozio sigurnost  oštećenog Č. N.  prijetnjom da će napasti na život i tijelo oštećenog  tako što je  oštećenom uputio riječi prijetnje " izadji sam u grad  pa ćeš  da vidiš kako ćeš se provesti, jebaću ti Srpsku majku,  zaklaću te, ubiću te" i ove riječi prijetnje  više puta  ponovio.  Optuženi H. ne priznaje izvršenje krivičnog djela i svoju krivicu navodeći da  je tačno  da je kritične prilike  vidio oštećenog  i  P. D.  na  parkingu  preko puta  diskonta pića  i da je prišao i pitao oštećenog  ko mu je  prije 2 godine  polomio prozore na kući  ali da nije  uputio riječi prijetnje  koje mu se stavljaju na teret optuženom.

                     Oštećeni Č. N. je izjavio  da u nazad  tri   do  četiri godine poznaje  optuženog  sa kojim je u lošim odnosima  iz razloga  što je  optuženi od tada  počeo da maltretira  njegove roditelje, sestru,  ženu i ženinu porodicu  te da je tačno da je P. D. njegov pašenog i da je optuženi  prije nekolike godine  počeo da maltretira prvo  P. i njegovu porodicu  a onda  i njegovu - oštećenog   tako što je zvao telefonom, prijetio da će doći neki čovjek iz F. i ubiti ih  i sve su to prijavljivali policiji.  On i njegova  supruga žive u T.  i dana 16.02.2011.godine  došao je u P., našao se sa P. u gradu  gdje su popili   po piće a onda otišli  do parkinga  preko  puta  diskonta pića  gdje su im bila auta  i stajali pored auta i pričali  kada je iz pravca zabavišta došao optuženi, prišao im i rekao "ko mi je polupao prozore na kući"   pa se on tada okrenuo  put optuženog, stajali su  na rastojanju  od  metar  jedan od drugog  i  rekao optuženom  što mu je farbom isprskao kuću u P.  a optuženi mu tada rekao "  jebem li ti majku Srpsku,  ubiću te , zaklaću  te" i  krenuo  u pravcu diskonta  i dok je  odlazio  i dalje  psovao  psovao i prijetio . Oštećeni navodi  da je  ove riječi  optuženog  shvatio preozbiljno, osjetio je strah  upravo iz razloga  što optuženi  već nekolike godine  maltretira i njega i njegovu porodicu  a to je  nastavio da radi  i nakon   kritičnog dana  pa   je čak  17.02.2011.godine  oko 18,00 časova  kad su se sreli u G. I. gdje   oštećenom živi tazbina i porodica P.   optuženi tražio  da povuče  prijavu protiv njega od 16.02.2011.godine   a ako to ne uradi da će  doživljeti ekonomski fijasko  pa je i to prijavio policiji.

                     Iskaz oštećenog Č. N. po mišljenju suda je jasan, kategoričan i ubjedljiv pa ga  sud prihvata kao istinit. Osim toga iskaz oštećenog  je potvrdjen  i iskazom svjedoka P. D. koji je kazao  da su on i oštećeni pašenozi  a da  optuženog poznaje izvidjenja  te da već duže vremena, možda čak oko 2 godine  njegova porodica ima probleme sa optuženim  jer ih zove na telefon i prijeti  pa je čak  išao i na radno mjesto  njegove supruge  i uznemiravao je .Razlog ovakvog ponašanja optuženog je najvjerovatnije   to što je  optuženi  bio zaljubljen u suprugu  oštećenog.  Dalje  je kazao   da su kritičnog dana  on i oštećeni,  svako sa svojim vozilom  došli na novi parking  preko puta  podruma pića, parkirali auta  i stajali pored auta i pričali  kada je naišao optuženi  koji je prvo oštećenom pominjao nešto  da je  oštećeni polomio prozor na njegovu kuću  a onda je rekao Nikoli  da će ga zaklati, ubiti  i da će se srersti u gradu   jedan na jedan. Kazao je i to   da mu je optuženi   djelovao ozbiljno te da nije bilo fizičkog kontakta izmedju optuženog i oštećenog  a  optuženi  je otišao u pravcu  centra grada.  Oštećeni mu je pričao da mu je optuženi  i ranije negdje u gradu prijetio.

                    Svjedok  P.  je u tazbinskom srodstvu sa oštećenim Č.,supruge su im sestre. Medjutim,  uprkos toj činjenici  sud je stekao ubjedjenje  da je svjedok P.  bio istinit  i nepristrasan u svom kazivanju, da je posvjedočio  samo ono  što  je kritične prilike   vidio i čuo obzirom da je bio očevidac dogadjaja i bez namjere  da  se stavlja  bilo na stranu  oštećenog bilo na stranu optuženog.  Iz ovih razloga  sud u cjelosti prihvata  kao istinit i nepristrasan  iskaz svjedoka P.D..

                       Dakle, iskazom oštećenog Č. N.  koji iskaz je sud  u potpunosti prihvatio i koji je potvrdjen  nepristrasnim  kazivanjem svjedoka P. D.na nesumnjiv način je  utvrdjeno  da je  optuženi H. H.  dana 16.02.2011.godine na parking prostoru u blizini  diskonta pića "T." u P.  ugrozio sigurnost oštećenom  Č. N.  prijetnjom  da će napasti na njegov život i tijelo  tako što je  oštećenom   uputio riječi prijetnje" jebaću ti Srpsku majku, zaklaću te,  ubiću te" koje riječi je više puta  ponovio. U ovim radnjama optuženog  stoje  svi bitni elementi bića utuženog krivičnog djela  pa ga je sud  kao umišljajnog učinioca , obzirom da je bio svjestan  da na ovaj način  ugrožava   sigurnost   oštećenom Č. oglasio krivim  i osudio po  zakonu.

                    Prilikom  odlučivanja  o vrsti i visini kazne, sud je cijeno  sve okolnosti  koje utiču  kako na vrstu  tako  i na  visinu kazne.  Optuženi je  nezaposlen i izdržavaju ga roditelji. Do sada  nije dolazio u sukob sa zakonom.  Ove  okolnosti  sud je  uzeo  kao olakšavajuće  okolnosti  na strani optuženog  i  ovaj sud mišljenja  da  se  i novčanom kaznom  koja je predvidjena za ovo  krivično djelo može postići svrha kažnjavanja i dovoljno uticati na optuženog da više ne vrši krivična djela pa je sa ovih razloga sud   optuženom   izrekao novčanu kaznu  u iznosu  od 600,00 eura koja predstavlja minimum  novčane kazne  predvidjene  za ovo krivično djelo  smatrajući  da će se  ovim iznosom novčane kazne  koji  je znatan iznos čak i za zaposlene ljude  u cjelosti postići svrha kažnjavanja. U smislu čl.39  Krivičnog Zakonika  obzirom da je optuženi nezaposlen  sud je odredio  da optuženi  izrečenu novčanu kaznu  plati  u roku od 3.mjeseca  po pravosnažnosti presude.

                    Shodno čl.199 i 202 ZKP-a  sud je  obavezao optuženog  da na ime paušala  plati  iznos od 55,00 eura  koji iznos je odmjeren obzirom na dužinu trajanja  i složenost krivičnog postupka  te imovno stanje  optuženog .

                    Imovinsko pravnog zahtjeva nije bilo.


                    **OSNOVNI SUD U PLJEVLJIMA , dana 03.06.2011.godine.**

Zapisničar,
S u d i j a, 
Zora Leković
Ljiljana Popović  
PRAVNA POUKA :
                            Protiv ove presude  dozvoljena je žalba u roku od 8.dana po
                            prijemu iste Višem sudu B. Polje, a preko ovog suda.  
DOSTAVITI:
1 x ODT Pljevlja
1 x Optuženom 