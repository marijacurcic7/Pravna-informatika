Posl.br. K. 70/11  
U     I M E     N A R O D A  
OSNOVNI SUD U CETINJU, kao prvostepeni krivični, po sudiji Goranu Vrbici kao
sudiji pojedincu, uz sudjelovanje sudskog službenika Jovićević Vjere kao
zapisničara, u krivičnom predmetu protiv okrivljene V.V. iz Cetinja, zbog
krivičnog djela krađa iz čl.239.st.1. KZ-a, a po Optužnom prijedlogu ODT-a u
Cetinju Kt. br.14/11 od 12.04.2010.godine, nakon održanog javnog i glavnog
pretresa, u prisustvu ZODT-a u Cetinju Radunović Sanje i okrivljene, donio je
dana 17.05.2011. godine  
P   R   E   S   U   D   U
Okrivljena V. V., od oca S. i majke M., rođene B., rođene 18.11.1957.god. u
Cetinju, đe i prebiva, naselje "Podgranica" br.24., državljanka CG, zaposlena,
udata, pismena, sa završenom Srednjom školom, lošeg imovnog stanja,
neosuđivana,  
K r i v a   j e  
Što je:  
U vremenskom periodu od 13 avgusta 2010.godine do 13. novembra. 2010.godine u
porodičnoj kući lociranoj u naselju "Podgranica" br.24. u Cetinju, u namjeri
da sebi pribavi protivpravnu imovinsku korist, protivpravno oduzela i
prisvojila električnu energiju, vlasništvo oštećene »Elektroprivrede Crne
Gore« AD Nikšić – Elektrodistribucija Cetinje, u količini od 11.825 KWh,
ukupne novčane vrijednosti od 424,35 eura, na način što je u električno
brojilo marke »Iskra« br.4230352, uvukla PVC traku, kojom je zaustavila disk
navedenog električnog brojila, tako da se utrošena električna energija nije
mogla registrovati na naznačenom mjernom uređaju  

čime je izvršila krivično djelo krađa iz čl.239.st.1. Krivičnog zakonika,
pa joj sud primjenom citiranih zakonskih propisa i primjenom čl. 5, 13,15, 32,
36, 42, 52, 53, 54 KZ-a i čl. 199-202, 212 i 364 ZKP-a, izriče  

U S L O V N U    O S U D U  
Kojom okrivljenoj utvrđuje kaznu zatvora u trajanju od  3 (tri) mjeseca i
istovremeno određuje da se navedena kazna neće izvršiti ukoliko u periodu od 1
(jedne) godine, po pravosnažnosti presude, ne počini novo krivično djelo.  
    Uslovna osuda će biti opozvana ukoliko okrivljena u roku od 30 (trideset) dana od pravosnažnosti presude ne isplati Elektrodistribuciji Podgorica iznos od 424,35 eura  na ime protivpravno oduzete električne energije.

    Ovlašćeni predstavnik oštećene "Elektroprivrede Crne Gore " AD Nikšić-Elektrodistribuciji Cetinje se u pogledu razlike iznosa koji je tražila i dosuđenog iznosa upućuje na redovnu građansku parnicu.

Okrivljena se obavezuje da na blagajni ovog suda na ime troškova krivičnog
postupka uplati iznos od 143,50 €, i na ime sudskog paušala iznos od 30,00 €,
sve u roku od 15 dana od dana pravosnažnosti presude  
O   b   r   a   z   l   o   ž   e   n  j   e  
Osnovni Državni Tužilac u Cetinju, podnio je ovom sudu Optužni prijedlog Kt.
br.14/11 od 12.04.2010.godine protiv okrivljene V.V. iz Cetinja, zbog
krivičnog djela krađa iz člana 239., stav 1. Krivičnog zakonika. U završnoj
riječi kazao je da ostaje u potpunosti pri podnešenom Optužnom predlogu, uz
prijedlog sudu da se okrivljena oglasi krivom i osudi po zakonu.  
Okrivljena V. V., u svojoj odbrani datoj na glavnom pretresu i u prijethodnom
postupku, istakla je da je tačno da je u navedeno brojilo stavila rendgenski
snimak, te da je isti na traženje kontrolora uklonila. Tom prilikom, radnici
Elektrodistribucije su je isključili sa napajanja. U tom periodu, ističe da je
spremala svadbu za svoju ćerku i htjela je da uštedi novac, a sve zbog teške
materijalne situacije. Ističe da je potrošnju na navedeni način vršila samo 7
dana, koliko joj je bilo potrebno za pripremu slavlja. Ističe da je uplatila
500,00 eura od ukupnih 2.177,72 eura, nakon čega joj je kroz 5 dana ponovno
uključena električna energija u kući.
U završnoj riječi istakla je kajanje i žaljenje zbog počinjenog djela,
predloživši sudu da je što blaže kazni, uz obećanje da joj se ovakve stvari
više neće ponoviti.  
Radi razjašnjenja ove krivično pravne stvari, sud je u dokaznom postupku, na
glavnom pretresu, proveo dokaze: na saglasan prijedlog stranaka pročitao iskaz
svjedoka R. P. i predstavnika oštećene A.R., koje su dali u prethodnom
postupku kod Istražnog sudije; pročitao Zapisnik o kontroli mjernog mjesta,
sačinjen od strane ovlašćenih radnika EPCG AD Nikšić - Elektrodistribucije
Cetinje br.0003534 od 13.11.2010.godine; na saglasan prijedlog stranaka
pročitao nalaz i mišljenje vještaka elektro struke Martinović Branka od
16.02.2011.godine; pročitao izvod iz KE za okrivljenu. Sud je odustao od
saslušanja svjedoka K. B., jer je ocijenio da je provedenim dokazima u
potpunosti rasvijetlio ovu krivičnui stvar, te da saslušanje ovog svjedoka ne
bi dovelo do drugačije odluke, već bi vodilo odugovlačenju postupka.  
Iz iskaza svjedoka R. P., utvrđuje se da je dana 13.11.2010.godine, zajedno sa
svojim kolegom K. B., kod potrošača V. G. u mjestu Podgranica vršio kontrolu
kod okrivljene. Te prilike su konstatovali skljedeće stanje: u brojilo je bio
zavučen rendgenski PVC snimak, koji je blokirao disk brojila, tako da nije
registrovao utrošak električne energije. Nakon što je okrivljena uklonila
snimak, brojilo su isključili sa napajanja. Zapisnik je potpisala bez
primjedbi i prigovora.  
Iz iskaza ovlašćenog predstavnika oštećene – R. A., utvrđuje se da je ista
upoznata sa Zapisnikom o kontroli mjernog mjesta okrivljene. Obračun
protivpravno prisvojene i oduzete električne energije izvršen je na osnovu
čl.58. i 59. Pravila za snabdijevanje električnom energijom na ukupan iznos od
2.177,72 eura, od kog iznosa je uplaćeno 1.000,00 eura. Ranije kontrola,
vršena je 22.06.2010.godine, kojom prilikom nije bilo nepravilnosti na
brojilu. Pridružila se krivičnom progonu, dok je istakla da će odštetni
zahtjev postaviti u daljem trajanju postupka.  
Iz zapisnika o kontroli mjernog mjesta, sačinjenog od strane ovlašćenih
radnika EPCG AD Nikšić - Elektrodistribucije Cetinje br.0003534 od
13.11.2010.godine, utvrđuje se da je kod potrošača bio zakačen snimak u
brojilo, koji je izvučen na njihovo traženje u momentu kontrole. Brojilo je
nakon toga isključeno sa napajanja.  
Iz nalaza i mišljenja vještaka elektro struke Martinović Branka od
16.02.2011.godine, utvrđuje se da je okrivljena iz mreže isporučioca za period
od 3 mjeseca (90 dana), koji je utvrđen u skladu sa čl.59.st.3. Pravila za
snabdijevanje električnom energijom, mogla oduzeti 11.825 KWh električne
energije, što odgovara novčanom ekvivalentu od 424,35 eura sa PDV-om.  
Iz izvoda iz kaznene evidencije Uprave Policije – Ispostave Cetinje
20.br.02-245-1400 od 19.04.2011.godine za okrivljenu,
utvrđuje se da ista ranije nije osuđivana.  
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da su rezultati dokaznog postupka podkrijepili navode optužnog
predloga da je okrivljena počinila krivično djelo krađa iz čl.239.st.1. KZ-a,
činjenično opisano u dispozitivu ove presude, a ovo iz sledećih razloga:  
    Sud je cijenio odbranu okrivljene, pa je našao da ista ne poriče izvršenje krivičnog djela u pitanju. Naime, ista detaljno navodi kako je PVC traka bila uvučena u brojilo i na taj način onemogućila registrovanje utrošene energije, koja odbrana je podudarna i sa iskazom svjedoka R.P., koji je imao neposredan uvid u zatečeno stanje na predmetnom brojilu, a koje je stanje vjerno unio u Zapisnik o kontroli mjernog mjesta, koji je okrivljena bez primjedbi potpisala, i u koji je sud, takođe imao punu vjeru. Dio odbrane, u kom se poziva da je neovlašćeno koristila električnu energiju 7 dana, sud nije mogao prihvatiti. naime, ovakva njena odbrana je nepotkrijepljena bilo kakvim dokazom i svodi se na golu tvrdnju da je tih dana spremala svadbu svojoj ćerki, nastojivši da uštedi što više novca na taj način. Količinu protivpravno oduzete električne energije, sud je opredijelio na 11.825 KWh, što čini ukupnu novčanu vrijednost od 424,35 eura. Do ovakvog zaključka, sud je došao, poklonivši punu vjeru nalazu i mišljenju vještaka elektro struke, koji je na objektivan i stručan način prikazao sudu činjenice, koje su od bitnosti za presuđenje. Sud je cijenio i iskaz ovlašćenog predstavnika oštećene, pa je odlučio da je za razliku traženog iznosa od onog, koji je sud nesporno utvrdio, uputi na redovnu parnicu.

Određujući subjektivan odnos okrivljene prema izvršenom djelu, sud je utvrdio
direktni umišljaj, jer je bila svjesna djela i htjela njegove posljedice.  
    Prilikom utvđivanja vrste i visine krivične sankcije koje će sud izreći okrivljenoj, cijenjene su okolnosti iz čl. 42 KZ-a, pa je Sud od olakšavajućih okolnosti na strani okrivljene utvrdio njen doprinos razjašnjenju djela - priznanje krivice, njeno iskreno kajanje zbog izvršenog djela, činjenicu da se radi o osobi starije životne dobi, lošeg imovnog stanja, ranije neosuđivanoj, dok otežavajućih okolnosti van elemenata krivičnog djela nije bilo. Uzimajući u obzir ovako utvrdjene okolnosti  sud je okrivljenoj odmjerio kaznu zatvora u trajanju od 3 (tri) mjeseca i istovremeno našao da su ispunjeni uslovi iz čl. 53 i 54 KZ-a za izricanje uslovne osude, pa je istoj izrekao uslovnu osudu kao posebnu vrstu krivične sankcije, određujući da se navedena kazna neće izvršiti ukoliko okrivljena u vremenskom periodu od jedne godine od dana pravosnažnosti ove presude, ne počini novo krivično djelo. Prilikom izricanja uslovne osude, Sud je posebno uzeo u obzir lične prilike i okolnosti pod kojima je došlo do izvršenja ovog krivičnog djela, uz uvjerenje suda da će se i ovako izrečenom uslovnom osudom postići svrha njenog izricanja propisana čl. 52 KZ-a. Sud je takođe odredio da će uslovna osuda biti opozvana ukoliko okrivljena u roku od 30 (trideset) dana od pravosnažnosti ove presude ne isplati oštećenoj „Elektroprivredi“ A.D. Nikšić - „Elektrodistribuciji“ Cetinje iznos od 424,35 eura, na ime štete koju je pričinio oštećenoj.

    Shodno članu 212. ZKP-a, olašćeni predstavnik oštećene „Elektroprivrede“ A.D. Nikšić- „Elektrodistribucija“ Cetinje, radi eventualnog ostvarivanja odštetnog zahtjeva, koji se odnosi na razliku iznosa koji je tražila i dosuđenog iznosa upućuje na redovnu građansku parnicu.

    Shodno članu 199-202 ZKP okrivljena je obavezana na isplatu troškova krivičnog postupka u iznosu od 143,00 €, koji se sastoje od troškova vještačenja po vještaku elektro-energetske struke Martinović Branku, kao i na isplatu paušala u iznosu od 30,00 € koji paušal je sud utvrdio uzimajući u obzir složenost i trajanje postupka te imovne prilike okrivljene.

Na temelju izloženog u smislu čl. 364. ZKP-a valjalo je odlučiti kao u izreci.  
OSNOVI SUD U CETINJU
Dana 5.10. 2009.godine.  
Zapisničar,
S    U    D    I    J    A,
Vjera Jovićević
Goran Vrbica  
PRAVNA POUKA:
Protiv ove presude može se izjaviti žalba Višem Sudu u Podgorici, u roku od 8
dana od dana prijema pisanog otpravka a preko ovog Suda.