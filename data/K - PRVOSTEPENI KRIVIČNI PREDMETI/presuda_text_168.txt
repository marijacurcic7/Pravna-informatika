K. br. 212/10
U IME NARODA
OSNOVNI SUD U BIJELOM POLJU, kao prvostepeni krivični sud, sudija Ivan
Adamović, kao sudija pojedinac, uz učešće zapisničara Draginje Bošković, u
krivičnom predmetu protiv okrivljenog K.N., iz B.a, opština Bijelo Polje, zbog
krivičnog djela šumska krađa iz čl. 324 st. 1 Krivičnog zakonika, po optužnom
predlogu Osnovnog državnog tužilaštva u Bijelom Polju, Kt. br. 51/10 od 01.
03. 2010. godine, nakon održanog usmenog, glavnog i javnog pretresa, u
prisustvu savjetnika u ODT-u u Bijelom Polju Smolović Slavenka, a u odsustvu
uredno obaviještenog okrivljenog B.M.a i predstavnika oštećene "U. za Š." -
P.a, dana 03. 02. 2011. godine, donio je i javno objavio
P R E S U D U
Okrivljeni K.N.A, JMBG ... od oca Đ., majke D., rođene J., rođen ... godine u
Bijelom Polju, drž. CG, oženjen otac troje djece, završio SSS, lošeg imovnog
stanja, osuđivan presudama: Osnovnog suda u Bijelom Polju: K. br. 423/91 od
12. 02. 1992 god. čl. 143/1 KZ RCG na 2 mjeseca zatvora uslovno na 1 god.; K.
br. 554/92 od 16. 04. 1993. godine - čl. 143/1 KZ RCG na kaznu zatvora od 30
dana; K. br. 287/93 od 04. 03. 1994. godine - čl. 143/1 KZ RCG na 45 dana
zatvora; K. br. 553/95 od 24. 01. 1996. godine - čl. 136/1 KZ RCG na novčanu
kaznu od 400 din.; K. br. 187/01 od 14. 05. 2001. godine - čl. 144/1 KZ RCG na
4 mjeseca zatvora uslovno na 1 godinu; K. br. 70/01 od 10. 09. 2001. godine -
čl. 197/1 KZ RCG na novčanu kaznu od 100,00DM I K. br 47/07 od 24. 12. 2007
godine čl. 239/1 na 4 mjeseca zatvora.
K R I V J E
-Što je:
--neutvrđenog dana, u periodu od 01. 09. 2009. godine do 02. 10. 2009.
godine, u državnoj šumi u Odjeljenju br. 93, GJ B.o, opština Bijelo Polje,
radi krađe oborio 2 smrčeva stabla, ukupne drvne mase od 3,61 m3, i time
oštećenoj "U. za Š." P.a pričinio štetu,
-čime je izvršio krivično djelo šumska krađa iz čl. 324 st. 1 Krivičnog zakonika,
-pa ga sud, primjenom citiranog zakonskog propisa, te čl. 2, 4, 5, 13, 15, 32, 36, 39 i 42 Krivičnog zakonika i čl. 199, 202, 212 i 364 Zakonika o krivičnom postupku, 
O S U Đ U J E
Na kaznu zatvora od 60 (šezdeset) dana, kao glavnu kaznu, i
Na novčanu kaznu od 200,00€ (dvesta eura), kao sporednu kaznu, koju kaznu je
dužan da plati ovom sudu u roku od 3 (tri) mjeseca, po pravosnažnosti presude,
na račun Depozita novčanih kazni, troškova postupka i paušala CG, broj:
832-151-35, s tim što je dokaz o uplati iste dužan dostaviti krivičnoj
pisarnici ovog suda.
Ako osuđeni ne plati novčanu kaznu u određenom roku, sud će novčanu kaznu
zamijeniti kaznom zatvora, tako što će za svakih započetih 25,00 eura novčane
kazne odrediti jedan dan zatvora, a ako osuđeni plati samo dio novčane kazne,
sud će ostatak kazne srazmjerno zamijeniti kaznom zatvora, pa ako osuđeni
isplati ostatak novčane kazne, izvršenje kazne zatvora će se obustaviti.
Okrivljeni se obavezuje da ovom sudu plati na ime paušala iznos od 30,00€, kao
i na ime troškova krivičnog postupka iznos od 303,00 €, koje iznose će
uplatiti na račun Depozita novčanih kazni, troškova postupka i paušala CG,
broj: 832-151-35, u roku od 15 dana, po pravosnažnosti presude, pod prijetnjom
prinudnog izvršenja, s tim što je dokaz o uplati istih dužan dostaviti
krivičnoj pisarnici ovog suda.
Oštećena "U.a za Š." - P.a, radi ostvarivanja imovinsko - pravnog zahtjeva,
upućuje se na parnični postupak.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br. 51/10
od 01. 03. 2010. godine, okrivljeni K.N.i, iz B.a, opština Bijelo Polje,
optužen je zbog krivičnog djela šumska krađa iz čl. 324 st. 1 Krivičnog
zakonika, s tim što je savjetnik u ODT-a prije davanja završne riječi
precizirao činjenični opis dipozitiva optužnog predoga, pa je u tom smislu
sadržano u izreci presude.
Glavni pretres je održan i zaključen u prisustvu savjetnika u ODT-u u Bijelom
Polju Smolović Slavenka, a u odsustvu uredno obaviještenog okrivljenog, i
uredno pozvanog predstavnika oštećene "U. za Š." P.a, shodno članu 453 Zkp-a
Savjetnik u ODT-u u Bijelom Polju Smolović Slavenko, završnoj riječi je
izjavio da ostaje preciziranom optužnom predlogu i predložio je sudu da
okrivljenog oglasi krivim i osudi na kaznu po zakonu.
Okrivljeni K.N.a ne priznaje izvršenje krivičnog djela stavljenog mu na teret,
i u svojoj odbrani navodi da nije oborio dva smrčeva stable ukupne drvne mase
4,14m3, a da je tačno da je oborio dva smrčeva stable, ali je ista oborio u
svojoj privatnoj šumi u blizini kuće.
Završne riječi okrivljenog nije bilo obzirom da je glavni pretres zaključen u
njegovom odsustvu.
Radi utvrđivanja odlučnih činjenica i krivice okrivljenog, sud je u dokaznom
postupku, na glavnom pretresu, izveo dokaze: saslušao svjedoke K.O.a I K.M.a,
pročitao iskaz svjedoka B.N., pročitao: zapisnik o izvršenom kontrolnom
pregledu "U. za Š." P.a br. 667 od 02. 10. 2009. godine; zapisnik o uviđaju
ovog suda sačinjen na licu mjesta dana 07. 06. 2010. godine; nalaz i mišljenje
vještaka šumarske struke K.P.a od 26. 07. 2010. godine, i saslušao vještaka na
glavnom pretresu; pročitao nalaz i mišljenje vještaka geodetske struke B.B.od
24. 08. 2010 godine, izvršio uvid u kopiju plana i listove nepokretnosti br 58
i 147 za KO B.i; i izvršio uvid u izvod iz kaznene evidencije na ime
okrivljenog.
Cijeneći odbranu okrivljenog i dokaze pojedinačno i u međusobnoj vezi, shodno
čl. 360 ZKP-a, sud je utvrdio činjenično stanje i na osnovu tako utvrđenog
činjeničnog stanja zaključio da je okrivljeni izvršio krivično djelo stavljeno
mu na teret i da je za isto kriv.
Naime, sud je cijenio iskaz svjedoka K.O.a lugara U. za Š. P.a PJ Bijelo
Polje.Iz iskaza ovog svjedoka proizilazi da je dana 01.10.2009. godine u selu
Blišjkovo opština Bijelo Polje, na brenti vlasništvo K.M.a pronašao 4 trupca,
kojom prilikom mu je K.M.o saopštio da je trupce dovezao K.N.a zv. G.. Osim
trupaca ovaj svjedok je pronašao i 36 komada daske od 4 m. Svjedok je naveo i
da je na licu mjesta premjerio dozemne trupce i isto unio u zapisnik, a da
trupci koje je pronašao na brenti nijesu zaplijenjeni iako je o tome
obavijestio pretpostavljene, iz razloga što u tom trenutku nijesu imali
adekvatno vozilo. Svjedok je naveo i da mu dalja sudbina trih trupaca nije
poznata a trupci su bili svježe sječe. Na glavnom pretresu od 26.11.2010.
godine svjedok K.O. je naveo da je prilikom vršenja uvidjaja od strane suda
obišao i područje oko kuće okrivljenog a da je unakrsnim mjerenjem izvršio
premjer panjeva koje je pronašao u odjeljenju br. 93 GJ B.o. Svjedok je naveo
i da je izvršio premjer dozemnih trupaca na brenti, a nakon toga je izvršio
premjer panjeva u odjeljenju br. 93 GJ B.o i ustanovio da su identični.
Pojasnio je da je u zapisniku koji je sačinio unio oznake 68 i 39 cm a koje se
odnose kako na prečnik panja tako i na prečnik dozemnih trupaca jer su bili
identični i smatrao je da je bilo suvišno unositi odvojeno. Svjedok je naveo i
da je nakon premjera panjeva u državnoj šumi na iste otisnuo žig ŠŠ. A visina
jednog od panjeva koje je pronašao je bila oko 20 - 30 cm a drugi panj je
poticao od smrče "bliznice obzirom da od zemlje to stablo niče kao jedno pa se
na visini od jednog metra račva u dva stabla, a bilo je posječeno jedno od ta
dva stabla i sječa je izvršena na oko jednog metra od zemlje. Svjedok je naveo
i da na dan uvidjaja na panjevima nije primijetio žigove ŠŠ, što ga je i pitao
vještak prilikom uvidjaja a naveo je i da je vještaku kazao da panjevi nijesu
identični sa stanjem koje je zatekao na dan kontrole već su odrezani niže pa
sa tog razloga nema žiga ŠŠ niti se poklapa prečnik dozemnih trupaca sa
prečnikom panja na šta ukazuje visina panja na dan uvidjaja. Svjedok je naveo
i da po njegovoj procjeni, a na dan uvidjaja na cirkularu okrivljenog nije
pronadjena gradja koju je ovaj svjedok pronašao na brenti K.M.a. Iskaz ovog
svjedoka sud je u potpunosti prihvatio kao jasan odredjen i objektivan
saglasan sa drugim izvedenim dokazima.
Sud je cijenio iskaz svjedoka B.N. iz iskaza ovog svjedoka proizilazi da ga je
dana 01.10.2009. godine mobilnim telefonom pozvao lugar K.O. i obavijestio ga
da je na brenti u B.u pronašao trupce od bespravne sječe, a naveo je i da je
K. tražio kamion i dizalicu kako bi se trupci zaplijenili. Ovaj svjedok je
naveo i da mu je prilikom tog telefonskog razgovora K. saopštio da je
bespravna sječa izvršena u državnoj šumi što je otkrio prateći tragove i da je
počinilac sječe K.N.a. iskaz ovog svjedoka sud je u potpunosti prihvatio kao
jasan odredjen i objektivan te podudaran sa iskazom svjedoka lugara K.O.a.
Sud je cijenio iskaz svjedoka K.M.a iz iskaza ovog svjedoka proizilazi da ga
je desetak dana prije 01.10.2009. godine zamolio K.N.a da mu na brenti isiječe
4 čamova trupca, 2 dozemka i 2 sledeća trupca svjedok je naveo da je pristao
da reže trupce okrivljenom, koje je ovaj svjedok namjeravao da reže nakon što
isiječe dasku drugom licu. Ovaj svjedok je naveo da je na dan kada je lugar
K.O. došao da piše zapisnik zatekao je na licu mjesta dasku vlasništvo L.P.i 4
čamova trupca vlasništvo okrivljenog K.N.. Svjedok je naveo i da je dana
01.10.2009. godine, negdje oko 7,30 h kod svoje brente zatekao lugara K.O.a
koji je pisao zapisnik te da mu je lugar kazao da trupce ne siječe. Svjedok je
naveo i da je nakon ovoga došao okrivljeni K.N.a 4 čamova trupca uzeo i
otjerao. Svjedok je naveo i da nije vršio premjer trupaca. Iskaz ovog svjedoka
sud je u potpunosti prihvatio kao jasan odredjen i objektivan i podudaran sa
iskazom svjedoka K.O.a.
Iz zapisnika o izvršenom kontrolnom pregledu proizilazi da je kontrolu izvršio
lugar Obrad K., dana 01. 10. 2009. godine, kojom prilikom je u mjestu B.o
pronašao na brenti K.M.a četiri trupca i 36 daski, 2,5 cm. Vlasnik brente
K.M.o je kazao da je K.N.a vlasnik trupaca, a lugar je izvršio premjer
dozemnih trupaca, a zatim obišao teren, gdje je u odjeljenu br 93 pronašao
bespravnu sječu, dva stable smrče, čiji prečnici su se poklapali sa prečnicima
trupaca na brenti. U zapisniku je navedeno da je pozvan B.N.a te da je
obaviješten o bespravnoj sječi radi zapljene. U zapisniku su navedeni i
prečnici. Ovaj pisani dokaz sud je u potpunosti prihvatio, jer je sadržina
ovog pisanog dokaza potvrđena iskazima svjedoka K.O. I B.N..
Iz zapisnika o uviđaju ovog suda od 07. 06. 2010. godine, utvrđuje se da je na
dan uviđaja lugar K.O. pokazao sudu dva panja smrče koji se nalaze u
odjeljenju 93 GJ B.o, za jedan od pokazanih panjeva, radi se o dvostupoj
smrči. Okrivljeni pokazao sudu takođe dva panja smrče koji se nalaze u bližini
kuće oca okrivljenog.
Iz nalaza i mišljenja vještaka geodetske struke B.B.od 24. 08. 2010 godine, te
iz kopije plana i posjedovnih listova br 58 i 147 za Ko B.o, sud je utvrdio da
se panjevi koje je na dan uviđaja pokazao lugar K.O., nalaze na dijelu
kat.parcele br. 1713/2 po načinu korišćenja šuma I klase, upisana u LN br. 58
KO B.o, na J.Š. P.a sa pravom korišćenja 1/1.
Panjevi koje je pokazao na dan uviđaja okrivljeni K.N.a prema mišljenju
vještaka geodetske struke nalaze se na kat.parceli br 1513, po načinu
korišćenja šuma 3 klase upisan u LN br. 147 KO B.o na ime K.Đ.a-oca
okrivljenog. Nalaz i mišljenje ovog vještaka sud je u potpunosti prihvatio kao
jasan i određen, dat na osnovu pravila nauke i struke i od strane stručnog
lica.
Iz nalaza i mišljenja vještaka šumarske struke K.P.a, od 26. 07. 2010. godine,
proizilazi da je po kazivanju lugara, u mjestu Vučja Dolina u državnoj šumi
odjeljenje br. 93 GJ B.o izvršena sječa 2 stabla smrče sledećih karakteristika
1 smrča prečnika panja 46 cm, i druga prečnika panja 66 cm a ukupna bruto
drvna masa ova dva stabla smrče iznosi 3,61 m3. Panjevi su na medjusobnoj
udaljenosti od 4 - 5 m, a sječa je izvršena motornom testerom na isti način iz
više rezova dobijanjem ravnog poprečnog presjeka panja poslije sječe. Panjevi
niski visine 10 - 15 cm na panjevima nema otisaka šumskog žiga o bespravnoj
sječi a period sječe ova dva stabla smrče je septembar - oktobar - novembar
2009. godine.
Po kazivanju okrivljenog na udaljenosti od oko 300 m u mjestu zv. Nuškovića
Čečari u KO B.o na 50 m od kuće okrivljenog, okrivljeni je pokazao panj
posječenog stabla smrče prečnika 52 cm. Ovo posječeno stablo pripada
kategoriji sušika a pored panja nalazio se trupac dužine 1 m koji se račvao na
dva dijela čiji su prečnici 34 i 35 cm. Ovo stablo je posječeno motornom
testerom iz dva reza sa dobijenom kosom formom poprečnog presjeka panja.
Visina panja je 25 - 30 cm i period sječe ovog stabla je septembar - oktobar -
novembar 2009. godine. Na rastojanju od 30 m pored ruba livade pokazan je
drugi panj posječenog stabla smrče prečnika 52 cm, koje stablo je bilo zdravo
prije nego je izvršena sječa. Sječa je izvršena motornom testerom iz dva reza
sa dobijanjem kosog poprečnog presjeka panja. Sječa je izvršena u periodu
septembar - oktobar - novembar 2009. godine a ukupna bruto drvna masa 2 stabla
smrče čije je panjeve pokazao okrivljeni iznosi 2,84 m3. Na dan uvidjaja
vještak je pored gatera okrivljenog pronašao rezanu gradju (dasku gredice i
okrajci koja je bila smrčevog porijekla. Jedan dio daske i gredica je poticao
od sušika a drugi dio je porijeklom od zdravog stabla. Na kući okrivljenog
terasa je napravljena od kategorije sušike dok je ram vrata i dio gradje pored
kuće porijeklom od zdravog stabla. Prema mišljenju ovog vještaka a po pitanju
sječe čamovih stabala radi se o različitim sječama i obje sječe nije izvršilo
jedno već dva lica u istom vremenskom periodu. Prema mišljenju ovog vještaka
gradja koja se nalazila na gateru okrivljenog vodila je porijeklo od sječe
koju je pokazao okrivljeni sušika i zdravo stablo čiji dio je ugradjen u kuću
okrivljenog a ne od sječe koju je pokazao čuvar šuma.
U pojašnjenju nalaza vještak je na glavnom pretresu od 26. 11 2010 godine,
naveo da nakon što mu je sud prezentirao zapisnik o izvršenom kontrolnom
pregledu br. 667, iz istog proizilazi da lugar koji je sačinjavao zapisnik
nije unio prečnike 2 dozemka a koja je pronašao na brenti K.M.a, od 4 trupca.
U navedenom zapisniku naveo je prečnike panjeva, na osnovu kojih je koristeći
tablice E. dobio prsne prečnike na visini 1,30 a na osnovu prsnih prečnika i
boniteta utvrdio bruto drvnu masu 2 stabla pojedinačno, odnosno ukupno drvnu
masu oba stabla. Vještak je naveo da je lugar trebao upisati u zapisniku koji
su to prečnici dozemnih trupaca koristeći unakrsno mjerenje, što u konkretnom
slučaju nije učinio, pa je sa tog razloga nemoguće identifikovati iz koje od
sječa, da li one po kazivanju lugara ili one po kazivanju okrivljenog potiču
trupci. Lugar koji je vršio premjer nakon što je pronašao bespravnu sječu,
premjer nije izvršio na stručan i adekvatan način, a iz razloga zbog
nepravilne forme poprečnog presjeka panjeva, nije kružna forma neophodno je
izvršiti dvojno unakrsno mjerenje, a na osnovu njih utvrditi srednji prečnik
na panju. Vještak je naveo I da ako se kasnijim saslušanjem lugara, utvrdi da
oznaka u zapisniku br.667 se odnosi na prečnik dozemnih stabala pronadjenih na
gateru K.M.a, mišljenja je da prečnici panjeva od jedne i druge sječe, odnosno
sječe po kazivanju svjedoka lugara u državnoj šumi i sječe po kazivanju
okrivljenog u privatnoj šumi ne poklapaju se i ne odgovaraju prečnicima
navedenim u zapisniku br. 667 sačinjenom od strane lugara. Vještak je
mišljenja da gradja koja je na dan uvidjaja pronađena pored cirkulara u
blizini kuće okrivljenog potiče sa mjesta sječe koju je pokazao okrivljeni,
jer na mjestu sječe jedan od panjeva ukazuje da se radilo o tkv. sanitarnoj
sječi - sušiki, a drugo stablo je bilo zdravo, koje je pronađeno i kod kuće
okrivljenog i jedan dio je ugradjen u terasu kuće okrivljenog, a jedan dio za
izgradnju vrata, dok se ostatak nalazio u dvorištu okrivljenog. Vještak je
naveo da na dan uvidjaja, osim sudećeg sudije, na lice mjesta su bili prisutni
okrivljeni K.N.a i lugar K.O., koji su zajedno obišli oba mjesta sječe, a
lugar je bio prisutan i prilikom obilaska objekta - kuće okrivljenog i
njegovog dvorišta. Vještak navodi da daska koju je pronašao pored cirkulara
okrivljenog po njegovom mišljenju potiče od zdravog stabla koje je posjekao
okrivljeni na mjestu koje je sam pokazao, a što je utvrđeno na osnovu njenih
anatomskih karakteristika. Prilikom izlaska na lice mjesta daska koja je
pronadjena pored cirkulara okrivljenog bila je grubo rezana što ukazuje da
nije rezana na brenti i nekim drugim mašinama kod kojih dolazi do izražaja
fini rez i fina obrada daske, te bi po mišljenju vještaka mogla da bude rezana
na cirkularu okrivljenog. Navode u dijelu pojašnjenja sa ovog glavnog pretresa
vještaka šumarske struke da lugar nije izvršio premjer dozemnih trupaca sud ne
prihvata obzirom da je lugar K. jasno naveo da je izvršio premjere dozemnih
trupaca kako je to u svom iskazu objasnio.
Na glavnom pretresu od 03. 02. 2011 godine vještak je naveo da na dan uviđaja,
u prisustvu sudećeg sudije, lugara K.a i okrivljenog K.N., a kada mu je lugar
pokazao panjeve posječenih stabala, uočio je da na istima nije otisnut žig
"ŠŠ", pa na konstataciju da nema žiga, lugar je odgovorio da su panjevi bili
visočiji na dan kada je on vršio kontrolni pregled, da je na njima otisnuo
šumski žig sa gornje strane i da su vjerovatno panjevi rađeni, odnosno
porubljivani kasnije. Vještak je naveo i da mu je na dan uviđaja lugar
saopštio da je jedan od panjeva bio na visini od jednog metra i radilo se o
panju do koga je postojalo još jedno stablo, odnosno radilo se o tzv.
dvostupom panju-bliznici, a na dan uviđaja ovaj panj je bio visine od 10 do 15
cm, skoro do same osnove, i sječa tog panja je izvršena iz više rezova sa
dobijenim horizontalim poprečnim presjekom - ravnim presjekom panja. Za drugi
panj koji je pokazao lugar na dan uviđaja, koji je udaljen od prethodnog 4-5
metara, takođe je bio visine od 10 do 15 cm, i na njemu nije imalo otiska žiga
šumskog "ŠŠ", a sječa je izvršena iz više zahvata - rezova sa dobijenim takođe
ravnog poprečnog presjeka panja, kao kod prethodnog panja.
Vještak je naveo i da imajući u vidu visinu panjeva koje je lugar našao -
jedan visine 20-30 cm, a drugi od "bliznice" visine oko jednog metra, da je na
dan uviđaja ustanovio da se radilo o nepravilnoj formi poprečnog presjeka
panja i naglog pada stabla sa prsne visine do osnove panja, to se sa
smanjenjem visine panja i porubljivanjem panja povećava i prečnik panja, što u
ovom slučaju se moglo dogoditi obzirom da je visina panja koju je našao lugar,
iznosila jedan metar, a uviđajem i premjerom na terenu visina panja jednog
stabla iznosila je 10-15 cm, pa visinska razlika je 80 do 85 cm, što ukazuje
da se povećao poprečni presjek panja koji je prilikom mjerenja ustanovio, i iz
tog razloga je i došlo do razlike u prečnicima panjeva koje je ovaj vještak
našao prilikom premjera na terenu i prečnika panjeva koje je prethodno lugar
prilikom kontrolnog pregleda konstatovao i premjerio. Naveo je i da je kod
drugog panja za koji je našao, prečnik 66 cm, a po lugaru je prečnika 68 cm,
te je odstupanje samo 2 cm, iz razloga što je visina panja pri lugarevom
premjeru bila 20-30 cm, a prilikom mjerenja vještaka 10-15 cm, pa je visinska
razlika panja 10 cm.
Vještak je naveo I da po načinu sječe i obaranja stabala, a na dan uviđaja,
ustanovio je da je sječa oba panja izvršena iz više rezova, na isti način, sa
dobijenim horizontalnog poprečnog - ravnog presjeka panja.
Vještak je naveo i da ako sud prihvati iskaz svjedoka lugara K.a da je jedan
panj na dan kontrole bio visine 20-30 cm, a drugi visine oko jednog metra, i
da je lugar tom prilikom otisnuo žig "ŠŠ" na oba panja, onda je ovaj vještak
mišljenja da se u konkretnom slučaju naknadno vršilo "porubljivanje" - tj.
skraćivanje visine panjeva, a na šta ukazuje i obaranje iz više rezova, što
nije svojstveno sječi pri normalnim uslovima postojećeg stabla, obzirom na
prečnike stabla. Vještak navodi i da je logično da se prečnik panja povećava
sa smanjivanjem visine panja, međutim kod panja za koji je lugar našao da je
prečnika 68 cm, a na dan uviđaja utvrđeno je unakrsnim mjerenjem, da je
prečnika 66 cm, do ove razlike je moguće došlo iz razloga nepropisnog mjerenja
od strane lugara, a odstupanje je neznatno.
Nalaz i mišljenje ovog vještaka, sud je prihvatio kao jasan i određen, dat na
osnovu pravila nauke i struke i od strane stručnog lica, osim u dijelu
pojašnjenja sa glavnog pretresa od 26. 11 2010 g.
Iz izvoda iz kaznene evidencije na ime okrivljenog sud je utvrdio da je
okrivljeni do sada kažnjavan sedam puta, te da je osuđvan za istovrsna
krivična djela.
Tokom postupka nesporno je utvrđeno da je dana 01.10.2009. godine na brenti
K.M.a, pronadjena 4 čamova trupca, koja je na brentu dotjerao okrivljeni
K.N.a, koje je kasnije i otjerao sa brente, te nijesu zaplijenjeni. Sporno je
porijeklo navedenih trupaca odnosno da li oni vode porijeklo iz državne Š. u
odjeljenju br. 93 GJ B.o ili iz privatne Š. okrivljenog. Okrivljeni je u
svojoj odbrani naveo da su trupci koji su na dan kontrole pronadjeni na brenti
K.M.a poticali iz njegove privatne Š.. Ove navode okrivljenog sud ne prihvata
i cijeni ih unaprijed smišljenim u cilju izbjegavanja sopstvene krivice. Naime
lugar K.O. na dan kontrole, pronašao je 4 trupca od kojih su dva bila dozemna
i na sebi nijesu imala nikakvih oznaka. Ovaj svjedok je jasno i nedvosmisleno
naveo da je izvršio premjer dozemnih trupaca i u zapisniku unio dimenzije 68 i
39, koje se oznake odnose kako na prečnike dozemnih trupaca tako i na prečnike
panjeva koje je pronašao u državnoj šumi. Dakle, sud prihvata navode iz iskaza
svjedoka lugara K.O.a da je premjerio i dozemne trupce pronadjene na brenti
K.M.a.
Na dan uvidjaja okrivljeni je u svojoj privatnoj šumi pokazao sudu 2 panja, i
oba su bila prečnika po 52 cm. Dakle odstupanja u prečnicima ovih panjeva od
prečnika koje je kontrolnim pregledom ustanovio lugar su znatna sa kog razloga
ovaj sud izvodi zaključak da stabla koja je posjekao okrivljeni u svojoj
privatnoj šumi nijesu ona stabla - trupci koje je na dan kontrole lugar
pronašao na brenti K.M.a. Imajući u vidu da je na dan uvidjaja okrivljeni
pokazao sudu da je od trupaca koje je posjekao u svojoj šumi izradio elemente
koje je ugradio u svoju kuću, sud ovakvo objašnjenje okrivljenog prihvata i ne
smatra ga nelogičnim medjutim mišljenja je da se ne radi o drvetu dobijenom od
trupaca pronadjenih na dan kontrole na brenti K.M.a. Kako je u svom nalazu i
vještak šumarske struke naveo jedno od stabala koje je pokazao okrivljeni u
svojoj privatnoj šumi je pripadalo kategoriji tzv.sušika dok je svjedok lugar
K.O. naveo da su trupci koje je pronašao na brenti pripadali tzv. svježoj
sječi.
Na dan uvidjaja lugar K.O. pokazao je sudu 2 panja posječenih stabala, za koja
je tvrdio da su ostala od sječe stabala koje je pronašao na brenti K.M.a.
Unakrsnim mjerenjem od strane vještaka šumarske struke utvrdjeno je da su
prečnici ta dva panja 66 i 46 cm. Medjutim prilikom saslušanja svjedoka lugara
K.O.a, isti je objasnio da su panjevi koje je pokazao sudu na dan uvidjaja
porezivani što je potvrdio i vještak šumarske struke K.P.. Osim toga lugar K.
je jasno i nedvosmisleno naveo da je nakon premjera panjeva otisnuo žig ŠŠ,
koji žig na dan uvidjaja nije pronadjen, takodje je naveo da je jedan od
panjeva na dan kontrole bio visine 20 - 30 cm a drugi oko jednog metra, dok se
iz nalaza i mišljenja vještaka utvrdjuje da je na dan uvidjaja visina oba
panja pokazana od strane lugara K.a iznosi 10 - 15 cm. Imajući u vidu ovakvo
činjenično stanje ovaj sud je mišljenja da su panjevi koje je na dan uvidjaja
pokazao lugar K. porezivani - skraćivani na šta upućuje i mišljenje vještaka
šumarske struke da je sječa panjeva koje je pokazao lugar izvršena iz više
rezova, na isti način sa dobijenim horizontalnog poprečnog ravnog presjeka,
koje obaranje nije svojstveno sječi pri normalnim uslovima stabala navedenih
prečnika. Kod ovako utvrdjenog činjeničnog stanja sud je mišljenja da je
jedino okrivljeni K.N.a imao interesa a u cilju izbjegavanja sopstvene krivice
da izvrši tzv. porubljivanje panjeva. Kako je lugar K. prilikom kontrolnog
pregleda ustanovio da su prečnici panjeva iznosili 68 i 39 cm, a jedan od tih
panjeva i to onaj dimenzija 39 cm je poticao od tzv. dvostrukog stabla i bio
je osječen na visini od jednog metra, a na dan uvidjaja visina tog panja je
iznosila 10 - 15 cm pa je visinska razlika a kako je to našao vještak šumarske
struke iznosila 80 - 85 cm, zbog čega se povećao poprečni presjek panja,
ustanovljen na dan uvidjaja. Kako je lugar na dan kontrole našao da je drugi
panj prečnika 68 cm dok je na dan uvidjaja prečnik prema mjerenju vještaka
šumarske struke iznosio 66 cm, a i ovaj panj je porezan - skraćen medjutim
vještak se u svom nalazu izjasnio da i pored nelogičnosti moguće je da dodje
do ovog odstupanja iz razloga nepropisnog mjerenja od strane lugara i da
odstupanje nije znatno. Sa navedenih razloga sud prihvata da od panjeva koji
se nalaze u odjeljenju br. 93 GJ B.o, a koje je pokazao lugar K. potiču trupci
koje je na dan kontrole lugar K. pronašao na brenti K.M.a.
Dakle iz svih izvedenih dokaza sud je utvrdio činjenično stanje koje odgovara
činjeničnom opisu dispozitiva presude, obzirom da je na nesumnjiv način
utvrdjeno da je okrivljeni neutvrđenog dana, u periodu od 01. 09. 2009. godine
do 02. 10. 2009. godine, u državnoj šumi u Odjeljenju br. 93, GJ B.o, opština
Bijelo Polje, radi krađe oborio 2 smrčeva stabla, ukupne drvne mase od 3,61
m3, i time oštećenoj "U. za Š." P.a pričinio štetu.
Postupajući na opisani način, obarajući stabla u državnoj šumi, bez odobrenja
i doznake za isto, a u namjeri pribavljanja protivpravne imovinske koristi,
okrivljeni je svojom radnjom ostvario elemente krivičnog djela u pitanju,
imajući u vidu da je kubikaža posječenih stabala 3,61 m3, pa su se u ovim
radnjama okrivljenog stekli svi bitni elementi bića krivičnog djela šumska
krađa iz čl. 324 st. 1 Krivičnog zakonika. Krivično djelo okrivljeni je
izvršio sa direktnim umišljajem, jer je bio svjestan da stabla obara u
državnoj šumi i da ne posjeduje odgovarajuće odobrenje, niti doznaku za
obaranje istih, pa kako nije imao potrebna odobrenja a ipak je izvršio
obaranje, krivično djelo je htio i izvršio s direktnim umišljajem.
Odlučujući u pogledu vrste i visine krivične sankcije, sud je cijenio sve
okolnosti iz čl. 42 Krivičnog zakonika, pa je od olakšavajućih okolnosti na
strani okrivljenog našao da se radi o porodičnoj osobi ocu troje djece, licu
lošeg imovnog stanja, a od otežavajućih okolnosti na strani okrivljenog, sud
je našao da je okrivljeni ranije osuđivan i to za istovrsna krivična djela, i
istom je utvrdio kaznu zatvora od 60 dana, kao glavnu kaznu, pa je mišljenja
da će se sa izrečenom zatvorskom kaznom ostvariti svrha kažnjavanja predviđena
u čl. 32 KZ-a. Sud je okrivljenog, uz izrečenu kaznu zatvora, kao glavnu
kaznu, shodno odredbama čl. 324 st 2 u vezi st. 1 KZ-a osudio i na plaćanje
novčane kazne od 200,00 eura, kao sporedne kazne, a shodno odredbama čl. 34
st. 3 u vezi st. 2 KZ-a, cijeneći da će se na taj način postići svrha
kažnjavanja.
Odluka o paušalu, u iznosu od 30,00 eura, donijeta je na osnovu odredbe čl.
199 st. 2 Zakonika o krivičnom postupku, pri čemu je sud cijenio složenost i
trajanje krivičnog postupka, te i imovinske prilike okrivljenog, a shodno čl.
202 istog Zakonika u pogledu troškova krivičnog postupka, pa je sud obavezao
okrivljenog da plati troškove krivičnog postupka, a koji se odnose na nagradu
za izvršeno vještačenje vještaku šumarske i geodetske struke isplaćenih iz
predračunskih sredstava suda,i troškove izlaska suda na lice mjesta u ukupnom
iznosu od 303,00 €.
Na osnovu čl. 212 st. 2 Zakonika o krivičnom postupku , oštećena »U.a za Š. «
- P.a, radi ostvarivanja imovinsko-pravnog zahtjeva, upućena je na parnični
postupak.
Sa iznijetog, shodno čl. 364 ZKP-a, odlučeno je kao u izreci presude.
OSNOVNI SUD U BIJELOM POLJU
dana 03.02.2011. godine
ZAPISNIČAR, S U D I J A,
Draginja Bošković s.r. Ivan Adamović s.r.