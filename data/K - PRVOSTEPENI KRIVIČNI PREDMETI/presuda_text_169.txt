K. br. 230/10
U IME NARODA
OSNOVNI SUD U BIJELOM POLJU, kao krivični prvostepeni sud, sudija Ivan
Adamović, kao sudija pojedinac, uz učešće namještenika suda Draginje Bošković,
kao zapisničara, rješavajući po optužnom predlogu Osnovnog državnog tužilaštva
u Bijelom Polju, Kt. br. 468/2009 od 03. 03. 2010. godine, protiv okrivljenog
K.V.a, iz Bijelog Polja, zbog krivičnog djela laka tjelesna povreda iz čl. 152
st. 2 u vezi st. 1 Krivičnog zakonika, nakon održanog glavnog i javnog
pretresa, u prisustvu savjetnika u ODT-u u Bijelom Polju Smolović Slavenka,
okrivljenog K.V.a, njegovog branioca adv. S.P., iz B.Polja i oštećenog J.M.a,
donio je, dana 23. 02. 2011. godine,
P R E S U D U
Okrivljeni K.V., od oca M., majke D., rođene J., rođen ..... godine u Bijelom
Polju, sa prebivalištem u mjestu LJ., opština Bijelo Polje, Crnogorac,
oženjen, završio SSS, srednjeg imovnog stanja, osuđivan presudom Osnovnog suda
u Bijelom Polju, K. br. 623/07 od 15. 11. 2007. godine - čl. 339/3-1 KZ-a na
30 dana zatvora uslovno na jednu godinu,
K R I V J E
-Zato što je:
-dana 24.07.2009. godine, oko 03 časa u mjestu Loznice, opština Bijelo Polje ispred ugostiteljskog objekta "D.G.a" vlasništvo H.R.a, lako tjelesno povrijedio oštećenog J.M.a, na način što ga je pesnicom udario u predjelu glave - lica od kojeg udarca je oštećeni pao na betonsku podlogu, sredstvo podobno da tijelo teško povrijedi ili zdravlje teško naruši, kojom prilikom je oštećeni od udarca i pada zadobio povrede u vidu nagnječno-razderne rane na bradi; nagnječno-razderne rane na donjoj usni veličine 1x1 cm; i preloma mezijalnog ugla gornjeg centralnog sjekutića sa desne strane prve klase, 
-čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika, 
-pa ga sud, primjenom citiranih zakonskih propisa, te čl. 2, 4, 5, 13, 15, 32, 36 i 42 Krivičnog zakonika, i čl. 199 st. 2, 202, 212 i 364 ZKP-a, 
O S U Đ U J E
Na kaznu zatvora od 30 (trideset) dana.
Okrivljeni se obavezuje da plati ovom sudu na ime paušala iznos od 30,00€, kao
i na ime troškova krivičnog postupka iznos od 126,50€, koje iznose će uplatiti
na račun Depozita novčanih kazni, troškova postupka i paušala CG, broj:
832-151-35, u roku od 15 dana, po pravosnažnosti presude, pod prijetnjom
prinudnog izvršenja, s tim što je dokaz o uplatih istih dužan dostaviti
krivičnoj pisarnici ovog suda.
Oštećeni J.M., iz Rakonja, opština Bijelo Polje, radi ostvarivanja imovinsko-
pravnog zahtjeva, upućuje se na parnični postupak.
O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br.
468/2009 od 03. 03. 2010. godine, optužen je K.V., iz Bijelog Polja, zbog
krivičnog djela laka tjelesna povreda iz čl. 152 st. 2 u vezi st. 1 Krivičnog
zakonika, s tim što je savjetnik ODT-a, prije davanja završne riječi,
precizirao činjenični opis optužnog predloga, pa je shodno tome, isto sadržano
u izreci presude.
Glavni pretres je održan i zaključen u prisustvu savjetnika u ODT-u u Bijelom
Polju Smolović Slavenka, okrivljenog K.V.a, njegovog branioca adv. S.P., iz
B.Polja i oštećenog J.M.a.
Savjetnik u ODT-u u Bijelom Polju u završnoj riječi je izjavio da ostaje pri
preciziranom optužnom predlogu, jer je izvedenim dokazima dokazano da je
okrivljeni izvršio krivično djelo koje mu je stavljeno na teret i predložio je
sudu da okrivljenog oglasi krivim i osudi na kaznu po zakonu.
Oštećeni J.M. u završnoj riječi je izjavio da se pridružuje krivičnom gonjenju
protiv okrivljenog i da postavlja imovinsko-pravni zahtjev koji će ostvarivati
u parničnom postupku.
Okrivljeni K.V., ne priznaje izvršenje krivičnog djela i u svojoj odbrani
tokom istražnog postupka, u bitnom navodi, da se dana 24. 07. 2009 godine,
nalazio u ugostiteljskom objektu »D.G.a«, koji se nalazi u naselju Loznice
opština Bijelo Polje, zajedno sa O.J., a u njegovoj blizini nalazila se grupa
momaka koji su bili u vidno pijanom stanju. Naveo je da je oko 03:00 h, izašao
iz kafane zajedno sa O.em, te da je on prvi stigao do taksi vozila koje se
nalazilo na ulici, u kom trenutku se okrenuo i vidio O.a, kako se raspravlja
sa jednim momkom, ispred ulaznih vrata kafane. Naveo je i da se tada vratio
prema njima, u kom trenutku su iz kafane izašli drugovi lica, koje se
raspravljalo sa O., kao i gazda lokala H.R., koji je stao između O.a i momaka
koji su nasrnuli na njega. Naveo je još da on nije prilazio tim momcima, koje
i ne poznaje, a da je otišao taksi vozilom zajedno sa O.em, nakon što je H.R.
uveo te momke unutar objekta. Negirao je da je kritične večeri, povrijedio
bilo koga, a posebno ne J.a.
U svojoj odbrani na glavnom pretresu, ponovi je odbranu datu u istarzi, i
dodao da je kritične večeri razvađao O.a i gupu momaka, na način što je vukao
O.a. A naveo je i da su lica koja su kasnije nasrtala na O.a, a dok su se
nalazili u objektu, padali i da su bili u vidno pijanom stanju.
U završnoj riječi okrivljeni je u potpunosti prihvatio završnu riječ svog
branioca koji je istakao, da smatra da izvedenim dokazima nije utvrdjeno da je
okrivljeni izvršio krivično djelo za koje je optužen, odnosno da je J.M.u
nanio povrede koje su kod njega konstatovane. Optužba se demantuje iskazima
svjedoka O.a, H.a i Z.a, te doslednom i uvjerljivom odbranom okrivljenog.
Iskazi oštećenog i njegovih drugova S.a i K.a koji su medjusobno protivurječni
pa navodi da su ova trojica, kritične večeri došla u CB i usput iskonstruisali
priču koja bi po njima mogla "da prodje". J. je rekao da prijavljuje O.a da ga
je udario stisnutom šakom u predjelu glave, a da je u društvu sa njim bilo još
jedno lice koji ga je na sličan način u predjelu glave udario više puta.
Slične anamnestičke podatke daju i kod ljekara prilikom pregleda i nigdje se
ne pominje mehanizam nastanka povreda kako se to optužbom stavlja na teret.
Ova lica su kritične večeri uglavnom bila pod uticajem alkohola bučna i
agresivna a i po izlasku iz objekta, bilo je gadjanja kamenjem. Predložio je
sudu da oslobodi od optužbe okrivljenog.
Radi utvrdjivanja odlučnih činjenica i donošenja pravilne i zakonite odluke,
sud je izveo dokaze: saslušao u svojstvu svjedoka oštećenog J.M.a i svjedoke:
O. J.a, H.R.a, S. D.a, K. D. i Z. E.a, pročitao nalaz i mišljene vještaka
medicinske struke-stomatologa, dr E.a M.a, nalaz i mišjeje vještaka medicinske
struke dr M.a S.a, i saslušao istog vještaka na glavno pretresu, izvršio uvid
u medicinsku dokumentaciju na ime oštećenog J.a, i izvršio uvid u izvod iz KE
na ime okrivljenog.
Naime, nakon analize izvedenih dokaza, njihove svestrane i brižljive ocjene,
cijeneći ih svaki pojedinačno i u sveukupnosti, dovodeći ih u vezu jedne sa
drugim, i u kontekstu sa navodima iz odbrane okrivljenog, sud je utvrdio
činjenično stanje i na osnovu tako utvrdjenog činjeničnog stanja zaključio je,
da je okrivljeni izvršio krivično djelo stavljeno mu na teret preciziranom
optužbom i da je za isto kriv.
Sud je po osnovu utvrđenog činjeničnog stanja zaključio da je okrivljeni
izvršio krivično djelo na način opisan u dispozitivu presude, a koje
činjenično stanje je utvrdio prevashodno iz iskaza oštećenog saslušanog u
svojstvu svjedoka i svjedoka S. D.a i K. D., kao i iz nalaza i mišljenja
vještaka medicinske struke, i pisanih dokaza izvedenih tokom postupka.
Iz iskaza oštećenog J.M.a, saslušanog u svojstvu svjedoka, datog u istaržnom
postupku, proizilazi da se dana 24.07.2009. godine nalazio zajedno sa
drugovima S. D.om i K. D. u kafani "D.G.a" u naselju Loznice, gdje su sjedjeli
za stolom i pili alkoholna pića. Oštećeni je naveo da je negdje oko 03:30
časova, izašao ispred kafane dok su njegovi drugovi ostali unutra, a ispred je
zatekao K.V.a i O. J.a. Naveo je da mu je prišao O. i gurnuo mu ružu u usta,
bez ikakvog povoda i razloga, nakon čega je oštećeni njegovu ruku odgurnuo, a
zatim mu je sa strane prišao K. i jedanput ga udario pesnicom u predjelu
lijeve jagodice. Naveo je da ga je K. još jedanput udario pesnicom u bradu od
kog udarca je pao na beton, nakon čega mu se polomio prednji zub i rasječena
mu je usna. Dok se nalazio na betonu primijetio je da iz kafane izlaze neki
ljudi, medju kojima je bio i gazda H.R. koji ga je podigao zajedno sa njegovim
drugom D.. Nakon ovoga K. i O. su se udaljili u nepoznatom pravcu.
U svom iskazu datom na glavnom pretresu oštećeni J., ponovio je da se
kritičnog dana i vremena, nalazio u objektu "D.G.a" sa S. D.om i K. D.. U
jednom trenutku izašao je ispred lokala, nakon čega mu je prišlo lice koje se
preziva O. i gurnluo mu ružu u pravcu usta. Nakon ovoga prilazi mu K.V. i dok
se nalazi pravo ispred njega, udara ga pesnicom u predjelu lijeve jagodice,
nakon čega oštećeni ulazi, opet u objekat kafane "D.G.a" gdje upznaje K.a šta
se ispred desilo, a zatim opet izlazi vani. Po izlasku K.V. i O. se nalaze u
blizini taksi vozila koje se nalazilo na putu iznad lokala. Odmah nakon ovoga,
navodi oštećeni, opet mu prilazi K.V. i stisnutom pesnicom ga udara u predjelu
brade, od kog udarca oštećeni pada na beton i to na način što udara prvo
bradom u beton, odnosno trotoar. Oštećeni je pojasnio da kada je zadobio prvi
udarac u predjelu lijeve jagodice ispred objekta sa njim je bio K. D.a, a u
trenutku kada je zadobio drugi udarac, ispred objekta su bili i K. D.a i S.
D.. Nakon što je pao na trotoar, prišao mu je gazda lokala H. i drug S. D., i
podigli su ga, nakon čega je otišao u toalet, gdje se umio, nakon čega je
prijavio za ovaj događaj policiji. Naveo je i da je od primljenih udaraca,
zadobio povrede u predjelu brade, donje usne, a polomljen mu je i zub u
gornjoj vilici.
Sud je prihvatio iskaz oštećenog, saslušanog u svojstvu svjedoka, jer je isti
jasan, ubjedljiv, objektivan, a posebno imajući u vidu da su ovakvi navodi
oštećenog u bitnim detaljima u saglasnosti sa iskazima svjedoka S. D.a i K.
D., te nalazima i mišljenjima vještaka medicinske struke dr M.a S.a i dr E.a
M.a.
Iskazom svjedoka S. D.a potvrdjeni su navodi iz iskaza oštećenog, u bitnim
detaljima. Naime ovaj svjedok u svom iskazu datom u istažnom postupku navodi
da se dana 24.07.2009. godine nalazio u kafani D.G.a u društvu sa K. D. i
J.M.om. Naveo je da je oko 03:00 časa, J.M. izašao ispred kafane kako bi se
osvježio, a nije primijetio da je još neko izašao za njim. Svjedok navodi da
su nakon par minuta iz kafane počeli da izlaze gosti, te da je i on izašao sa
njima. Ispred kafane je zatekao K.a kako se gura sa O.J., a J. je stajao uza
zid, dok se K.V. nalazio u blizini taksija. K. se vratio govoreći "nećemo da
se svadjamo, a zatim pesnicom udario J.a u predjelu lica tj. brade nakon čega
je J. pao na beton a K. je pobjegao. Ovaj svjedok je naveo da su K. i H.R.
vlasnik lokala podigli J.a. Ovaj svjedok je naveo da je na licu J.a vidio
rasječenu usnu, povredu na bradi iz koje je krvarilo a primijetio je i da mu
je zub slomljen.
U svom iskazu na glavnom pretresu svjedok S., ponovio je iskaz dat u istarzi i
dodao je da je oštećeni J., nakon primljenog udarca, pao prema naprijed i
glavom je udario od trotoar, a nakon što je podigao J.a, na njegovoj bradi
vidio rasjekotinu, slomljen zub i krvarenje iz usta. Naveo je i da je K. D.a u
jednom trenutku kamenom gađao u pravcu O.a i tom prilikom je pogodio neko
drugo lice, nakon čega su se svi iz te grupe opet vratili nazad prema objektu,
dok je okrivljeni K.V. u tom trenutku bio u blizini taksi vozila, nakon čega
se vratio. Sud je iskaz ovog svjedoka prihvatio kao jasan određen i
objektivan.
Sud je cijenio iskaz svjedoka K. D.. Iz iskaza ovog svjedoka proizilazi da se
nalazio u kafani D.G.a u društvu sa J.M.om, S. D.om, N. i V.D.. Svjedok je
naveo da se sjeća da je u trenutku kada se nalazio u blizini ulaznih vrata
objekta, primijetio gužvu ispred lokala, i O.a kako ružu gura u pravcu usta
J.M.a, nakon čega je M. odgurnuo ruku O.a. Svjedok je naveo da je vidio kada
je K.V. prišao i pesnicom udario J.a u lice koji udarac nije bio mnogo jak, i
J. nije pao već se samo blago zateturao. Svjedok je naveo da je nakon ovoga iz
kafane izađao veći broj lica nakon čega su O. i J. krenuli da idu, a O. se
obratio riječima "šta vi hoćete, ajmo sad jedan po jedan" nakon čega je prišao
ovom svjedoku i pogurao se sa njim, nakon čega su ih razvadili gosti iz
lokala. Za ovo vrijeme K.V. je govorio "nećemo da se svadjamo" i u jednom
trenutku okružio cijelu grupu i kada je prišao J.u, stisnutom pesnicom svom
snagom ga je udario u predjelu lica a J. se u tom trenutku nalazio uz objekat
na trotoaru. Svjedok je naveo da je vidio kada je od siline udarca J., prvo
glavom udario od zid, a zatim je pao na trotoar licem prema zemlji, nakon čega
je primijetio krvarenje iz usta i nosa J.a i ranu u predjelu brade. U odgovoru
na pitanje branioca okrivljenog svjedok K. je naveo da je kamenom veličine
pesnice gadjao u pravcu K.a i O.a, a što je bilo nakon što je J. zadobio
udarac. U trenutku kada je gadjao K.a i O.a oni su bili izvan dvorišta nakon
čega su K. i O. krenuli da se vraćaju u čemu ih je spriječio gazda lokala.
Iskaz ovog svjedoka sud je u potpunosti prihvatio kao jasan odredjen i
objektivan.
Naprotiv, sud je iskaz svjedoka O. J.a cijenio kao usmjeren isključivo na
olakšavanje krivičnog položaja okrivljenog, jer su navodi iz iskaza ovog
svjedoka obezvrijeđeni iskazom oštećenog, svjedoka S.a i K.a te nalazima i
mišljenjima vještaka. U svom iskazu ovaj svjedok navodi da se, dana
24.07.2009. godine, nalazio u kafani "D.G.a" u naselju Loznice u društvu sa
K.V.em, gdje su popili nekoliko pića. Naveo je još da su se te večeri u kafani
nalazila i četiri mladića koji su bili u vidno pijanom stanju i jedna djevojka
sa njima. Naveo je i da su ti momci nosili ruže po kafani i bacali ih, a da su
negdje oko 03:00 h, on i K., pozvali taksi jer su imali namjeru da idu kući, a
kada su izašli ispred kafane zatekli su jednog momka koji drži ružu u ruci i
koji je tu ružu prinio ispred nosa ovom svjedoku, za koje lice, ovaj svjedok
je naveo da je kasnije saznao da se zove J.M.. Kazao je da mu je odgurnuo
ruku, i nakon toga produžio dalje i krenuo je zajedno sa K.em put taksi
vozila. Začuo je da ga J. počinje psovati, a u tom trenutku pored J.a su se
nalazili i njegovi drugovi. Naveo je da su on i K. krenuli put J.a a zatim su
zastali, u kom trenutku je na njega nasrnuo jedan od momaka iz J.evog društva
i počeo se gurati sa njim, dok je K. pokušavao da ih razvadi, a istovremeno je
gurao i druge momke koji su nasrtali na njega. Naveo je dalje da se u tom
trenutku okupio veći broj ljudi koji su izašli iz kafane medju kojima je
primijetio i H.R.a. Dalje je naveo da su on i K. odmah pošli u taksi i odvezli
se kućama, dok su J. i njegovo društvo psovali za njima. Naveo je još da nije
vidio da je kritičnom prilikom došlo do tuče izmedju K.a i J.a, niti je vidio
da K. udara J.a, kao ni da J. pada na beton, niti povrede na J.evom licu. U
svom iskazu na glavnom pretresu svjedok je ponovio iskaz dat u istrazi s tim
što je dodao da je gužva ispred objekta D.G.a trajala nekih 5 minuta i da tom
prilikom nije došlo ni do kakvog fizičkog kontakta izmedju njega i K.a sa
jedne strane sa grupom mladića sa druge strane. Analizom iskaza ovog svjedoka
proizilazi da kritične večeri nije bilo nikakvog fizičkog obračuna, kao ni
udaranja od strane K.a, J.M.oa, medjutim nalazom i mišljenjem vještaka
medicinske struke dr S.a i dr M.a, jasno su konstatovane povrede na licu
J.M.a, takodje iskazima svjedoka S.a i K.a kao i oštećenog J.a, jasno
proizilazi da je kritične večeri došlo do fizičkog kontakta izmedju K.a i J.a,
pa sa navedenih razloga, sud iskaz svjedoka O.a ne prihvata i cijeni ga
smišljenim u cilju olakšavanja krivično-pravnog položaja okrivljenog K.a.
Ovaj svjedok je naveo, da okrivljeni nije udarao oštećenog odnosno da on to
nije vidio, već proizilazi da su se okrivljeni i oštećeni samo verbalno
sukobili, što je u apsolutnoj nesaglasnosti sa ostalim izvedenim dokazima, kao
i sa nespornom činjenicom – koja je utvrđena kroz sadržinu medicinske
dokumentacije na ime oštećenog i nalaza vještaka dr S.a i dr M.a– da je
oštećenni kritičnom prilikom zadobio lake tjelesne povrede.
Sud je cijenio iskaz svjedoka H.R.a i isti prihvatio u dijelu da se dana
24.07.2009. godine oko 03:00 h, nalazio u objektu D.G.a, koga je i vlasnik.
Primijetio je grupu mladića koji su se nalazili u tom objektu i konzumirali su
alkohol. Svjedok je naveo da su K.V. i O. J. takodje te večeri sjedjeli u
objektu, i da su se pristojno ponašali. Svjedok dalje navodi da mu je u jednom
trenutku konobar rekao da je ispred objekta nastala nekakva gužva, kada je i
on izašao da vidi o čemu se radi, i ispred lokala je zatekao K.a i O.a, u kom
trenutku je jedan od momaka iz grupe nasrtao je na O.a, a K. je pokušavao da
spriječi kontakt. U ovom dijelu iskaz ovog svjedoka sud je prihvatio.
Navode iz iskaza svjedoka H.a u dijelu da K.V. ni u jednom trenutku nije
fizički nasrtao na bilo koga od momaka iz grupe a posebno ne na J.M.a kao i
navode da je primijetio kako J. pokušava nogom da udari O.a, pa u trenutku
kada je podigao nogu O. ga je odgurnuo a J. je pao na beton, nakon čega je
glavom udario u beton, a sve kao posledica gubitka ravnoteže, sud ne prihvata
jer ovi navodi kao i sam način razvoja dogadjaja kako ga je predstavio ovaj
svjedok, nisu potvrdjeni iskazima nijednog od saslušanih svjedoka a takodje ni
sam okrivljeni nije predstavio dogadjaj na taj način.
Sud je cijenio iskaz svjedoka Z. E.a iz čijeg iskaza proizilazi da je taksi
vozač u firmi "Roler" , a sjeća se da je po pozivu od operatera došao iz
pravca Rasova do ispred kafane D.G.a koja se nalazi u naselju Loznice.
Parkirao je automobil na lokalnom putu koji je udaljen od kafane nekih 15 m i
čekao da dodju lica koja su pozvala taksi, a što se dešavalo oko 3 sata
ujutru. U tom trenutku nije primijetio ništa ispred kafane, a u jednom
trenutku nakon nekih 2 - 3 minuta u vozilo kojim je upravljao došao je i ušao
K.V. koji je i sjeo na zadnje sjedište s tim što nije zatvorio vrata na koja
je ušao. Nakon toga ovaj svjedok je primijetio da iz kafane izlazi još jedno
lice koje se zaputilo u pravcu vozila a iza njega je izašlo još 3 - 4 lica i u
tom trenutku je nastala nekakva gužva ispred kafane. Kada je nastala gužva,
K.V. je izašao iz vozila i uputio se u pravcu mjesta gdje je bila gužva, a
prostor ispred kafane je bio osvijetljen. Nakon što je V. izašao iz vozila i
vratio se na mjesto gdje se dešavala gužva. U ovom dijelu sud je iskaz ovog
svjedoka prihvatio, kao i navode da je vidio je i da je V. vukao lice sa kojim
je kasnije došaov u vozilo ovog svjedoka, te da je od trenutka kad je V. prvi
put izašao iz vozila do trenutka kad se opet vratio, zajedno sa drugom, prošlo
je nekih 4 - 5 minuta, a u vozilu nije čuo da bilo šta pričali o dogadjaju
koji se desio ispred kafane. Navode iz iskaza ovog svjedoka da nije vidio da
je bilo nekakvog udaranja ili tuče, već samo guranje i čupetanje, sud ne
prihvata i ove navode cijeni stačunatim u cilju olakšavanja krivično pravnog
položaja okrivljenog, obzirom da je, kako je svjedok naveo ispred objekta bilo
osvijetljeno, pa je mogao vidjeti dešavanje, a iz drugih izvedenih dokaza sud
je nedvosmisleno utvrdio da je oštećeni kritičnom prilikom zadobio lake
tjelesne povrede.
Sud je cijenio nalaz i mišljene vještaka medicinske struke, dr S. M.a, a koji
je dat po osnovu priložene medicinske dokumentacije na ime oštećenog. Vještak
je istakao da su kliničkim pregledom kod oštećenog bile vidjive povrede u vidu
posjekotine kože na bradi i nagnječno razderne rane na donjoj usni sa prelomom
gornjeg centralnog sjekutića sa desne strane. Pregledom specijaliste hirurga
nagnječno razderna rana na bradi takodje je konstatovana kojom prilikom je i
ušivena. U svom mišljenju datom na zapisniku Kri.br.189/09 vještak S. naveo je
da navedene povrede kako pojedinačno tako i zbirno spadaju u laku tjelesnu
povredu, a navodi i da što se tiče mehanizma nastanka, da povreda donje usne i
gornjeg sjekutića najvjerovatnije je nastala od udarca tupim predmetom i to
najvjerovatnim stisnutom pesnicom u predjelu usana, a za povredu na bradi
navodi da je mogla nastati od udarca tupotvrdim predmetom u bradu kao i udarom
brade o tupotvrdu površinu. U pojašnjenju nalaza na glavnom pretresu od
09.12.2010. vještak S. je ostao pri svom osnovnom nalazu, navodeći da je mnogo
veća vjerovatnoća da je povreda u predjelu donje usne i zuba nastala od udarca
stisnutom pesnicom, dok za povredu u vidu nagnječno razderne rane na bradi,
navodi da je mogla nastati na dva načina ili od udarca stisnutom pesnicom u
predjelu brade ili prilikom udara o tupotvrdu površinu kao što je beton.
Sud je u potpunosti prihvatio nalaz datog vještaka, jer je isti dat po osnovu
pravila struke i nauke i po osnovu medicinske dokumentacije na ime oštećenog.
S toga, prihvatajući u potpunosti nalaz datog vještaka sud nije prihvatio
odbranu okrivljenog da kritičnom prilikom između njega i oštećenog nije bilo
nikakvog fizičkog sukoba već samo verbalnog, a cijenio je kao vjerodostojnost
i istinitost navoda u iskazu oštećenog.
Sud je cijenio nalaz i mišljenje vještaka medicinske struke - stomatologa dr
E.a M.a iz nalaza ovog vještaka sud je utvrdio da je kliničkim pregledom kod
oštećenog J.M.a, na donjoj usni postojala posjekotina veličine 1 x 1 cm kao i
prelom mezijalnog ugla gornjeg centralnog sjekutića sa desne strane prve
klase. Prema mišljenju ovog vještaka povreda kod oštećenog J.a i vidi preloma
mezijalnog ugla centralnog sjekutića u gornjoj vilici se kvalifikuje kao laka
tjelesna povreda a mogla je nastati dejstvom tupe mehaničke sile i to pesnicom
ili pesnicom gdje je na prstu bio neki lakši metalni predmet u vidu burme ili
prstena. Ovaj vještak nije isključio ni mogućnost da je povredu zuba mogla
nastati padom na neku čvrsti predmet kao što je stolica, sto ili neki drugi
predmet koji ima oštre ivice, a povrede kod oštećenog J.a nastale su dejstvom
samo jednog udarca. Sud je u potpunosti prihvatio nalaz datog vještaka, jer je
isti dat po osnovu pravila struke i nauke i po osnovu medicinske dokumentacije
na ime oštećenog.
Iz izvoda iz kaznene evidencije na ime okrivlenog, sud je utvrdio da je
okrivljeni do sada osuđivan jedanput, i to presudom Osnovnog sud u Bijelom
Polju K br 623/07 od 15. 11. 2007 godine, zbog krivičnog djela iz čl. 339 st.
3/1Kz-a, na 30 dana zatvora uslovno na jednu godinu.
Odbranu okrivljenog ovaj sud cijeni sračunatom isključivo u cilju izbjegavanja
sopstvene krivice. Naime po osnovu medicinske dokumentacije na ime oštećenog
kao i na osnovu nalaza i mišljenja vještaka Dr S. i Dr M.a, nedvosmisleno je
utvrđeno da je oštećeni kritičnom prilikom zadobio lake tjelesne povrede, dok
je okrivljeni kritični događaj predstavio na način da tom prilikom nije bilo
nikakvog fizičkog kontakta između njega i oštećenog. Da se kritični događaj
odvijao na takav način onda bi bilo životno logično da oštećeni, i nema na
svom tijelu nikakvih povreda. Iz iskaza oštećenog i navoda svjedoka S.a i K.a,
sud je utvrdio da je upravo okrivljeni K., u dva navrata pesnicom udario
oštećenog. Prvi put udarac je završio u predjelu lica oštećenog, koji je
preciznije objasnio, u predjelu jagodice, a od kog udraca oštećeni nije
zadobio tjelesne povrede, a što je i moguće prema vještaku medicinke struke Dr
S.u, a što prihvata i ovaj sud. Da je okrivljeni kritičnom prilikom oštećenom
zadao pesnicom i drugi udarac, sud je utvrdio takođe iz iskaza oštećenog, što
su potvrdili i svjedoci S. i K., koji su jasno naveli da je oštećeni kao
posledica tog udarca pao na betonsku podlogu-trotoar, ispred objekta, udarivši
glavom u trotoar. Povrede kod oštećenog, po ocjeni ovog suda su posledica
jednog udarca pesnicom i udara glavom nakon pada u betonsku podlogu, s tim što
je sud mišljenja, imajući u vidu nalaze i mišljenja vještaka Dr S.a i Dr M.a,
da je povreda kod oštećenog u vidu nagnječno-razderne rane na donjoj usni
veličine 1x1 cm; i preloma mezijalnog ugla gornjeg centralnog sjekutića sa
desne strane prve klase, nastala kao posledica udarca pesnicom , dok je
povreda u vidu nagnječno-razderne rane na bradi, posledica udara nakon pada u
betonsku podlogu-totoar.
Dakle, iz svih naprijed izvedenih dokaza, sud je kao nesumnjivo zaključio da
je okrivljeni kritičnom prilikom lako tjelesno povrijedio oštećenog J.M.a, na
način što ga je pesnicom udario u predjelu glave - lica od kojeg udarca je
oštećeni pao na betonsku podlogu, sredstvo podobno da tijelo teško povrijedi
ili zdravlje teško naruši, kojom prilikom je oštećeni od udarca i pada zadobio
povrede u vidu nagnječno-razderne rane na bradi; nagnječno-razderne rane na
donjoj usni veličine 1x1 cm; i preloma mezijalnog ugla gornjeg centralnog
sjekutića sa desne strane prve klase, pa je okrivljeni, postupajući na
naprijed opisani način, u svojim radnjama ostvario elemente krivičnog djela
stavljenog mu na teret optužbom, obzirom da je betonska podloga sredstvo
podobno da se tijelo teško povrijedi ili zdravlje teško naruši. Okrivljeni je
krivično djelo izvršio sa eventualnim umišljajem, jer je bio svjestan da na
naprijed opisani način može nanijeti povrede oštećenom i učiniti krivično
djelo, ali je na to pristao.
Za krivično djelo laka tjelesna povreda iz čl. 152 st. 2 u vezi st. 1
Krivičnog zakonika, predvidjena je kazna zatvora do 3 godine.
Odlučujući u pogledu vrste i visine kazne, a cijeneći sve okolnosti iz čl. 42
Krivičnog zakonika, sud je kod okrivljenog od olakšavajućih okolnosti našao:
da se radi o mlađoj osobi, porodičnom čovjeku, a od otežavajućih okolnosti sud
je cijenio raniju osuđivanost okrivljenog, međutim, imao je u vidu da nije
osuđivan za istovrsno krivično djelo, pa je sud mišljenja da će se sa
minimumom predviđene zatvorske kazne, postići svrha kažnjavanja iz čl. 32
Krivičnog zakonika, te je okrivljenog osudio na kaznu zatvora od 30 trideset
dana.
Shodno čl. 199 st. 2 Zakonika o krivičnom postupku, odlučeno je da okrivljeni
plati sudu na ime troškova postupka iznos od 126,50€, koji se odnose na
naknadu na ime vještačenja vještaka med. struke Dr S.a i Dr M.a, kao i na ime
paušala, iznos od 30,00 €, pri tome imajući u vidu složenost i trajanje
krivičnog postupka, te imovinske prilike okrivljenog.
Shodno čl. 212 ZKP-a, oštećeni J.M., radi ostvarivanja imovinsko-pravnog
zahtjeva, upućen je na parnični postupak.
Iz iznijetih razloga shodno čl. 364 Zakonika o krivičnom postupku, odlučeno je
kao u izreci presude.
OSNOVNI SUD U BIJELOM POLJU
dana 23. 02. 2011. godine,
ZAPISNIČAR, S U D I J A,
Draginja Bošković s.r. Ivan Adamović s.r.