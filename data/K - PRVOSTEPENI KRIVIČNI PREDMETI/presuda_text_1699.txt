K.br.117/10  
U IME NARODA
OSNOVNI SUD U KOLAŠINU,kao prvosrtepeni krivični,u vijeću sastavljenom od
sudije Arsena Popovića kao predsjednika vijeća i sudija porotnika Todorović
Milovana i Lakićević Svetozara,kao članova vijeća,uz učešće zapisnićara Mrdak
Ljiljane u krivičnom predmetu protiv optuženog P. E. iz M., zbog krivičnog
djela teško djelo protiv bezbjednosti javnog saobraćaja iz čl.348 st.3 u vezi
čl.339 st.3 u vezi st.1 Krivičnog zakonika,postupajući po optužnici ODT iz
Kolašina Kt.br. 69/10 od 09.11.2010 godine,nakon održanog glavnog i javnog
pretresa dana 28.04.2011 godine,u prisustvu ODT iz Kolašina Grujić Vojislava i
branioca po službenoj dužnosti optuženog P. E., adv. Lj. S. iz Kolašina,nakon
vijećanja i glasanja,donio je i javno objavio sledeću -
P R E S U D U  
OPTUŽENI:
P. E., od oca R. i majke E. rođ.P.,rođen … godine u M.,gdje je i nastanjen -
K r i v  j e  
Zato što je:Dana 17.07.2010 godine oko 7 i 30 časova na magistralnom putu K. –
P., u mjestu C. ,Opština K.ne pridržavajući se saobraćajnih propisa tako
ugrozio saobraćaj  da je doveo u opasnost život ljudi na našin što je
upravljao putničkim motornim vozilom marke "Renault clio" reg.br 547-Ks-862
protivno čl.27 ZOBS-a na putevima,brzinom od 40-50 Km/h i to tako što nije
vozilo u kretanju držao što bliže desnoj ivici kolovoza i na tolikoj
udaljenosti od nje da,s obzirom na brzinu kretanja vozila, uslove sabraćaja i
stanje i karakteristike puta ne ugrožava druge učesnike u saobraćaju i ne
izlaže sebe opasnosti pa je,krećući se se iz pravca K. ,neposredno ispred
tunela br,33 izgubio kontrolu nad vozilom tako da je vozilo bočnom desnom
staranom udarilo u zid tunela sa desne strane, od koga se odbilo u lijevo,
tako da se zaustavilo na lijevoj kolovoznoj traci,kojom prilikom je saputnica
u vozilu oštećena P. E. zadobila teške tjelesne povrede manifestovane u vidu
preloma lijeve lakatne kosti  
-čime je izvršio krivično djelo teško djelo protiv bezbjednosti javnog saobraćaja iz čl,348 st.3 u vezi čl. 339 st.3 u vezi st.1 Krivičnog zakonika.  
Pa mu sud primjenom citirane zakonske odredbe čl.52,53,54 Krivičnog zakonika i
čl.364 ZKP-a, i z r i č e  
USLOVNU OSUDU  
Kojom okrivljenom Pllana Enisu UTVRĐUJE KAZNU ZATVORA u trajanju od 4 (četiri)
mjeseca i istovremeno ODREĐUJE da se usta neće izvršiti ukolilko okrivljeni u
roku od 1 (jedne) godine ne počini novo krivično djelo.  
OBAVEZUJE SE okrivljeni da plati troškove krivičnog postupka u iznosu od
203,50 €,  te da na ime sudskog paušala plati iznos od 30 €, na žiro račun br.
832-196-94, koji se vodi na ime Osnovnog suda Kolašin, prednje u roku od 15
dana od dana pravosnažnosti presude,pod prijetnjom prinudnog sudskog
izvršenja.
Oštećena P. E., shodno članu 212 ZKP- a, upućuje se da svoj imovinskopravni
zahtjev ostvari u parničnom postupku.  
O b r a z l o ž e n je  
ODT  iz Kolašina podiglo je optužnicu Kt.br.69/10 od stavljajući na teret
optuženom P. E. iz M. da je počinio krivično djelo  teško djelo protiv
bezbjednosti javnog saobraćaja iz čl.348 st.3 u vezi čl. 339 st 3 u vezi st, 1
Krivičnog zakonika,na način mjesto i vrijeme činjenično i pravno opisano
izrekom presude. ODT iz Kolašina  Vojislav Grujić ostao je pri podignutoj
optužnici do okončanja glavnog pretresa  i u završnoj riječi predložio da sud
optuženog oglasi krivim i osudi po zakonu.
Iz razloga što se okrivljenom nije mogao uručiti poziv sud je uz saglasnost
ODT-a donio rješenje da se istom sudi u odsustvu,shodno čl.312 ZKP-a, pa je
okrivljenom rješenjem od 28.03.2011 ,shodno čl. 69 st. 4 ZKP-a ,postavio za
branioca po službenoj dužnosti i to adv. Lj. S. iz K..
Branilac po službenoj dužnosti okrivljenog adv. Lj. S. u završnoj riječi je
istakla da ocjenu krivično pravne odgovornosti  svog branjenika ostavlja sudu.
Sud je u dokaznom postupku pročitao službenu zabilješku Uprave policije -
Ispostave Kolašin  od 19.07.2010 godine,pročitao nalaz i mišljenje  vještaka
saobraćajne struke od 27.09.2010 godine, pročitao nalaz i  mišljenje
vještaka medicinske struke od 16.10.2010 godine, izvršio uvid u foto elaborat
Uprave policije -Isopstave Kolašin od 17.07.210 godine,  izvršio uvid u izvod
iz KE na ime okrvljenog  izdat od MUP-a Republike Srbije  - Policijska uprava
za Kosovsku Mitrovicu od 4.02.2011 godine.ODT iz Kolašina  odustao je od
predloga za saslušanjem oštećene P.E..
U službenoj zabilješci policije - Ispostave Kolašin je navedeno  da je P.E.
dana 17.07.2010 godine na dijelu magistralnog puta K. – P.u mjestu C.
upravljao vozilom marke "Renault clio" reg.br 547-Ks-862,     te da su kao
saputnici u vozilu bili P.E.,P. S.,P. E. i P. E., te da je tom prilikom iz
nepoznatih razloga izgubio kontrolu nad vozilom i svojim prednjim desnim
dijelom vozila ostvario kontakt sa desnom ivicom tunela br.33.
U nalazu i mišljenju vještaka saobraćajne struke  navodi da razlog događanja
ove nezgode nije u tehničkom sistemu, put - vozilo - brzine kretanja , te da
subjektivni razlozi vozača kao što su nepažnja, umor, pospanost i sl.mogli
biti razlogom utvrđenog gubitka upravljivosti nad putničkim vozilom.
U nalazu i mišljenju vještaka medicinske struke navodi se da  je  u predmetnoj
saobraćajnoj nezgodi saputnica u vozilu okrivljenog P.E. stara 58 godina, tom
prilikom zadobila  tjelesne povrede koje je vještak okarektirisao kao obične
teške tjelesne povrede, manifestovane u vidu povrede lijeve ruke u vidu
preloma lakatne kosti, te da je ta povreda nastala udarom  ruke o tvrdu i
ravnu podlogu , kao što je dio unutrašnjosti motornog vozila , te da je tom
prilikom došlo do oštećenja sitnih krvnih sudova.
Uvidom u fotoelaborat Uprave policije - Ispostave Kolašin sud je utvrdio
izgled oštećenja putničkog motornog vozila reg. oznaka 547-KS-862 lica mjesta.
Vršeći uvid u izvod iz KE izdatog od strane Policijske uprave za Kosovsku
Mitrovicu PU 209/11 od 04.02.2011 godine  dobijenog posredstvom  Ministarstva
Pravde Crne Gore  utvrđeno je da lice Pllana Enis ne prolazi kroz kaznenu
evidenciju Ministarstva unutrašnjih poslova Republike Srbije.
Utvrđujući činjenice i cijeneći sve provedene dokaze kako pojedinačno, tako i
u njihovom međusobnom odnosu sud je našao da je okrivljeni P.E. počinio
krivično djelo teško djelo protiv bezbjednosti javnog saobraćaja iz čl. 348
st.3 u vezi čl. 339 st.3 u vezi st.1 KZ CG.Tokom postupka  na nesumljiv način
je dokazano da je okrivljeni P. E.iz M. dana 17.07.2010 godine oko 7 i 30
časova na magistralnom putu K. – P., u mjestu C. ,Opština K. ne pridržavajući
se saobraćajnih propisa tako ugrozio saobraćaj  da je doveo u opasnost život
ljuddi na našin što je upravljao putnićkim motornim vozilom marke Renault clio
reg.br 547-Ks-862 protivno čl.27 ZOBSa na putevima,brzinom od 40-50 km/h i to
tako što nije vozilo u kretanju držao što bliže desnoj ivici kolovoza i na
tolikoj udaljenosti od nje da,s obzirom na brzinu kretanja vozila, uslove
sabraćaja i stanje i karakteristike puta ne ugrožava druge učesnike u
saobraćaju i ne izlaže sebe opasnosti pa je,krećući se se iz pravca K.
,neposredno ispred tunela br.33 izgubio kontrolu nad vozilom tako da je vozilo
bočnom desnom stranom udarilo u zid tunela sa desne strane, od koga se odbilo
u lijevo, tako da se zaustavilo na lijevoj kolovoznoj traci,kojom prilikom je
saputnica u vozilu oštećena P. E. zadobila teške tjelesne povrede
manifestovane u vidu preloma lijeve lakatne kosti,koje je kao takve
okarakterisao vještak medicinske struke. Ovakav zaključak suda proizilazi iz
svih provedenih dokaza,a prvenstveno iz službene zabilješke Uprave policije i
nalazu i mišljenju vještaka saobraćajne struke na osnovu kojih je utvrđeno  da
je dana 17.07.2010 godine na dijelu magistalnog puta Kolašin - Podgorica  u
mjestu Crkvine okrivljeni upravljao vozilom marke "Renault Clio" reg. br.
547-KS-862 te da je u momentu nezgode  sa njim u vozilu bila oštećena P. E.,
te da se tom prilikom kretao protivno čl. 27 ZOBS-a na putevima , pa je
krećući se iz pravca Kolašina neposredno ispred tunela br. 33 izgubio kontrolu
nad vozilom tako da je vozilo bočno izmicano u desno napuštajući kolovoz na
desnoj ivici, nakon čega je  čeono bočnom desnom stranom udarilo u zid tunela
sa desne strane  kojom prilikom je saputnica u vozilu  oštećena P. E.
povrijeđena, te da su   po mišljenju vještaka saobraćajne struke razlozi za
nastanak ove nezgode mogli biti nepažnja, umor, pospanost i sl. razlozi na
strani okrivljenog .
Posledica predmetne saobraćajne nezgode ogleda se u  zadobijenim tjelesnim
povredama kod saputnice P. E. i to običnim teškim tjelesnim povredama  koje je
kao takve okarakterisao vještak medicinske struke.
Opredjeljujući se za krivičnu sankciju sud je cijenio sve okolnosti od značaja
za individualizaciju iste, a tiču se ličnosti okrivljenog i djela koje mu se
stavlja na teret , pa je od olakšavajućih okolnosti našao da je riječ o mladom
čovjeku , te da do sada nije osuđivan, dok otežavajućih okolnosti nije bilo,
te na osnovu prednjeg sud mu je izrekao uslovnu osudu koja je po mišljenju
suda adekvatna sankcija težini počinjenog krivičnog djela  i nastalim
posledicama kao i da je uslovljeni period od 1 (jedne ) godine  dovoljno dug u
cilju provjere počinioca . S toga sud cijeni da će uslovnom osudom postići
svrhu kako specijalne tako  i generalne prevencije.
Obzirom da je sud  na strani okrivljenog našao postojanje krivično pravne
odgovornosti  sud je na osnovu čl. 202 u vezi čl.199 ZKP-a  obavezao
krivljenog  na plaćanje troškova krivičnog postupka u iznosu od 203,50 €, koji
se odnose na naknadu za dati nalaz i mišljenje vještaka medicinske struke dr.
B.B. u iznosu od 77,00 € i nakanadu za dati nalaz i mišljenje vještaka
saobraćajne struke Č. M.  u iznosu od 126,50 €, te na plaćanje sudskog paušala
iznos od 30,00 € koji je srazmjeran dužini trajanja postupka i imovinskim
prilikama okrivljenog.
Oštećena P.E. upućuje se da svoj imovinsko pravni zahtjev ostvari u parničnom
postupku shodno čl. 212 ZKP-a .
Sa svega naprijed navedenog odlučeno je kao u izreci presude.  
OSNOVNI SUD U KOLAŠINU
Dana, 28.04.2011 godine  
Zapisničar
PREDSJEDNIK VIJEĆA- SUDA
Ljiljana Mrdak s.r.
Arsen Popović s.r.
PRAVNA POUKA:  Protiv ove presude dozvoljena je žalba
    u roku od 15 dana, od dana prijema iste
    i to Višem sudu u Bijelom Polju, a preko
    ovog suda.  