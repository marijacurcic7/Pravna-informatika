K.br.126/10  
U IME NARODA
Osnovni sud u Kolašinu kao prvostepeni krivični u vijeću sastavljenom od
predsjednika suda Arsena Popovića kao predsjednika vijeća i sudija porotnika
Milovana Todorovića i Svetozara Lakićevića kao članova vijeća uz učešće
zapisničara Mrdak Ljiljane u krivičnom predmetu protiv optuženog P. D.iz P.
zbog krivičnog djela falsifikovanje isprave iz čl.412.st.2. u vezi st.1.
Krivičnog zakonika, nakon održanog glavnog javnog pretresa dana 21.04.2011.
godine u prisustvu ODT iz Kolašina Grujić Vojislava, optuženog P.D. i njegovog
branioca adv. V.S. B., te nakon vijećanja i glasanja, donio je i javno
objavio,-
P R E S U D U
Optuženi:
P.D., od oca V. rodjen … godine u P., stalno nastanjen u P.. Crnogorac,
državljanin Crne Gore, zaposlen, oženjen, otac 2 djece, završio srednju školu,
vojsku služio, srednjeg imovnog stanja, do sada osudjivan.
K r i v  j e:  
Zato što je:  
Dana 17.07.2010. godine u mjestu Trebaljevo, Opština Kolašin, lažnu javnu
ispravu upotrijebio kao pravu, na način što je registarske tablice PG AH 662
koje potiču od vozila “Toyta HI –LUH 2,8 D” br.šasije 1660014669, vlasništvo
R.M. iz . a koje je registracija istekla, stavio na neregistrovano vozilo
“Toyota 3.0 Turbo d 4 runer” br.šasije KZM 1850058740,  a zatim ovo vozilo sa
navedenim tablicama koristio za vožnju na relaciji Podgorica – Mojkovac, a što
je utvrdjeno prilikom kontrole saobraćaja od strane ovlašćenih policajaca
Uprave policije – Ispostave Kolašin u mjestu Trebaljevo,
- čime je počinio krivično djelo falsifikovanje isprave iz čl. 412.st.2. u
vezi st.1. Krivičnog zakonika.  
Pa mu sud primjenom citirane zakonske odredbe te čl.52, 53 i 54 Krivičnog
zakonika i čl. 364 ZKP-a, izriče,-  
USLOVNU OSUDU  
Kojom okrivljenom utvrdjuje kaznu zatvora u trajanju od 3 (tri) mjeseca i
istovremeno odredjuje da se ista neće izvršiti ukoliko okrivljeni u roku od 1
(jedne) godine ne počini novo krivično djelo.  
Obavezuje se okrivljeni na plaćanje sudskog paušala u iznosu od 30,00 €ura,
uplatom na žiro-račun br. 832-196-94 koji se vodi na ime Osnovnog suda Kolašin
u roku od 15. dana od dana pravosnažnosti ove presude.  
O b r a z l o ž e nj e  
ODT iz Kolašina je optužnicom Kt.br.89/10 od 17.11.2010. godine stavio na
teret P.D. iz P. da je počinio krivično djelo falsifikovanje  isprave iz čl.
412.st.2. u vezi st.1. Krivičnog zakonika. ODT Grujić Vojislav u završnoj
riječi je precizirao činjenični opis kako stoji u izreci presude, te predložio
da sud optuženog oglasi krivim i osudi po zakonu.
Okrivljeni P.D.u svojoj odbrani na glavnom pretresu u bitnom je naveo  da je
samo povremeno radno nagažovan u firmi “MBS” te da je to bio slučaj i dana
17.07.2010. godine kada ga je angažovao gazda imenovane firme da jedno vozilo
“Tojota” preveze od Podgorice do Mojkovca, te da je po riječima gazde trebao
da ga sačeka jedan čovjek iz agencije koja se bavi prevozom turista i kojemu
je trebao da preda vozilo. Naveo je da je nakon telefonskog razgovora sa
gazdom firme “MBS”, pošao u firmu gdje je zatekao jednog radnika koji mu je
dao ključeve od vozila sa kojim se kasnije uputio ka Mojkovcu, te da mu je tom
prilikom taj radnik rekao da se dokumenta za kola nalaze izviše šofer-šajbne
ali tom prilikom nije pitao radnika koja se od dokumenata vozila nalaze
unutra. Istakao je i da toga dana nije imao putni nalog za putovanje, te da
kada ga je zaustavila policija istima je predao dokumenta da tada je primjetio
da tu postoji samo polisa za vozilo iz koje se vidjelo da je vozilo
registrovano dok saobraćajne dozvole nije bilo. Istu saobraćajnu dozvolu
policiji je naknadno predao gazda fiemr “MBS” S. R.. Istakao je da za vrijeme
korišćenja predmetnog vozila dana 17.07.2010. godine nije znao da polisa glasi
na ime R. M., te da je toga dana prvi put upravljao sa tim vozilom.
Branilac okrivljenog adv. V.S. B.u završnoj riječi je istakla da tokom
postupka nije dokazano daje okrivljeni počinio krivično djelo koje mu se
stavlja na teret a sa razloga što je kritične prilike za potrebe Preduzeća
“MBS” vršio prevoz vozila a kako je ugovorom bilo i regulisano. Da je kritične
prilike zbog hitnosti došlo do očigledne greške prilikom predaje dokumentacije
i registarskih tablica od radnika koji se kritičnog dana nalzio u firmu “MBS”,
a da okrivljeni nije vršio provjeru, iz čega proizilazi da kod okrivljenog
nije postojao umišljaj te da samim tim nema ni krivičnog djela u pitanju, sa
kojih razloga je predložila sudu da istog oslobodi od optužbe.
Okrivljeni P.D.prihvatio je završnu riječ svog branioca.
Sud je u dokaznom postupku  po saglasnom predlogu stranaka pročitao iskaze
svjedoka B. V. iz Š. P., neposredno saslušao svjedoke S. R. i R. M., pročitao
službenu zabilješku Uprave policije – Ispostava Kolašin od 17.07.2010. godine,
izvršio uvid u povrdu o privremenom oduzimanju predmeta sačinjenu od Uprave
policije – Ispostava Kolašin od 17.07.2010. godine, izvršio uvid u potvrdu o
izvršenoj primopredaji izdata od Uprave policije – Ispostava Kolašin od
28.07.2010. godine, izvršio uvid u kopiju polise osiguranja br.0300702104,
izvršio uvid u potvrdu DOO “Trade” od 17.06.2010. godine, izvršio uvid u
kopiju saobraćajne dozvole na ime R.M., uvid u ugovor o povremenim poslovima
od 1.06.2010. godine, uvid u foto-elaborat Uprave policije – Ispostava Kolašin
od 19.07.2010. godine, uvid u sporazum o donaciji sredstava od 19.10.2009.
godine, te izvršio uvid u izvod iz KE na ime okrivljenog izdat od Područje
jedinice Pljevlja od 13.10.2010. godine.
Svjedok Š. P.u svom iskazu pred istražnom sudijom je naveo da je kritičnog
dana bio u patroli sa svojim kolegom B.u mjestu Trebaljevo kojom prilikom su
zaustavili P.D.i zatražili od istog dokumenta a koji im je dao polisu
osiguranja i kada su oni izvršili provjeru navedenih dokumenata, a kojom
kontrolom je utvrdjeno da je isto vozilo registrovano na ime izvjesne gospodje
a što je konstatovano kasnije u službenoj zabilješci. Provjera je izvršena i
uporedjivanjem broja šasije a kroz bazu podataka MUP-a kada je tom provjerom
utvrdjeno da broj šasije pripada drugom vozilu, zbog čega je kasnije isto
vozilo oduzeto.
Svjedok B. V. u svoj iskazu pred istražnim sudijom je naveo da je kritičnog
dana bio u patroli sa svojim kolegom Š. P. u mjestu Trebaljevo, te da su
zaustavili vozilo kojim je upravljao P. D.a kada su rutinskom kontrolom
ustanovili da postoji greška u reg.oznakama i br.šasije predmetnog vozila, a
što je utvrdjeno kontrolom kroz bazu podataka MUP-a, zbog čega je vozilo
dovezeno ispred Ispostave Kolašin.
Svjedok S.R.u svom iskazu na glavnom pretresu je naveo da je vlasnik Preduzeća
“MBS” u Podgorici i da se njegovo preduzeće bavi prodajom vozila i izdavanjem
vozila, te da u okviru preduzeća ima auto-servis kao i mogučnost carinskog
skladištenja vozila. Da što se tiče predmetnog dogadjaja u pitanju je po
svjedoku nesporazum te je pojasnio da je kritičnog dana bio u Republici Srbiji
a kada se ukazala potreba da se jedno vozilo preveze od Podgorice do Mojkovca
zbog čega je mobilnim telefonom pozvao radnka u preduzeću i kojem je objasnio
da se tablice od vozila nalaze na stoli i da iste stavi na vozilo te da će
doći P.D. da preuzme vozilo. Da je nakon toga pozvao Peruničića i rekao mu da
ode do firme i da uzme vozilo “Toyota” te da isto vozilo odveze do Mojkovca.
Pojasnio je da se za takva putovanja ne pišu putni nalozi već da se sklapa
ugovor o izdavanju vozila u trenutku kada vozilo preuzme korisnik. Pojasnio je
i da su sva vozila u ovom preduzeću u to vrijeme bila bez reg.oznaka a sa
razloga što ista kupuje i čega da se ista registruju, te da je konkretne
prilike smatrao da će radnik razumjeti da te tablice koje su se vodile na R.
M.postaviti na vozilo koje je do tada bilo njeno, ali da je očigledno taj
radnik sve to permutovao i te tablice stavio na drugo tojotino vozilo a što je
kasnije konstatovano prilikom kontrole od strane policije. Naveo je da nije
bilo u takvim radnjama nikakve namjere da se uradi bilo šta nezakonito te da
je sve slučajnost koja je dovela do spornog dogadjaja. Pojasnio je da je imao
dogovor sa svojim poslovnim partnerima da predmetno vozilo “Toyota” doveze do
hotela koji se nalazi na ulazu u Mojkovac koje vozilo je trebalo da bude
angažovano za prevoz turista.
Svjedok R. M.u svom iskazu na glavnom pretresu je naveo da je povremeno
angažovan od strane firme “MBS” vlasništvo S.R., i to samo vikendom, a na
poslovima perača kola. Što se tiče spornog dogadjaja naveo je da se sjeća da
je bio vikend i da ga je zvao gazda S.R.koji mu je  u razgovoru rekao da na
džipu “Toyota” stavi tablice i da dokumenta stavi u džipa te da se sve to
nalazi na njegovom radnom stolu, a da je nakon toga on uradio kako mu je gazda
rekao i da je te talice stavio na vozilo “Toyota” a dokumenta koja su se
nalazila na stolu stavio je unutar vozila. Istakao je da je nakon izvjesnog
vremena došao P.D. koji je preuzeo vozilo, te da mu je on tada dao ključeve od
kola i rekao da su dokumenta unutra u vozilu. Tek sjutra dan je saznao da je
došlo do greške a vezano za reg.tablice zbog čega je vozilo od strane policije
oduzeto. Pojasnio je da kritične prilike nije obraćao pažnju na čije ime glasi
kopija saobraćajne dozvole koje je stavio u vozilo koje je dužio P..
Iz službene zabilješke i foto-elaborata Uprave policije – Ispostave Kolašin i
kopije polise osiguranja br.0300702104 na ime R.M., utvrdjeno je da su
ovlašćena službena lica Ispostave Kolašin dana 17.07.2010. godine, u mjestu
Trebaljevo – Opština Kolašin, prilikom redovne kontrole saobraćaja zaustavili
vozilo marke “Toyota” reg.br. PG AH 662 a sa kojim vozilom je upravljao P. D..
Da je prilikom kontrole, a provjerom preko dežurne službe, ustanovljeno  da su
reg.oznake pripadale sasvim drugom tipu vozila marke “Toyota” vlasništvo R.
M., a daljom provjerom je utvrdjena i nepodudarnost broja šasije vozila kojim
je upravljao P. i podataka iz kopije polise osiguranja. Zbog navedenog je
predmetno vozilo kao i reg.tablice oduzeto.
  Iz potvrde DOO “Trade” od 17.06.2010. godine utvrdjeno je da je za vozilo
“Toyota” reg.br. PG AH 662 na ime R.M.predata dokumentacija radi
preregistracije, dok  se iz kopije saobraćajne dozvole na ime R.M.utvrdjuje da
je ista dotadašnji vlasnik istog vozila.
Iz ugovora o povremenim poslovima od 1.06.2010. godine, utvrdjuje se da je
isti zaključen izmedju Auto-marketa “MBS” iz Podgorce a kojeg zastupa S. R. i
P.D. iz P., radi  vršenja usluga vozača za navedenu firmu, te da je ugovor
sačinjen na neodredjeno vrijeme.
Iz potvrde o privremenom oduzimanju predmeta sačinjen od Uprave policije –
Ispostava Kolašin od 17.07.2010. godine, utvrdjeno je da je od P.D. oduzeto
vozilo “Toyota” reg.br. PG AH 662, ključevi od istog vozila kao i par
reg.tablica, dok je iz potvrde o izvršenoj primopredaji izdata od Uprave
policije – Ispostava Kolašin od 28.07.2010. godine utvrdjeno da je istog dana
od strane OPS Ispostave Kolašin službeniku željezničke infrastruktuje –
stanica Bijelo Polje predato vozilo marke “Toyota” sa ključevima od istog.
Iz sporazuma o donaciji sredstava od 19.10.2009. godine utvrdjeno je  da je
Ambasada Savezne Republike Njemačke davalac donacije a Uprava policije
primalac donacije, koja donacija se sastoji od četiri vozila od kojih vozila
su dva marke “Toyota”.
Uvidom u izvod iz KE na ime P. D. izdatog od Uprave policije – PJ Pljevlja od
13.10.2010. godine, utvrdjeno je da je imenovani osudjivan i to presudom
Osnovnog suda u Pljevljima 1997. godine i presudom Osnovnog suda u Podgorici
1997. godine.
Nakon sprovedenog dokaznog postupka cijeneći navode javne optužbe odbranu
okrivljenog i provedene dokaze, sud je utvrdio da su činjenice iz izreke
presude u svemu dokazane te da je P.D.izvršio krivično djelo falsifikovanje
isprave iz čl.412.st.2. u vezi st.1. Krivičnog zakonika na način, mjesto i
vrijeme bliže opisano izrekom presude, pa ga je sud za to krivično djelo
oglasio krivim i krivično-pravno odgovornim. Ovakav zaključak sud je temeljio
na svjedočkim iskazima B. V. i Š.P. i službenoj zabilješci Uprave policije –
Ispostava Kolašin sa foto-elaboratom, kao i na potvrdi o privremenom
oduzimanju predmeta sačinjene od strane Uprave policije – Ispostava Kolašin.
Iz navedenih dokaza nesporno je utvrdjeno da je okrivljeni P.D. dana
17.07.2010. godine prilikom kontrole od strane ovlašćenih policajaca Uprave
policije – Ispostava Kolašin u mjestu Trebaljevo, ovlašćeni policijskim
službenicima predao dokumenta na uvid a koja dokumenta nijesu odgovarala tipu
vozila kojim je u momentu kontrole on upravljao. Iz prednjeg je evidentno da
je okrivljeni kritične prilike postupao umišljajno a sa razloga što je lažnu
javnu ispravu upotrijebio kao pravu, dok se prednje ogleda kako u
registarskim tablicama koje su bile na vozilu kojim je upravljao tako i na
ostalim dokumentima koje je okrivljeni prezentirao ovlašćenim službenicima
Ispostava Kolašin prilikom kontrole. Na taj način u radnjama okrivljenog stiču
se sva bitna obilježja krivičnog djela falsifikovanje isprave iz čl.412.st.2 u
vezi st.1. Krivičnog zakonika.
Sud je cijenio i ostale provedene dokaze a posebno izjave svjedoka S.R. i R.
M., koji dokazi su upotpunili sliku kritičnog dogadjaja i pružili osnov za
donošenje predmetne odluke.
Sud je cijenio i odbranu okrivljenog i istu nije prihvatio sa razloga što je
po ocjeni suda usmjerena na izbjegavanje krivično-pravne odgovornosti a i u
suprotnosti je sa provedenim dokazima.
Prilikom izbora vrste krivične sankcije i krivičnog djela u pitanju, sud je
cijenio sve okolnosti vezane kako za krivično djelo tako i njegovog počinioca,
a koje utiči da kazna bude veća ili manja u okviru zakona propisanog raspona,
pa je od olakšavajućih okolnosti uzeo u obzir činjenicu da je okrivljeni
porodična osoba i otac dvije djece te da se korektno ponašao tokom vodjenog
postupka, dok sud raniju osudjivanost okrivljenog nije tretirao kao
otežavajuću okolnost sa razloga što je od zadnje osude prošao vremenski period
od 14 godina. Na osnovu navedenog sud je mišljenja da u konkretnom slučaju
stoje uslovi za izricanje uslovne osude te da će se zaprijećenom kaznom od tri
mjeseca dovoljno uticati na okrivljenog da ubuduće ne vrši krivična djela a da
je uslovljeni period od jedne godine dovoljno dug u cilju provjere
okrivljenog, te da će se izrečenom uslovnom osudom postići svrha generalne i
specijalne prevencije.
Shodno čl. 199. ZKP-a sud je obavezao okrvljenog na plaćanje  sudskog paušala
u iznosu od 30,00 €ura koji iznos je srazmjeran dužini trajanjna postupka i
imovinskim prilikama okrivljenog, a koje troškove je isti izazvao izvršenjem
krivičnog djela.
Na osnovu navedenog, a u smislu citiranih zakonskih odredbi, odlučeno je kao u
izreci presude.  
OSNOVNI SUD U KOLAŠINU,
Dana, 21.04.2011. godine  
Zapisničar,
PREDSJEDNIK VIJEĆA-SUDA,
Mrdak Ljiljana s.r.
Arsen Popović s.r.  
PRAVNA POUKA: Protiv ove presude dozvoljena je žalba u roku od 15. dana od
dana prijema iste a preko ovog suda Višem sudu u Bijelom Polju.  