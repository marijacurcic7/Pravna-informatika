      **K.br.72/10**

U IME NARODA 
      Osnovni sud u Kolašinu kao prvostepeni krivični  po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv  optuženih P. R. i B. M., oba iz K. , zbog krivičnog mučenje i zlostavljanje iz čl. 167.st.3. u vezi st.2. Krivičnog zakonika kao saizvršioci, po optužnom predlogu ODT iz Kolašina Kt.br.45/10 od 4.05.2010. godine, nakon održanog glavnog javnog pretresa  dana 30.05.2011. godine u prisustvu   ODT Kolašin Grujić Vojislava, optuženog P. R., optuženog B. M. i njegovog branioca adv.V. S. B, oštećenog M. B. i njegovog punomoćnika adv. N. V.,  donio je i javno objavio,-

P R E S U D U 
           Provit optuženih: 


P. R. , od oca R. i majke J. rodj. R., rodjen...  godine u K. gdje i živi –   pismen, završio srednju školu, zaposlen, neoženjen, srednjeg imovnog stanja, osudjivan.


B. M. , od oca R. i majke S. rodj.M., rodjen ... godine u K., gdje i živi  oženjen, pismen, završio srednju školu, zaposlen,u  , srednjeg imovnog stanja, neosudjivan.


ODBIJA SE OPTUŽBA 
      **D a   s u**:

       Dana 21.11.2009. godine  u K. kao službena lica – policajci Uprave policije – Ispostave K. u vršenju službe zlostavljali drugog na način što su prilikom preduzimanja službenih radnji u cilju sprečavanja narušavanja javnog reda i mira zlostavljali oštećenog M. B. na način što su oštećenom navukli jaknu preko glave a zatim ga zatvorenom šakom i nogom udarali u predjelu glave i tijela nanijevši mu tom prilikom lake tjelesne povrede manifestovane u vidu nagnječine kože lijevog donjoviličnog ugla i lijeve obrazine, nagnječine kože poglavine u kosmatom dijelu glave i nagnječine kože ledja, - te da su time izvršili krivično djelo mučenje i zlostavljanje iz čl. 167.st.3. u vezi st.2. Krivičnog zakonika, kao saizvršioci.


zbog odustanka ODT od optužbe shodno čl.362.st.1.t.1. ZKP-a.  Troškova krivičnog postupka padaju na teret budžetskih sredstava.

  Oštećeni M. B. upućuje se na parnični postupak za ostvarenje svog imovinsko-pravnog zahtjeva.



O b r a z l o ž e nj e 
      Optužnim predlogom ODT iz Kolašina Kt.br.45/10 od 4.05.2010. godine stavljeno je na teret optuženima P. R. i B. M. da jsu počinili krivično djelo mučenje i zlostavljanje iz čl.167.st.3. u vezi st.2. Krivičnog zakonika kao saizvršioci.  
      U toku glavnog pretresa održanog dana 30.05.2011. godine ODT iz Kolašina Grujić Vojislav odustao  je od daljeg krivičnog gonjenja prema optuženima P. R. i B.M. jer tokom glavnog pretresa nije dokazano da su  isti izvršili krivično djelo stavljeno im optužbom na teret. Isto sa  razloga što je  tokom postupka nesporno utvrdjeno  saglasnim nalazima vještaka medicinske struke dr. B. B. i dr. Š. M. da kod oštećenog M. B. objektivno nije dokazano postojanje povreda u donjoviličnom uglu glave niti u predjelu poglavine u kosmatom dijelu glave,  te da je nesporno utvrdjeno da je povreda u vidu nagnječine kože ledja promjera 10 x 1 cm nastala upotrebom gumene palice – pendreka, a stoga i nije dokazano da su okrivljeni zlostavljali oštećenog u vršenju službe niti je sa sigurnošću utvrdjeno ko je nanio povredu u predjelu ledja a koja povreda je nastala prilikom intervencije okrivljenih u sprečavanju narušavanja javnog reda i mira, pa proizilazi da su isti bili ovlašćeni da upotrijebe gumenu palicu u okviru svojih službenih radnji koje su konkretnom prilikom preduzimali. Iz prednjeg nije dokazano da su okrivljeni svojim radnjama ostvarili bitne elemente bića krivičnog djela koje im je stavljeno na teret, zbog čega je  došlo i do odustanka od daljeg krivičnog gonjenja.  
      Nakon odustanka ODT od optužbe i od daljeg gonjenja optuženog, sud je upoznao oštećenog M. B. i njegovog punomoćnika adv. N. V. sa pravima iz čl. 60.st.1. ZKP-a, a isti  su  istakli da neće koristiti to zakonom predvidjeno pravo tj. da neće produžiti gonjenje prema okrivljenima.  
      Kod ovakvog stanja stvari, a shosno čl.369.t.10 ZKP-a sud je bez upuštanja u dalje raspravljanje u predmetnoj krivično-pravnoj stvari donio presudu kojom se optužba odbija.  
       Sud je shodno čl. 212.st.3. ZKP-a oštećenog M. B. uputio na parnični postupak radi ostvarenja svog imovinsko-pravnog zahtjeva.  
      Sa izloženog je odlučeno kao u izreci presude.

OSNOVNI SUD U KOLAŠINU,
Dana,  30.05.2011. godine 
Zapisničar,
PREDSJEDNIK SUDA,
Mrdak Ljiljana    s.r.
Arsen Popović s.r. 
PRAVNA POUKA: Protiv ove presude može se uložiti žalba u roku od 8. dana od
dana prijema iste, a preko ovog suda Višem sudu u Bijelom Polju.  