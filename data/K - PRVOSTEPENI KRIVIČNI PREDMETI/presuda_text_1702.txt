K.br.90/10 
U IME NARODA
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane u krivičnom
predmetu protiv optuženog B.M. iz P., zbog krivičnog djela šumska kradja iz
čl. 324.st.2. u vezi st.1. Krivičnog zakonika, po optužnom predlogu ODT iz
Kolašina Kt.br.55/10 od 5.07.2010. godine, nakon održanog glavnog javnog
pretresa dana 21.02.2011. godine u prisustvu ODT iz Kolašina Grujić Vojislava
i branioca okrivljenog po službenoj dužnosti adv. N. V. iz Kolašina, donio
je i javno objavio,-  
P R E S U D U
Optuženi: 
B. M. od oca M., rodjen … godine u P., gdje i živi, Ul…, državljanin CG,
nezaposlen, neoženjen, pismen, neosudjivan.  
K r i v   j e: 
      **Zato što je:**

      Dana 22.12.2009. godine u mjestu Požnja – Opština Kolašin, na katastarskoj parceli br. 2353 u šumi vlasništvo D. C. G. kojom gazduje U.   – PJ K., radi kradje oborio devet stabala bukve ukušne bruto drvne mase 10,49 m3,


čime je izvršio krivično djelo šumska kradja iz čl. 324.st.2. u vezi st.1. Krivičnog zakonika.  Pa ga sud primjenom citirane zakonske odredbe te čl. 39.st.2. t.1. Krivičnog zakonika i čl.364 ZKP-a,-



O S U DJ U J E
      Na novčanu kaznu u iznosu od 300,00 (trista) €ura koju okrivljeni ima platiti u roku od 3 (tri) mjeseca po pravosnažnosti presude. Ukoliko okrivljeni ne plati naznačeni iznos novčane kazne u ostavljenom roku ista će biti zamjenjena kaznom zatvora tako što će se za svakih započetih 25,00 €ura novčane kazne odrediti jedan dan zatvora.

      Sud okrivljenom na osnovu čl. 52, 53 i 54 Krivičnog zakonika i čl. 364 ZKP-a i z r i č e,-

USLOVNU OSUDU
        Kojom okrivljenom utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

      Obavezuje se okrivljeni da na ime sudskog paušala plati iznos od 30,00 €ura, a u roku od 15 dana od dana pravosnažnosti presude pod prijetnjom prinudnog izvršenja, uplatom na žiro-račun br. 832-196-94 koji se vodi na ime Osnovnog suda Kolašin.

      Oštećena U. – PJ K. radi ostvarenja svog imovinsko-pravnog zahtjeva upućuje se na parnični postupak.

O b r a z l o ž e nj e
      Optužnim predlogom ODT iz Kolašina Kt.br.55/10 od 5.07.2010. godine stavljeno je na teret okrivljenom B. M. da je počinio krivično djelo šumska kradja iz čl. 324.st.2. u vezi st.1. Krivičnog zakonika. Pri podnijetom optužnom predlogu do okončanja glavnog pretresa ostao je ODT iz Kolašina Grujić Vojislav, u završnoj riječi predlažući da sud okrivljenog oglasi krivim i osudi po zakonu.  
      Okrivljenom B. M. sudjeno je u osustvu shodno čl. 312 ZKP-a a sa razloga što je tokom postupka od Uprave policije – PJ Podgorica i Ispostave Kolašin sud dobio obaveštenje da se okrivljeni ne nalazi na adresi iz spisa predmeta i da ne prolazi kroz prijavno-odjavnu evidenciju Podgorice i Kolašina. Shodno prednjem sud je okrivljenom B. M. postavio branioca po službenoj dužnosti shodno čl.69.st.4. ZKP-a, koji branilac je prisustvovao tokom vodjenog postupka, a koji je u završnoj riječi ocjenu krivično-pravne odgovornosti okrivljenog prepustio sudu.  
      Sud je u dokaznom postupku izvršio uvid u zapisnik  o izvršenoj kontroli sačinjen od Uprave za šume – PJ Kolašin od 26.12.2009. godine sa pregledom bespravno posječenih stabala, te izvršio uvid u izvod iz KE na ime okrivljenog B.M. izdat od Uprave policije – PJ Podgorica od 17.09.2010 godine.  
      Iz zapisnika o izvršenoj kontroli sačinjen od U. PJ K. od 26.12.2009. godine sa pregledom bespravno posječenih stabala, sud je utvrdio da je reonski lugar B.R. po prijavi B. M. izašao na lice mjesta u mjestu P. – Opština K. na kom mjestu je zatečena bespravna sječa bukovih stabala ukupne bruto mase 10,49 m3, te da su panjevi posječenih stabala žigosani šumskim žigom  “ŠŠ” br. 34.  
      Uvidom u izvod iz kaznene evidencije na ime okrivljenog B. M. a izdat od Uprave policije – PJ Podgorica od 17.09.2010. godine, utvrdjeno je da imenovani do sada nije osudjivan.  
      Nakon sprovedenog dokaznog postupka, cijeneći sve provedene dokaze i navode javne optužbe, sud je našao da je okrivljeni B. M. počinio krivično djelo šumska kradja iz čl.324.st.2. u vezi st.1. Krivičnog zakonika i to na način što je dana 22.12.2009. godine u mjestu Požnja – Opština Kolašin na katastarskoj parceli br. 2353 u šumi vlasništvo Države Crne Gore kojom gazduje Uprava za šume – PJ Kolašin, radi kradje oborio devet stabala bukve ukupne bruto drvne mase 10,49 m3.  
      Ovakav zaključak sud je temeljio na zapisniku o izvršenoj kontroli koji je sačinjen od strane Uprave za šume – PJ Kolašin od 26.12.2009. godine sa pregledom bespravno posječenih stabala, iz kojeg proizilazi da je bespravna sječa izvršena u mjestu P. – Opština K. i da je ukupno posječeno 10,49 m3 bukve. Sa izloženog proizilazi da je okrivljeni B. M. počinio predmetno krivično djelo i da je kritične prilike postupao umišljajno a sa razloga što je bio svjestan svojih postupaka i preduzetih radnji djelujući u pravcu izvršenja krivičnog djela, zbog čega je sud okrivljenog oglasio krivim i krivično-pravno odgovornim.  
      Opredjeljujući se za krivičnu sankciju sud je cijenio sve okolnosti od značaja za individualizaciju iste a tiču se  ličnosti okrivljenog i krivičnog djela koje mu je stavljeno na teret, pa je od olakšavajućih okolnosti našao da je riječ o relativno mladoj osobi i da do sada nije osudjivan što ukazuje na njegovo pozitivno vladanje u društvu, dok otežavajućih okolnosti nije bilo.  
      Na osnovu prednjeg, a obzirom na to da su za krivično djelo šumska kradja predvidjene dvije krivične sankcije, sud je okrivljenom u zakonom predvidjenim granicama izrekao novčanu kaznu u iznosu od 300,00 €ura i uslovnu osudu kojom je okrivljenom utvrdio kaznu zatvora u trajanju od tri mjeseca i odredio da se ista neće izvršiti sa rokom provjere od jedne godine. Po mišljenju suda u pitanju su sankcije adekvatne težini počinjenog krivičnog djela sa kojima će se postići svrha generalne i specijalne prevencije.  
      Shodno čl.199 ZKP-a sud je obavezao okrivljenog B. M. na plaćanje sudskog paušala u iznosu od 30,00 €ura, a koji iznos je srazmjeran dužini strajanja postupka.  
      Shodno čl. 212 ZKP-a oštećena U. – PJ K. upućena je da svoj imovinsko-pravni zahtjev ostvari u parničnom postupku.  
      Sa izloženog odlučeno je kao u izreci presude.

OSNOVNI SUD U KOLAŠINU,
Dana, 21.02.2011. godine 
Zapisničar,
PREDSJEDNIK SUDA,
Mrdak Ljiljana    s.r.
Arsen Popović s.r. 
PRAVNA POUKA: Protiv ove presude dozvoljena je žalba u roku od 8. dana od dana
prijema iste, a preko ovog suda Višem sudu u Bijelom Polju.  