      **K.br. 100/10**

                              U IME NARODA 
           OSNOVNI SUD U KOLAŠINU, kao prvostepeni krivični, po
predsjedniku suda Popović Arsenu, uz učešće zapisničara Mrdak Ljiljane, u
krivičnom predmetu protiv optužene B. R. iz K., zbog krivičnog djela kradje iz
čl. 239 st. 1 Krivičnog zakonika, po optužnom predlogu ODT iz Kolašina, Kt.br.
56/10 od 3.09.2010.godine, nakon održanog glavnog I javnog pretresa dana
18.01.2011. godine, u prisutvu ODT – Kolašin Grujić Vojislava I optužene B.R.,
donio je I javno objavio –  
                         **P R E S U D U**

           OPTUŽENA: 
           B.R.,  od oca M. I majke M. rodjene Ć.,  rodjena … .godine u K.,
gdje je I nastanjena –   pismena, završina osnovnu školu, udata majka dvoje
djece, nezaposlena, državljanka Crne Gore, lošeg imovnog stanja osudjivana,  
                              K r i v a  j e 
           Zato što je: 
U periodu od 07.06.2009 do 07.06.2010.godine u mjestu ,,O.,, - Opština K., u
namjeri da sebi pribavi protivpravnu imovinsku korist oduzela električnu
energiju vlasništvo oštećene Elektrodistribucije – K., na način što je svoj
stambeni objekat priključila na elektro mrežu kablom presjeka 3 x 1,5 mm2
direktno sa elektro mreže bez mogućnosti mjerenja utroška električne energije
I time pribavila protivpravnu imovinsku korist u vrijednosti od 220,26 €ura,
na štetu Elektrodistribucije – K.,  

čime je izvršila krivično djelo kradje iz čl. 239 st. 1 Krivičnog zakonika.

Pa joj sud primjenom citirane zakonske odredbe te čl. 52, 53  I 54 Krivičnog
Zakonika I čl. 364 ZKP-a,  I z r i č e –  
                         **USLOVNU OSUDU**

Kojom okrivljenoj UTVRDJUJE kaznu zatvora u trajanju od 3 /tri / mjeseca I
istovremeno odredjuje da se ista neće izvršiti ukoliko okrivljena u roku od 1
/jedne/ godine ne počini novo krivično djelo.
OBAVEZUJE SE okrivljena na plaćanje sudskog paušala u iznosu od 30,00
€ura, koje će uplatiti na žiro račun br. 832-196-94 u roku od 15 dana od
pravosnažnosti ove presude pod prijetnjom prinudnog izvršenja.
OBAVEZUJE SE okrivljena da na ime imovinsko pravnog zahtjeva oštećenoj Elektrodistribuciji – K.uplati iznos od 220,26 €.  
                                  **O b r a z l o ž e nj e**


      ODT – Kolašin je optužnim predlogom Kt.br. 56/10 od 03.09.2010.godine stavio na teret optuženoj B. R. da je počinila krivično djelo kradja iz čl. 239 st. 1 Krivičnog zakonika. Pri podnijetom optužnom predlogu do okončanja postupka ostao je ODT Grujić Vojislav. U završnoj riječi predložio je da sud okrivljenu oglasi krivom I osudi po Zakonu.

      Okrivljena B. R. u svojoj odbrani  na glavnom pretresu održanom 18.01.2011.godine , priznala je izvršenje krivičnog djela koje joj je stavljeno na teret navodeći da su tačni navodi iz optužnog predloga I činjenica da je u svojoj kući u mjestu O. – Opština K. bila stavila kabal direktno sa elektro stuba do njene kuće I tako koristila električnu energiju, medjutim, istakla je da nije neki potrošač, te da je koristila neka sijalična mjesta. Navela je da u kući ne posjeduje ni elektro brojilo, te da je inače spremna da uredno plaća struju samo da joj se postavi strujomjer u kuću. Istakla je da je napravila grešku koja se ubuduće neće ponoviti, te da od juna 2010.godine od kada su došli kod nje u kontrolu, pa do današnjeg dana nema struje. U završnoj riječi je navela da ostaje pri odbrani datoj na glavnom pretresu.

      Obzirom na činjenicu da je okrivljena u potpunosti priznala izvršenje krivičnog djela za koje se tereti, te kako nije bilo razloga da se posumnja u istinitost njenog priznanja, a obzirom da su stranke  saglasne da se ne provode predloženi  dokazi, to je sud shodno čl. 454 st. 2 ZKP-a donio rješenje da se ne izvode dokazi koji su optužnim predlogom predloženi od strane ODT-a sem onih dokaza od kojih zavisi vrsta I mjera krivične sankcije za krivično djelo koje je ovdje u pitanju.  Tako je sud izvršio uvid u izvod iz KE izdat na ime okrivljene B.R. izdatog od strane Uprave policije – Ispostave – K. od 18.10.2010.godine iz kojeg je utvrdio da  B. R.  prolazi kroz kaznenu evidenciju ove Ispostave, tj. da je osudjivana presudom Osnovnog suda K. K.br. ...od … god. ,za krivično djelo iz člana 37 st 2. KZCG.

      Na osnovu naprijed navedenog sud je uvjerenja da je okrivljena B. R. u periodu od 07.06.2009.godine do 07.06.2010 godine u mjestu O. – Opština K., u namjeri da sebi pribavi protivpravnu imovinsku korist oduzela električnu energiju vlasništvo oštećene Elektrodistribucije – K., na način što je svoj stambeni objekat priključila na elektro mrežu bez mogućnosti mjerenja utroška električne energije I time pribavila protivpravnu imovinsu korist u vrijednosti od 220,26 €ura,  na štetu Elektrodistribucije – K., te da je na opisani način postupala sa umišljajem ostvarujući sve elemente bića krivičnog djela kradja iz čl. 384 st. 1 Krivičnog zakonika.

      Odlučujući o krivičnoj sankciji sud je cijenio sve okolnosti koje utiču na njeno pravilno odmjeravanje, a odnose se na okrivljenu I krivično djelo koje joj je stavljeno na teret, pa je na strani okrivljene od olakšavajućih okolnosti cijenio činjenicu da je ista priznala izvršenje krivičnog djela, da se radi o porodičnoj osobi – majci  dvoje djece, da je lošeg imovnog stanja, te da se korektno vladala pred sudom.

      Okolnost da je okrivljena do sada osudjivana, sud nije uzeo kao otežavajuću okolnost iz razloga što je od ranije osude protekao period od 17 godina.

      Cijeneći navedene okolnosti sud je našao da postoje uslovi za izricanje uslovne osude smatrajući da će zaprijećenom kaznom zatvora u trajanju od tri mjeseca dovoljno uticati na okrivljenu da ubuduće ne vrši krivična djela, a da je uslovljeni period od jedne godine dovoljno dug u cilju provjere okrivljene, te da je izrečena uslovna osuda srazmjerna težini učinjenog krivičnog djela i da će se njome postići svrha kako specijalne tako I generalne prevencije.

      Shodno čl. 199 ZKP-a okrivljena je obavezna na plaćanje sudskog paušala u iznosu od 30,00 €ura, koji iznos je srazmjeran dužini trajanja postupka I imovinskim prilikama okrivljene.

      Shodno članu 212 st.2 ZKP-a, obzirom da je okrivljena priznala navode iz optužnog predloga, ista je obavezana na plaćanje imovinskopravnog zahtjeva u iznosu od 220,26 € oštećenoj Elektrodistrubuciji – K.  
      Na osnovu naprijed navedenog, a primjenom citiranih zakonskih odredbi, odlučeno je kao u izreci presude.



                                  **OSNOVNI SUD U KOLAŠINU,**

                                         Dana, 18.01.2011.godine. 
Zapisničar,
PREDSJEDNIK SUDA,
Mrdak Ljiljana   s.r.
Popović Arsen s.r. 