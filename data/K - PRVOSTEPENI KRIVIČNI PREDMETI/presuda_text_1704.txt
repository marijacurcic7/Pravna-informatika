K.br.101/10
U IME NARODA
      Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog R. V. iz P. zbog krivičnog djela samovlašće iz čl.384.st.1. Krivičnog zakonika, po optužnom predlogu ODT iz Kolašina Kt.br.62/10 od 6.09.2010. godine, nakon održanog glavnog javnog pretresa dana 28.03.2011. godine u prisustvu ODT iz Kolašina i optuženog R. V., donio je i javno objavio,-

P R E S U D U
      **Optuženi:**

           R. V., od oca M. i majke Z. rodj.R., rodjen …. . godine u K.,
stalno nastanjen u P.   , pismen, završio srednju gradjevinsku školu, oženjen,
otac 3. djece, državljanin CG, penzioner, lošeg imovnog stanja, neosudjivan.  
K r i v   j e: 
      **Zato što je:**

      Dana 2.07.2010. godine u mjestu P. R. – P., Opština K., samovlasno pribavio pravo korišćenja električne energije za koje smatra da mu pripada na način što je svoj stambeni objekat samovlasno priključio na elektromrežu i tako neovlašćeno koristio električnu energiju vlasništvo Elektrodistribucije iz K.,


čime je počinio krivično djelo samovlašće iz čl.384.st.1. Krivičnog zakonika.  Pa mu sud primjenom citirane zakonske odredbe te čl.52,53 i 54 Krivičnog zakonika i čl.364 ZKP-a, i z r i č e,-



USLOVNU OSUDU
      Kojom okrivljenom utvrdjuje kaznu zatvora u trajanju od 30 (tredeset) dana i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

      Obavezuje se okrivljeni na plaćanje sudskog paušala u iznosu od 20,00 €ura, koji će platiti uplatom na žiro-račun br. 832-196-94 koji se vodi na ime Osnovnog suda Kolašin, a u roku od 15 dana od dana pravosnažnosti ove presude.

O b r a z l o ž e nj e
      Optužnim predlogom ODT Kolašin Kt.br. 62/10 od 6.09.2010. godine stavljeno je na teret okrivljenom R. V.iz P. da je počinio krivično djelo samovlašće iz čl. 384.st.1. Krivičnog zakonika.  ODT iz Kolašina Grujić Vojislav do okončanja glavnog pretresa ostao je pri optužnom predlogu u završnoj riječi predlažući da sud optuženog oglasi krivim i osudi po zakonu.  
      Okrivljeni R. V.u svojoj odbrani na glavnom pretresu održanom 28.03.2011. godine priznao je izvršenje krivičnog djela stavljeno mu na teret navodeći da mu je u junu mjesecu 2010 godine isključena struja zbog neplaćanja i da je taj zapisnik o isključenju svojeručno potpisao obzirom da je u tom vremenskom periodu boravio u kući na selu u mjestu Prekobrdje. Da inače živi u P. i da vrlo rijetko dolazi u P. ali da se toga dana zatekao u kući i potpisao zapisnik. Nespori da kao korisnik te kuće na selu, zajedno sa braćom, treba da snosi odgovornost za naknadno stavljeni priključak koji je išao od stuba do kuće a bez odobrenja Elektrodistribucije K.. Prihvatio je odgovornost na sebe a da se predmetna stvar nebi komplikovala. Naveo je da je dogovorio sa Elektrodistribucijom K.način otplate duga koji ima i da su mu po tom dogovoru ostale još dvije rate po 20,00 €ura.  
      Obzirom da je okrivljeni u potpunosti priznao izvršenje krivičnog djela koje mu je stavljeno na teret optužnim predlogom ODT Kolašin, a kako nije bilo razloga da sud posumnja u istinitost takvog priznanja, to je shodno čl. 454.st.2. ZKP-a donešeno rešenje da se ne provode dokazi predloženi od strane ODT-a sem onih od kojih zavisi vrsta i mjera krivične sankcije za krivično djelo u pitanju. Tako je sud izvršio uvid u izvod iz kaznene evidencije  na ime R. V. izdat od Uprave policije – PJ P. od 18.10.2010. godine i utvrdio da imenovani do sada nije osudjivan.  
      Obzirom na prednje sud je stekao uvjerenje da je okrivljeni Rakočević Vojin počinio krivično djelo samovlašće iz čl. 384.st.1. Krivičnog zakonika jer se u njegovim radnjama stiču sva bitna obilježja predmetnog krivičnog djela, zbog čega ga je sud oglasio krivim i krivično-pravno odgovornim.  
      Odlučujući o krivičnoj sankciji sud je cijenio sve okolnosti koje utiču na njeno pravilno odmjeravanje a tiču se okrivljenog i krivičnog djela koje mu je stavljeno na teret, pa je tako sud od olakšavajućih okolnosti uzeo u obzir činjenicu da je okrivljeni priznao izvršenje krivičnog djela koje mu se stavlja na teret, da je porodičan čovjek i otac troje djece i da do sada nije osudjivan što ukazuje na njegovo pozitivno vladanje u društvu. Otežavajućih okolnosti nije bilo.  
      Imajući u vidu navedeno sud je našao da stoje uslovi za izricanje uslovne osude smatrajući da će se sa zaprijećenom kaznom zatvora u trajanju od trideset dana dovoljno uticati na okrivljenog da ubuduće ne vrši krivična djela, a da je uslovljeni period od jedne godine dovoljno dug u cilju provjere okrivljenog, te da će se izrečenom uslovnom osudom postići svrha generalne i  specijalne prevencije.  
      Shodno čl. 199 ZKP-a okrivljeni R. V. obavezan je na plaćanje sudskog paušala u iznosu od 20,00 €ura, koji iznos je srazmjeran dužini trajanja postupka i imovinskim prilikama okrivljenog, a koje troškove je isti izazvao izvršenjem krivičnog djela.  
      Na osnovu naprijed navedenog, a primjenom citiranih zakonskih odredbi, odlučeno je kao u izreci presude.

OSNOVNI SUD U KOLAŠINU,
Dana, 28.03.2011. godine 
Zapisničar,
PREDSJEDNIK SUDA,
Mrdak Ljiljana s.r.
Arsen Popović s.r. 
PRAVNA POUKA: Protiv ove presude može se podnijeti žalba u roku od 8. dana od
dana prijema iste, a preko ovog suda Višem sudu u Bijelom Polju.  