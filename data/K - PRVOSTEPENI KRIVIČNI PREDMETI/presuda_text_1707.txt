K.br.115/10
U IME NARODA
      Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženih R. M. za krivično djelo laka tjelesna povreda iz čl. 152.st.2. u vezi st.1. a u vezi st.23 Krivičnog zakonika i R. M. zbog krivičnog djela laka tjelesna povreda iz čl. 152.st.2. u vezi st.1. Krivičnog zakonika a u vezi čl.23 Krivičnog zakonika u sticaju sa krivičnim djelom laka tjelesna povreda iz čl. 152.st.2. u vezis t.1. Krivičnog Zakonika, po optužnom predlogu ODT iz Kolašina Kt.br.54/10 od 26.10.2010. godine, nakon održanog glavnog javnog pretresa dana 14.02.2011. godine u prisustvu ODT Grujić Vojislava, optuženih R. M. i R. M., oštećenih J. Ž. i mldb. J. B. te njihovog punomoćnika adv. N. V. iz K., donio je i javno objavio,-

P R E S U D U
      **Optuženi** :



R. M. , jmbg…., od oca P. i majke Lj. rodj. B., rodjen …. godine u P., nastanjen u K. Ul.  ., državljanin Crne Gore, neosudjivan.


R. M , jmbg…., od oca P i majke Lj. rodj. B, rodjen … godine u P., nastanjen u K., Ul. . br. 2, državljanin Crne Gore,   osudjivan.


K r i v i   s u: 
      **Zato što su:**



Okrivljeni R. M.1; i R. M.2; dana 29.05.2010. godine u mjestu S.– Opština K. lako tjelesno povrijedili oštećenog J. Ž., na način što su ga nakon kraće prepirke više puta udarili pesnicama u predjelu glave od kojih udaraca je oštećeni pao na zemlju, da bi ga nakon toga zajedno i istovremeno udarali u predjelu tijela nogom obuvenom u patiku – sredstvom podobnim da tijelo teško povrijedi i zdravlje teško naruši, nanijevši mu tom prilikom lake tjelesne povrede manifestovane u vidu nagnječine kože u potiljačnom predjelu glave, krvnog podliva kože ispod desnog očnog predjela i u predjelu ušne školjke spoljašnjeg ušnog otvora lijevog uha, nagnječine i krvne podlive kože i ogrebotinu kože trakasnog izgleda dužine od 20 do 40 cm u predjelu desnog ramena nadlaktice desne ruke te kože ledja u grudnom dijelu i u predjelu gornjeg dijela trbuha,


čime su izvršili krivično djelo laka tjelesna povreda iz čl.152.st.2. u vezi st.1. Krivičnog zakonika, kao saizvršioci.


okrivljeni R. M.2;, istog dana i na istom mjestu kao pod tačkom a), lako tjelesno povrijedio oštećenog J. B. na način što ga je udario drvenom letvom – sredstvom podobnim da tijelo teško povrijedi i zdravlje teško naruši, udario u predjelu glave nanijevši mu lake tjelesne povrede u vidu posjekotine kože u čeonom predjelu glave sa lijeve strane,


čime je izvršio krivično djelo laka tjelesna povreda iz čl. 152.st.2. u vezi st.1. Krivičnog zakonika.
  Pa sud okrivljenom **R. M.1;** primjenom citiranih zakonskih odredbi te čl.52, 53 i 54 Krivičnog zakonika i čl.364 ZKP-a, i z r i č e,-



USLOVNU OSUDU
      Kojom okrivljenom utvrdjuje kaznu zatvora u trajanju 3 (tri) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

      Sud okrivljenom **R. M.2;** shodno čl. 48.st.1. Krivičnog zakonika

U T V R DJ U J E

za krivično djelo laka tjelesna povreda iz čl.152.st.2 u vezi st.1. a u vezi čl. 23 Krivičnog zakonika (krivično djelo pod tačkom a) izreke presude), kaznu zatvora u trajanju od 3 (tri) mjeseca,
za krivično djelo laka tjelesna povreda iz čl. 152.st.2. u vezi st.1. Krivičnog zakonika (krivično djelo pod tačkom b) izreke presude), kaznu zatvora u trajanju od 3 (tri) mjeseca,

Pa mu sud za izvršeno krivično djelo primjenom citiranih zakonskih odredbi te
čl.48, 52, 53 i 54 Krivičnog zakonika i čl. 364 ZKP-a, i z r i č e,-  
USLOVNU OSUDU
      Kojom okrivljenom utvrdjuje kaznu zatrova u trajanju od 5 (pet) mjeseci i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

      Obavezuju se okrivljeni R.M.1; i R. M.2;da solidarno plate troškove krivičnog postupka u iznosu od 77,00 €ura, te da na ime sudskog paušala plate iznos od po 20,00 €ura, uplatom na žiro-račun br. 832-196-94 koji se vodi ime Osnovnog suda Kolašin u roku od 15 dana od dana pravosnažnosti ove presude pod prijetnjom prinudnog izvršenja.

      Oštećeni J. Ž. i J. B., oba iz K., za ostvarenje svog imovinsko-pravnog zahtjeva upućuju se na parnični postupak.

O b r a z l o ž e nj e
      Optužnim predlogom ODT iz Kolašina Kt.br.54/10 od 26.10.2010. godine stavljeno je na teret R. M.1; i R. M.2; da su postupajući na način, mjesto i vrijeme kako je to opisano preciziranim optužnim predlogom na glavnom pretresu od 14.02.2011. godine, potčinili krivično djelo i to R.M.1; krivično djelo laka tjelesna povreda iz čl. 152.st.2. u vezis t.1. a u vezi čl.23 Krivičnog zakonika a R. M.2,; krivično djelo laka tjelesna povreda iz čl. 152.st.2. u vezi st.1. a u vezi čl. 23 Krivičnog zakonika u sticaju sa krivičnim djelom laka tjelesna povreda iz čl. 152.st.2. u vezi st.1. Krivičnog zakonika. ODT iz Kolašina u završnoj riječi je istakao da je izvedenim dokazima potvrdjeno da su optuženi izvršili krivična djela stavljena im na teret, te da je u konkretnom slučaju izmjenio izvršioca krivičnog djela opisano pod tačkom b) a sa razloga što je oštećeni J. B.istakao da ga je udario optuženi R. M.2;. Na kraju je predložio da sud optužene za izvršena krivična djela oglasi krivim i osudi po zakonu.  
      Okrivljeni R. M.1; u svojoj odbrani na glavnom pretresu je istakao da je još 1.05.2010. godine J. Ž. imao verbalni konflikt sa njim i njegovim ocem na B. jezeru kada je pokušao i fizički sa njima da se obračuna upućujući im tom prilikom pogrdne riječi, ali da do fizičkog kontakta tada nije došlo, te da je Ž. u medjuvremenu njega i njegovog brata M. prijavljivao u Ispostavu Kolašin. Što se tiče kritičnog dogadjaja koji se desio dana 29.05.2010. godine, okrivljeni je istakao da je sa svojim bratom M.kolima pošao u mjesto S.kod B. Š. da bi kupili neki med, te da je u tom trenutku a dok su išli lokalnim putem ispred njihovih kola se pojavio i stao J. Ž.govoreći im neke riječi u smislu “stani, došli ste ovdje da se obračunate”. Nakon toga, okrivljeni je istakao, da je izašao iz kola da bi pokušao da se objasni sa J. i pitajući ga tada zbog čega su te tenzije te da nema razloga za sve to, navodeći da je J. Ž. za to vrijeme u ruci držao sjekiru a u drugoj kamen. Naveo je da ga je tada J. Ž. napao udarajući ga prvo sjekirom, a kada ga je odgurnuo od sebe J. Ž. je uzeo drvenu motku kojom ga je udarao nekoliko puta u predjelu tijela i ruku, da bi ga J. gadjao kamenom ali ga je promašio i pogodio svog mldb.sina. Nadalje je naveo da se u samoodbrani morao braniti na način što je od sebe gurao J. Ž., ističući da istog nije udarao niti je primjetio da je J. od tog guranja padao. Da je u jednom trenutku iz kola izašao njegov brat M. koji je uspio da makne J. Ž. od njega tako što ga je odgurnuo, da bi nakon toga on i njegov brat M. ušli u kola i otišli sa lica mjesta. Istakao je da se zbog zadobijen udaraca nije osjećao dobro zbog čega je pošao u P. sa svojim bratom ali se tamo nije javljao doktoru već se sjutra dan vratio u K. gdje je otišao kod svog odabranog doktora R. Selića koji je konstatovao povrede koje je zadobio od J. Ž.. U završnoj riječi je istakao da ostaje pri odbrani koju je dao na glavnom pretresu, te da se ne osjeća krivim za krivično djelo koje mu se stavlja na teret.  
      Okrivljeni R. M. u svojoj odbrani na glavnom pretresu je istakao da je prije spornog dogadjaja dva puta davao izjavu u policiji Kolašin zbog prijava koje je podnosio Ž. i to zbog nekog dogadjaja koji se odigrao na B. jezeru izmedju J. Ž.a sa jedne strane te njegovog oca i brata sa druge strane, a kojem dogadjaju on nije prisustvovao, te zbog nekog navodnog kasnijeg prijećenja J. Ž. a u vezi čega mu ništa nije poznato. Vezano za sporni dogadjaj, okrivljeni je naveo, da se sve odigralo 29.05.2010. godine kada su kolima on i njegov brat M. otišli u S. kod B. Š. da kupe neki med. Da je vozilom upravljao on, a krećući se lokalnim putem kroz S. u jednom trenutku je primjetio kako J. Ž.trči prema njihovim kolima i staje ispred kola upućujući njemu i njegovom bratu neke riječi ali se nije mogao izjasniti koje. Da je tada zaustavio kola i da je njegov brat M. izašao iz kola i obratio se J.Ž. riječima u smislu riječima zašto diže tenzije. Da je tada primjetio da Jakić Željko u jednoj ruci drži sjekiru a u drugoj kamen i da je sjekira bila dužine nekih 40 cm – otprilike srednje veličine. Nadalje je naveo da je tada J. Ž. njegovog brata M.  udario oštrim dijelom sjekire u predjelu ledja a nakon toga još nekoliko puta tupim dijelom sjekire u predjelu ledja. Da je tada njegov brat M. odgurnuo od sebe J. Ž. i da su se tada medjusobno gurali, te da je J. Ž. nakon toga gadjao njegovog brata M. kamenom koji je bio prečenika oko 30 cm ali da je njegov brat uspio da izbjegne taj udarac i da je tim kamenom pogodio jedno dijete koje se nalazilo u blizini, da bi nakon toga J. Ž. uzeo jednu drvenu letvu i istom letvom udarao njegovog brata M. po ledjima. Nadalje je naveo da je u tom trenutku kod kola prišla jedna djevojka za koju je kasnije saznao da je ćerka J. Ž. a koja ga je zamolila da razdvoji njih dvojicu, te da je tada izašao iz kola i svog brata M. vratio u vozilo a kada su se udaljili sa lica mjesta. U završnoj riječi je istakao da ostaje pri svojoj odbrani koju je dao na glavnom pretresu i da se ne osjeća krivim za krivično djelo koje mu se stavlja na teret.  
      Sud je u dokaznom postupku saslušao oštećenog J. Ž., mldb. Oštećenog J. B. i svjedoka J. G., izvršio uvid u akt Doma zdravlja Kolašin br. 256 od 31.05.2010. godine, izvršio uvid u izvještaj ljekara specijaliste Opšte bolnice Bijelo Polje na ime J. Ž. od 29.05.2010. godine, izvršio uvid u izvještaj ljekara Doma zdravlja Kolašin na ime J. B. od 31.05 i 07.06.2010 godine i u izvještaj ljekara specijaliste Doma zdravlja Kolašin na ime J.B. od 10.06.2010. godine, nalaz i mišljenje vještaka medicinske struke dr. B.B. od 14.10.2010. godine, te pročitao izvode iz kaznenih evidencija na ime okrivljenih R.M. i R. M. izdatih od Uprave policije – PJ Podgorica od 17.01.2011. godine. Predloge punomoćnika oštećenih adv. N.V.da se u dokaznom postupku u svojstvu svjedoka saslušaju P. M., V. V. i V. S., sud je odbio rešenjem na glavnom pretresu a sa razloga što su u pitanju ili mldb.svjedoci ili svjedok  koji je član porodice oštećenih.  
      Oštećeni J. Ž. u svom iskazu na glavnom pretresu je naveo da sa ocem okrivljenih ne razgovara već 25 godina, da je 1.05.2010. godine bio na B. jezeru kada ga je bez ikakvog povoda verbalno izazivao R. M.psujući ga ali da je na tome sve završeno zbog reakcije R. P. te da je taj dogadjaj prijavio Ispostavi Kolašin. Da je nakon toga, takodje u maju mjesecu 2010. godine a prije kritičnog dogadjaja, u gradu sreo braću R. i da je zbog informacije koju je od ranije imao da isti žele sa njim da se obračunaju taj konflikt sa njima izbjegao tako što ga je M.V. prebacio kolima do kuće, ali da je i taj slučaj prijavio Ispostavi Kolašin. Što se tiče kritičnog dogadjaja, istakao je da se isti odigrao 29.05.2010 godine negdje oko 19,30 časova kada je dok je završavao poslove u štali primjetio da se sa svojim kolima kod njegovog drvljanika zaustavljaju reljić M. i M. i da su obojica izašli iz vozila i uputili se ka njemu. Da je R. M. otpočeo razgovor sa njim u smislu da ne treba dizati tenzije i da tu ne treba da bude problema, da bi u sledećem trenutku i R. M. i R.M. počeli da ga udaraju zatvorenim šakama – pesnicama u predjelu glave, te da je tada primio dosta udaraca ali se nije mogao izjasniti koliko. Da je od tih udaraca pao i da su oba R.nastavili da ga udaraju i rukama i nogama po tijelu dok je ležao. Pojasnio je da su ga zatvorenim šakama – pesnicama udarali u predjelu glave, a dok je ležao da su ga R.udarali nogama i rukama u predjelu glave i tijela, te da se ne može izjasniti koliko su ga puta udarali i koji od njih.  Istakao je da postoji mogućnost da su ga dok je ležao udarali nekom drvenom letvom, a sa razloga jer je primjetio R. M. da drži u ruci jednu drvenu letvu u trenutku kada je ulazio u kola i udaljavao se sa lica mjesta. Naveo je da su kritične prilike dok su ga tukli R. M. i R. M. bili sportski obučeni tj. da su na sebi imali majice i to R. M. crnu a R. M. bijelu majicu, da su imali donje djelove trenerke i da su bili obuveni u patike. Nadalje je istakao  da je u jednom trenutku čuo vrisku i galamu koja je dopirala iza njegovih ledja zbog čega se nekako okrenuo i primjetio da njegovom mldb.sinu J.B. ide krv niz lice. Da je njegova ćerka G. pokušala da ga na neki način odbrani od braće R. ali da u tome nije uspjela sa razloga što je R.M.odgurnuo. Pojasnio je da  za svo vrijeme sukoba sa braćom R. nije imao ništa kod sebe od orudja – niti kamen niti sjekiru niti drvenu motku, već da je bio goloruk a da je na nogama imao samo neke papuče, te da se ne može izjasniti da li je za vrijeme tog sukoba nekom od R. zadao udarac a sa razloga što je svu pažnju usmjerio da odbrani sebe i da zaštiti svoju djecu koja su se nalazila u blizini. Nakon spornog dogadjaja na lice mjesta je došla policija, da bi nakon toga pošao u Dom zdravlja Kolašin radi ukazivanja ljekarske pomoći zbog zadobijenih povreda i da je  nakon pregleda u Dom zdravlja Kolašin upućen u bolnicu Bijelo Polje. Pridružio se krivičnom gonjenju protiv okrivljenih i istakao svoj oštetni zahtjev.  
      Mldb.oštećeni J. B., čijem saslušanju je prisustvovao njegov zakonski zastupnik i punomoćnik, u svom iskazu na glavnom pretresu je naveo da je kritičnog dana bio ispred kuće gdje se igrao sa svojom drugaricom i da je tada primjetio da se u blizini kuće zaustavljaju jedna bijela kola iz kojih su izašla dva momka i to jedan u crnoj a drugi u bijeloj majici, a koji su prišli njegovom ocu i nešto razgovarali, da bi ta dva momka u jednom momentu počeli da udaraju njegovog oca. Naveo je da su njegovog oca udarali pesnicama i nogama i da su ga obalili, te da je onda on pritrčao i momku koji je bio u bijeloj majici skočio je na ledja a kada ga je taj momak udario, od kojeg udarca je on pao i više se ničega ne sjeća. Pojasnio je da su ta dva momka koji su udarali njegovog oca bili prisutni na glavnom pretresu tj. da ih je vidio i prije sudjenja na hodniku, te da je njega udario momak koji je bio u bijeloj majici i misli da ga je udario R. M..  
      Pun.oštećenih adv. N. V. iz Kolašina, u završnoj riječi je istakla da prihvata završnu riječ ODT iz Kolašina i da se u ime oštećenih pridružuje krivičnom gonjenju protiv okrivljenih R. M. i R. M. i da prema istim ističe imovinsko-pravni zahtjev koji će ostvariti u parničnom postupku.  
      Svjedok J. G. u svom iskazu na glavnom pretresu je navela da je kritičnog dana bila u kući kada je u jednom trenutku začula vrisku i galamu zbog čega je istrčala ispred kuće kada je primjetila da njenog oca J.Ž.udaraju R. M.1  i R. M.2, tako što je jedan od R.a držao njenog oca oko vrata a drugi ga je udarao u predjelu glave nakon čega je pritrčala da odbrani svog oca odgurujući jednog od R. da bi je isti taj odgurnuo zbog čega je ona pala. Da su nakon toga R. obalili njenog oca i nastavili da ga udaraju nogama u predjelu tijela, da bi u sledećem trenutku primjetila svog mldb.brata B. koji je bio čitav krvav ali da nije primjetila ko mu je zadao udarac i čime, te da je primjetila i trenutak kada je njen brat B. jednom od optuženih skičio na ledja pokušavajući da odbrani njihovog oca. Pojasnila je da su R., dok su tukli njenog oca, istog psovali i da se nemože sjetiti da li je neko od R. držao šta u rukama, niti je vidjela da je njen otac gadjao nekog od R.kamenom.  
      Iz akta Doma zdravlja Kolašin br. 256 od 31.05.2010. godine, utvrdjeno je da je J. B. evidentiran u protokolu Doma zdravlja pod br.50 i da je dežurni doktor konstatovao da je imenovani  imao posjekotinu na lijevoj strani čela koja posjekotina je ušivena sa tri konca i da je dat savjet da se javi izabranom doktoru. Da je J. Ž.evidentiran u protokolu Doma zdravlja pod br.52 te da je kod imenovanog doktor evidentirao više oteklina na glavi, grudima i ledjima kao i veliki broj krvnih podliva i ogrebotine dužine do 20 cm, podlive po ledjima i sa prednje strane grudnog koša, oteklinu lijevog uva koje je bilo modro i sa krvnim podlivima, ispod desnog oka krvni podliv, posjekotinu duž desnog ramena i nadlaktice, kao i ogrebotine i posjekotine kože ledja i prednje strane grudnog koša i ruku.  
      Iz izvještaja ljekara specijaliste Doma zdravlja Kolašin od 29.05.2010. godine, utvrdjeno je  da je J. Ž. dana 29.05.2010. godine zadobio povrede u vidu hematoma po tijelu,  lijeve ušne školjke, trakasti hematom na nadlaktici dužine oko 40 cm, više trakastih hematoma prednjeg dijela abdomena.  
      Iz izvještaja ljekara Doma zdravlja Kolašin od 31.05. i 7.06.2010. godine kao i iz izvještaja ljekara specijaliste Doma zdravlja Kolašin od 10.06.2010. godine, utvrdjeno je da je J. B.zadobio posjekotine ravnih ivica u čeonoj regiji.  
      Iz nalaza i mišljenja vještaka medicinske struke dr. B.B. od 14.10.2010. godine, utvrdjeno je da je kod J. Ž. povreda u potiljačnom predjelu glave u vidu nagnječine, krvni podliv kože ispod desnog očnog predjela i u predjelu ušne školjke spoljašnjeg ušnog otvora lijevog uha, nastale djelovanjem zamahnute tupo-tvrde sile ravne površine slabijeg inteziteta djelovanja koja sila je djelovala u tri navrata na glavu povrijedjenog i da su te povrede mogle nastati djelovanjem zamahnute stisnute šake; dok su  kod imenovanog u predjelu desnog ramena i nadlaktice desne ruke, te kože ledja u grudnom dijelu i prednjem dijelu gornjeg trbuha, kao i krvni podlivi kože i ogrebotine kože  trakastog izgleda dužine od 20 do 40 cm, nastale djelovanjem zamahnute tupo-tvrde sile neravne površine a koja sila je djelovala u više navrata i iz više pravaca, dok su te navedene povrede mogle nastati djelovanjem zamahnute noge sa obućom, zamahnute drvene letve i sl. Sve navedene povrede kod oštećenog J. Ž. u svom zbiru predstavljaju laku tjelesnu povredu. Iz nalaza i mišljenja vještaka medicinske struke nadalje je utvrdjeno da je kod J. B.povreda ličnog dijela glave u vidu rane posjekotine kože u čeonom predjelu glave sa lijeve strane nastala djelovanjem zamahnute tvrde sile neravne i oštre površine sa slabijim intezitetom djelovanja u jednom navratu, a da je povreda mogla nastati djelovanjem zamahnute drvene letve i sl. Opisana povreda kod imenovanog predstavlja laku tjelesnu povredu.  
      Uvidom  u izvod iz kaznene evidencije na ime okrivljenog R.M.izdat od Uprave policije – PJ Podgorica od 17.02.2011. godine utvrdjeno je da imenovani do sada nije osudjivan.  
      Uvidom u izvod iz kaznene evidencije na ime okrivljenog R.M.izdat od Uprave policije – PJ Podgorica od 17.01.2011. godine utvrdjeno je da je imenovani osudjivan presudom Osnovnog suda u Kotoru 2007. godine a za krivično djelo iz čl.381.st.1. Krivičnog zakonika na uslovnu osudu.  
      Nakon sprovedenog dokaznog postupka sud je cijenio svaki od provedenih dokaza pojedinačno i sve njih zajedno, pa je našao da su okrivljeni R. M.1. i R. M.2.počinili krivično djelo laka tjelesna povreda iz čl. 152.st.2. u vezi st.1. Krivičnog zakonika kao saizvršioci, a na štetu oštećenog J. Ž., tako što su dana 29.05.2010. godine u mjestu S. – O. K.  lako tjelesno povrijedili J. Ž. na način što su ga nakon kraće prepirke više puta udarali pesnicama u predjelu glave od kojih udaraca je oštećeni pao na zemlju da bi ga nakon toga zajedno i istovremeno udarali u predjelu tijela nogama obuvenim u patike – sredstvom podobnim da tijelo teško povrijedi i zdravlje teško naruši i tako mu nanijeli lake tjelesne povrede bliže opisane izrekom presude. Prilikom ocjene krivično-pravne odgovornosti za okrivljene a za krivično djelo iz tačke a) izreke presude, sud je cijenio navode javne optužbe, odbranu okrivljenih i izvedene dokaze. Sud nije prihvatio odbranu okrivljenih R.M.1.i R. M.2. koji negiraju izvršenje predmetnog krivičnog djela a sa razloga što su iste odbrane sračunate na izbjegavanje krivično-pravne odgovornosti a i u suprotnosti su sa provedenim dokazima a posebno sa iskazom oštećenog J. Ž., ljekarskom dokumentacijom te nalazom i mišljenjem vještaka medicinske struke dr. B.B.. Naime, oštećeni J. Ž. u svom iskazu je naveo da su okrivljeni R. M.1. i R. M.2. došli blizu njegove kuće i izašli iz vozila te počeli da ga udaraju zatvorenim šakama – pesnicama u predjelu glave kada je primio dosta udaraca a od kojih udaraca je pao i da su oba okrivljena R. nastavili da ga udaraju i rukama i nogama po tijelu dok je ležao, a ujedno je ostavio mogućnost da su ga udarali i drvenom letvom dok je ležao jer je primjetio R. M. da je u ruci držao jednu drvenu letvu u trenutku dok se udaljavao put kola sa lica mjesta, te je naveo da su obojica okrivljenih kritične prilike bili obuveni u patike. Takav iskaz oštećenog potkrijepljen je medicinskom dokumentacijom na njegovo ime izdatom od ljekara specijaliste Opšte bolnice Bijelo Polje kao i iz akta Doma zdravlja Kolašin od 31.05.2010. godine, te na osnovu nalaza i mišljenja vještaka medicinske struke, a iz kojih dokaza je utvrdjeno da su kod oštećenog J. Ž. povrede glave u vidu nagnječine kože te krvni podliv kože ispod desnog očnog predjela i u predjelu ušne školjke  spoljašnjeg ušnog otvora lijevog uha nastale djelovanjem zamahnute tupotvrde sile ravne površine koja sila je djelovala u tri navrata a koje povrede su mogle nastati djelovanjem zamahnute stisnute šake. Da je  povreda desnog ramena i nadlaktice desne ruke te kože ledja u grudnom dijelu i prednje strane tijela u predjelu gornjeg dijela trbuha a u vidu nagnječenja, krvnih podliva kože i ogrebotina kože trakastog izgleda dužine od 20 do 40 cm nastale djelovanjem zamahnute tupotvrde sile koja je na tijelo oštećenog djelovala u više navrata i iz više pravaca a koje povrede su mogle nastati djelovanjem zamahnute noge sa obućom, zamahnute drvene letve i sl. Na opisani način dolazi do poklapanja iskaza oštećenog J.Ž., ljekarske dokumentacije i nalaza i mišljenja vještaka medicinske struke, te je na taj način nedvosmisleno dokazano da su okrivljeni R.M.1. i R. M.2. kritične prilike udarali oštećenog u predjelu glave i tijela kojom prilikom su oštećenom nanijeli lake tjelesne povrede.  
      Kod utvrdjene činjenice da su obojica okrivljenih napali i tukli oštećenog J. Ž., proističe i logičan zaključak da je kod njih postojao jedinstveni umišljaj i da je  svaki od njih po na osob pristao na radnju izvršenja onog drugog, a time i na posledice koje drugi napadač u tim okvirima bude prouzrokovao – te slijedi da u konkretnom slučaju nije od značaja ko je od dvojice okrivljenih nanio tjelesne povrede oštećenom, pa se obzirom na jedinstveni umišljaj oba okrivljena ima uzeti da stoji jednaka krivična odgovornost svakog od njih za nanijetu posledicu, sa kojih razloga u njihovim radnjama stoji saizvršilaštvo iz čl.23 Krivičnog zakonika. U konkretnom slučaju postojali su i subjektivni i objektivni uslovi saizvršilaštva, subjektivni ispoljeni u svijesti oba okrivljena da zajednički djeluju a objektivni jer su okrivljeni zajednički preduzeli radnju izvršenja.  
      Na osnovu izloženog u radnjama okrivljenih pored objektivnih stekli su se i subjektivni elementi bića krivičnog djela laka tjelesna povreda iz čl.152.st.2. u vezi st.1. u vezi čl. 23 Krivičnog zakonika, pa ih je za isto sud oglasio krivim i krivično-pravno odgovornim.  
      Prilikom ocjene postojanja krivičnog djela laka tjelesna povreda iz čl. 152.st.2. u vezi st.1. Krivičnog zakonika a za krivično djelo iz tačke b) izreke presude, sud je utvrdio da su činjenice iz opisa izreke presude u svemu dokazane te da je okrivljeni R.M.2. počinio navedeno krivično djelo na štetu oštećenog J. B., tako što je  dana 29.05.2010. godine u mjestu S. – Opština K. lako tjelesno povrijedio J. B. na način što ga je udario u predjelu glave drvenom letvom – sredstvom podobnim da tijelo teško povrijedi i zdravlje teško naruši nanijevši mu lake tjelesne povrede bliže opisane izrekom presude. Prednje je sud utvrdio provedenim dokazima a posebno  iskazom oštećenog J. B., ljekarske dokumentacije na njegovo ime, iz akta Doma zdravlja Kolašin od 31.05.2010. godine i iz nalaza i mišljenja vještaka medicinske struke dr. B. B.. Naime, oštećeni J. B.u svom iskazu je naveo da se kritičnog dana u blizini njegove kuće sa kolima došla dva momka i to okrivljeni R. M.1. i R. M.2. koji su u početku nešto razgovarali sa njegovim ocem a kasnije počeli njegovog oca da udaraju pesnicama i nogama i da su ga obalili te da je on tada pritrčao i momku koji je bio u bijeloj majici skočio na ledja kada ga je taj momak udario a od kojeg udarca je on pao, te je pojasnio da mu je udarac zadao R. M.2.. Takav iskaz oštećenog potkrijepljen je medicinskom dokumentacijom na njegovo ime koja je izdata od Doma zdravlja Kolašin te specijaliste Doma zdravlja Kolašin i na osnovu nalaza i mišljenja vještaka medicinske struke, a iz kojih dokaza je utvrdjeno da je kod oštećenog Jakić Borisa povreda u predjelu glave u vidu rane posjekotine kože nastala djelovanjem zamahnute tvrde sile neravne i oštre površine koje djelovanje je bilo u jednom navratu i da je takva povreda mogla nastati djelovanjem zamahnute drvene letve. Na opisani način dolazi do poklapanja iskaza oštećenog J. B., ljekarske dokumentacije izdate na njegovo ime i nalaza i mišljenje vještaka medicinske struke, te je za sud dokazano da je okrivljeni R. M.2.kritične prilike oštećenog udario u predjelu glave drvenom letvom i tom prilikom mu nanio laku tjelesnu povredu.  Sud je sliku tog dijela kritičnog dogadjaja, a koji se odnosi na povredjivanje oštećenog J.B., upotpunio i iskazima J. Ž. i J. G. iz kojih iskaza proizilazi da su njih oboje u jednom trenutku primjetili  da je J. B.krvav po licu.  
      Prilikom ocjene krivično-pravne odgovornosti za okrivljenog R.M.2.sud je cijenio i njegovu odbranu u kojoj je negirao izvršenje predmetnog krivičnog djela, pa je sud takvu odbranu odbacio kao sračunatu na izbjegavanje krivično-pravne odgovornosti i sa razloga što je u suprotnosti sa svim sprovedenim dokazima a posebno sa iskazom oštećenog J. B., ljekarskom dokumentacijom na ime oštećenog i nalazom i mišljenjem vještaka medicinske struke dr. B.B..  
      Na osnovu izloženog u radnjama okrivljenog  R. M.2. koje je preduzeo na štetu oštećenog J.B., pored objektivnih stekli su se i subjektivni elementi bića krivičnog djela teška tjelesna povreda iz l. 152.st.2. u vezi st.1. Krivičnog zakonika, pa ga je sud i za to krivično djelo oglasio krivim i krivično-pravno odgovornim.  
      Uzimajući u  obzir utvrdjeno činjenično stanje  i krivična djela iz tačke a) i tačke b) izreke presude koja su okrivljenom R. M.2. stavljena na teret, sud je okrivljenom predhodno utvrdio zatvorske kazne za svkao krivično djelo primjenom čl.48.st.1. Krivičnog zakonika a u skladu sa visinom kazne predvidjene za svako pojedinačno krivično djelo,  da bi nakon toga okrivljenom izrekao uslovnu osudu kojom mu je utvrdio kaznu zatvora u trajanju od pet mjeseci i odredio da se ista neće izvršiti ukoliko okrivljeni u roku od jedne godine ne počini novo krivično djelo, smatrajući da u konkretnom slučaju postoje uslovi za izricanje uslovne osude i da će se istom dovoljno uticati na okrivljenog R. M.2.da ubuduće ne vrši krivična djela, te da će se ujedno postići svrha specijalne i generalne prevencije. Sud je takodje okrivljenom R.M.1. za počinjeno krivično djelo iz tačke a) izreke presude izrekao uslovnu osudu smatrajući da će se sa zaprijećenom kaznom zatvora u trajanju od tri mjeseca dovoljno uticati na okrivljenog da ubuduće ne vrši krivična djela i da je uslovljeni period od jedne godine dovoljno dug u cilju provjere okrivljenog, te da će se po mišljenju suda izrečenom uslovnom osudom postići svrha  generalne i specijalne prevencije te da je ista srazmjerna težini počinjenog krivičnog djela.  
      Prilikom odlučivanja o krivičnim sankcijama naprijed navedenim sud je cijenio sve okolnosti koje utiču na njeno pravilno odmjeravanje a koje se odnose na okrivljene i krivična djela koja su im stavljena na teret, pa je tako sud kod okrivljenog R. M.1. od olakšavajućih okolnosti uzeo u obzir činjenicu da do sada nije osudjivan što ukazuje na njegovo pozitivno ponašanje u društvu, dok otežavajućih okolnosti nije bilo; dok je kod okrivljenog R. M.2. od olakšavajućih okolnosti uzeo u obzir njegovo korektno ponašanje za vrijeme sudjenja a od otežavajućih  okolnosti sud je našao da je isti osudjivan presudom  Osnovnog suda u Kotoru a za krivično djelo iz čl. 381.st.1. Krivičnog zakonika te da mu je izrečena uslovna osuda.  
      Shodno čl.199 i 202 ZKP-a sud je obavezao  okrivljene R. M.1. i R.M.2. da solidarno plate troškove krivičnog postupka  u iznosu od 77,00 €ura a koji troškovi se odnose na naknatu po vještaku medicinske struke za dati nalaz i mišljenje; te da plate sudski paušal u iznosu od po 20,00 €ura koji paušal je srazmjeran dužini trajanja postupka i imovinskim prilikama okrivljenih.  
      Shodno čl. 212 ZKP-a sud je oštećene J. Ž. i J. B. uputio da svoj imovinsko-pravni zahtjev prema okrivljenima ostvare u parničnom postupku, jer sud nije imao uslova za potpuno ili djelimično presudjenje predmetnog zahtjeva, niti je  isti zahtjev tokom postupka opredjeljen sa strane oštećenih.  
      Na osnovu naprijed utvrdjenog činjeničnog stanja, a shodno primjeni citiranih zakonskih odredbi, odlučeno je kao u izreci presude.

OSNOVNI SUD U KOLAŠINU,
Dana, 14.02.2011. godine 
Zapisničar,
PREDSJEDNIK SUDA,
Mrdak Ljiljana    s.r.
Arsen Popović s.r. 
PRAVNA POUKA: Protiv ove presude može se izjaviti žalba u roku od 8. dana od
dana prijema iste, a preko ovog suda Višem sudu u Bijelom Polju.  