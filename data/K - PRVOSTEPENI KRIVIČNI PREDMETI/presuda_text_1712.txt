               **_K.br.124/10_**

U IME NARODA
      Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog L.M.iz K.zbog krivičnog djela šumska kradja iz čl.324.st.2. u vezi st.1. Krivičnog zakonika, postupajući po optužnom predlogu ODT iz Kolašina Kt.br.106/10 od 11.11.2010. godine, nakon održanog glavnog pretresa dana 26.01.2011. godine u prisustvu ODT Kolašin Grujić Vojislava i optuženog L.M. donio je i javno objavio,-

P R E S U D U
 Optuženi: 
           L. M. jmbg…. od oca  M. i majke R. rodj. K., rodjen … godine
u . gdje i živi – . državljanin CG, nezaposlen, neoženjen, pismen, vojsku
služio, lošeg imovnog stanja, osudjivan.  
K r i v   j e: 
      **_Zato što je:_**

      Dana 08.09.2010. godine, u mjestu M.– Ž. Opština K., u šumi vlasništvo Države Crne Gore kojom gazduje Uprava za šume PJ K. radi kradje oborio sedam stabala bukve ukupne bruto drvne mase 14,27 m3,


čime je počinio krivično djelo šumska kradja iz čl.324.st.2. u vezi st.1. Krivičnog zakonika.  Pa mu sud primjenom citirane zakonske odredbe i čl.52, 53 i 54 Krivičnog zakonika te čl.364 ZKP-a i z r i č e,-



USLOVNU OSUDU
      Kojom  okrivljenom utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

      Sud okrivljenog na osnovu čl.39 Krivičnog zakonika i čl.364 ZKP-a,-

O S U DJ U J E
      Na novčanu kaznu u iznosu od 400,00 €ura, koju okrivljeni ima platiti u roku od  tri mjeseca od dana pravosnažnosti presude, uplatom na žiro račun br. 832-196-94 koji se vodi na ime Osnovnog suda Kolašin. Ukoliko okrivljeni ne plati naznačeni iznos novčane kazne u ostavljenom roku ista će biti zamjenjena kaznom zatvora, tako što će se za svakih započetih 25,00 €ura novčane kazne odrediti jedan dan zatvora.

      Obavezuje se okrivljeni da na ime sudskog paušala plati iznos od 20,00 €ura, a u roku od 15 dana od dana pravosnažnosti presude pod prijetnjom prinudnog izvršenja, uplatom na žiro-račun br. 832-196-94 koji se vodi na ime Osnovnog suda Kolašin.

      Oštećena Uprava za šume – PJ K.upućuje se da svoj imovinsko-pravni zahtjev ostvari u parničnom postupku.

O b r a z l o ž e nj e
      ODT iz Kolašina je svojim optužnim predlogom Kt.br.106/10 od 11.11.2010. godine stavio na teret okrivljenom L. M.iz K. da je počinio krivično djelo šumska kradja iz čl. 324.st.2. u vezi st.1. Krivičnog zakonika.  Pri podnijetom optužnom predlogu ODT Grujić Vojislav ostao je do okončanja glavnog pretresa u završnoj riječi predlažući da sud optuženog oglasi krivim i osudi po zakonu.  
      Okrivljeni L.M. u svojoj odbrani na glavnom pretresu priznao je izvršenje krivičnog djela koje mu se stavlja na teret navodeći da je tačno da je dana 8. septembra 2010. godine u državnoj šumi u mjestu M. izvršio bespravnu sječu bukovih stabala, a bez predhodne doznake i odobrenja. Naveo je da su ga toga dana u bespravnoj sječi zatekli reonski lugar V.T. i šef Uprave za šume D.I.. Da je bespravnu sječu počinio sa razloga što se nalazi u teškoj materijalnoj situaciji i da je mislio da ta drva poćera kod majke u M.za svoje lične potrebe. Žao mu je što je počinio predmetno krivično djelo uz obećanje da se to više neće ponoviti. U završnoj riječi izrazio je kajanje zbog počinjenog krivičnog djela.  
      Obzirom da je okrivljeni u potpunosti priznao izvršenje krivičnog djela za koje se tereti, a kako nije bilo razloga da sud posumnja u istinitost takvog priznanja, to je shodno čl.454.st.2. ZKP-a donijeto rešenje da se ne provode dokazi predloženi optužnim aktom ODT sem onih od kojih zavisi vrsta i mjera krivične sankcije za krivično djelo u pitanju. Tako je sud izvršio uvid u pravosnažnu presudu Osnovnog suda u Kolašinu K.br.340/09 od 21.12.2009. godine, iz koje je utvrdio  da je L.M.izrečena uslovna osuda zbog krivičnog djela teška kradja iz čl.240.st.1.t.2. Krivičnog zakonika.  
      Na osnovu naprijed navedenog sud je nesporno zaključio da je okrivljeni L. M. dana 08.09.2010. godine u mjestu M. – Ž. Opština K. u šumi vlasništvo  Države Crne Gore a kojom gazduje Uprava za šume PJ K., radi kradje oborio sedam stabala bukve ukupne drvne mase 14,27 m3, te da je konkretne prilike postupao sa umišljajem i na taj način ostvario sve bitne elemente bića krivičnog djela šumska kradja iz čl.324.st.2. u vezi st.1. Krivičnog  zakonika,  pa ga je sud za navedeno krivično djelo oglavio krivim i krivično-pravno odgovornim.  
      Opredjeljujući se za krivičnu sankciju sud je cijenio sve okolnosti od značaja za individualizaciju iste, a tiče se ličnosti okrivljenog i djela koje mu se stavlja na teret,  pa je od olakšavajućih okolnosti našao da je riječ o relativno mladoj osobi i da je priznao izvršenje krivičnog djela, dok je kao otežavajuća okolnost cijenjena ranija osudjivanost okrivljenog.  
      Na osnovu prednjeg, a obzirom na to da je za predmetno krivično djelo  predvidjeno  da se novčana kazna kumulativno izriče sa kaznom zatvora, sud je okrivljenom u predvidjenim granicama izrekao novčanu kaznu u iznosu od 400,00 €ura izričući mu ujedno i uslovnu osudu, jer je po mišljenju suda ta sankcija adekvatna težini počinjenog krivičnog djela smatrajući da će se na taj način postići svrha propisivanja i izricanja krivičnih sankcija a shodno čl.5 Krivičnog zakonika.  
      Shodno čl.199 ZKP-a sud je obavezao okrivljenog na plaćanje sudskog paušala u iznosu od 20,00 €ura, koji iznos je srazmjeran dužini trajanja postupka a koji troškovi su napravljeni samim izvršenjem krivičnog djela okrivljenog.  
      Shodno čl. 212 ZKP-a sud je oštećenu Upravu za šume – PJ K.radi ostvarenja imovinsko-pravnog zahtjeva uputio na parnični postupak.  
      Sa izloženog je odlučeno kao u izreci presude.

OSNOVNI SUD U KOLAŠINU,
Dana, 26.01.2011. godine 
Zapisničar,
PREDSJEDNIK SUDA,
Mrdak Ljiljana s.r.
Arsen Popović s.r. 
PRAVNA POUKA: Protiv ove presude može se izjaviti žalba u roku od 8. dana od
dana prijema pismenog otpravka, a preko ovog suda Višem sudu u Bijelom Polju. 