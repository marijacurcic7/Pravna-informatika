K.br. 123/10 
                                       U IME NARODA 
           OSNOVNI SUD U KOLAŠINU, kao prvostepeni krivični, po
predsjedniku suda Arsenu Popoviću, kao sudiji pojedincu, uz učešće zapisničara
Mrdak Ljiljane, u krivičnom predmetu protiv optuženih M. B. I V. R., zbog
krivičnog djela ugrožavanje javnog saobraćaja iz čl. 339 st. 3 u vezi sa st. 1
Krivičnom zakonika,  postupajući po optužnom predlogu ODT iz Kolašina Kt.br.
60/10 od 9.11.2010.godine, nakon održanog glavnog, javnog pretresa, u
prisustvu ODT iz Kolašina Grujić Vojislava I optuženog V. R.,  donio je  I
javno objavio dana 31.01.2011.godine, sledeću  –  
                                  **P R E S U D U**

           OPTUŽENI: 

M. B.,   od oca M. I majke S., rodjen ….godine u L. – U., gdje I živi – ., litvanac, neoženjen,
V.R., od oca V. I majke S. rodjene M., rodjen ….godine, u H. – . nastanjen u K., ., državljanin Hrvatske, oženjen, otac dvoje djece, ekonomista, srednjeg imovnog stanja,

K r i v i   s u 
      Zato što su:

      Dana 04.07.2010.godine oko 10,30 časova, na dijelu magistralnog puta Kolašin – Podgorica u mjestu Man. Morača – Opština Kolašin, ne pridržavajući se saobraćajnih propisa tako ugrozili saobraćaj da su doveli u opasnost život ljudi na način što su: M. B., upravljao putničkim vozilom marke ,, Crysler town   Contry,, reg. br. EF J 067, protivno odredbi čl. 44 ZOBS-a na putevima, tako što je otpočeo radnju preticanja kolone vozila, a da se prethodno nije uvjerio da time ne ometa normalno kretanje vozila koja dolaze iz suprotnog smjera I da na putu ima dovoljno prostora za bezbijedno izvodjenje te radnje, u momentu kada iz pravca Kolašina nailazi putničko motorno vozilo marke ,,Zastava Skala,, reg. br. BO 163-79, kojim je upravljao M.B., koji naglo smanjuje brzinu kretanja svog vozila kako ne bi došlo do čeonog sudara sa vozilom prvo optuženog, dok se iza njega kretalo teretno vozilo marke ,,Mercedes,, reg.br. KA440ES, kojim je protivno odredbi čl. 31 ZOBS-a na putevima upravljao V.R., koji nije brzinu kretanja vozila prilagodio okolnostima,I karakteristikama I stanju puta, tako da vozilo može blagovremeno da zaustavi pred svakom preprekom koju u datim uslovima može da predvidi, usled čega je došlo do fizičkog kontakta čeone strane teretnog vozila I zadnje strane putničkog vozila ,,Zastava Skala,, kojom prilikom su oštećeni J. M., M. I., M. P., zadobili lake tjelesne povrede, kod J.M.manifestovane u vidu naglječenja kože lijeve jagodične regije lica, nagnječine kože lijeve polovine grudnog koša I predjela lijevog kuka, kod M. P.manifestovane u vidu nagnječine kože poglavine I istegnuća vrata, kod M. I., u vidu rane razderotine kože,


čime su izvršili krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika.

Pa im sud primjenom citirane zakonske odredbe te čl. 52, 53, 54 Kz ,  I čl.
364 ZKP-a,  I z r I č e –  
                         **USLOVNU OSUDU**

Kojom okrivljenima   utvrdjuje kaznu zatvora u trajanju od po 3 /tri/
mjeseca I istovremeno  odredjuje da se ona neće izvršiti, ukoliko okrivljeni u
roku od 1 /jedne/ godine ne počine novo krivično djelo. 
OBAVEZUJU SE   okrivljeni da na ime troškova krivičnog postupka solidarno
plate iznos od 225,50 €ura, te da na ime sudskog paušala plate iznos od po
30,00 €ura, na žiro račun br. 832-196-94 koji se vodi na ime Osnovnog suda –
Kolašin, prednje u roku od 15 dana, od dana pravosnažnosti presude, pod
prijetnjom prinudnog izvršenja.  
Oštećeni J. M., M. I. i M. P., shodno čl. 212 ZKP-a, upućuju se da svoj
imovinsko pravni zahtjev ostvare u parničnom postupku.  
                         **O b r a z l o ž e nj e**

ODT iz Kolašin svojim optužnim predlogom Kt.br. 60/10 od 9.11.2010.godine,
stavio je na teret okrivljenima M.B. I V. R., da su počinili krivično djelo
ugrožavanje javnog saobraćaja iz čl. 339 st. 3 u vezi st. 1 Krivičnog
zakonika, na način, mjesto I vrijeme činjenično I pravno opisano izrekom
presude.  ODT iz Kolašina  Grujić Vojislav ostao je pri podnijetom optužnom
predlogu do okončanja glavnog pretresa I u završnoj riječi predložio da sud
optuženog oglasi krivim I osudi po Zakonu.  
Obzirom da je optuženi M. B. državljanin Republike L. I da je dao svoju
odbranu  tokom istražnog postupka, to je sud shodno čl. 453 st. 3 donio
rješenje da se glavni pretres održi u njegovom odsustvu, posebno pri činjenici
da njegovo prisustvo nije nužno.  U svojoj odbrani je naveo  da se dana
4.07.2010.godine, kretao iz pravca Podgorice u pravcu Kolašina, sa svojim
vozilom ,,Krajsler,, i dolaskom u mj. Man. Morača vršio je preticanje dvoje
vozila na mjestu gdje je postojala mogućnost, obzirom na središnu isprekidanu
bebjedonosnu liniju i pri činjenici da nije bilo vozila iz suprotnog pravca.
Dalje je izjavio da vozila koja je preticao kretala su se malo brže, tj.
dobijala su ubrzanje, ali je ipak bezbijedno izvršio preticanje oba vozila, te
da je nakon toga u jednom trenutku čuo ,,bum,, I mislio je  da se desila
nezgoda na suprotnoj kolovoznoj traci, zbog čega je na prvom proširenju
zaustavio svoje vozilo da vidi o čemu se radi, te da ne spori da ima mogućeg
njegovog doprinosa nastanku nezgode na suprotnoj kolovoznoj traci, ali smatra
da je to bila sve slučajnost I splet okolnosti.  Na kraju je izjavio da mu je
žao što je došlo do ove saobraćajne nezgode, te da je to bio splet okolnosti
uz pokušaj da se izbjegne sama nezgoda.  
Okrivljeni V.R. prisustvovao je glavnom pretresu održanom dana
31.01.2011.godine, na kojem je izjavio da ostaje pri odbrani datoj pred
istražnim sudijom 5.07.2010.godine, u kojoj je istakao da se nezgoda dogodila
4.07.2010.godine, da je tada upravljao svojim teretnim vozilom ,,Mercedes,, I
kretao se iz pravca Kolašina u pravcu Podgorice, te da se u mj. Man. Morača
ispred njega kretalo vozilo marke ,,Zastava 128,, I da se on nalazio u koloni
iza tog vozila. Dalje je naveo da je u jednom trenutku primijetio da vozilo
stranih registarskih oznaka, koje se kretalo iz pravca Podgorice u pravcu
Kolašina, pretiče tri vozila I ako je morao vidjeti da mu iz suprotnog pravca
dolazimo u susret. U tom trenutku kada je vidio vozilo kako pretiče kolonu
vozila, vozilo isred njega ,,Zastava 128,,  po njegovom kazivanju preduzima
kočenje da ne bi došlo do direktnog kontakta sa vozilom koje je preticalo, te
da u tom trenutku I on sa svojim vozilom preduzima kočenje, s tim što je
istakao da je  moguće imao nekih pola sekunde kašnjenja u reakciji, ali što je
u datim okolnostima vjerovatno bilo dovoljno da neuspije da svoje vozilo
zaustavi, zbog čega je i udario u zadnji dio vozila ,,Zastava 128,, . Dalje je
naveo da uslovi puta nijesu bili takvi da bi sa svojim vozilom mogao otići
desno, jer je sa desne strane bila stijena, tako da je morao udariti u vozilo
ispred sebe, te da je vozilo iz suprotnog pravca koje je vršilo preticanje
iskoristilo usporenje vozila ,,Zastava,, I njegovog vozila, pa je uspjelo da
završi preticanje vozila. Dalje je naveo da je nakon nezgode izašao iz vozila
I da je bio potrešen, obzirom da  su se u vozilu ,,Zastava 128,, nalazila
djeca, ali I da je primijetio da možda imaju nekih sitnih povreda, ali da
nijesu povrede teže prirode, te da se nakon nezgode interesovao za
povrijedjene. Na kraju je istakao žaljenje što se nezgoda desila, posebno pri
činjenici da su u vozilu ,,Zastava,, bila djeca I da su posledice bile teže,
navodeći da je uzrok te nezgode bilo vozilo koje se kretalo iz Podgorice I
preticalo kolonu vozila, a da je brzina kretanja njegovog vozila  bila po
njegovom mišljenju oko 50 km/h, istakao je  da je predmetna saobraćajna
nezgoda dosta psihički uticala na njega, a posebno zbog djece koja su se
nalazila u vozilu ,,Zastava,,.  U završnoj riječi okrivljeni V.R. je istakao
da ostaje pri odbrani koju je dao tokom postupka.  
Sud je u dokaznom postupku pročitao zapisnik o uvidjaju sa skicom lica mjesta
sačinjen od Uprave policije  - Ispostave – Kolašin od 5.07.2010.godine,
pročitao nalaz I mišljenje vještaka medicinske struke Dr B. B. od
18.10.2010.godine I pročitao nalaz I mišljenje vještaka saobraćajne struke Č.
M.od 22.09.2010.godine. ODT iz Kolašina odustao je od predloga da se u
dokaznom postupku saslušaju svedoci Ja. M.I M. I..  
U zapisniku o uvidjaju sa skicom lica mjesta sačinjenom od strane Uprave
policije – Ispostave Kolašin od 5.07.2010.godine, navodi se da je patrola
policije izašla na lice mjesta I konstatovala da su u saobraćajnoj nezgodi
učestvovala dva putnička motorna vozila i jedno teretno motorno vozilo I to
putničko motorno vozilo marke ,,Zastava Skala 128,, reg. oznaka BO 163-79,
vlasništvo J. B. iz B., kojim je u trenutku nezgode upravljao M. B., teretno
motorno vozilo marke ,,Mercedes Vito 110 CDI,, reg. oz. KA-440-ES, sa kojim je
u momentu nezgode upravljao vlasnik V. R. I putničko motorno vozilo
,,Krajsler,, reg. oz. EF J 067, sa kojim je u momentu nezgode upravljao
vlasnik litvanski državljanin M.B., da se nezgoda dogodila na magistralnom
putu Kolašin – Podgorica u mj. Man. Morača, da su u nezgodi povrijedjena
četiri lica, te da su isti tom prilikom upućeni u KBC – Podgorica, radi
ukazivanja ljekarske pomoći, te da je na vozilima nastala materijalna šteta.
Dalje u zapisniku se navodi da je do nezgode, po izjavama vozača I zatečenog
činjeničnog stanja, došlo na način što se vozilo ,,Krajsler,, kretalo iz
pravca Podgorice u pravcu Kolašina I dolaskom u mj. Man. Morača, vršilo
preticanje četiri motorna vozila, pri čemu vozilo marke ,,Zastava,, koje se
kretalo iz suprotnog smjera primorava na naglo usporavanje, kako ne bi došlo
do čeonog sudara izmedju istih, usled čega teretno vozilo marke ,,Mercedes,,
koje se kretalo iza vozila marke ,,Zastava,, zbog neprilagodjene brzine
uslovima I stanju puta ostvaruje fizički kontakt sa vozilom marke ,, Zastava,,
, usled čega nastaju povrede kod oštećenih, kao I materijalna šteta na
vozilima.Skica lica mjesta predmetne nezgode je u saglasnoj vezi sa zapisnikom
o uviđaju.  
U nalazu I mišljenju vještaka medicinske struke Dr B.B. od 18.10.2010.godine
navodi se da je povrijedjeni M.P.r, star .. godina zadobio povrede glave u
vidu nagnječine kože poglavine I istegnuća vrata, te da su povrede nastale
udarom glavom, njenim kosmatim dijelom o tvrdu I ravnu podlogu kao što je dio
unutrašnjosti motornog vozila u kojem se povrijedjeni nalazio istovremeno ili
vrlo kratko vrijeme iza nastanka ove povrede glave, došlo je do istegnuća veza
I mišića vrata, te nastanka glavobolje, dok su druge strukture vrata ostale
nepovrijedjene, te je na osnovu svega naprijed izvedenog vještak mišljenja da
se radi o jednoj povredi, a koja povreda je laka tjelesna povreda. Da je
povrijedjena J. M., stara ..godine u nezgodi zadobila povrede ličnog dijela
glave u vidu nagnječine kože lijeve  jagodične regije lica, te da je ta
povreda nastala udarom pomenutim dijelom glave o tvrdu I ravnu podlogu kao što
je dio unutrašnjosti motornog vozila u kojem se povrijedjena nalazila u
momentu udesa I povrede tijela u vidu nagnječine kože lijeve polovine grudnog
koša I predjela lijevog kuka koja je takodje nastala udarom lijevom stranom
tijela o tvrdu I ravnu podlogu o unutrašnjost motornog vozila, te da su ove
povrede nastale ili istovremeno ili u vrlo kratkom intervalu i da po mišljenju
vještaka predstavljaju I pojedinačno i u svom zbiru laku tjelesnu povredu.
Dalje se u nalazu I mišljenju vještaka medicinske struke  navodi da je
povrijedjena M. I.stara ..godine kritičnom prilikom zadobila lake tjelesne
povrede manifestovane u vidu povrede glave u kosmatom dijelu glave, tačnije u
tjemenom dijelu sa lijeve strane, a u vidu rane razderotine kože koja je
nastala udarom pomenutim predjelom glave o podlogu kao što je unutrašnjost
motornog vozila.
U nalazu I mišljenju vještaka saobraćajne struke Č. M. od 22.09.2010.godine
navodi se da je propust vozača teretnog vozila osnovni razlog za nastanak ove
nezgode I to iz razloga što je danju pri dobroj vidljivosti kada je kolovoz
bio suv u desnoj nepreglednoj krivini u uslovima saobraćajnim znakom
ograničene brzine kretanja vozila na 40 km/čas, u situaciji kada je putničko
vozilo zastajalo na desnoj kolovoznoj traci iz saobraćajnih razloga zbog
kretanja vozila ,,Krajsler,, koje je dolazilo iz suprotnog smjera, vozač
teretnog vozila upravljao je vozilo nebezbijednom brzinom  u fazi sustizanja
putničkog vozila brzinom od 45-55 km/čas, zbog čega je došlo do naleta teretog
vozila čeonom stranom na zadnju stranu putničkog vozila. Dalje u nalazu se
navodi da se propust vozača putničkog vozila ,,Krajsler,,  smatra jednim od
razloga za nastanak ove nezgode  tj. da je u datim uslovima vozač putničkog
vozila ,,Krajsler,, koje je dolazilo iz suprotnog smjera pretičući kolonu
vozila I time stvarajući prepreku na putanji kretanja putničkog vozila, čime
je stvorio incidentnu saobraćajnu situaciju za vozača putničkog vozila na
kojoj vozač putničkog vozila je reagovao preduzimanjem kočenja, zbog čega se
naglo smanjilo odstojanje izmedju putničkog vozila I teretnog vozila, tako da
teretno vozilo koje se kretalo iza putničkog vozila nije održalo podužno
odstojanje iza putničkog vozila zbog čega je došlo do utvrdjenog kontakta.  
Utvrdjujući činjenice I sve provedene dokaze kako pojedinačno tako u njihovom
medjusobnom odnosu sud je našao da su okrivljeni M.B.I V.R.počinili krivično
djelo ugrožavanje javnog saobraćaja iz čl. 339 st. 3 u vezi st. 1 Krivičnog
zakonika. Tokom postupka na nesumljiv način je utvrđeno da su dana
04.07.2010.godine oko 10,30 časova, na dijelu magistralnog puta Kolašin –
Podgorica u mj. Man. Morača – Opština Kolašin, ne pridržavajući se
saobraćajnih propisa tako ugrozili saobraćaj da su doveli u opasnost život
ljudi na način što su: M. B.upravljao putničkim vozilom marke ,, Crysler town
Contry,, reg. br. EF J 067, protivno odredbi čl. 44 ZOBS-a na putevima, tako
što je otpočeo radnju preticanja kolone vozila a da se prethodno nije uvjerio
da time ne ometa normalno kretanje vozila koja dolaze iz suprotnog smjera I da
na putu ima dovoljno prostora za bezbijedno izvodjenje te radnje, u momentu
kada iz pravca Kolašina nailazi putničko motorno vozilo marke ,,Zastava
Skala,, reg. br. BO 163-79, kojim je upravljao M. B., koji naglo smanjuje
brzinu kretanja svog vozila kako ne bi došlo do čeonog sudara sa vozilom prvo
optuženog, dok se iza njega kretalo teretno vozilo marke ,,Mercedes,, reg.br.
KA440ES kojim je protivno odredbi čl. 31 ZOBS-a na putevima upravljao V.R.,
koji nije brzinu kretanja vozila prilagodio okolnostima,I karakteristikama I
stanju puta, tako da vozilo može blagovremeno da zaustavi pred svakom
preprekom koju u datim uslovima može da predvidi, usled čega je došlo do
fizičkog kontakta čeone strane teretnog vozila I zadnje strane putničkog
vozila ,,Zastava Skala,, kojom prilikom su oštećeni J. M., M. I., M. P.
zadobili lake tjelesne povrede kod J.M. manifestovane u vidu naglječenja kože
lijeve jagodične regije lica, nagnječine kože lijeve polovine grudnog koša I
predjela lijevog kuka, kod M.P.manifestovane u vidu nagnječine kože poglavine
I istegnuća vrata, kod Milenković Ivane, u vidu rane razderotine kože. Ovakav
zaključak suda proizilazi iz svih provedenih dokaza, a naročito iz nalaza I
mišljenja vještaka saobraćajne struke I zapisnika o uvidjaju sa skicom lica
mjesta sačinjenog od strane Uprave policije – Ispostave Kolašin, iz kojih sud
utvrdjuje da su u nezgodi učestvovala dva putnička motorna vozila I to marke
,, Zastava,,  kojim je  u trenutku nezgode upravljao M.B.,   I  vozilo marke
,,Krajsler,, kojim je u trenutku nezgode upravljao litvanski državljanin B.M.
I teretno vozilo marke ,, Mercedes,, kojim je u trenutku nezgode upravljao
vlasnik V.R., te da se  propust vozača teretnog vozila smatra osnovnim
razlogom za nastanak ove nezgode, tj. da teretno vozilo koje se kretalo iza
putničkog vozila nije održalo podužno odnostaje iza istog zbog čega je došlo
do utvrdjenog kontakta, kao I da se propust vozača putničkog vozila
,,Krajsler,, smatra jednim od razloga za nastanak ove nezgode, tj. da je isti
pretičući kolonu vozila stvorio prepreku na putanji kretanja putničkog vozila
čime je stvorio incidentnu saobraćajnu situaciju za vozača putničkog vozila
koje je dolazilo iz suprotnog smjera na koju je vozač putničkog vozila
reagovao preduzimanjem kočenja, zbog čega se naglo smanjilo podužno odstojanje
izmedju putničkog I teretnog vozila, tako da je teretno vozilo ostvarilo
svojim prednjim dijelom kontakt sa zadnjim dijelom putničkog vozila.  
      Iz nalaza I mišljenja vještaka medicinske struke utvrdjeno je da se posledice predmetne saobraćajne nezgode ogledaju u tjelesnim povredama I to kod J. P., J. M. I M.I.,  gdje se po mišljenju vještaka radi o lakim tjelesnim povredama.

      Cijeneći odbranu okrivljenog M.B. sud je prihvatio u dijelu  u kojem je naveo da ne spori da moguće ima njegovog doprinosa nastanka nezgode na suprotnoj traci,dok je u ostalom dijelu sud je odbacio kao sračunatu na umanjenje ili pak izbjegavanje krivično pravne odgovornosti, jer je u suprotnosti sa nalazom  I mišljenjem vještaka saobraćajne struke iz koga je utvrdjeno da njegov propust se smatra jednim od razloga za nastanak ove nezgode.

Cijeneći odbanu okrivljenog V.R. sud je  našao da odbrana nije u suprotnosti
sa provedenim dokazima jer je okrivljeni  u njoj  naveo da je moguće da je
nekih pola sekunde kasnio u reakciji za kočenje I da se kretao brzinom negdje
oko 50 km/čas.  
Sa izloženog proizilazi da su se u radnjama okrivljenih stekla sva obilježja
krivičnog djela ugrožavanje javnog saobraćaja  iz čl. 339 st. 3 u vezi st. 1
Krivičnog zakonika, te da su okrivljeni u odnosu prema izvršenom djelu
postupali nehatno, te da ih je zbog toga sud oglasio krivim I krivično pravno
odgovornim.  
      Opredjeljujući se za krivičnu sankciju  sud je cijenio sve okolnosti od značaja za individualizaciju iste, a tiču se ličnosti okrivljenih I djela koje im se stavlja na teret, pa je od olakšavajućih okolnosti na strani okrivljenih našao da su se korektno ponašali tokom vodjenja postupka I iskazali žaljenje zbog predmetne nezgode, dok otežavajućih okolnosti nije bilo.  Na osnovu prednjeg sud im je izrekao uslovnu osudu koja je po mišljenju suda adekvatna sankcija težini počinjenog krivičnog djela I nastalim posledicama, kao I da je uslovljeni period od jedne godine dovoljno dug u cilju provjere počinilaca. Pa stoga sud cijeni da će se sa uslovnom osudom postići svrha kako specijalne tako I generalne prevencije.

Sud je okrivljene shodno  čl. 202 u vezi čl. 199 ZKP-a obavezao na solidarno
plaćanje troškova krivičnog postupka u iznosu od 225,50 €ura, koji se odnose
na naknadu za dati nalaz I mišljenje vještaka I to saobraćajne struke M.
Č.148,25 €ura i vještaku medicinske struke B.B. za dati nalaz I mišljenje u
iznosu od 77,00 €ura, te na plaćanje sudskog pauašala u iznosu od po 30,00
€ura, koji je srazmjeran dužini trajanja postupka I imovinskim prilikama
okrivljenih.  
Sud je u skladu sa čl. 212 ZKP-a oštećene J. M., M. I.I M.P.uputio da svoj
imovinsko pravni zahtjev ostvare u parničnom postupku.  
      Sa svega iznijetog odlučeno je kao u izreci presude.



                                  **OSNOVNI SUD U KOLAŠINU,**

                                          Dana, 31.01.2011.godine. 
Zapisničar,
PREDSJEDNIK SUDA,
Mrdak Ljiljana   s.r.
Popović Arsen s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko ovog
suda. 