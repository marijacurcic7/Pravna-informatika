OSNOVNI SUD U ROŽAJAMA
K.br. 67/11
U IME NARODA
OSNOVNI SUD U ROŽAJAMA, kao prvostepeni krivični sud i to sudija Milosav
Zekić, kao sudija pojedinac, uz učešće zapisničara Azre Dacić, rješavajući po
optužnom predlogu Osnovnog državnog tužilaštva iz Rožaja Kt.br. 223/10 od
15.04.2011.g. podnijet protiv optuženog H. A.iz Rožaja, zbog krivičnog djela
nedavanje izdržavanja iz čl. 221. st. 1. Krivičnog zakonika, nakon održanog
glavnog i javnog pretresa u prisustvu Osnovnog državnog tužioca Kalač Hajrana,
zakonskog zastupnika oštećenog malol. H. A., majke mu O. M. i branioca
optuženog, advokata Š. B. iz Rožaja, postavljenog po službenoj dužnosti, a u
odsustvu optuženog kome se sudi u odsustvu, dana 17.06.2011.g. donio je i
javno objavio
P R E S U D U
Optuženi H. A. JMBG . od oca N. i majke S., rodj. S., rodjen . u Beranama,
živi u Rožajama-Ul. "29. novembar" bb, drž. CG, razveden, otac 1 maloljetnog
djeteta, siromašnog imovnog stanja, osudjivan presudom Osnovnog suda Rožaje
K.br. 2/10 od 08.04.2010.g. zbog krivičnog djela iz čl. 240. st. 2. u vezi st.
1. KZ CG, na kaznu zatvora u trajanju od 3 mjeseca, presudom Osnovnog suda
Rožaje K.br. 73/10 od 08.06.2010.g. zbog krivičnog djela iz čl. 240. st. 1. KZ
CG na kaznu zatvora u trajanju od jedne godine i 3 mjeseca i presudom Osnovnog
suda Rožaje K.br. 265/09 od 08.04.2010.g. zbog krivičnog djela iz čl. 256. st.
1. KZ na kaznu zatvora u trajanju od 3 mjeseca,
K R I V J E
Što,
od 15.02.2010.g. pa do 22. septembra 2010.g., ne daje izdržavanje svom
djetetu-sinu H. A.u iznosu od 60,50 eura, na ruke zakonskog zastupnika-majci
maloljetnog A., M. O.koja dužnost mu je utvrdjena izvršnom presudom Osnovnog
suda u Rožajama P.br. 275/09 od 03.12.2009.g.,
-čime je izvršio krivično djelo nedavanje izdržavanja iz čl. 221. st. 1. Krivičnog zakonika,
pa ga sud primjenom pomenutog zakonskog propisa i čl. 4, 13, 15, 32, 39, 42.
Krivičnog zakonika i čl. 364. Zakonika o krivičnom postupku
O S U DJ U J E
NA NOVČANU KAZNU u iznosu od 600,00 (šest stotina) eura. Ako osudjeni ne plati
novčanu kaznu u roku od 15 dana po pravosnažnosti ove presude, ista će se
zamijeniti kaznom zatvora, tako što će se za svakih započetih 25,00 eura
novčane kazne odrediti jedan dan kazne zatvora.
Da plati ovome sudu na ime troškova krivičnog postupka iznos od 37,50 eura.
Da plati ovome sudu na ime paušala iznos od 30,00 eura, sve u roku od 15 dana
po pravosnažnosti ove presude.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 223/10 od 15.04.2011.g. protiv optuženog H. A.iz Rožaja, zbog krivičnog
djela nedavanje izdržavanja iz čl. 221. st. 1. Krivičnog zakonika (KZ).
Na glavnom pretresu ODT Kalač Hajran je ostao pri podnijetom optužnom
predlogu, te je predložio da sud optuženog oglasi krivim zbog krivičnog djela
koje mu je optužbom stavljeno na teret i da ga osudi na kaznu po zakonu.
Zakonski zastupnik oštećenog-malol. H. A., majka mu O. M. je u završnoj riječi
istakla da se pridružuje krivičnom gonjenju ODT-a u odnosu na optuženog.
Na osnovu čl. 312. st. 2. Zakonika o krivičnom postupku (ZKP) optuženom je
sudjeno u odsustvu, obzirom da isti nije dostižan državnim organima jer se
nalazi u inostranstvu bez bliže adrese, pa je sud imajući u vidu težinu
krivičnog djela koje mu se stavlja na teret i društvenu opasnost istog, našao
da postoje naročito važni razlozi da mu se sudi u odsustvu.
Branilac optuženog, adv. Š. B., postavljen po službenoj dužnosti je u završnoj
riječi predložio da sud njegovog branjenika oslobodi od optužbe, jer isti nije
u mogućnosti da doprinosi izdržavanju svog djeteta, jer nije zaposlen, te ne
ostvaruje zaradu. Troškove je tražio po AT.
Po ovoj krivičnopravnoj stvari, sud je izveo dokaze: saslušao svedoka O.
M.pročitao presudu Osnovnog suda u Rožajama P.br. 275/09 od 03.12.2009.g. i
izvršio uvid u izvod iz kaznene evidencije na ime optuženog.
Cijeneći sve izvedene dokaze kako pojedinačno, tako i u medjusobnoj vezi u
smislu čl. 360. st. 2. ZKP, sud je nesumnjivo utvrdio činjenično stanje kao u
dispozitivu ove presude.
Naime, iz iskaza svedoka O. M. utvrdjeno je da je sa optuženim zaključila
zakonski brak pred nadležnim organom SO Rožaje dana 21.02.2008.g. i da su u
braku dobili sina H. A.rodjenog 02.06.2008.g.. Da je njihov brak razveden
pravosnažnom presudom Osnovnog suda u Rožajama P.br. 275/09 od 03.12.2009.g..
Istom presudom maloljetni A. je povjeren njoj na čuvanje, vaspitavanje i
izdržavanje, a optuženi je obavezan da plaća svakomjesečno na ime doprinosa za
izdržavanje maloljetnog A. njoj na ruke iznos od 60,50 eura do petog u mjesecu
za prethodni mjesec, koja presuda je postala izvršna 15.02.2010.g.. Optuženi
do sada nije davao izdržavanje malol. A., tako da nije platio nijednu ratu na
ime izdržavanja, a zdravstveno je sposoban i može ostvarivati zaradu, mada
nije bio zaposlen dok je živio u Rožajama, a nekoliko puta je radio po dan-dva
nakon čega bi napustio posao.
Imajući u vidu iskaz ovog svedoka, koji je sud prihvatio kao jasan, objektivan
i uvjerljiv, te dovodeći isti u vezu sa navodima iz pravosnažne presude
Osnovnog suda u Rožajama P.br. 275/09 od 03.12.2009.g. iz koje se vidi da je
optuženi obavezan da na ime doprinosa za izdržavanje svog djeteta-malol. H.
A., rodjenog 02.06.2008.g. svakomjesečno plaća iznos od 60,50 eura na ruke
zakonskog zastupnika-majci O. M. do petog u mjesecu za prethodni mjesec, koja
presuda je postala izvršna 15.02.2010.g., zaista se nedvosmisleno utvrdjuje da
optuženi ne daje izdržavanje svom djetetu H. A. na način i u iznosu kako je to
odredjeno navedenom pravosnažnom i izvršnom presudom počev od 15.02.2010.g..
Dakle, u postupku je utvrdjeno da optuženi od 15.02.2010.g. pa do 22.
septembra 2010.g., ne daje izdržavanje svom djetetu-sinu H. A.u iznosu od
60,50 eura, na ruke zakonskog zastupnika-majci maloljetnog A.M. O.koja dužnost
mu je utvrdjena izvršnom presudom Osnovnog suda u Rožajama P.br. 275/09 od
03.12.2009.g..
U konkretnom slučaju optuženi je bio svestan svog djela tj. svestan da ne daje
izdržavanje svom djetetu na način i u iznosu kako je to utvrdjeno pomenutom
pravosnažnom presudom i to je htio,pa je postupao sa direktnim umišljajem.
Sa navedenih razloga, sud nije prihvatio tezu odbrane branioca optuženog da
isti nije bio u mogućnosti da daje izdržavanje, jer je nezaposlen i ne
ostvaruje zaradu, obzirom da je u postupku utvrdjeno da je optuženi sposoban
za rad, tako da je u konkretnom slučaju irelevantno da li je on zaposlen i da
li ima sredstava za davanje izdržavanja, kod činjenice da je zdravstveno
sposoban za rad i ostvarivanje zarade, te je dužan da svoju obavezu izvršava
na način i u iznosu kako je to navedeno u presudi.
Nema uticaja na drugačiji zaključak to što je u postupku utvrdjeno da optuženi
do sada nije platio nijednu ratu na ime doprinosa za izdržavanje svom sinu
Amilu, obzirom da sud nije ovlašćen da u bitnom mijenja činjenični opis djela
u pogledu vrijemena izvršenja označenog u činjeničnom opisu djela iz optužbe,
jer bi time povrijedio identitet optužbe i presude, pa je kao vrijeme
izvršenja djela označeno vrijeme koje je navedeno u optužbi.
Iz ovakvog iznijetog i utvrdjenog činjeničnog stanja nesumnjivo proizilazi da
su u radnjama optuženog sadržani svi bitni elementi krivičnog djela nedavanje
izdržavanje iz čl. 221. st. 1. KZ, za koje djelo je sud istog oglasio krivim i
osudio ga na novčanu kaznu u iznosu od 600,00 (šest stotina) eura.
Prilikom odmjeravanja ovakve vrste i visine kazne, sud je imao u vidu težinu
izvršenog krivičnog djela, stepen krivice optuženog, stepen nastupele
posledice, okolnosti pod kojima je djelo izvršeno, porodične prilike
optuženog, cijeneći kao olakšavajuću okolnost njegovo siromašno imovno stanje,
dok je kao otežavajuću okolnost cijenio njegovu raniju osudjivanost, pa je sud
imajući pritom u vidu svrhu kažnjavanja iz čl. 32. KZ u okviru opšte svrhe
krivičnih sankcija iz čl. 4. istog zakona, našao da je imalo mjesta izricanju
ovakve vrste i visine kazne, ubijedjen da će izrečena novčana kazna u
naznačenom iznosu u dovoljnoj mjeri uticati na optuženog da ubuduće ne vrši
bilo kakva krivična i da će vaspitno djelovati na druge da ne čine ista ili
slična djela.
Na osnovu čl. 202. u vezi čl. 199. st. 2. tač. 7. i st. 4. ZKP, sud je
obavezao optuženog da plati ovome sudu na ime troškova krivičnog postupka
iznos od 37,50 eura, koji troškovi se odnose na ime troškova za branioca
postavljenog po službenoj dužnosti.
Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2.
Uredbe o izmjenama Uredbe o naknadi troškova u sudskim postupcima, sud je
obavezao optuženog da plati ovome sudu na ime paušala iznos od 30,00 eura.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 17.06.2011.g.
Zapisničar, S U D I J A,
Azra Dacić s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.