OSNOVNI SUD U PODGORICI
K.br.11/20
Dana 13. 06. 2011. godine 

U IME NARODA 
OSNOVNI SUD U PODGORICI, kao prvostepeni, krivični, u vijeću sastavljenom od
sudije Zorana Šćepanovića,kao predsjednika vijeća i sudija porotnika Sima
Savovića i Ljubice Roganović,kao članova vijeća,uz učešće Branke Kljajić,kao
zapisničara,u krivičnom predmetu optuženog K.P.,zbog krivičnog djela
falsifikovanje službene isprave iz čl.414 st.1 Krivičnog zakonika,rješavajući
po Optužnici Osnovnog državnog tužilaštva u Podgorici Kt.br.672/08 od
27.12.2010. godine,nakon održanog glavnog,javnog pretresa od  dana 13.06.2011
godine,održanog u prisustvu zastupnika optužbe,Šoškić Miloša - zamjenika ODT-a
Podgorica i u prisustvu optuženog,te u prisustvu branioca optuženog-adv. S.D.
iz Podgorice,izrekao je dana 13.06.2011 godine,nakon tajnog vijećanja i
glasanja i istog dana javno objavio  
PRESUDU 
OPTUŽENI K.P.,od oca M. i majke K.,rođene P.,rođen ... u P.,sa prebivalištem u
P.,završio srednju školu,vojni rok služio 1985 godine u Subotici i
Somboru,oženjen,otac troje djece,zaposlen u privatnoj firmi "A." u P.,u
poslednja nekolika mjeseca ne ostvaruje zaradu jer je firma u lošem
stanju,srednjeg imovnog stanja,ranije osuđivan i to:presudom Osnovnog suda u
Podgorici,K.br.95/28459 od 18.04.1996 godine,zbog krivičnog djela iz čl.131
st.1 KZ RCG,osuđen na novčanu kaznu u iznosu od 300 dinara;presudom Osnovnog
suda u Podgorici,K.br.264/92 od 20.12.1996 godine,zbog krivičnog djela iz
čl.190 st.5 u vezi čl.185 st.3 u vezi st.1 KZ RCG,osuđen na kaznu zatvora u
trajanju od 6 mjeseci;presudom Osnovnog suda u Podgorici,K.br.95/26880 od
21.02.1997 godine,zbog krivičnog djela iz čl.131 st.1 KZ RCG,osuđen na novčanu
kaznu u iznosu od 800 dinara i presudom Osnovnog suda u
Podgorici,K.br.95/12900 od 09.09.1996 godine,zbog krivičnog djela iz čl.161 KZ
RCG,osuđen na novčanu kaznu u iznosu od 200 dinara  
K r i v    j e 
Zato što je:  
Dana 06.04.2008 godine,u P.,kao službeno lice-predsjednik biračkog odbora na
biračkom mjestu broj...,u službenu knjigu unio neistinite podatke,na način što
je u izvodu iz biračkog spiska sa knjigom birača za biračko mjesto ... OŠ ...
- D.,konstatovao da su na izborima za Predsjednika ... glasali Lj.Z.,P.Đ.,P.
Lj.,P. M. i S.A. i umjesto navedenih lica se potpisao u birački spisak,iako
navedena lica nisu glasala na izborima  

čime je izvršio krivično djelo falsifikovanje službene isprave iz čl.414 st.1 Krivičnog zakonika.   

Pa ga sud, primjenom naprijed navedenog zakonskog propisa i propisa iz čl. 2,
3, 4, 5, 13, 15, 32, 33, 34, 36, 42, 45. i 46. st. 1. tač. 5.  Krivičnog
zakonika, te čl. 199, 201, 202  i  364 Zakonika o krivičnom postupku  
O S U Đ U J E 
Na kaznu zatvora u trajanju od 30 (trideset) dana.  
Dužan je optuženi da, na ime troškova krivičnog postupka, uplati Osnovnom sudu
u Podgorici iznos od 759,50€, u roku od 15 dana po pravosnažnosti presude, pod
prijetnjom prinudnog izvršenja.  
O b r a z l o ž e nj e
Optužnicom Osnovnog državnog tužilaštva u Podgorici Kt.br.672/08 od
27.12.2010. godine  stavljeno je na teret optuženom K.P. (u daljem tekstu
optuženi) izvršenje krivičnog djela falsifikovanje službene isprave iz čl.414
st.1 Krivičnog zakonika,pri kojoj Optužnici je zastupnik optužbe ostao do
kraja glavnog pretresa,predlažući sudu u završnoj riječi da optuženog za
predmetno krivično djelo oglasi krivim i osudi po zakonu.  
Optuženi je u svojoj odbrani naveo da je on bio predsjednik biračkog odbora na
biračko mjesto br.... prilikom predsjedničkih izbora 06.04.2008 godine,a kao
predsjednik biračkog odbora je vršio identifikaciju,tj. provjeru birača na
osnovu njihovih ličnih dokumenata i nakon što bi utvrdio da se radi o
određenom licu,njegovo ime bi zaokružio na biračkom spisku.Svo vrijeme su bili
prisutni i predstavnici drugih stranaka,kao i posmatrači.Poznaje A. S. i tvrdi
da za vrijeme njegovog boravka na glasačkom mjestu isti nije dolazio niti je
glasao.Za vrijeme njegovog odsustva na pauzu,od nekih sat do dva,mijenjao ga
je H. Lj.,tj. čini mu se da ga je isti mijenjao,nije siguran,s tim što ga je
mijenjao i S.Lj.,koji je bio njegov zamjenik.Poznaje lica koja se navode u
Optužnici,koja lica za vrijeme njegovog prisustva na biračkom mjestu nijesu
glasala.Ne može se izjasniti o periodu kada je koristio pauzu.Ne spori da se u
birački spisak  odnosne prilike potpisao umjesto Lj.Z.,P.Đ.,P.Lj.,P.M. i S.A.
iako ta lica nijesu glasala na izborima,mada u vrijeme kada se umjesto njih
potpisao u biračkom spisku nije znao da oni nijesu izlazili,odnosno mislio je
da su izlazili,jer su bili zaokruženi brojevi pored njihovih imena i
prezimena, pa je pomislio da su zaboravili da se potpišu.Zbog toga se odlučio
da se potpiše umjesto njih,da se izbori ne bi poništili.Nikoga od ostalih
članova biračkog odbora nije pitao da li su navedena lica bila na izborima a
ne zna  ko  je od članova biračkog odbora zaokružio navedene brojeve.Sva lica
koja se navode u predmetnoj Optužnici su mu komšije, pa je  i tada znao da se
oni ne nalaze ovdje  već u inostranstvu,osim S.A., koji se i tada nalazio u
zatvoru - pritvoru,ali za sebe kaže da tada nije gledao kada se potpisao
umjesto njih o kojim licima se radi.Ne može da objasni to kako se potpisivao
umjesto navedenih lica a nije gledao o kojim licima se radi.Niko od članova
biračkog odbora se nije protivio tome da se on potpiše umjesto navedenih
lica.Svi su prihvatili da se on  potpiše umjesto navedenih lica.Nikakvih
primjedbi na tom biračkom mjestu nije bilo vezano za sprovođenje izbora na tom
mjestu.  
Branilac optuženog je u svojoj završnoj riječi naveo da njegov branjenik u
svojoj odbrani nije sporio da je potpisao lica čiji su bliži podaci dati u
Optužnici,ali je objasnio da je u izvjesnom periodu bio odsutan sa biračkog
mjesta  i da je po okončanju biračkog procesa vidio da su brojevi ispred
njihovih imena pod kojima su glasali zaokruženi dok njihovog potpisa nema pa
ih je potpisao vjerujući da su omaškom propustili da sami to učine,što je
uradio u želji da bi dokumentaciju učinio validnom kako ne bi bilo primjedbi
na proces glasanja i kako se izbori ne bi ponavljali.Ovakvom svojom odbranom
je njegov branjenik,kao osoba pokazao da nije sklon manipulacijama a na sam
izborni proces potpisujući navedena lica zasigurno nije negativno  uticao jer
štete na tom planu nije moglo biti.I bez ovih lica izborni prosec bi se
završio kako je završen.Njegov branjenik je porodičan čovjek,jeste ranije
osudjivan ali za djela manje društvene opasnosti i izuzimajući djela protiv
bezbjednosti saobraćaja koje je jedino krivično djelo za koje je dobio kaznu
zatvora, evidencija za sva ostala djela je iz perioda od prije više 10-15
godina.Kod takvog stanja stvari a cijeneći njegov odnos prema djelu izražen
kroz priznanje istog  te činjenicu da se ne radi o specijanom povratu,zatim da
je on sam poznat kao pošten čovjek u gradu ko ga zna i da je porodičan
čovjek,to kao branilac moli sud da sve navedene okolnosti uzme kao
olakšavajuće prilikom donošenja odluke i da mu izrekne uslovnu osudu,koju kao
branilac smatra adekvatnom sankcijom.  
Optuženi je u svojoj završnoj riječi podržao završnu riječ svog branioca,kojoj
nije imao što da doda.  
Sud je u dokaznom postupku radi rasvjetljenja ove krivično - pravne stvari
pročitao  Rješenje o imenovanju članova biračkog odbora za izbor Predsjednika
... broj ... od .... godine,na saglasan predlog stranaka pročitao Nalaz i
mišljenje sudskog vještaka grafologa N.V. br....,zatim Nalaz i mišljenje
sudskog vještaka grafologa J.Z. br. ..., potom Nalaz i mišljenje  vještaka
daktiloskopa V.I. br. ...,kao i Nalaz i mišljenje vještaka daktiloskopa V.I.
br. ...,te Nalaz i mišljenje sudskog vještaka grafološke struke J.Z. br.
...,izvršio uvid u original izvoda  iz  biračkog spiska sa knjigom birača za
biračko mjesto ... - D. i pročitao izvod iz kaznene evidencije Uprave policije
CG PJ Podgorica br. 11-245/11-4298/2-698 od 22.02.2011 godine - koji glasi na
ime optuženog.  
Iz Rješenja o imenovanju članova biračkog odbora za izbor Predsjednika ...
broj ... od .... godine se utvrđuje da je navedenim Rješenjem,u birački odbor
za izbor Predsjednika ...,za izbore koji će se održati ... godine,za biračko
mjesto broj ... D.  P. imenovan za predsjednika P.K..  
Izvršenim uvidom u original izvoda  iz  biračkog spiska sa knjigom birača za
biračko mjesto ... - D. se utvrđuje da su zaokruženi,kao da su glasali na
izborima za Predsjednika ... Lj. Z.,P. Đ.,P.Lj.,P.M. i S.A.,a u rubrici za
potpis navedenih lica stoji njihov navodni potpis.  
Vještačenjem sudskog vještaka grafologa J.Z.,tj. njegovim vještačenjem br.
242/10 od 25.10.2010 godine se utvrđuje da je sporne potpise koji glase kako
na ime Lj.Z.-ispisanim pod rednim brojem 216,zatim na ime P.Đ.-ispisanim pod
rednim brojem 357,potom na ime P.Lj.-ispisanim pod rednim brojem 360,zatim na
ime P.M.-ispisanim pod rednim brojem 363,kao i na ime S.A.-ispisanim pod
rednim brojem 399,konstatovane u original Izvodu iz biračkog spiska sa knjigom
birača za biračko mjesto broj ...-D. (rubrika: "Potpis") svojeručno ispisao
K.P..  
Sud je,nakon ocjene provedenih dokaza,cijenjenih shodno čl.360 st.1 i 2
Zakonika o krivičnom postupku,cijenjenih pojedinično i u vezi sa ostalim
dokazima,te nakon ocjene navoda optužbe i navoda odbrane,našao da je
činjenično stanje iz izreke presude nesporno utvrđeno.  
Naime,imajući u vidu sadržaj utvrđenja koja proizilaze iz prednje analiziranih
dokaza,te dovodeći ta utvrđenja u vezu sa navodima odbrane optuženog,koji
kaže:"Ne sporim da sam se ja u birački spisak  odnosne prilike potpisao
umjesto Lj.Z.,P.Đ., P.Lj., P.M. i S.A. iako ta lica nijesu glasala na
izborima,a sva  lica koja se navode u predmetnoj Optužnici su mu komšije, pa
sam i tada znao da se oni ne nalaze ovdje  već u inostranstvu,osim S.A., koji
se i tada nalazio u zatvoru - pritvoru",evidentno je da se na bazi navedenog
priznanja i utvrđenja koja proizilaze iz prednje analiziranih dokaza utvrđuje
nespornim da je optuženi dana 06.04.2008 godine,u P.,kao službeno lice-
predsjednik biračkog odbora na biračkom mjestu broj...,u službenu knjigu unio
neistinite podatke,na način što je u izvodu iz biračkog spiska sa knjigom
birača za biračko mjesto ... OŠ ... - D.,konstatovao da su na izborima za
Predsjednika ... glasali Lj.Z.,P.Đ.,P. Lj.,P. M. i S.A. i umjesto navedenih
lica se potpisao u birački spisak,iako navedena lica nisu glasala na izborima.  
Sud je cijenio i navode odbrane optuženog kada kaže "da tada nije gledao kada
se potpisao umjesto navedenih lica,o kojim licima se radi,a ne može da objasni
to kako se potpisivao umjesto navedenih lica a nije gledao o kojim licima se
radi",koja odbrana je,u tom pravcu, nelogična,protivurječna i očigledno
motivisana potrebom da nađe opravdanje za preduzete radnje,a sve u nastojanju
izbjegavanja krivično-pravne odgovornosti,odnosno ostvarivanja što povoljnije
krivično-pravne pozicije.  
Sud je mišljenja da je navedeni dokazni materijal (prednje analizirani) pružio
neophodni kvalitet za osudjujuću presudu, tj. da su analiziranim dokazima
potvrđeni činjenični navodi iz izreke presude,a zahvaljujući nesumnjivo
utvrdjenim i medjusobno čvrsto i logički povezanim činjenicama, koje sa punom
sigurnošću upućuju na jedini mogući zaključak da je upravo optuženi  izvršio
predmetno krivično djelo, te da se (kod svega prednje iznijetog) isključuje
svaka druga mogućnost.  
Sud je,osim prednje analiziranih,cijenio i druge provedene dokaze,ali kako
isti nijesu od uticaja na drugačije presuđenje,sud ih nije detaljnije
analizirao.  
Pravno kvalifikujući utvrđeno činjenično stanje ovaj sud je našao da je
adekvatna pravna kvalifikacija iz optužnog akta, tj. da su se u radnjama
optuženog stekli elementi bića krivičnog djela falsifikovanje službene isprave
iz čl.414 st.1 Krivičnog zakonika,budući da je optuženi odnosne prilike kao
službeno lice-predsjednik biračkog odbora na biračkom mjestu broj ...,u
službenu knjigu unio neistinite podatke,tj. u izvodu iz biračkog spiska sa
knjigom birača za biračko mjesto ... - D. - sve na način činjenično
predstavljen u izreci presude.  
Dakle,objekt njegove radnje je navedena službena knjiga,a njegova radnja
unošenje navedenih neistinitih podataka u istu,u izvršenju kog djela je
postupao sa direktnim umišljajem,budući da je "bio svjestan svog djela i htio
njegovo izvršenje".  
Prednje tim prije kada se imaju u vidu navodi njegove odbrane u kojoj
potencira da je on "na biračko mjesto br...prilikom predsjedničkih izbora
06.04.2008 godine,kao predsjednik biračkog odbora,vršio identifikaciju,tj.
provjeru birača na osnovu njihovih ličnih dokumenata i nakon što bi utvrdio da
se radi o određenom licu,njegovo ime bi zaokružio na biračkom spisku",što će
reći da je optuženi i te kako bio svjestan svojih ovlašćenja i neophodnosti
poštovanja određene procedure,pa je isti i pored takve svijesti i s tim u vezi
svjestan činjenice da navedena lica nijesu glasala na izborima,u predmetnu
službenu knjigu unio neistinite podatke,na način što je u izvodu iz biračkog
spiska sa knjigom birača za biračko mjesto ...- D.,konstatovao da su na
izborima za Predsjednika ... glasali Lj.Z.,P.Đ.,P. Lj.,P. M.  i S.A. i umjesto
navedenih lica se potpisao u birački spisak,iako navedena lica nisu glasala na
izborima.  
Odlučujući o krivičnoj sankciji,ovaj sud je prilikom odmjeravanja kazne imao u
vidu sve okolnosti koje mogu uticati da ona bude veća ili manja,pa je s tim u
vezi ovaj sud kao olakšavajuće okolnosti na strani optuženog cijenio:
porodične prilike-oženjen,otac troje djece;navode njegove odbrane,koja je u
funkciji priznanja da se odnosne prilike on u birački spisak potpisao umjesto
Lj.Z.,P.Đ.,P.Lj.,P.M. i S.A. iako ta lica nijesu glasala na izborima,te
priznao da je znao da se oni ne nalaze ovdje već u inostranstvu,osim S.A.,koji
se i tada nalazio u zatvoru - pritvoru,kojom odbranom je optuženi dao značajan
doprinos rasvjetljenju i rješenju konkretne krivično-pravne stvari,a kao
olakšavajuću okolnost na strani optuženog je sud cijenio i protek vremena od
izvršenja predmetnog krivičnog djela,dok otežavajućih okolnosti nije
bilo,budući da kao otežavajuću okolnost ovaj sud nije cijenio njegovu raniju
osuđivanost i to: presudom Osnovnog suda u Podgorici,K.br.95/28459 od
18.04.1996 godine,zbog krivičnog djela iz čl.131 st.1 KZ RCG,osuđen na novčanu
kaznu u iznosu od 300 dinara;presudom Osnovnog suda u Podgorici,K.br.264/92 od
20.12.1996 godine,zbog krivičnog djela iz čl.190 st.5 u vezi čl.185 st.3 u
vezi st.1 KZ RCG,osuđen na kaznu zatvora u trajanju od 6 mjeseci;presudom
Osnovnog suda u Podgorici,K.br.95/26880 od 21.02.1997 godine,zbog krivičnog
djela iz čl.131 st.1 KZ RCG,osuđen na novčanu kaznu u iznosu od 800 dinara i
presudom Osnovnog suda u Podgorici,K.br.95/12900 od 09.09.1996 godine,zbog
krivičnog djela iz čl.161 KZ RCG,osuđen na novčanu kaznu u iznosu od 200
dinara-što se utvrđuje iz izvoda iz kaznene evidencije provedenog u dokaznom
postupku,a koja osuđivanost nije cijenjena otežavajućom okolnošću,zbog proteka
vremena,pa je ovaj sud cijeneći sve prednje naznačene olakšavajuće okolnosti
naročito olakšavajućim,optuženog osudio na kaznu zatvora u trajanju od 30
(trideset)  dana,koja kazna je blaža od posebnog minimuma zakonom propisane
kazne za predmetno krivično djelo,a koja je ublažena primjenom odredbi o
ublažavanju kazne i granicama tog ublažavanja iz čl.45 i 46 st.1 tač.5
Krivičnog zakonika,očekujući da će se i sa ublaženom kaznom postići  svrha
kažnjavanja iz čl.32 Krivičnog zakonika,a u okviru opšte svrhe krivičnih
sankcija (čl. 4 st. 2 Krivičnog zakonika).  
Odluka o troškovima krivičnog postupka je zasnovana na odredbama čl. 199,201 i
202  ZKP-a,a isti se odnose na:troškove vještačenja po vještaku grafologu
Z.J.-u iznosima od:297,00€ i 220,00€;troškove vještačenja po vještaku
daktiloskopske struke I.V. u iznosima od:104,50€ i 88,00€ i paušalni iznos od
50,00€,koji paušal je određen prema trajanju,složenosti postupka i imovnom
stanju optuženog,shodno odredbama čl.199 st.3 ZKP-a,a koji paušalni iznos
takođe ulazi u troškove krivičnog postupka-shodno odredbama čl.199 st.2 tač.9
ZKP-a.  
Imajući u vidu prednje naznačene iznose,evidentno je da su troškovi krivičnog
postupka u svojoj ukupnosti vezani za iznos od 759,50€.  
Sa izloženog,a shodno čl. 364 ZKP-a,odlučeno je kao u izreci presude.  
ZAPISNIČAR
PREDSJEDNIK VIJEĆA - SUDIJA
Branka Kljajić s.r
Zoran Šćepanović s.r  
POUKA O PRAVNOM LIJEKU:
Protiv ove presude može se izjaviti žalba Višem sudu
u Podgorici,preko Osnovnog suda u Podgorici,u roku
od 15 (petnaest) dana od dana dostavljanja prepisa presude.  