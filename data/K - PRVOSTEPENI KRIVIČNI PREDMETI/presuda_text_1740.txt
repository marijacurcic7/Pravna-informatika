1
K.br. 311/10
U IME NARODA
VIŠI SUD U PODGORICI, kao prvostepeni krivični, u vijeću sastavljenom od
sudije
Ratka Ćupića, kao predsjednika vijeća i sudija porotnika Međedović Jelene i
Todorović
Slavice kao članova vijeća, uz učešće Emine Alibalić, kao zapisničara, u
krivičnom
predmetu protiv optuženog R. V. kojeg brani adv.M. D. iz Podgorice zbog
krivičnog djela
– neovlašćena proizvodnja, držanje i stavljanje u promet opojnih droga iz
čl.300 st.1
Krivičnog zakonika i krivičnog djela nedozvoljeno držanje oružja i
eksplozivnih materija
iz čl.403 st. 3 u vezi st.1 i 2 KZ rješavajući po optužnici Višeg državnog
tužilaštva iz
Podgorice Kt.br.211/10 od 23.11.2010. godine, koju je na glavnom pretresu
zastupala
Jovićević Sanja, zamjenik VDT-a u Podgorici, nakon održanog usmenog glavnog
javnog
pretresa dana 10.02.2011. godine u prisustvu zastupnika optužbe, optuženog i
njegovog
branioca, donio je a nakon tajnog vijećanja i glasanja dana 16.02.2011.godine,
javno
objavio
PRESUDU
Optuženi R.V., rodjen..... godine u P., sa prebivalištem u P., ul. Z. J. bb –
naselje S. a.,
oženjen, otac dvoje djece, završio srednju školu, vojsku nije služio, lošeg
imovnog stanja,
neosudjivan, bio u pritvoru od 07.10.2010. godine do 16.02.2011. godine,
K R I V J E
Zato što je:
I Dana 07.10.2010. godine, u Podgorici, neovlašćeno radi prodaje držao opojnu
drogu -
heroin, marihuanu i kokain - supstance proglašene za opojnu drogu Rješenjem o
utvrdjivanju opojnih droga ("Sl. list SRJ" br.44/02), na način što je
označenog dana u
svom putničkom vozilu marke "Krajsler" reg. br. BR .........., držao opojnu
drogu
marihuanu zapakovanu u paketić aluminijske folije mase 1,02 grama i opojnu
drogu
herion zapakovan u četiri paketića ukupne mase 1,12 grama koja opojna droga je
bila
sakrivena u vratima vozača, a koju su ovlašćeni službenici Područne jedinice
Podgorica
pronašli pretresom označenog vozila, kao i dva paketića opojne droge heroin
mase 0,31
gr i 0,28 gr, koje je držao sakrivene u ruci, koji su pronadjeni prilikom
ličnog pretresa
okrivljenog, dok je neovlašćeno radi prodaje držao u stanu koji koristi u ul.
Z. J., opojnu
drogu heroin upakovanu u zamotuljak od PVC kese u količini od 252,44 grama,
kao i
jedan veći zamotuljak od PVC kese u kojem se nalazilo pet većih i jedan manji
zamotuljak ukupne mase 199,76 grama, te opojnu drogu marihuanu zapakovanu u
zamotuljak od PVC kese mase 1,11 gr, koja opojna droga je bila sakrivena u
kuhinji u
šporetu, kao i opojnu drogu marihuanu sakrivenu u frižideru zapakovanu u
četiri
zamotuljka od najlona i PVC kese, ukupne mase 348,65 gr. i u sobi sakrivenu u
jakni
opojnu drogu kokain, zapakovanu u zamotuljak od PVC kese u količini od 18,38
grama,
dok je u iznajmljenom stanu koji koristi u ul. Rista Stijovića u Podgorici
neovlašćeno radi
prodaje držao opojnu drogu marihuanu zapakovanu u paketić od aluminijske
folije u
2
količini od 1,44 grama koja opojna droga je bila sakrivena ispod šanka u
plastičnom
dijelu za escajg, koju opojnu drogu su ovlašćeni službenici Područne jedinice
Podgorica
pronašli pretresom stanova koje koristi osumnjičeni,
- čime je izvršio krivično djelo - neovlašćena proizvodnja, držanje i
stavljanje u
promet opojnih droga iz čl.300 st.1 Krivičnog zakonika.
II Dana 07.10.2010. godine u Podgorici, neovlašćeno nosio, nabavio i držao
vatreno
oružje, municiju i eksplozivne materije, na način što je označenog dana,
suprotno čl.11
Zakona o oružju, nosio na javnom mjestu u putničkom vozilu marke "Krajsler"
reg. br.
BR.......... kojim je upravljao, 40 komada municije 7,62 mm za automatsku
pušku, te
suprotno čl.15 Zakona o oružju u stanu koji koristi u ul. Z. J. neovlašćeno
držao pušku -
lovački karabin M - 48, 7,9 mm fabričkog broja 17729, sa optičkim nišanom
"ZRAK" -
ON - M 76 B, fabričkog broja 8411122, okvir od pištolja sa 6 komada municije
kalibra
7,62 mm i dvije kutije sa ukupno 35 komada municije istog kalibra, za koje
nije imao
odobrenje nadležnog organa, a u stanu koji koristi u ul. Rista Stijovića bb,
neovlašćeno -
bez odobrenja nadležnog organa nabavio i držao 9 djelova od štapina privrednog
eksploziva, kao i rasutog privrednog eksploziva mase 6,00 grama,
- čime je izvršio krivično djelo - nedozvoljeno držanje oružja i eksplozivnih
materija iz čl.403 st.1 Krivičnog zakonika.
Pa mu sud na osnovu citiranih zakonskih propisa čl.4, 32, 36, 42, 48 st.1 KZ
utvrdjuje:
- za krivično djelo - neovlašćena proizvodnja, držanje i stavljanje u promet
opojnih droga iz čl.300 st.1 KZ, kaznu zatvora u trajanju od 3 (tri) godine,
- za krivično djelo nedozvoljeno držanje oružja i eksplozivnih materija iz
čl.403
st.2 u vezi st.1 KZ, kaznu zatovra u trajanju od 6 (šest) mjeseci,
pa ga sud na osnovu citiranih zakonskih propisa čl.48, st.2 KZ, čl.199, 202 i
364 ZKP-a,
OSUDJUJE
Na jedinstvenu kaznu zatvora u trajanju od 3 (tri) godine i 4 (četiri) mjeseca
u koju kaznu
mu se ima uračunati vrijeme provedeno u pritvoru od 07.10.2010. do 16.02.2011.
godine.
Na osnovu čl.300 st.6 u vezi čl.75 KZ od optuženog se trajno oduzima: 1,02
grama
heroina u jednom paketiću, 1,12 grama heroina zapakovanog u četiri paketića, 1
paketić u
količini od 0,31 grama heroina, 1 paketić u količini od 0,28 grama heroina,
zamotuljak
heroina u količini od 252,4 grama, zamotuljak heroina u količini od 199,76
grama,
zamotuljak marihuane u količini od 1,11 grama, marihuana u količini od 348,65
grama
zapakovana u četiri zamotuljka, marihuana u količini od 1,44 grama zapakovana
u
jednom zamotuljku i kokain u količini od 18,38 grama zapakovan u jednom
zamotuljku.
3
Od optuženog se na osnovu čl.75 KZ trajno oduzima: puška - lovački karabin
M-48
kal.7,9 mm fabričkog br.17729, sa optičkim nišanom "ZRAK" ON-M 76 B, fabričkog
broja 8411122, okvir od pištolja sa 6 komada municije kal.7,62 mm i dvije
kutije sa
ukupno 35 komada municije istog kalibra, kao i 40 komada municije kal.7,62 mm
za
automatsku pušku, te 9 djelova od štapina privrednog eksploziva kao i rasuti
privredni
eksploziv mase 6 grama.
Obavezuje se optuženi da ovom sudu plati troškove krivičnog postupka u iznosu
od
200,00 eura, kao i iznos 100,00 eura na ime paušala, sve u roku od 15 dana od
dana
pravosnažnosti presude pod prijetnjom prinudnog izvršenja.
O b r a z l o ž e nj e
Optužnicom Višeg državnog tužilaštva Kt.br.211/10 od 23.11.2010. godine,
optuženom
R.V. stavljeno je na teret da je izvršio krivično djelo neovlašćena
proizvodnja, držanje i
stavljanje u promet opojnih droga iz čl.300. st.1 KZ i krivično djelo
nedozvoljeno držanje
oružja i eksplozivnih materija iz čl.403 st.3 u vezi st.1 i 2 KZ koju
optužnicu je zastupnik
optužbe u završnim riječima na glavnom pretresu izmijenio na način što je
precizirao
činjenični opis dispozitiva optužnice u odnosu na tačku II, dok je pravna
kvalifikacija
krivičnih djela stavljenih na teret optuženom R.V. ostala neizmijenjena, te je
pri tako
činjenično izmijenjenoj optužnici ostao do kraja glavnog pretresa predlažući
sudu da
optuženog oglasi krivim i osudi po zakonu.
Optuženi R.V. se u predkrivičnom i istražnom postupku branio ćutanjem da bi na
glavnom pretresu priznao izvršenje krivičnih djela stavljenih mu na teret
predmetnom
optužnicom i istakao da je kao podstanar stanovao u ul.Z. J. bb, a da je već
bio iznajmio i
stan u ul.R. S. gdje je već bio prenio neke stvari. Navedenog dana
tj.07.10.2010. godine
policija je pretresom u prednjim lijevim vratima - u kaseti vrata njegovog
vozila marke
“Craysler”, kojeg je on vozio, pronašla pet manjih paketića opojne droge od
kojih četiri
paketića heroina i jedan paketić marihuane a kod njega u njegovoj ruci dva
manja
paketića heroina koja je prethodno izvadio iz džepa svojih pantalona. Ove
paketiće
heroina policija je pronašla pretresom vozila i njegovim ličnim pretresom jer
je
navedenog dana vozilom bio pošao do prodavnice odnosno picerije gdje je htio
da kupi
picu. Nakon što su policajci kod njega pretresom pronašli tu drogu odveli su
ga u stan u
ul.Z. J. i našli drogu - heroin, marihuanu i izvjesnu količinu kokaina. Kokain
je bio u sobi
u njegovoj jakni, jedna količina u 4 zamotuljka u frižideru i još dva veća
zamotuljka.
Zamotuljak marihuane u stanu u ul.R. S. pronađen je ispod šanka koji se nalazi
u kuhinji.
Kazao je da je dugo vremena zavisnik od opojnih droga od čega se i liječio, a
obzirom na
količinu droge koja je pronađena istakao je da je imao namjeru da je prodaje.
Pojašnjava
da kada prodaje drogu to čini po malo većoj cijeni od one za koju ju je
nabavio. Istakao je
da je kroz ovu zavisnost od droge on faktički uvučen u njenu prodaju. Dodao je
da sva
droga nije njegova i da iz bezbjedonosnih razloga ne može da kaže od koga
nabavlja
drogu. Takođe u odnosu na oružje koje je pronađeno u stanu i u vozilu, kod
njega istakao
je da je i to tačno kako mu se stavlja na teret optužnicom, osim kada je u
pitanju bomba
jer se ne radi o ručnoj bombi, već o dimnoj bombi marke “Ž2” koju je nabavio
prije 7-8
godina i imao je namjeru da je koristi na utakmici. Ne zna da li se ta bomba
može kupiti u
4
slobodnoj prodaji jer ju je kupio davno. Naveo je da u gepeku vozila marke
“Craysler”
držao municiju: 40 komada metaka kal.7,62mm za automatsku pušku iako je znao
da je
to zabranjeno. Pojasnio je da su lovački karabin M48 sa optičkim nišanom i
okvir pištolja
sa 6 komada metaka kal.7,62mm, kao i dvije kutije sa ukupno 35 metaka kal.7,62
mm za
koje nije imao odobrenje, nađeni u stanu u ul.Z. J. u koji je stanovao.
Potvrdio je da je u
stanu u ul.R. S. pronađeno nešto djelova štapina za privredni eksploziv kao i
nešto
rasutog privrednog eksploziva koje je on prenio u taj stan pošto je uskoro u
isti trebao da
se preseli. Djelovi štapina za privredni eksploziv su bila parčad od po
nekoliko
centimetara. Ove štapine je prenio u taj stan jer je u isti bio krenuo da se
preseljava i već
je bio prenio neke stvari. Lovački karabin i municiju kal. 7,62 mm je kupio za
svoje
potrebe mada ni za karabin ni za municiju nije imao odobrenje, a inače je
lovočuvarnadzornik
u službi zaštite pri Nacionalnom parku Skadarsko jezero. Karabin je njegovo
privatno vlasništvo a službeno je trebao da zaduži službeni pištolj. Dodao je
da se kaje
zbog toga što je uradio jer zbog toga najviše ispašta njegova porodica pošto
ima dvoje
maloljetne djece od koje je jedno bolesno od autizma. Naveo je da 2.000,00€
koje je
policija pronašla u njegovom stanu i oduzela, predstavlja novac koji je dobio
putem
kredita od strane Podgoričke banke prije godinu ipo dana. Na kraju u završnoj
riječi je
izjavio da se osjeća krivim za krivična djela koja mu se stavljaju na teret.
Sud je u dokaznom postupku na glavnom pretresu proveo sledeće dokaze: pročitao
zapisnik o pretresanju lica Uprave policije PJ Podgorica Ku.br.908/10 od
07.10.2010.godine; zapisnik o pretresanju putničkog vozila marke “Kraysler”
reg. oznaka
BR......... Uprave policije PJ Podgorica Ku.br.908/10 od 07.10.2010.godine;
šest potvrda
o privremeno oduzetim predmetima na ime R.V. Uprave policije PJ Podgorica
Ku.br.908/10 od 07.10.2010.godine; dva zapisnika o pretresanju stana i drugih
prostorija
Uprave policije PJ Podgorica Ku.br.908/10 od 07.10.2010.godine; Izvještaj o
vjetačenju
Forenzičkog centra Danilovgrad broj 3982/10 i 4114/10 od 02.11.2010.godine;
Izvještaj
o balističkom vještačenju Forenzičkog centra u Danilovgradu broj 4064 od
26.10.2010.godine; izvršio uvid u fotodokumentaciju koja je sastavni dio
Izvještaja o
vještačenju Forenzičkog centra Danilovgrad broj 3982/10 o 4114/10; u
fotodokumentaciju Uprave policije – PJ Podgorica broj 17-28-244-2019/2495,
broj 17-
28-244-2502 i broj 17-28-244-2021/2503 sve od 07.10.2010. godine; pročitao
Izvještaj o
vještačenju Forenzičkog centra Danilovgrad br.4063 od 11.11.2010. godine.
Iz sadržine zapisnika o pretresanju lica Uprave policije PJ Podgorica
Ku.br.908/10 od
07.10.2010.godine, proizilazi da je od strane ovlašćenih policijskih
službenika izvršeno
pretresanje optuženog R.V.a, te da su tom prilikom u njegovoj ruci pronađena
dva
zamotuljka od papira sa sadržajem materije svijetlo braon boje nalik na
heroin, a da je u
desnom džepu pronađen braon novčanik sa sadržajem novca u iznosu od 230,00€ u
apoenima 3x20,00€, 11x10,00e i 12x5,00€.
Iz sadržine zapisnika o pretresanju putničkog vozila marke “Kraysler” reg.
oznaka
BR....... Uprave policije PJ Podgorica Ku.br.908/10 od 07.10.2010.godine,
proizilazi da
je dana 07.10.2010. godine u 12,30h od strane ovlašćenih policijskih
službenika izvršen
pretres putničkog motornog vozila marke “Kraysler” reg. oznaka BR........,
kojom
prilikom su u vratima vozača nadjena 2 zamotuljka od aluminijske folije a da
se u jednom
5
nalazila materija biljnog porijekla za koju se predpostavlja da je opojna
droga marihuana
a u drugom 4 ručno pravljena zamotuljka tzv."pisamca" od papira sa sadržajem
svijetlo
braon boje za koju se predpostavlja da je opojna droga - heroin. U prtljažniku
navedenog vozila pronađena je jedna pvc kesa crveno-bijele boje sa natpisom
“Voli” u
kojoj se nalazilo 40 komada municije kal.7,62mm.
Iz sadržine šest potvrda o privremeno oduzetim predmetima na ime R.V. Uprave
policije PJ Podgorica Ku.br.908/10 od 07.10.2010.godine, proizilazi da je od
R.V.
oduzet svežanj od 6 ključeva raznih proizvođača; putničko motorno vozilo marke
“Craysler” crne boje reg.oznaka BR......... sa ključem i daljinskim alarmom;
kesa
pronađena u šporetu sa jednim većim zamotuljkom i pet većih zamotuljaka sa
sadržajem
svijetlo braon materije nalik na heroin. U istoj kesi pronađen je manji
zamotuljak od PVC
kese sa sadržajem tamno zelene biljne materije nalik na marihuanu kao i
polovina
štipaljke i digitalna vaga marke “Carmy”. U drugoj kesi nalazila se digitalna
vaga marke
“Gorenje” i jedan veći zamotuljak od PVC kese sa sadržajem svijetlo braon
materije
nalik na heroin. U trećoj kesi u šporetu pronađen je okvir sa 6 metaka
kal.7,62mm, kutija
sa 15 metaka kal.7,62mm, kutija sa 20 metaka kal.7,62mm. U šporetu je pronađen
novac
u iznosu od 1.700,00€ u apoenima 1x100,00€, 25x50,00€,17x20,00€I 1x10,00€. U
frižideru su pronađena 4 zamotuljka od PVC kese sa sadržajem tamno zelene
biljne
materije nalik na marihuanu. U sobi je pronađen jedan zamotuljak od pvc kese
sa
sadržajem bijele boje nalik na kokain. U sobi je pronađena puška (karabin) M48
kal.7,9mm fabričkog broja W17729 sa optičkim nišanom i jedna bomba oznake
“Ž2”,
jedan zamotuljak od aluminijske folije u kome se nalazila tamno zelena biljna
materija za
koju se predpostavlja da je opojna droga - marihuana, jedna pvc kesa sa
natpisom
“Martinović” u kojoj su se nalazila tri veća i šest manjih parčadi od klasova
dinamita i
jedna papirna kutija od municije kal.7,65mm u kojoj je bila nepoznata materija
tamno
zelene boje. Dalje iz potvrda slijedi da je od optuženog oduzeto: dva paketića
napravljena
od bijelog papira u kojem se nalazila materija svijetlo braon boje za koju se
pretpostavlja
da je opojna droga - heroin koji su pronađeni u ruci optuženog, jedan braon
novčanik u
kojem se nalazilo 230,00€ pronađen u džepu optuženog, tri mobilna telefona
marke
“Nokia E611”; “Motorola V3” i “Nokia1100” sa sim karticama, dva paketića
napravljena
od bijelog papira u kojem se u jednom nalazila materija biljnog porijekla za
koju se
pretpostavlja da je opojna droga - marihuana, a u drugom zamotuljku 4 ručno
pravljena
zamotuljka - “pisamca” od papira sa sadržajem svijetlo braon materije za koju
se
pretpostavlja da je opojna droga heroin, te jedna PVC kesa crveno bijele boje
sa natpisom
“Voli” u kojoj se nalazilo 40 komada municije kal.7,62mm.
Iz sadržine dva zapisnika o pretresanju stana i drugih prostorija Uprave
policije PJ
Podgorica Ku.br.908/10 od 07.10.2010.godine, proizilazi da je od strane
ovlašćenih
policijskih službenika izvršen pretres stana i drugih prostorija u ul.Z. J. u
stanu R.V., koji
se sastoji od dnevnog boravka, dvije spavaće sobe, kuhinje i kupatila, a kojom
prilikom
su u kuhinji u šporetu pronađene tri kese, a u jednoj jedan veći zamotuljak od
PVC kese u
kojem se nalazi pet većih i jedan manji zamotuljak sa svijetlo braon materijom
za koju se
predpostavlja da je opojna droga heroin. U istoj kesi pronađen je manji
zamotuljak od
pvc kese sa sadržajem tamno zelene biljne materije za koju se predpostavlja da
je opojna
droga - marihuana, kao i štipavica i digitalna vaga marke “Carmy”. U drugoj
kesi u
6
šporetu nalazila se digitalna vaga “Gorenje”, jedan veći zamotuljak od PVC
kese sa
sadržajem tamno zelene biljne materije za koju se predpostavlja da je
marihuana. U trećoj
kesi u šporetu pronađen je okvir od pištolja sa 6 metaka kal.7,62mm, kutija sa
15 metaka
7,62mm, kutija sa 20 metaka kal.7,62mm. U šporetu je pronađeno 1.700,00 eura.
U
frižideru su pronađena 2 veća i 2 manja zamotuljka sa sadržajem tamno zelene
biljne
materije za koju se predpostavlja da je marihuana. U sobi u jakni pronađen je
zamotuljak
od PVC kese sa sadržajem bijele materije nalik na kokain. U sobi je pronađena
puška -
Karabin sa optičkim nišanom 8x57 7,9mm serijskog broja W17729 i bomba Ž2. Iz
zapisnika se dalje utvrdjuje da je izvršen i pretres stana i drugih prostorija
u ul. Rista
Stijovića u stanu R.V.a koji ima dnevni boravak sa kuhinjom, dvije spavaće
sobe, hodnik,
kupatilo i terasu, te da je tom prilikom ispod šanka u plastičnom dijelu za
escajg
pronađen jedan zamotuljak od aluminijske folije u kome se nalazila biljna
materija nalik
na opojnu drogu - marihuanu. Pretresom spavaće sobe iza plakara u PVC kesi sa
natpisom “Martinović” pronađena su tri veća i šest manjih parčadi od klasova
dinamita i
jedna kutija od municije 7,65mm u kojoj se nalazila nepoznata materija tamno
zelene
boje.
Iz Izvještaja o vještačenju br.3982/10 i 4114/10 Forenzičkog centra
Danilovgrad
utvrdjuje se, da je na vještačenje dostavljeno: dva ručno pravljena zamotuljka
od papira
sa sadržajem praškaste supstance svijetlo braon boje neto mase m= 0,31 gr, i
m= 0,28 gr,
zatim 4 ručno pravljena zamotuljka od papira sa sadržajem praškaste materije
svijetlo
braon boje neto masa m1=0,30 gr, m2=0,27 gr, m3=0,27 gr i m4=0,28 gr,
plastična kesa
sa natpisom "Voli" u kojoj se nalazi PVC kesa i u istoj šest ručno pravljenih
zamotuljaka
sa sadržajem praškaste supstance svijetlo braon boje neto masa m1=40,47 gr,
m2= 39,58
gr, m3=39,06 gr, m4= 38,64 gr, m5=38,46 gr, m6= 3,50 gr, te veći ručno
pravljeni
zamotuljak od PVC kese za sadržajem praškaste materije svijetlo braon boje
neto mase
252,44 gr, a da je hemijskom analizom utvrdjeno da ova praškasta materija u
svim ovim
uzorcima predstavlja diacetilmorfin - heroin, a to je supstanca koja djeluje
na centralni
nervni sistem, izaziva stanje zavisnosti i nalazi se na listi opojnih droga.
Dalje slijedi da
je na hemijsku analizu dostavljen jedan ručno pravljeni zamotuljak od PVC kese
sa
sadržajem praškaste supstance bijele boje neto mase m=18,38 gr za koju
materiju je
utvrdjeno da predstavlja kokain a koja djeluje na centralni nervni sistem
izazivajući stanje
zavisnosti i takodje se nalazi na listi opojnih droga. Iz Izvještaja o
vještačenju dalje se
utvrdjuje da je na analizu dostavljen jedan ručno pravljeni zamotuljak od
aluminijske
folije sa sadržajem tamno zelene boje karekterističnog mirisa neto mase m=1,02
gr, te
jedna plastična kesa sa dva ručno pravljena zamotuljka od PVC kese sa
sadržajem
sasušene biljne materije tamno zelene boje, karakterističnog opojnog mirisa
neto mase
m1=8,24 gr i m2=5,52 gr, kao i dva veća ručno pravljena zamotuljka do PVC kese
i PVC
folije sa sadržajem sasušene biljene materije tamno zelene boje
karekterističnog opojnog
mirisa, neto mase m3=126,22 gr i m4=208,64 gr, te da je dostavljen i jedan
ručno
pravljeni zamotuljak od aluminijske folije sa sadržajem sasušene biljne
materije tamno
zelene boje karekterističnog opojnog mirisa neto mase m=1,44 gr, te jedna PVC
kesa u
kojoj se nalazi sasušena biljna materija tamno zelene boje karektrerističnog
opojnog
mirisa neto mase m=1,11 gr, a da sva ova sasušena biljna materija predstavlja
opojnu
drogu - marihuanu sa psihoaktivnom komponetom tetrahidrokanabinolom (THC) u
7
koncentaciji iznad 0,3%, a koja materija djeluje na centralni nervni sistem
izaziva stanje
zavisnosti i nalazi se na listi opojnih droga.
Iz navedenog Izvještaja o vještačenju se dalje utvrdjuje da je na analizu
dostavljena i
rasuta praškasta supstanca neto mase m=6 gr koja sadrži amonijum- nitrat i
trinitrotoluen
(TNT) i spada u grupu eksplozivnih supstanci koje odgovaraju privrednom
eksplozivu.
Cijeneći odbranu optuženog i sve naprijed navedene dokaze, kako pojedinačno
tako i u
njihovoj medjusobnoj vezi, shodno čl.360 Zakonika o krivičnom postupku, sud je
nesumnjivo utvrdio da su se u radnjama optuženog R.V., ostvarila sva bitna
obilježja bića
krivičnih djela neovlašćena proizvodnja, držanje i stavljanje u promet opojnih
droga iz
čl.300 st.1 KZ i krivičnog djela nedozvoljeno držanje oružja i eksplozivnih
materija iz
čl.403 st.1 KZ, koja su činjenično bilže predstavljena u izreci presude.
Naime, optuženi u svojoj odbrani koju je detaljno iznio na glavnom pretresu
priznaje da
je predmetnu opojnu drogu - heroin, marihuanu i kokain, držao u stanu u kojem
je
stanovao, te u svom vozilu i kod sebe, kako to stoji u optužnici, a što je i
utvrdjeno
prilikom izvršenog pretresa od strane policije. Tako optuženi priznaje da je
navedenog
dana tj. 07.10.2010. godine u svom vozilu marke "Craysler" sa kojim je bio
pošao do
prodavnice, policija u prednjim lijevim vratima vozila - u kaseti vrata,
pronašla pet
manjih pakovanja opojne droge, od čega 4 paketića heroina i jedan paketić
marihuane.
Takodje priznaje da je policija tom prilikom njegovim ličnim pretresom,
pronašla i dva
manja paketića heroina koja je držao u ruci, pojašnjavajući da ih je predhodno
izvadio iz
džepa svojih pantalona. Takodje je priznao da je istog dana, nakon njegovog
pretresa od
strane policije opojna droga pronadjena i u stanu u ul. Z. J. bb u kojem je
živio sa
porodicom kao podstanar te da je u tom stanu pronadjen kokain, marihuana i
izvjesna
količina heroina, pojašnjavajući pri tom gdje je konkretno na pojedinim
mjestima u stanu
držao sakrivenu opojnu drogu, pa navodi da je kokain držao u svojoj jakni u
spavaćoj
sobi, jednu količinu droge - marihuane u četiri zamotuljka da je držao
sakrivene u
frižideru, te da su u istom stanu pronadjena još dva veća zamotuljka heroina,
dodajući pri
tom da ne prigovara količinama i vrsti opojnih droga naznačenim u optužnici.
Takodje je
potvrdio da je u stanu u ul. R. S. u kojem je namjeravao da preseli i već bio
prenio neke
stvari, pronadjen manji zamotuljak marihuane, koja je bila u kuhinji ispod
šanka. Prednje
priznanje optuženog da je predmetnu opojnu drogu držao i to: u svom putničkom
vozilu,
te kod sebe i u navedenim stanovima, stoji u skladu sa zapisnikom Uprave
policije PJ
Podgorica o pretresanju optuženog R.V. kao i zapisnikom o pretresanju njegovog
putničkog vozila marke "Kraysler" reg. oznaka BR......., te sa zapisnicima
Uprave policije
PJ Podgorica o pretresanju naprijed označenih stanova, iz kojih zapisnika
slijedi da je
prilikom pretresa od strane policije predmetna opojna droga pronadjena u
vozilu
optuženog, i u navedenim stanovima - tj. stanu u ul. Z. J. u kojem je
stanovao, te u stanu
u ul. R. S. kojeg je već bio zakupio i neke stvari u isti unio, kao i u skladu
sa potvrdama
Uprave policije PJ Podgorica o privremenom oduzimanju predmeta, potpisanih od
strane
optuženog, a iz kojih se utvrdjuje da su predmetni zamotuljci opojne droge od
optuženog
privremeno oduzeti.
8
Prednji dokazi koji su medjusobno saglasni i stoje u skladu sa odbranom tj.
priznanjem
optuženog, sud cijeni kao jasne i uvjerljive, kao i nalaz i mišljenje vještaka
hemijske
struke (koji je sastavni dio Izvještaja o vještačenju br.3982/10 i 4114/10
Forenzičkog
centra Danilovgrad). Navedeni nalaz vještaka hemijske struke je po mišljenju
suda
stručan i objektivan, baziran na pravilima struke i na isti nije bilo
primjedbi, pa ga sud
kao takvog prihvata, te utvrdjuje da navedena praškasta materija svijetlo
braon boje
oduzeta od optuženog a koja je pronadjena prilikom njegovog ličnog pretresa,
te pretresa
stana i pretresa njegovog - vozila, predstavlja opojnu drogu diacetilmorfin -
heorin, sa
precizno naznačenim količinama, kako je to navedeno u izreci, a da oduzeta
biljna
materija tamno zelene boje predstavlja opojnu drogu - marihuanu, u naprijed
naznačenim
količinama sa psihoaktivnom komponentom tetrahidrokabinolom (THC) u
koncentraciji
iznad 0,3%, dok oduzeti zamotuljak sa sadržajem praškaste materije bijele
boje,
predstavlja kokain mase 18,38 grama. Sve ove supstance: heroin, marihuana i
kokain
djeluju na centralni nervni sistem, izazivajući stanje zavisnosti i nalaze se
na listi opojnih
droga.
Optuženi je navedenu opojnu drogu nabavio i držao radi dalje prodaje, a što
optuženi i
priznaje u svojoj odbrani, pojašnjavajući da kada vrši prodaju droge, to čini
po malo
većoj cijeni od one za koju je nabavio. Priznanje optuženog da je predetnu
drogu nabavio
i držao u tu svrhu, tj. radi prodaje, potkrepljuje se i količinom predmetne
droge (jer se
radi o većoj količini) kao i činjenicom da je predmetna droga bila sakrivena
na različitim
mjestima i bila podijeljena u brojne zamotuljke - paketiće, na koji način je i
pripremana
za dalju prodaju.
Dakle, iz naprijed izloženog, nesumnjivo slijedi da je optuženi dana
07.10.2010. godine,
u Podgorici, neovlašćeno radi prodaje držao opojnu drogu - heroin, marihuanu i
kokain -
supstance proglašene za opojnu drogu Rješenjem o utvrdjivanju opojnih droga
("Sl. list
SRJ" br.44/02), na način što je označenog dana u svom putničkom vozilu marke
"Krajsler" reg. br. BR.........., držao opojnu drogu marihuanu zapakovanu u
paketić
aluminijske folije mase 1,02 grama i opojnu drogu herion zapakovan u četiri
paketića
ukupne mase 1,12 grama, koja opojna droga je bila sakrivena u vratima vozača,
a koju su
ovlašćeni službenici Područne jedinice Podgorica pronašli pretresom označenog
vozila,
kao i dva paketića opojne droge - heroina mase 0,31 gr i 0,28 gr, koje je
držao sakrivene
u ruci, koji su pronadjeni prilikom ličnog pretresa optuženog, dok je
neovlašćeno radi
prodaje držao u stanu koji koristi u ul. Z. J., opojnu drogu heroin upakovanu
u zamotuljak
od PVC kese u količini od 252,44 grama, kao i jedan veći zamotuljak od PVC
kese u
kojem se nalazilo pet većih i jedan manji zamotuljak ukupne mase 199,76 grama
heroina,
te opojnu drogu marihuanu zapakovanu u zamotuljak od PVC kese mase 1,11 gr,
koja
opojna droga je bila sakrivena u kuhinji u šporetu, kao i opojnu drogu
marihuanu
sakrivenu u frižideru zapakovanu u četiri zamotuljka od najlona i PVC kese,
ukupne
mase 348,65 gr. i u sobi sakrivenu u jakni opojnu drogu kokain, zapakovanu u
zamotuljak od PVC kese u količini od 18,38 grama, dok je u iznajmljenom stanu
koji
koristi u ul. R. S. u Podgorici neovlašćeno radi prodaje držao opojnu drogu
marihuanu
zapakovanu u paketić od aluminijske folije u količini od 1,44 grama koja
opojna droga je
bila sakrivena ispod šanka u plastičnom dijelu za escajg, koju opojnu drogu su
ovlašćeni
službenici Područne jedinice Podgorica pronašli pretresom stanova koje koristi
optuženi.
9
Sud je cijenio psihički odnos optuženog prema ovom krivičnom djelu -
neovlašćena
proizvodnja, držanje i stavljanje u promet opojnih droga, pa je nesumnjivo
utvrdio da je
optuženi predmetno krivično djelo izvršio s direktnim umišljajem. Okolnost da
je
postupao neovlašćeno, da je djelo protivpravno, što predstavlja bitna
obilježja ovog
krivičnog djela, je optuženom sigurno bila poznata jer je bio svjestan da nema
potrebna
ovlašćenja za podaju, odnosno stavljanje u promet opojnih droga, što znači da
je kod
istog postojala svijest o svim bitnim obilježjima ovog krivčnog djela, što ga
čini krivično
- pravno odgovornim.
Navedeno krivično djelo je djelo sa blanketnom dispozicijom, pa je kod ovih
krivičnih
djela pored navodjenja činjenica i okolnosti koje čine obilježja krivičnog
djela bilo nužno
navesti i meterijalno pravni propis od kojeg zavisi postojanje ovog krivičnog
djela.
Naime, herion, marihuana i kokain su supstance koje su proglašene za opojnu
drogu
Rješenjem o utvrdjivanju opojnih droga ("Sl. list SRJ" br.44/02). Prema tome,
optuženi je
postupajući na način bliže opisan u izreci presude po tač. I, postupao
suprotno odredbama
Zakona o proizvodnji i prometu opojnih droga ("Sl. list SRJ" br.44/02 i
37/02), te sa
svega izloženog slijedi da se u njegovim radnjama stiču sva bitna obilježja
krivičnog
djela - nevolašćena proizvodnja, držanje i stavljanje u promet opojnih droga
iz čl.300 st.1
KZ.
Sud je dalje utvrdio da je optuženi dana 07.10.2010. godine u Podgorici
neovlašćeno
nosio, nabavio i držao vatreno oružje, municiju i eksplozivne materije. To je
učinio na
način što je označenog dana suprotno čl.11 Zakona o oružju, nosio na javnom
mjestu u
putničkom vozilu marke "Kraysler" reg. oznake BR.......... kojim je upravljao,
40 komada
municije kal.7,62 mm za automatsku pušku, a u stanu koji koristi u ul. Z. J.
suprotno
čl.15 Zakona o oružju neovlašćeno držao pušku - lovački karabin M-48 kal.7,9
mm
fabričkog broja 8411122, okvir od pištolja sa 6 komada municije kal.7,62 mm i
dvije
kutije sa ukupno 35 komada municije istog kalibra, za koje nije imao odobrenje
nadležnog organa, te u stanu koji koristi u ul. R. S. bb, neovlašćeno - bez
posebnog
odobrenja nadležnog organa nabavio i držao 9 djelova od štapina privrednog
eksploziva
kao i rasutog privrednog eksploziva mase 6,00 grama. Sud je ovo utvrdio na
osnovu
priznanja optuženog, potvrde o oduzimanju predmeta, zapisnika o pretresanju
vozila
optuženog, kao i zapisnika o pretresanju stana. Tako optuženi navodi da su
tačni navodi
iz optužnice koji se odnose na oružje pronadjeno u stanu u kojem je živio i u
njegovom
vozilu marke "Craysler". Priznaje da je u gepeku svog vozila držao municiju i
to 40
metaka kal.7,62 mm za automatsku pušku, što je policija pronašla u vozilu
istog dana
kada je pronašla i opojnu drogu. Takodje priznaje da je lovačkli karabin M-48
sa
optičkim nišanom i okvir pištolja sa 6 komada metaka kal.7,62 mm kao i dvije
kutije sa
ukupno 35 komada metaka, kal.7,62 mm pronadjeno u stanu u ul. Z. J. u kojem je
stanovao. Takodje je priznao da je, prilikom pretresa stana u ul. R. S. koji
je bio otpočeo
da koristi, pronadjeno nekoliko djelova štapina za privredni eksploziv, kao i
nešto rasutog
privrednog eksploziva, pojašnjavajući da se radi o parčadima štapina dužine od
po
nekoliko centimetara. Prednje priznanje optuženog stoji u skladu sa zapisnikom
o
pretresanju putničkog motornog vozila optuženog reg. oznake BR........, kojim
je isti
upravljao, a u kojem zapisniku se konstatuje da je u gepeku tog vozila
pronadjeno 40
10
komada municije kal.7,62 mm, kao i u skladu sa zapisnicima o pretresanju stana
i drugih
prostorija Uprave policije PJ Podgorica od 07.10.2010. godine, pa se u
zapisniku o
pretresanju stana koji koristi optuženi u ul. Zmaj Jovina, konstatuje da je u
šporetu
pronadjen okvir od pištolja sa 6 metaka kal.7,62 mmm, te jedna kutija sa 15
metaka, a
jedna sa 20 metaka istog kalibra, a da je u sobi ovog stana pronadjena puška -
karabin sa
optičkim nišanom 8X57 kal.7,9 mm, serijskog broja W17729, dok se u zapisniku o
pretresanju stana u ul. R. S. - stana koji koristi optuženi, konstatuje da su
pretresom
spavaće sobe pronadjena tri veća i šest manjih parčadi od klasova dinamita i
jedna kutija
od municije u kojoj se nalazila materija tamno zelene boje, a iz nalaza
vještaka hemijske
struke je utvrdjeno da ta materija predstavlja privredni eksploziv i to u
količini od 6
grama. Na kraju, iz potvrde o privremeno oduzetim predmetima Uprave policije
PJ
Podgorica utvrdjuje se da je od optuženog oduzeto predemtno oružje i municija.
Zato
imajući u vidu priznanje optuženog i naprijed izvedene dokaze - zapisnik o
pretresanju
vozila optuženog, zapisnike o pretresanju stana i drugih prostorija i potvrdu
o oduzimanju
predmeta, na koje dokaze nije bilo primjedbi i čija sadržina nije sporna,
utvrdjuje se da je
optuženi dana 07.10.2010. godine u Podgorici, neovlašćeno nosio, nabavio i
držao
navedeno vatreno oružje, municiju i eksplozivne materije, kako je to blaže
predstavljeno
pod tač. II izreke ove presude.
Optuženi je svakako bio svjestan da to čini neovlašćeno, pa kako je na javnom
mjestu u
putničkom vozilu kojim je upravljao nosio navedenu municiju za automatsku
pušku,
postupio je protivpravno čl.11 Zakona o oružju, a pošto je u stanu neovlašćeno
držao
pušku - lovački karabin sa optičkim nišanom i municijom bez predhodno
pribavljenog
odobrenja, kao i privredni eksploziv i djelove štapina za privredni eksploziv,
postupio je i
protivno odredbama čl.15 ovog Zakona. S obzirom da je optuženi bio svjestan da
predmetno vatreno oružje, municiju i eksplozivnu materiju (privredni eksploziv
sa
štapinom) nosi, nabavlja i drži neovlašćeno, što je i htio, to se u njegovim
radnjama stiču
sva bitna obilježja bića krvičnog djela - nedozvoljeno držanje oružja i
eksplozivnih
materija iz čl.403 st.1 KZ.
Pošto je na glavnom pretresu po sprovedenom dokaznom postupku, zastupnik
optužnice
iz činjeničnog opisa izostavio dio koji se odnosi na držanje ručne bombe (jer
je
vještačenjem utvrdjeno da se ne radi o ručnoj već o tzv. dimnoj bombi), a uz
to po ocjeni
suda preostali dio oružja, municije i eksplozivne materije ne predstavlja
"veću" količinu
(kako to stoji u optužnici), tim prije što se radi o relativno maloj količini
privrednog
eksploziva (svega 6 grama) i manjim djelovima štapina (dužine od svega po
nekoliko
centimetara), to sud nije prihvatio pravnu kvalifikaciju naznačenu u
optužnici, već je
našao da se radi o krivičnom djelu iz čl.403 st.1 KZ, a koja kvalifikacija
odgovara
utvrdjenom činjeničnom stanju koje je opisano u izreci presude. Takodje u
odnosu na
broj djelova štapina za privredni eksploziv, sud nije prihvatio navode iz
optužbe da se
radi o "11 djelova" štapina, kao to stoji u optužnici, već 1"9 djelova", kako
se to i
utvrdjuje iz potvrde o oduzimanju predmeta, a kojih 9 djelova (a ne 11) su i
bili predmet
hemijskog vještačenja, pa je i u tom dijelu izvršena izmjena u činjeničnom
opisu, pri
čemu sud nalazi da se sa takvim izmjenama ne povredjuje objektivni identitet
optužbe.
11
Prilikom odmjeravanja kazne optuženom za navedena krivična djela, sud je
cijenio sve
okolnosti koje u smislu čl.42 KZ utiču da kazna bude manja ili veća, pa je u
odsustvu
otežavajućih okolnosti, kao olakšavajuće na strani optuženog cijenio to što
isti do sada
nije osudjivan (a što je utvrdjeno na osnovu izvoda iz kaznene evidencije), da
je optuženi
porodična osoba - otac dvoje maloljetne djece, pa nalazi da je izrečena kazna
zatvora
srazmjerna težini učinjenih krivičnih djela i optuženom kao počiniocu, te je
istu i izrekao,
s tim što je sud predhodno u smislu čl.48 KZ utvrdio pojedinačne, a zatim
izrekao
jedinstvenu kaznu zatora, smatrajući da se izrečenom kaznom može postići svrha
kažnjavanja iz čl.32 KZ, a u okviru opšte svrhe propisivanja i izricanja
krivičnih sankcija
iz čl.4 st.2 KZ.
Na osnovu čl.51 st.1 KZ optuženom je u izrečenu kaznu zatvora uračunato
vrijeme
provedeno u pritvoru od 07.10.2010. do 16.02.2011. godine.
Na osnovu čl.300 st.6 u vezi čl.75 st.3 KZ od optuženog je trajno oduzeta
predmetna
opojna droga, bliže naznačena u izreci i ista se ima uništiti, a na osnovu
čl.75 KZ od istog
je trajno oduzeto i oružje i municija označena u izreci ove presude.
O troškovima krivičnog postupka odlučeno je na osnovu čl.199 i 202 ZKP-a, pa
kako je
optuženi R.V. oglašen krivim obavezan je na plaćanje troškova i to: troškova
službene
odbrane (u predkrivičnom postupku) u iznosu od 200,00 eura kao i na plaćanje
paušala u
iznosu od 100,00 eura, a koji iznos je odredjen srazmjerno trajanju i
složenosti ovog
postupka i imovnom stanju optuženog.
Na osnovu svega izloženog, odlučeno je kao u izreci ove presude.
Zapisničar,
PREDSJEDNIK VIJEĆA - SUDIJA,
Alibalić Emina,s.r.
Ćupić Ratko,s.r.
Za tačnost otpravka tvrdi i
ovjerava namještenik suda  

PRAVNA POUKA: Protiv ove presude može se izjaviti žalba Apelacionom sudu CG u
roku od 15 dana prijema preko ovog suda.