K.br.262/10
U IME NARODA
VIŠI SUD U PODGORICI, kao prvostepeni krivični u vijeću sastavljenom od sudije
Vesne Moštrokol,
kao predsjednika vijeća i sudija porotnika Pavićević Dobrica i Vlahović
Velimira, kao članova vijeća, uz
učešće Anke Raković, kao zapisničara, u krivičnom predmetu protiv R. V. iz
Podgorice, koga brani
branilac po službenoj dužnosti R. R. advokat iz Podgorice, zbog krivičnog
djela neovlašćena
proizvodnja, držanje i stavljanje u promet opojnih droga iz čl.300 st.1
Krivičnog zakonika, po optužnici
Višeg državnog tužioca u Podgorici Kt.br.192/10 od 13.10.2010.godine, koju je
na glavnom pretresu
zastupala Lepa Medenica, zamjenik VDT-a u Podgorici, nakon održanog usmenog,
glavnog i javnog
pretresa, započetog 26.11.2010.godine, završenog 15.02.2011.godine, u
prisustvu zastupnika optužbe,
optuženog i njegovog branioca, nakon tajnog vijećanja i glasanja, donio je
17.02.2011.godine i istog
dana javno objavio
P R E S U D U
Optuženi:
R.V., rodjen.... godine u P., stalno nastanjen u mjestu rodjenja, ul. Dj. D.
br..., državljanin Crne Gore,
nezaposlen, neoženjen, pismen, završio osnovnu školu, srednjeg imovnog stanja,
osudjivan presudom
Osnovnog suda u Podgorici K.br.392/10 od 06.10.2010. godine zbog krivičnog
djela teška kradja u
produženom trajanju iz čl. 240 st.1 tač.1 u vezi čl. 49 KZ-a, na kaznu zatvora
u trajanju od 12 mjeseci, u
pritvoru od 17.09.2010. godine
K r i v j e
Zato što je:
Dana 15.09.2010. godine, u Podgorici, neovlašćeno radi prodaje držao opojnu
drogu marihuanu –
supstancu proglašenu za opojnu drogu Rješenjem o utvrdjivanju opojnih droga
(Službeni list SRJ br.
44/02) na način, što je u svojoj kući držao 37,86 grama opojne droge
marihuane, upakovanu u 23 ručno
pravljena zamotuljka od aluminijske folije, koju drogu su ovlašćeni službenici
Područne jedinice
Podgorica, prilikom pretresa pronašli sakrivenu u trosjedu spavaće sobe
okrivljenog i istu oduzeli, a koja
droga je bila namijenjena daljoj prodaji
- čime je izvršio krivično djelo neovlašćena proizvodnja, držanje i
stavljanje u promet opojnih
droga iz čl. 300 st. 1 Krivičnog zakonika
- pa ga sud primjenom citiranih zakonskih odredbi, te odredbi čl. 4, 32, 36,
42, 45, 46 i 51
Krivičnog zakonika, te odredbi čl. 199, 202 i 364 Zakonika o krivičnom
postupku
O S U Đ U J E
Na kaznu zatvora u trajanju od 7 (sedam) mjeseci, u koju kaznu će mu se
uračunati vrijeme
provedeno u pritvoru od 17.09.2010. godine do 17.02.2011. godine.
2
Na osnovu čl. 300 st. 7 u vezi čl. 75 Krivičnog zakonika, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE 37,86 grama opojne droge marihuane, koja se ima uništiti, po
pravosnažnosti presude.
OBAVEZUJE SE optuženi da na ime troškova krivičnog postupka uplati ovom sudu
iznos od 1194,00 €
(hiljadusodevedesetčetiri eura), a na ime paušala iznos od 100 € (sto eura),
sve u roku od 15 dana po
pravosnažnosti presude, pod prijetnjom prinudnog izvršenja.
O b r a z l o ž e nj e
Optužnicom VDT-a u Podgorici Kt.br.192/10 od 13.10.2010. godine, optuženom
R.V. stavljeno je na
teret izvršenje krivičnog djela neovlašćena proizvodnja, držanje i stavljanje
u promet opojnih droga iz čl.
300 st.1 Krivičnog zakonika, pri kojoj optužnici je njen zastupnik ostao do
kraja glavnog pretresa,
predlažući sudu da ga oglasi krivim i osudi po zakonu.
Optuženi R.V. nije iznosio svoju odbranu u toku postupka.
Branilac optuženog u završnoj riječi je naveo da nije dokazano da je njegov
branjenik izvršio krivično
djelo koje mu se stavlja na teret, predlažući sudu da ga oslobodi od optužbe,
dok je optuženi u završnoj
riječi naveo da su tačni navodi završnih riječi zastupnika optužbe, ne želeći
ništa više da kaže.
U dokaznom postupku sud je proveo sledeće dokaze: pročitao službenu zabilješku
Uprave policije PJ
Podogorica – Filijala Zabjelo Ku.br.839/10 od 15.09.2010. godine, zapisnik
Uprave policije PJ
Podgorica o pretresanju stana i drugih prostorija vlasništvo R. V.2
Ku.br.839/10 od 15.09.2010. godine u
čijem sastavu se nalazi i izjava držaoca stana, pročitao potvrdu Uprave
policije PJ Podgorica o
privremenom oduzimanju predmeta Ku.br.839/10 od 15.09.2010. godine,a na ime
optuženog, pročitao
izvještaj o vještačenju Uprave policije – Forenzički centar Danilovgrad br.
3744/10 i neposredno
saslušao sudskog vejštaka hemijske struke G. N., izvršio uvid u
fotodokumetnaciju Uprave policije PJ
Podgorica br.17-28-244-1872/2305 od 15.09.2010. godine, te pročitao izvod iz
kaznene evidencije na
ime optuženog Uprave policije PJ Podgorica od 05.11.2010. godine.
Sud je u dokaznom postupku, kao svjedoka pozvao i oca optuženog, R. V.2, koji
je nakon što je
upozoren u smislu čl. 97 ZKP-a, da nije dužan da svjedoči, izjavio da neće da
svjedoči.
U službenoj zabilješci Uprave policije PJ Podgorica – Filijala Zabjelo
Ku.br.839/10 od 15.09.2010.
godine, konstatovano je da je službena zabilješka sačinjena pomenutog datuma,
od strane policijskih
službenika F. Z. i B. Č., a povodom prijave oca optuženog, R. V.2, zbog
fizičkog napada optuženog na
oca i brata.
Iz zapisnika o pretresanju stana i drugih prostorija, vlasništvo R. V.2,
Ku.br.839/10 od 15.09.2010.
godine, Uprave policije PJ Podgorica, u čijem sastavu se nalazi i izjava
držaoca stana zavedena pod istim
brojem i sa identičnim datumom, utvrdjeno je da je vlasnik stana R. V.2, dana
15.09.2010. godine,
potpisao izjavu kojom traži da ovlašćeni policijski službenici PJ Podgorica
udju u njegov stan i izvrše
pretresanje i privremeno oduzimanje predmeta koji su od značaja za krivični
postupak, nakon čega se
pristupilo pretresanju kuće imenovanog, koji se nalazi u Podgorici, u ul. Dj.
D. br. 8, a u prisustvu dva
3
svjedoka, i kojom prilikom je pretresom spavaće sobe koju koristi optuženi
R.V., pronadjena jedna
platnena ovalna torbica crne boje, sa žutim aplikacijama, u kojoj se nalazio
21 ručno pravljeni
zamotuljak od aluminijske folije, sa sadržajem nepznate biljne materije, a
koja torbica se nalazila u
trosjedu. Daljim pretresom na stolu spavaće sobe koju koristi optuženi,
pronadjena su još dva identična
zamotuljka od aluminijske folije, sa sadržajem biljne materije, kao i jedna
korišćena rolna aluminijske
folije i više isječaka iskorišćene folije, kao i jedno koršćeno pakovanje
liumuntosa.
Iz potvrde o privremeno oduzetim predmetima Uprave policije PJ Podgorica,
Ku.br.839/10 od
15.09.2010. godine, je utvrdjeno da je od R. V.2, oduzeto 23 ručno pravljena
zamotuljka od aluminijske
folije u kojima se nalazila tamno-zelena biljna materija, jedna rolna
korišćene auminijske folije i više
isječaka iste i jedan limuntos, a koja potvrda je od strane imenovanog lica
bez primjedbi potpisana.
Uvidom u fotodokumetnaciju Uprave policije PJ Podgorica, Ku.br.839/10 od
15.09.2010. godine, a
koja je sačinjena prilikom pretresa stana koji koristi optuženi, utvrdjeno je
da je ista u potupnoj
saglasnosti sa zapisnikom o pretresu, te potvrdom o privremeno oduzetim
predmetima, a u istoj je
prikazan spoljašnji i unutrašnji izgled kuće u kojoj stanuje optuženi,
unutrašnjost spavaće sobe koju
koristi, izgled mjesta gdje je pronadjena crna ručna torbica (u unutrašnjosti
trosjeda), sadržaj pomenute
torbice (21 zamotuljak od aluminijske folije u kojima se nalazi biljna
materija tamnozelene boje), te
izgled stola i dva zamotuljka koja su pronadjena na istom, kao i više isječaka
folije.
Iz izvještaja o vještačenju Uprave policije Forenzički centar Danilovgrad br.
3744/10, utvrdjeno je da
je na vještačenje dostavljeno ukupno 23 ručno pravljena zamotuljka od
aluminijske folije, sa sadržajem
sasušene biljne metarije, tamno-zelene boje, a koji predmeti su pronadjeni
prilikom pretresa kuće u kojoj
stanuje optuženi i čija težina je: m1=1,80 grama, m2=1,96, m3=1,83, m4=1,64,
m5=1,95, m6=1,92,
m7=1,45, m8=1,84, m9=1,74, m10=2,31, m11=1,87, m12=1,94, m13=1,96, m14=1,71,
m15 =1,04,
m16=1,62, m17=0,97, m18=1,59, m19=1,81, m20=1,70, m21=0,77, m22=1,80 i
m23=0,64 grama.
Nakon detaljnog mikroskopskog pregleda dostavljenog biljnog metarijala,
vještaci su konstatovali
prisustvo smole, kao i bodlji u obliku “medvedjih kandži”, pa je na osnovu na
ove karaktersitične
morfološke gradje, konstatovano da isti potiču od biljke čiji je botanički
naziv Cannabis sativa L. iz
familije Cannabaceae – Kanabis, a nakon hemijske analize, konstatovano je da
dostavljeni uzorci sadrže
psihoaktivnu komponentu trtrahidrokanabinol (THC) u koncentaraciji iznad 0,3
%. Na vještačenje je
dostavljena i jedna korišćena rolna aluminijske folije, više isječaka od iste
i otvorena kesica sa natpisom
“limuntos”, pa je nakon hemijske analze ovih uzoraka, konstatovano da isti ne
sadrže tragove opojnih
droga u granicama detekcije primijenjene metode. Na glavnom pretresu vještak
je pojasnio da je svaki od
dostavljenih zamotuljaka, pojedinačno vještačen, a nakon mikroskopske i
hemijske analize utvrdjeno je
da svi sadrže psihoaktivnu komponentu u koncentaraciji iznad 0,3 %.
Sud je prihvatio pismeni nalaz i mišljenje vještaka i njegovo izjašnjeneje na
glavnom pretresu povodom
datog nalaza, kao stručan i jasan i objektivan, u skladu sa pravilima struke i
nauke, a na koji nalaz, a
nakon izjašnjenja vještaka, stranke nisu imale primjedbi.
Iz izvoda iz kaznene evidencije na ime optuženog Uprave policije PJ Podgorica
od 05.11.2010.
godine, utvrdjeno je da je optuženi osudjivan presudom Osnovnog suda u
Podgorici K.br.10/392 od
06.10.2010. godine zbog krivičnog djela teška kradja u produženom trajanju iz
čl. 240 st. 1 tač.1 u vezi
čl. 49 KZ-a na 12 mjeseci zatvora.
4
Cijneći navode optužbe, provedene dokaze i utvrdjeno činjenično stanja, sud
nalazi da je optuženi izvršio
krivično djelo koje mu se stavlja na teret, na način, u vrijeme i na mjestu
kako je to precizirano izrekom
presude.
Dana 15.09.2010. godine u spavaćoj sobi kuće u kojoj stanuje optuženi
pronadjena su 23 ručno pravljena
zamotuljka od aluminijske folije, a što se nesumnjivo utvrdjuje iz zapisnika o
pretresanju stana i drugih
prostorija – porodične kuće koja se nalazi u Podgorici u ul. Dj D. br....,
kada je prilikom pretresa koji je
izvršen od strane ovlašćenih polcijskih službenika, u spavaćoj sobi optuženog,
a u jednom trosjedu,
pronadjena jedna platnena torbica crne boje sa žutim aplikacijama u kojoj se
nalazilo 21 ručno pravljeni
zamotuljak od aluminijske folije, dok su na stolu pronadjena još dva identična
zamotuljka, a u kojim
zamotuljcima se nalazila sasušena biljna materija, tamno-zelene boje, a koji
predmeti su oduzeti od oca
optuženog, R. V.2, koji je potpisao izjavu kojom traži pretres kuće čiji je
vlasnik, što se utvrdjuje iz
potvrde o privremeno oduzetim predmetima Ku.br.839/10 od 15.09.2010. godine, a
što je izmedju
ostalog i vjerno prikazano na fotoelaboratu sačinjenim povodom pretresa, i u
kojem je prikazan izgled
mjesta na kojem je pronađena pomenuta torbica, te izgled ručno pravljenih
zamotuljaka od aluminijske
folije, a na slikama se vidi da je sadržaj istih sasušena materija tamnozelene
boje.
Vještačenjem koje je provedeno od strane Forenzičkog centra Danilovgrad, broj
3744/10, te neposrednim
izjašnjenjem vještaka hemijske struke, utvrdjeno je da je nakon mikrsokopske,
makroskopske i hemijske
analize pronadjene biljne materije, konstatovano da se radi o biljci čiji je
botanički naziv Kanabis -
marihuana, te da svi dostavljeni uzorci sadrže tetrahidrokanabinol (THC) u
koncentaraciji iznad 0,3 %, a
koja supstanca se nalazi na listi opojnih droga (Službeni list SRJ br.44/02).
Imajući u vidu naprijed utvrdjeno činjenično stanje, količinu opojne droge
koja je pronadjena prilikom
pretresa spavaće sobe koju korist optuženi (ukupno 37,86 grama marihuane),
broj pronadjenih
zamotuljaka (23 ručno pravljena zamotuljka, koji su bili približno iste
težine), da su dva pronadjena na
stolu, na kojem je izmedju ostalog pronadjena i jedna korišćena rolna
aluminijske folije i više isječaka od
iste, gdje je očigledno pretodno izvršeno pakovanje marihuane u pomenute
zamotuljke, upućuje sud na
nesumnjiv zaključak da je predmetna opojna droga bila namijenjena daljoj
prodaji, a koju je optuženi
držao sakrivenu u unutrašnjosti trosjeda svoje spavaće sobe, gdje je i
pronadjena prilikom pretresa.
Postupajući na naprijed opisan način, optuženi je očigledno bio svjestan da u
svojoj kući drži opojnu
drogu marihuanu, supstancu koja se nalazi na listi opojnih droga Rješenja o
utvrdjivanju opojnih droga
(Službeni list SRJ br.44/02), da nema ovlašćenje da je drži radi dalje
prodaje, imajući u vidu da je istu
sakrio u unutrašnjosti trosjeda u svojoj spavaćoj sobi, postupajući na taj
način suprotno Zakonu o
proizvodnji i prometu opojnih droga, kojim je regulisano kada su proizvodnja,
prerada i promet ovih
supstanci dozvoljeni i ko ih može vršiti, ali je to i htio postupajući sa
direktnim umišljajem, tako da su se
u njegovim radnjama stekli svi bitni elementi bića krivičnog djela neovlašćena
proizvodnja, držanje i
stavljanje u promet opojnih droga iz čl. 300 st.1 KZ-a, za koje djelo ga je
sud oglasio krivim i krivično
odgovornim.
Odlučujući o visini kazne koju će izreći optuženom sud je cijenio sve
okolnosti koje utiču da kazna bude
veća ili manja, pa je od olakšavajućih okolnosti na strani optuženog cijenio
njegove lične prilike, koje se
ogledaju u tome da se radi o mladoj osobi koja je u vrijeme izvršenja
krivičnog djela imala nepunih
dvadeset godina, da je nezaposlen, te činjenicu da je optuženi radi prodaje
držao opojnu drogu
marihuanu, koja se smatra “lakom” opojnom drogom, a koje okolnosti sud smatra
naročito
olakšavajućim, pa ga je osudio na kaznu zatvora u trajanju od sedam mjeseci,
ispod granice propisane
zakonom, jer smatra da će se i sa izrečenom kaznom zatvora ostvariti svrha
kažnjavanja, predvidjena čl.
5
32 KZ-a, a u okviru opšte svrhe kažnjavanja iz čl.4 KZ-a, odnosno da optuženi
ubuduće neće vršiti
krivična djela.
Iz izvoda iz kaznene evidencie na ime optuženog, utvrdjeno je da je isti
osudjivan presudom Osnovnog
suda u Podgorici K.br.10/392 od 06.10.2010. godine zbog krivičnog djela teška
kradja u produženom
trajanju iz čl. 240 st. 1 tač.1 u vezi čl. 49 KZ-a na 12 mjeseci zatvora, a
što sud nije cijenio kao
otežavajuću okonosti, obzirom da se ne radi o istovrsnom krivičnom djelu.
Shodno odredbi čl. 51 KZ-a, optuženom će se u kaznu zatvora uračunati i
vrijeme provedeno u pritvoru
od 17.09.2010. godine do 17.02.2011. godine.
Shodno odredbi čl. 300 st. 7 u vezi čl. 75 KZ-a, od optuženog je oduzeto 37,86
grama opojne droge
marihuane, koja se ima uništiti nakon pravosnažnosti presude, jer se radi o
predmetima za koje zakon
predvidja obavezno oduzimanje.
Odluka o troškovima donijeta je shodno odredbi čl. 199 i 202 ZKP-a, a isti se
odnose na nagradu
braniocu po službenoj dužnosti u predkrivičnom postupku, advokatu B. B., u
iznosu od 200 €, nagradu
braniocu po službenoj dužnosti u krivičnom postupku advokatu R. R., u iznosu
od 950 € i nagradu
vještaku hemijske struke N. G. u iznosu od 44 €, što ukupno iznosi 1.194 €,
dok je paušal odredjen
imajući u vidu složenost i dužinu trajanja postupka, kao i imovinske prilike
optuženog.
Sud je cijenio i ostale provedene dokaze, ali je našao da nijesu od uticaja na
drugačiju odluku suda.
Na osnovu izloženog, a shodno odredbi čl. 364 ZKP-a odlučeno je kao u izreci
presude.
VIŠI SUD U PODGORICI
Dana, 17.02.2011. godine
                                                                            PREDSJEDNIK VIJEĆA – SUDIJA
                                                                                                  Vesna Moštrokol, s.r.

PRAVNA POUKA:Protiv ove presude dozvoljena je žalba Apelacionom sudu Crne Gore
u roku od 15
dana od dana prijema pismenog otpravka iste, a preko ovog suda.
Tačnost otpravka ovjerava
namještenik suda
Anka Raković