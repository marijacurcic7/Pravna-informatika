OSNOVNI SUD U PLAVU
K.br.79/2010
U IME CRNE GORE
OSNOVNI SUD U PLAVU, po predsjedniku vijeća-sudiji Elici Pantović, uz učešće
zapisničara Nermine Nikočević, u krivičnom predmetu protiv optuženog P. Š. iz
P., zbog krivičnog djela-teško djelo protiv bezbjednosti saobraćaja iz člana
348.stav 1 u vezi sa članom 339.stav 1. Krivičnog zakonika Crne Gore, nakon
pravosnažnosti rješenja o usvajanju Sporazuma o priznanju krivice, dana
22.12.2010.godine, donio je
P R E S U D U
Optuženi P. Š. iz P., od oca S. i majke V., rodjene R., rodjen ...godine u B.,
sa prebivalištem u selo B., opština P., državljanin CG , oženjen, otac dvoje
djece, nezaposlen, završio osnovnu školu, srednjeg imovnog stanja,
neosudjivan,
K r i v j e
što je:
dana 22.juna 2010.godine, oko 05,45 sati, upravljao u saobraćaj putničkim
motornim vozilom marke "VW G." reg oznake PL ..., vlasništvo H. I. iz G., na
redovnom putu G.-P., u mjesto M., opština P., ne pridržavajući se saobraćajnih
propisa ugrozio saobraćaj i doveo u opasnost život i tijelo svog saputnika-
oštećenog M. E., na način što je protivno odredbi člana 200.stav 1 . i 2.
Zakona o bezbjednosti saobraćaja na putevima ("Sl.list RCG"broj 72/05),
upravljao vozilom u alkoholisanom stanju sa koncentracijom alkohola u krivi od
0,90 % , i ako je bio svjestan da je sigurno nesporoban sa sigurnu vožnju, te
dolazeći na kritično mjesto, gdje je postavljenim saobraćajnim znakom brzina
kretanja vozila ograničena na 40,00 km/h kretao se brzinom od 70,13 km/h
protivno odredbi člana 32.stav 1. istog Zakona i nailazeći na krivinu ulijevo,
nije uspio da je slijedi i bezbjedno savlada njen luk, već je izgubio kontrolu
nad vozilom i napustio kolovoz po desnoj strani nakon čega je vozilom pokušao
da se vrati na kolovoz i skrenuo ulijevo prelazeći preko desne, a zatim i
preko lijeve kolovozne trake i napuštajući kolovoz po lijevoj strani, nakon
čega je vozilom udario u metalnu ogradu a zatim i u betonski zid, od kojeg
udara se vozilo prevrnulo na krov, usled čega je oštećeni E. zadobio teške
tjelesne povrede u vidu preloma III, IV i V rebra, sa desne strane grudnog
koša, pleuralni izliv desnog plućnog krila i nagnječne povrede pluća desno,
-čime je izvršio krivično djelo -teško djelo protiv bezbjednosti javnog saobraćaja iz člana 348.stav 1. u vezi sa članom 339.stav 1. Krivičnog zakonika Crne Gore.
Pa ga sud za učinjeno krivično dijelo, te primjenom čl. 4 stav 2, 32, 42, 45 i
46 Krivičnog zakonika i čl.229,239 i 303 ZKP
O S U D J U J E
Na kaznu zatvora u trajanju od tri mjeseca.
Okrivljeni je dužan da na ime troškova krivičnog postupka plati ukupan iznos
od 151,00 eura ,
- a sve u roku od 15 dana po pravosnažnosti ove presude.
Imovinsko pravni zahtjev za naknadu štete nije bilo.
O b r a z l o ž e n j e
Osnovno državno tužilaštvo u Plavu, optužnicom KT. br. 57/2010 od 11.10.2010
godine, stavilo je na teret P. Š. iz P., da je učinio krivično djelo -teško
djelo protiv bezbjednosti javnog saobraćaja iz člana 348.stav 1. u vezi sa
članom 339.stav 1. Krivičnog zakonika Crne Gore, činjenično bliže opisano u
izreci ove presude.
Utvrdjujući da li postoji dovoljno dokaza o krivici optuženog za predmetno
krivično djelo, na ročištu za razmatranje sporazuma, sud je izveo dokaze i to:
izvršio uvid u zapisnik o saslušanju okrivljenog datim u istražnom postupku,
dana 16.09.2010 godine, pročitao iskaz svjedoka-oštećenog M. E. dat na
zapisniku o istražnom postupku u predmetu Ki.br.13/10 dana 16.09.2010.godine,
pročitao zapisnik o uvidjaju sačinjen od istražnog sudije ovoga suda Kri.27/10
od 22.06.2010.godine, potvrdu o utvrdjivanja prisustva alkohola u krivi
optuženog izdat od Kliničko-biohemiske labaratorije Doma zdravlja B. br...od
23.06.2010.godine , pročitao otpusnu listu sa epikrizom JZU Opšte bolnice u
B.-hiruškog dojeljenja matični broj istorije bolesti broj ... od
27.06.2010.godine, na ime M. E., nalaz i mišljenje vještaka medicinske struke
dr.H. K. iz P., dat pred istražnim sudijom ovoga suda dana 28.09.2010.godine,
nalaz i mišljenje vještaka saobraćajne struke N. M., dipl.ing.saobraćaja od
05.09.2010.godine, izvršio uvid u skicu lica mjesta i fotodokumentaciju
saobraćajne nezgode broj ... od 22.09.2010.godine, sačinjen od Uprave
policije-Ispostave P., pročitan je poziv zamjenika ODT u Plavu upućen
okrivljenom radi dogovora o eventualnom zaključenja Sporazuma o priznanju
krivice KT.br.57/10 od 11.10.2010.godine, zapisnik o pregovaranju KT.br.57/10
od 12.10.2010.godine, zapisnik o saslušanju okrivljenog u okviru pregovaranja
o zaključenju priznanja krivice KT.br.57/10 od 12.10.2010.godine, pročitan je
sporazum o priznanju krivice KT.br.57/10 od 12.10.2010.godine, i izvršio uvid
u izvještaj iz kaznene evidencije za okrivljenog izdat od Ispostave P. br...
od 03.09.2010.godine.
Iz sadršine prikljupljenih dokaza na koje optuženi nije imao nikakvih
primjedbi, sud je zaključio da ima dovoljno dokaza o krivici optuženog P. Š. i
da je optuženi u vrijeme i na način opisan u izreci ove presude učinio
krivično djelo-teško djelo protiv bezbjednosti javnog saobraćaja iz člana
348.stav 1. u vezi sa članom 339.stav 1.Krivičnog zakonika Crne Gore, za koje
ga je ovaj sud oglasio krivim, a nakon što je u svemu prihvatio sporazum o
priznanju krivice.
Odlučujući o visini kazne i sporazuma o priznanju krivice zaključenog izmedju
stranaka, ovaj sud je našao da je predlog stranaka u vezi sa kaznom
prihvatljiv. Ovo iz razloga što je okrivljeni mlad čovjek, oženjen, otac dvoje
maloljetne djece, nezaposlen, da ranije nije osudjivan, da je izrazio kajanje
za učinjeno djelo, da se sa oštećenim izmirio. Ove okolnosti po nalaženju ovog
suda imaju karakter osobito olakšavajućih okolnosti u smislu odredbe člana 45
i 46. Krivičnog zakonika. Stoga ovaj sud nalazi da će se sa ublaženom kaznom u
svemu postići posebna svrha kažnjavanja iz člana 32. Krivičnog zakonika CG da
optuženi u buduće ne vrši ovakva ili slična krivičan djela.
Odluka o troškovima krivičnog postupka je zasnovana na odredbi člana 202.stav
1. ZKP-a. Visina troškova u ukupnom iznosu od 151,00 eura, predstavlja izdatke
iz budžetskih sredstava, od čega iznos od 121,00 eura predstavlja nagradu
vještaku saobraćajne struke, dipl.ing.saobraćaja N. M., iz R., dok iznos od
30.00 eura predstavlja paušal koji je odmjeren s obzirom na složenost i
trajanje krivičnog postupka, te obzirom na imovno stanje optuženog shodno
čl.199 stav.3 ZKP-a.
Imovinsko pravnog zahtjeva za naknadu štete nije bilo.
Sa iznijetih razloga a na osnovu člana 303.stav 1. ZKPa- odlučeno je kao u
izreci ove presude.
OSNOVNI SUD U PLAVU
Dana, 22.12.2010.godine
Zapisničar, S U D I J A,
Nermina Nikočević,s.r. Elica Pantović,s.r.
DNA:
1 x ODT u Plavu
1 x optuženom P. Š. iz sela B., opština P.
1 x oštećenom M. E. iz P.