                                                                                           K.br. 11/2011

U IME NARODA
VIŠI SUD U PODGORICI, u vijeću sastavljenom od sudije Tabaš Predraga, kao
predsjednika vijeća i sudija porotnika Ramović Dragana i Bulatović Raca, kao
članova vijeća, uz učešće namještenika Novčić Slobodanke kao zapisničara, u
predmetu protiv optuženog J.M, zbog krivičnog djela neovlašćena proizvodnja,
držanje i stavljanje u promet opojnih droga iz čl.300. st.1. Krivičnog
zakonika, odlučujući po optužnici Višeg državnog tužioca u Podgorici Kt.br.
243/10, od 19.01.2011. godine, u prisustvu zastupnika optužbe Jovićević Sanje
zamjenik VDT-a u Podgorici, nakon održanog usmenog i javnog glavnog pretresa,
započetog i završenog  19.04.2011. godine, u prisustvu zastupnika optužbe,
optuženog i njegovog branioca, nakon tajnog vijećanja i glasanja, dana
19.04.2011. godine, donio je, a dana  21.04.2011. godine javno objavio  
P R E S U D U
Optuženi:  
J.M, rođen........ godine u K., sa prebivalištem u T. ul. V. bb, državljanin
Crne Gore, nezaposlen, neoženjen, završio srednju školu, po zanimanju
brodomehaničar, lošeg imovnog stanja, neosuđivan.  
KRIV JE
Zato što je:  
U periodu od 18.10.2010. godine, do 18.11.2010. godine, u T., neovlašćeno
prodavao i držao radi prodaje opojnu drogu marihuanu – supstancu proglašenu za
opojnu drogu rješenjem o utvrđivanju opojnih droga (Sl. list SRJ br. 44/02),
na način što je u označenom periodu, svakog drugog dana prodao Š. D. po 1-1,5
grama marihuane zapakovane u tzv. džointe, za iznos od 10 eura po pakovanju,
iz čega je dana 18.11.2010. godine, jedan paketić opojne droge marihuane
zapakovan u jedan zamotuljak od PVC kese mase 1,66 grama, pronađen kod Š.D, te
neovlašćeno držao opojnu drogu marihuanu zapakovanu u dva zamotuljka od PVC
kese, mase 2,03 grama i 3,35 grama, koja je od strane okrivljenog bila
namijenjena daljoj neovlašćenoj prodaji, a koju opojnu drogu su ovlašćeni
službenici Ispostave T. pronašli prilikom ličnog pretresa okrivljenog, u
gornjem dijelu trenerke,  
                \- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.

Pa ga sud primjenom citiranih zakonskih odredbi, te odredbi čl. 4, 5, 6, 7, 8,
14, 15, 32, 36, 42, 45. i 46. Krivičnog zakonika, te odredbi čl. 199, 202. i
364. Zakonika o krivičnom postupku  
O S U Đ U J E
Na kaznu zatvora u trajanju od 9 (devet) mjeseci.  
Dužan je optuženi da na ime krivičnog postupka-sudskog paušala ovom sudu,
plati novčani iznos od 50,00 eura, te da na ime troškova postavljenog mu
branioca po službenoj dužnosti adv. K. N., plati novčani iznos od 100,00 eura,
sve u roku od 15 dana po pravosnažnosti presude, pod prijetnjom prinudne
naplate.  
Na osnovu čl. 75. i čl. 300 st. 7.  Krivičnog zakonika, sud optuženom i z r i
č e :  
MJERA BEZBJEDNOSTI
ODUZIMANJE PREDMETA  
I to: opojne droge marihuane u ukupnoj količini od 7.04 grama, koja se ima
uništiti, nakon pravosnažnosti presude.  
O b r a z l o ž e nj e
Optužnicom VDT-a u Podgorici Kt.br. 243/10 od 19.01.2011. godine, optuženom J.
M. stavljeno je na teret izvršenje krivičnog djela neovlašćena proizvodnja,
držanje i stavljanje u promet opojnih droga iz čl. 300. st. 1. Krivičnog
zakonika. Zastupnik optužbe je u završnoj riječi precizirao činjenične navode
optužnice, na način kako je to bliže predstavljeno izrekom ove presude i pri
tako preciziranoj optužnici u cjelosti ostao do završetka glavnog pretresa,
predlažući sudu da optuženog oglasi krivim i kazni po zakonu.  
Optuženi J.M je u svojoj odbrani u prethodnom postupku na zapisniku o
saslušanju osumnjičenog Kri.br. 1053/10, od 21.11.2010. godine, kao i na
zapisniku Ki.br. 214/10, od 10.12.2010. godine, priznao da je Š.D u periodu od
18.10.2010. godine do 18.11.2010. godine svakog drugog dana prodavao po jedan
paketić marihuane, mase gram – gram ipo za iznos od 10 eura. Dalje je naveo,
da uživalac opojne droge marihuane više godina, te da je od marihuane koju je
za sebe nabavljao jedan dio prodavao Š.D.  
U svojoj odbrani na glavnom pretresu optuženi je u cjelosti priznao izvršenje
krivičnog djela stavljenog mu na teret optužnicom, pritom navodeći da je u
periodu od 18.10.2010. godine, do 18.11.2010. godine, Š.D, koga zna iz
vidjenja iz T., svaki drugi dan prodavao gram do gram ipo opojne droge
marihuane za iznos od 10,00 eura, da bi ga dana 18.11.2010. godine, telefonom
pozvao Š.D i zatražio od njega da se vide, kako bi mu optuženi donio i prodao
marihuanu za iznos od 20,00 eura, zbog čega je sa sobom ponio dva zamotuljka
sa opojnom drogom marihuanom, da bi mu dolaskom u naselje D., gdje je trebalo
da se nadje sa Š., prišla petorica inspektora policije u civilu, koji su
izvršili njegov lični pretres i pronašli opojnu drogu marihuanu. Optuženi je
pojasnio da dana 18.11.2010. godine, Š.D nije prodao opojnu drogu, već da mu
je drogu koja je pronađena kod Š., prodao vjerovatno dva dana ranije, da on
lično nije uživalac marihuane, te da je marihuanu kupio u B., a da je dio od
te iste marihuane prepakivao u manje količine i prodavao Š., i to iz razloga
jer je bio u finansijskoj krizi, obzirom da mu je majka bolesna, a trebao mu
je novac, te da zna da je prodaja opojnih droga zabranjena, i da se kaje zbog
toga i prihvata krivicu zbog izvršenog krivičnog djela, pri kojoj odbrani je
optuženi ostao do završetka glavnog pretresa.  
Branilac optuženog je u završnoj riječi navela, da je u posutpku nesumnjivo
utvrdjeno da je optuženi izvršio krivično djelo za koje se tereti, ali je
zamolila sud da prilikom odmjeravanja kazne uzme u obzir sve olakšavajuće
okolnosti na strani optuženog i istog što blaže kazni.  
Sud je u dokaznom postupku na saglasan predlog stranaka pročitao iskaz
svjedoka Š.D sa zapisnika o saslušanju svjedoka Ki.br. 214/10 od 18.01.2011.
godine, pročitao zapisnik o pretresanju lica Uprave policije PJ Herceg Novi –
Ispostava T. br. 29-03-240/10-4952 od 19.11.2010. godine, zapisnik o
pretresanju stana i drugih prostorija Uprave policije PJ Herceg Novi –
Ispostava T. br. 29-03-240/10-4952 od 19.11.2010. godine, potvrdu o privremeno
oduzetim predmetima Uprave policije PJ Herceg Novi – Ispostava T. br.
29-03-240/10-4952 od 19.11.2010. godine na ime optuženog J.M, potvrdu o
privremeno oduzetim predmetima Uprave policije PJ Herceg Novi – Ispostava T.
br. 29-03-240/10-4952  od 18.11.2010. godine na ime Š.D, izvještaj o
vještačenju Uprave policije Forenzički centar Danilovgrad br. 4591/10 i
izvršio uvid u fotoelaborat koji je sastavni dio tog izvještaja, pročitao
službenu zabilješku Uprave policije PJ Herceg Novi – Ispostava T. br.
29-03-240/10-4952 od 18.11.2010. godine, pročitao izvod iz kaznene evidencije
za optuženog J.M Uprave policije Ispostava Kotor br. 245/11-371 od 01.02.2011.
godine.  
Svjedok Š.D je u svom svjedočkom iskazu u prethodnom postupku na zapisniku o
saslušanju svjedoka Ki.br. 214/10 od 18.01.2011. godine, naveo, da mu je
optuženi J.M prodavao opojnu drogu marihuanu u periodu od 18.10.2010. godine
do 18.11.2010. godine i to po jedan paketić otprilike svaki drugi dan, za
iznos od 10 eura, ali da ne zna koje su to bile količine, osim da je od te
količine mogao napraviti tri do četiri “džointa”.  
Iz sadržine zapisnika o pretresanju lica Uprave policije PJ Herceg Novi –
Ispostava T. br. 29-03-240/10-4952 od 19.11.2010. godine, proizilazi da su
ovlašćeni policijski službenici te Područne jedinice, dana 19.11.2010. godine
u 17.15 časova, izvršili pretres optuženog J.M, kojom prilikom su kod njega u
gornjem dijelu trenerke pronađena i privremeno oduzeta tri pakovanja, od čega
dva celofanska i jedno od novinske hartije, sa sadržajem suve biljne materije
tamno zelene boje za koju se pretpostavljalo da je opojna droga marihuana.  
Iz sadržine zapisnika o pretresanju stana i drugih prostorija Uprave policije
PJ Herceg Novi – Ispostava T. br. 29-03-240/10-4952 od 19.11.2010. godine,
proizilazi da su ovlašćeni službenici te područne jedinice dana 19.11.2010.
godine, u 17.30 časova, po naredbi Višeg suda u Podgorici, izvršili pretres
stana i drugih prostorija u T., ulica M. bb, čiji je držalac optuženi J.M,
kojom prilikom nijesu pronađeni predmeti, koji bi poslužili kao dokaz prilikom
postupka.  
Iz sadržine potvrde o privremeno oduzetim predmetima Uprave policije PJ Herceg
Novi – Ispostava T. br. 29-03-240/10-4952 od 19.11.2010. godine, na ime
optuženog J.M, utvrđuje se da su dana 19.11.2010. godine, od optuženog J.M
privremeno oduzeta tri pakovanja, od čega dva celofanska i jedno od novinske
hartije, sa sadržajem suve biljne materije tamno zelene boje, za koju se
pretpostavljalo da je opojna droga marihuana, pronađenih u džepu gornjeg
dijela trenerke optuženog J.M.  
Iz sadržine potvrde o privremeno oduzetim predmetima Uprave policije PJ Herceg
Novi – Ispostava T. br. 29-03-240/10-4952  od 18.11.2010. godine, na ime Š.D,
utvrđuje se da je dana 18.11.2010. godine, od Š.D privremeno oduzeta jedna PVC
kesica sa sadržajem suve biljne materije tamno zelene boje, za koju se
pretpostavljalo da je opojna droga marihuana, pronađena u džepu od farmerica
Š.D.  
Iz izvještaja o vještačenju Uprave policije Forenzički centar Danilovgrad br.
4591/10 utvrđuje se, da su tom centru na vještačenje dostavljena dva ručno
pravljena zamotuljka od plastične kese sa sadržajem biljne materije zelene
boje, karakterističnog opojnog mirisa neto mase 2,03 grama i 3,35 grama i
jedan ručno pravljeni zamotuljak od papira u kome su se nalazile 33 sjemenke,
koji uzorci su pronađeni pretresom lica J.M, te jedan ručno pravljeni
zamotuljak od plastične kese sa sadržajem biljne materije zelene boje,
karakterističnog opojnog mirisa neto mase 1,66 grama koji uzorak je pronađen
pretresom lica Š.D, a je detaljnim mikroskopskim pregledom dostavljenog
biljnog materijala iz dva ručno pravljena zamotuljka od plastične kese
pronađenih pretresom lica J.M i jednog ručno pravljenog zamotuljka od
plastične kese pronađenog pretresom lica Š.D, konstatovano prisustvo smole i
bodlji u obliku “medveđih kandži”, na osnovu čega je utvrđeno da isti potiču
od biljke čiji je botanički naziv Cannabis sativa L., poznatije kao marihuana,
dok je detaljnom hemijskom analizom utvrđeno, da navedeni uzorci sadrže
psihoaktivnu komponentu tetrahidrokanabinol (THC), u koncentraciji iznad 0,3%,
koja supstanca utiče na centralni nervni sistem, izaziva stanje zavisnosti i
nalazi se na listi opojnih droga (Službeni list SRJ, br. 44/2002). Na osnovu
morfološkog izgleda dostavljenih sjemenki utvrđeno je, da iste potiču od
biljke Cannabis i da ne sadrže psihoaktivnu komponentu tetrahidrokanabinol
(THC), te kao takve nemaju psihoaktivno svojstvo, a po simuliranju uslova za
rast biljke konstatovano je da nije došlo do klijanja sjemenki, pa se iste ne
mogu koristiti za uzgoj biljke. Iz fotodokumentacije koja je sastavni dio tog
izvještaja i koja sadrži osam fotografija utvrđuje se izgled uzoraka koji su
bili predmet vještačenja.  
Sud je nalaz i mišljenje cijenio kao stručan, jasan, objektivan, zasnovan na
pravilima struke i nauke, pa je isti u cjelosti i prihvatio.  
Iz sadržine službene zabilješke Uprave policije PJ Herceg Novi – Ispostava T.
br. 29-03-240/10-4952 od 18.11.2010. godine, proizilazi da je ista sačinjena
dana 18.11.2010. godine, povodom ličnog pregleda lica Š.D, kojim pregledom je
u desnom džepu od dukserice pronađen jedan zamotuljak od PVC kese sa sadržajem
tamno zelene biljne materije, za koju se pretpostavljalo da je opojna droga
marihuana.  
Iz izvoda iz kaznene evidencije za optuženog J.M Uprave policije Ispostava
Kotor br. 245/11-371 od 01.02.2011. godine utvrđuje se da optuženi J.M nije
osuđivan.  
Cijeneći navode optužbe, odbranu optuženog koji priznaje izvršenje krivičnog
djela, i sa tim u vezi sve provedene dokaze, kako pojedinačno, tako i u
njihovoj međusobnoj povezanosti, ovaj sud nalazi da je optuženi J.M izvršio
krivično djelo neovlašćena proizvodnja, držanje i stavljanje u promet opojnih
droga iz čl.300. st.1. Krivičnog zakonika, na način, u vrijeme i na mjestu
kako je to predstavljeno izrekom presude.  
Naime, u postupku je nesumnjivo utvrđeno, da je optuženi J.M u periodu od
18.10.2010. godine do 18.11.2010. godine, u T., neovlašćeno prodavao i držao
radi prodaje opojnu drogu marihuanu, na način što je u označenom periodu,
svakog drugog dana prodavao Š.D po gram – gram ipo marihuane, za iznos od 10
eura po pakovanju, te dana 18.11.2010. godine, neovlašćeno držao opojnu drogu
marihuanu zapakovanu u dva zamotuljka od PVC kese, mase 2,03 grama i 3,35
grama, koju opojnu drogu su ovlašćeni policijski službenici Ispostave T.,
pronašli prilikom ličnog pretresa optuženog u gornjem dijelu trenerke.  
Naprijed utvrđeno činjenično stanje, ovaj sud je nesumnjivo utvrdio na osnovu
potpunog priznanja optuženog datog u njegovoj odbrani kako u prethodnom
postupku, tako i na glavnom pretresu navodi, da je marihuanu koja je kritičnom
prilikom pronađena kod njega i Š.D prethodno kupio u B. te da je dio od te
iste marihuane prepakivao u manje količine i prodavao Šariću svaki drugi dan
za iznos od 10 eura, te da je dana 18.11.2010. godine imao namjeru da proda
marihuanu Š. za iznos od 20 eura, koja droga je od strane policije prilikom
ličnog pretresa pronađena i privremeno oduzeta.  
Ovakvo priznanje optuženog ničim nije dovedeno u sumnju, naprotiv potvrđeno je
iskazom svjedoka Š.D sa zapisnika o saslušanju svjedoka Ki.br. 214/10 od
18.01.2011. godine, koji je u svom iskazu naveo, da mu je optuženi J.M
prodavao opojnu drogu marihuanu u periodu od 18.10.2010. godine do 18.11.2010.
godine i to po jedan paketić otprilike svaki drugi dan, za iznos od 10 eura,
od koje opojne droge marihuana je dana 18.11.2010. godine, kod svjedoka Š.D,
pronađen jedan paketić zapakovan u PVC kesu, mase 1,66 grama, a što se
potvrđuje sadržinom službene zabilješke Uprave policije PJ Herceg Novi –
Ispostava T. br. 29-03-240/10-4952 od 18.11.2010. godine, koja je sačinjena
povodom ličnog pregleda lica Š.D, i sadržinom potvrde o privremeno oduzetim
predmetima Uprave policije PJ Herceg Novi – Ispostava T. br. 29-03-240/10-4952
od 18.11.2010. godine na ime Š.D, u kojoj je konstatovano da je navedenog dana
od istog, oduzeta jedna PVC kesica sa sadržajem suve biljne materije tamno
zelene boje, za koju se pretpostavljalo da je opojna droga marihuana.
Priznanje optuženog je potvrdjeno i sadržinom zapisnika o pretresanju lica
Uprave policije PJ Herceg Novi – Ispostava T. br. 29-03-240/10-4952 od
19.11.2010. godin, iz kog proizilazi da su ovlašćeni policijski službenici te
Područne jedinice navedenog dana prilikom ličnog pretresa optuženog u gornjem
dijelu trenerke pronašli tri pakovanja, od čega dva celofanska i jedno od
novinske hartije, sa sadržajem suve biljne materije tamno zelene boje za koju
se pretpostavljalo da je opojna droga marihuana, a koja pakovanja su oduzeta
od optuženog, što se potvrđuje sadržinom potvrde o privremeno oduzetim
predmetima Uprave policije PJ Herceg Novi – Ispostava T. br. 29-03-240/10-4952
od 19.11.2010. godine na ime optuženog J.M. Da se u konkretnom slučaju radilo
o opojnoj drogi marihuani, a koja opojna droga je pronađena prilikom pretresa
optuženog J.M i pretresom svjedoka Š.D, sud je utvrdio iz izvještaja o
vještačenju Uprave policije Forenzički centar Danilovgrad br. 4591/10, iz koga
nesumnjivo proizilazi da je detaljnom mikroskopskom i hemijskom analizom
dostavljenog biljnog materijala iz dva ručno pravljena zamotuljka od plastične
kese pronađenih ličnim pretresom optuženog J.M i jednog ručno pravljenog
zamotuljka od plastične kese pronađenog ličnim pretresom svjedoka Š.D,
utvrđeno je da navedeni uzorci potiču od biljke čiji je botanički naziv
Cannabis sativa L. - marihuana, a koja u sebi sadrži tetrahidrokanabinol (THC)
u koncentraciji iznad 0,3%, koja supstanca utiče na centralni nervni sistem,
izaziva stanje zavisnosti i nalazi se na listi opojnih droga (Službeni list
SRJ, br. 44/2002).  
Cijeneći naprijed utvrđeno činjenično stanje, ovaj sud nalazi, da su se u
radnjama optuženog J.M stekli svi bitni elementi bića krivičnog djela
neovlašćena prodizvodnja, držanje i stavljanje u promet opojnih droga iz čl.
300. st. 1. Krivičnog zakonika, obzirom da je u postupku nesumnjivo utvrđeno,
da je optuženi J.M u periodu od 18.10.2010. godine do 18.11.2010. godine u T.,
neovlašćeno prodavao i držao radi prodaje opojnu drogu marihuanu, na način što
je u označenom periodu, svakog drugog dana prodavao Š.D po gram – gram ipo
marihuane zapakovane u manje paketiće, za iznos od 10 eura po pakovanju, te
neovlašćeno držao opojnu drogu marihuanu zapakovanu u dva zamotuljka od PVC
kese, mase 2,03 grama i 3,35 grama, koju opojnu drogu su ovlašćeni službenici
Ispostave T. pronašli prilikom ličnog pretresa optuženog u gornjem dijelu
trenerke, dana 18.11.2010. godine. Sve činjenice utvrđene u postupku,
okolnosti konkretnog slučaja, doveli su ovaj sud do zaključka, da je oputuženi
predmetno krivično djelo izvršio sa direktnim umišljajem. Optuženi je bio u
potpunosti svjestan da prodaje opojnu drogu marihuanu i da istu drži radi
dalje prodaje, te da za to nema potrebna ovlašćenja, a što predstavlja bitno
obilježje ovog krivičnog djela, imajući u vidu i odbranu optuženog, koji
navodi, da mu je poznata činjenica, da je prodaja opojnih droga zabranjena,
što sve znači da je kod optuženog postojala svijest o svim obilježjima
predmetnog krivičnog djela i htjenje njegovog izvršenja.  
Krivično djelo za koje je optuženi oglašen krivim je krivično djelo sa
blanketnom dispozicijom, pa je kod ovih krivičnih djela, pored navođenja
činjenica i okolnosti koje čine bitna obilježja ovog krivičnog djela, a u
kojima se sud već izjasnio, bilo nužno navesti i materijalno pravni propis, od
kojeg zavisi postojanje ovog djela. Naime, rješenjem o utvrđivanju opojnih
droga (Službeni list SRJ br. 44/02) marihuana je proglašena opojnom drogom i
nalazi se na spisku opojnih droga.  
Sud je cijenio i ostale dokaze provedene u postupku, pa je našao da isti
nijesu od uticaja za drugačiju odluku u ovoj krivičnoj stvari.  
Odlučujući o kazni za optuženog, sud je u smislu čl. 42. Krivičnog zakonika
cijenio sve okolnosti koje utiču da kazna bude manja ili veća, u okviru
propisanog minimuma i maksimuma za predmetno krivično djelo, pa je od
olakšavajućih okolnosti na strani optuženog cijenio priznanje krivičnog djela,
koje je doprinijelo brzom i efikasnom razjašnjenju ove krivične stvari,
izraženo iskreno kajanje i prihvatanje krivice za izvršenje istog, te njegov
raniji život tj. njegovu raniju neosuđivanost, a što je sud utvrdio iz izvoda
iz kaznene evidencije za optuženog, dok otežavajućih okolnosti nije bilo, pa
je sud u odsustvu otežavajućih okolnosti, naprijed navedene olakšavajuće
okolnosti na strani optuženog cijenio kao naročito olakšavajuće i optuženom
primjenom odredbi čl. 45. i 46. Krivičnog zakonika, ublažio kaznu ispod
zakonom propisanog minimuma za predmetno krivično djelo, osudivši ga na kaznu
zatvora u trajanju od 9 (devet) mjeseci, nalazeći da je tako ublažena kazna
adekvatna stepenu krivice optuženog, za izvršeno krivično djelo, te da će se i
tako ublaženom kaznom ostvariti svrha kažnjavanja iz čl. 32. Krivičnog
zakonika u okviru svrhe izricanja krivičnih sakcija iz čl. 4. st. 2. Krivičnog
zakonika, da optuženi ubuduće ne vrši krivična djela.  
Sud je optuženom shodno čl. 75. u vezi sa čl. 300. st. 7. Krivičnog zakonika,
izrekao mjeru bezbjednosti oduzimanje 7.04 grama opojne droge marihuane, kao
predmeta izvršenja krivičnog djela, a koja se ima uništiti nakon
pravosnažnosti presude, a za koje predmete Zakon predviđa obavezno oduzimanje.  
Kako je optuženi oglašen krivim, sud ga shodno čl. 199. i 202. Zakonika o
krivičnom postupku obavezuje i na plaćanje troškova krivičnog postupka i to
sudskog paušala u iznosu od 50,00 eura, a koji je odmjeren shodno dužini
trajanja postupka, težini predmeta i imovinskim prilikama optuženog, te da na
ime troškova postavljenog mu branioca po službenoj dužnosti u pretkrivičnom
postupku, adv. K. N., plati novčani iznos od 100,00 eura, sve u roku od 15
dana po pravosnažnosti presude, pod prijetnjom prinudne naplate.  
Sa izloženog, odlučeno je kao u izreci presude.  
VIŠI SUD U PODGORICI
Dana 19.04.2011. godine
Zapisničar
PREDSJEDNIK VIJEĆA-SUDIJA
Novčić Slobodanka s.r.
Tabaš Predrag s.r.  
PRAVNA POUKA : Protiv ove presude dozvoljena je žalba   Apelacionom sudu
Crne Gore u roku od 15 dana od dana prijema prepisa iste, a preko Višeg suda u
Podgorici  
Za tačnost otpravka tvrdi
i ovjerava
namještenik suda  
