K.br.18/2011
U IME NARODA
VIŠI SUD U PODGORICI, u vijeću sastavljenom od sudije Tabaš Predraga, kao
predsjednika vijeća i porotinika Dulović Jovana i Bulatović Raca kao članova
vijeća, uz učešće namještenika Novčić Slobodanke kao zapisničara, u predmetu
protiv optuženog G.R., zbog krivičnih djela neovlašćena proizvodnja, držanje i
stavljanje u promet opojnih droga iz čl.300 st.1 KZ i nedozvojljeno držanje
oružja i eksplozivnih materija iz čl.403 st.1 Krivičnog zakonika, odlučujući
po optužnici Višeg državnog tužioca u Podgorici Kt.br.257/10 od
31.01.2011.godine, koju je na glavnom pretresu zastupala Lepa Medenica,
zamjenik VDT-a u Podgorici, nakon održanog usmenog, glavnog i javnog pretresa
u prisustvu zastupnika optužbe, optuženog i njegovog branioca po službenoj
dužnosti adv. V. V., nakon tajnog vijećanja i glasanja, dana 28.04.2011.
godine, donio je, a dana 04.05.2011.godine, javno objavio  
P R E S U D U
Optuženi:  
G.R., JMBG ....., u N., stalno nastanjen u mjestu rođenja, B. naselje br. 43,
državljanin Crne Gore, po zanimanju mašinbravar, nezapolen, neoženjen, pismen,
sa zvršenom srednjom trgovinskom školom mašinbravar, lošeg imovnog stanja,
osuđivan presudom Višeg suda u Podgorici K.br.62/06 od 11.07.2006.godine zbog
krivčnog djela neovašćena proizvodnja, držanje i stavljanje u promet opojnih
droga iz čl.300 st.1 KZ na kaznu zatvora u trajanju od 2 godine, nalazi se u
pritvoru od 13.12.2010.godine od 18,00 časova.  
KRIV JE
Zato što je:
I.
Dana 13.12.2010. godine, u N., neovlašćeno radi projaje držao opojnu drogu
marihuanu-supstancu proglašenu za opojnu drogu Rješenjem o utvrdjivanju
opojnih droga ("Sl. list SRJ", br. 44/02), na način što je opojnu drogu
marihuanu u količini od 434,83 grama držao u svojoj kući, koju drogu je
optuženi u namjeri da je uništi, neposredno prije pretresa od strane
ovlašćenih policijskih službenika Uprave policije-Područne jedinice N. ubacio
u ložište šporeta, a koja droga je pronadjena i oduzeta,
          \- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.

Pa ga sud primjenom citiranih zakonskih odredbi, te odredbi čl.
4,5,6,7,8,14,15,32,36,42. i 51. Krivičnog zakonika, te odredbi čl. 199, 202. i
364. Zakonika o krivičnom postupku  
O S U Đ U J E
Na kaznu zatvora u trajanju od 2 (dvije) godine i 6 (šest) mjeseci, u koju
kaznu mu se uračunava vrijeme provedeno u pritvoru od 13.12.2010 godine, pa
nadalje dok pritvor bude trajao.  
Dužan je optuženi da na ime troškova krivičnog postupka-sudskog paušala ovom
sudu, plati novčani iznos od 50,00 eura, te da na ime ostalih troškova
krivičnog postupka plati novčani iznos od 182,5 eura, sve u roku od 15 dana po
pravosnažnosti presude, pod prijetnjom prinudne naplate.  
Na osnovu čl. 75. i čl. 300 st. 7. Krivičnog zakonika, sud optuženom i z r i č
e:
MJERA BEZBJEDNOSTI
ODUZIMANJE PREDMETA
I to: opojne droge marihuane u ukupnoj količini od 434,83 grama, koja se ima
uništiti, nakon pravosnažnosti presude.  
II.
Prema optuženom G.R, sa podacima kao u stavu I izreke
Na osnovu čl. 362. st. 1. tačka 1. ZKP-a  
OPTUŽBA SE ODBIJA
Da je:
Od 2004. godine do 13.12.2010. godine u N., u porodičnoj kući u B. naselju
br......., suprotno odredbi čl. 27 i 12 Zakona o oružju ("Službeni list RCG"
br. 49/04) neovlašćeno držao pištolj marke "Crvena zastava" M-70, cal. 7,65
mm, serijskog broja ....... 29 komada pištoljske municije kal. 7,65 mm, za
koji pištolj nije imao dozvolu,  
- čime bi izvršio krivično djelo nedozvoljeno držanje oružja i eksplozivnih
materija iz čl. 403. st. 1. Krivičnog zakonika.  
Troškovi krivičnog postupka u odnosu na ovo krivično djelo padaju na teret
budžetskih sredstava suda.  
O b r a z l o ž e nj e
Optužnicom VDT-a u Podgorici Kt.br.257/10 od 31.01.2011 godine, optuženom G.R
stavljeno je na teret izvršenje krivičnih djela neovlašćena proizvodnja,
držanje i stavljanje u promet opojnih droga iz čl. 300 st. 1 Krivičnog
zakonika i krivično djelo nedozvoljeno držanje oružja i eksplozivnih materija
iz čl.403 st.1 Krivičnog zakonika. Zastupnik optužbe je u završnoj riječi
najprije odustao od optužbe za krivično nedozvoljeno držanje oružja i
eksplozivnih materija  iz čl. 403. st. 1. Krivičnog zakonika, dok je za
krivično djelo neovlašćena proizvodnja, držanje i stavljanje u promet opojnh
droga iz čl. 300. st. 1. Krivičnog zakonika, izmijenio činjenični opis
optužnice, na  način kako je to bliže predstavljeno stavom I izreke presude i
pri tako izmijenjenoj optužnici ostao do završetka glavnog pretresa,
predlažući sudu u završnoj riječi da optuženog oglasi krivim i osudi po
zakonu.  
Optuženi G.R. u svojoj odbrani u pretrkrivičnom postupku na zapisniku o
saslušanju osumnjičenog pred ovlašćenim policijskim službenicima PJ N. navodi,
da se dana 13.12.2010 godine, oko 16,00 časova nalazio u kući sa svojom
sestrom R., kada su na vrata došli policijski službenici u civilu i pokušali
da udju, ali su vrata bila zaključana, da nije htio odmah da otvori policiji,
iz razloga što je kod sebe u kući imao opojnu drogu marihuanu, za koju ni
sestra nije znala, pa je prethodno marihuanu bacio u šporet na drva u vatru,
jer se plašio da policija može pronaći drogu, ali su policajci prilikom ulaska
u kuću ipak pronašli marihuanu u ložištu peći, koju su polivali vodom, pošto
je bila zahvaćena vatrom. Dalje je naveo, da je marihuanu kupio u P. od njemu
nepoznatog lica albanske nacionalnosti za iznos od 200,00 eura, te da je
dugogodišnji uživalac marihuane. Optuženi je dalje naveo, da su policajci
potom izvršili pretres stana i da su ga prije početka pretresa upitali da li
ima oružja u kući, drogu ili druge predmete krivičnog djela, našto im je on
odgovorio da je zajedno sa majkom poslije očeve smrti naslijedio pištolj, za
koji nije znao gdje se nalazi i koji nikada nije ni uzeo u svoje ruke, nakon
čega je njegova sestra policijskim službenicima pokazala mjesto gdje je
njegova majka držala pištolj u jednoj kutiji sa 29 metaka odgovarajućeg
kalibra, koje su policajci oduzeli od njega.  
U svojoj odbrani pred istražnim sudijom na zapisnicima od 15.12.2010. godine i
17.12.2010. godine, optuženi je ponovio svoju odbranu iz pretkrivičnog
postupka, s tim što je dodao i pojasnio, da marihuanu uživa 12 godina, da je
istu kupio 4-5 dana prije nego što mu je policija pronašla i oduzela, da je
istu kupio u mjestu Tuzi u blizini "Castelane", odnosno na potezu od
"Castelane" prema centru Tuzi, da je od nabavljene marihuane popušio nekih
tridesetak grama, obzirom da dnevno puši 5-6 cigareta marihuane, u koje
cigarete stavlja po jedan gram marihuane, da je marihuanu kupio za lične
potrebe, kako bi mu trajalo 3-4 mjeseca, obzirom da je po povratku sa mora
gdje je radio u toku ljeta i za koje vrijeme nije koristio marihuanu, po N.
kupovao manje količine za iznos od 5,00-10,00 eura po pakovanju i to za dnevnu
upotrebu, sa količinom od 3-4 grama i da za marihuanu mjesečno izdvaja 150,00
do 200,00 eura mjesečno. Dalje je pojasnio, da je marihuana jeftinija kada se
kupuje veća količina, da na mala pakovanja gram marihuane košta 1 euro, a da
je prilikom kupovine veće količine, marihuana znatno jeftinija, da za život
zaradjuje tako što po malo svojim kamionom obavlja prevozničke djalanosti.
Optuženi je dalje naveo i pojasnio, da je marihuanu prilikom dolaska policije
ubacio u ložište peći, kako mu je policija ne bi pronašla, da se po dolasku
policije malo skrivao po kući par minuta, misleći da će policija otići, ali su
oni polomili staklo na ulaznim vratima, kada je on odlučio da marihuanu ubaci
u šporet, a nakon toga prišao i otključao vrata, da bi ga po ulasku u kuću
policajci upitali ima li u kući droge i oružja, našto im je on odgovorio da
ima pištolj, ali im marihuanu nije pominjao, već su policajci sami otvorili
vrata od šporeta i unutra vidjeli zamotuljak sa marihuanom, koji je tek počeo
da gori, koji su polivali vodom, jer je u šporetu bila velika vatra, te da je
vidio da je samo izgorio plastični omotač u kome se nalazila marihuana.  
U svojoj odbrani na glavnom pretresu optuženi optuženi je ponovi osvoju
odbranu iz prethodnog postupka, s tim što je dodao, da je u svojoj kući držao
oponu drogu marihuanu u količini od 600-700 grama, a koju je bacio u ložište
šporeta u trenutku kada je policija pokušavala da udje kod njega u kuću, a
kako nebi bila pronadjena, da je marihuana koja je pronadjena kod njega bila
isključivo namijenjena za njegove potrebe, jer istu koristi već 10-12 godina,
te da je drogu kupio u Podgorici 3-4 dana prije nego što je policija pronašla
kod njega u kući. Dalje je naveo, da je pištolj koji je pronadjen kod njega u
kući njegovog pokojnog oca, koji je umro 2002. godine, da je nakon njegove
smrti vodjen ostavinski postupak, u kome su on i njegova majka naslijedili svu
pokretnu i nepokretnu imovinu iza smrti oca, da nije znao gdje se pištolj
nalazi u kući, obzirom da ga je majka negdje ostavila, te da je njegova sestra
koja je bila prisutna pretresu, pištolj predala policiji, a da je on samo
potpisao potvrdu o oduzimanju. Dalje je naveo, da se nikada nije javljao
ljekaru zbog konzumiranja marihuane, da dnevno popuši od 10-20 džointa, tako
što marihuanu miješa sa duvanom, s tim što stavlja veoma malu količinu
otprilike 5% marihuane, da marihuanu koja je pronadjena kod njega kupio za
iznos od 200,00 eura, kao pakovanje od pola kilograma, ali da mu je rečeno da
tu ima više od pola kila. Pri ovakvoj odbrani optuženi je ostao do završetka
glavnog pretresa.  
Branilac optuženog je u završnoj riječi naveo, da provedenim dokazima nijesu
potvrdjeni navodi optužnice, pa je predložio sudu da optuženog G.R. oslobodi
od optužbe.  
Sud u dokaznom postupku saslušao svjedoka G.R, stalnog sudskog vještaka
medicinske struke psihijatra dr. S. M., pročitao službenu zabilješku Uprave
policije PJ N. Ku.br.769 od 13.12.2010.godine, zapisnik o pretresanju lica
Uprave Policije PJ N. Ku.br.769 od 13.12.2010.godine, zapisnik o pretresanju
stana i drugih prostorija Ku.br.769 od 13.12.2010.godine, pročitao dvije
potvrde Uprave policije PJ N. Ku.br.769 od 13.12.2010.godine, izvršio uvid u
fotoelaborat Uprave policije PJ N. br.964/10 od 13.12.2010.godine, pročitao
izvještaj o vještačenju opojne droge Uprave policije Forenzički Centar u
Danilovgradu br.50005/10, izvršio uvid u fotoelaborat koji je sastavni dio
izvještaja, te neposredno na glavnom pretresu saslušao vještaka hemiske struke
G. N., pročitao rješenje Osnovnog suda u N. O.br.768/2002 od
30.05.2003.godine, i pročitano izvod iz KE za optuženog Uprave policije PJ N.
br. 84 od 08.02.2011. godine.  
Svjedok G. R. je u svom svjedočkom iskazu u bitnom navela, da je dana
13.12.2010. godine, prisustvovala pretresu stana, u kojem živi sa svojim
bratom R. od strane policije, koja je prilikom pretresa pitala njegovog brata
da li u stanu ima oružja, našto je on odgovorio da ima očev pištolj, ali nije
znao da im kaže gdje se on nalazi, zbog čega su policajci od nje zatražili da
im pokaže gdje se pištolj nalazi, pa je ona pošla sa jednim policajcem do
spavaće sobe, gdje je sa gornjeg dijela njenog plakara dohvatila pištolj i
predala ga policiji. Dalje je navela, da joj je poznato da njen brat konzumira
marihuanu nekih 15-tak godina, ali nije znala u kojim količinama.  
Stalni sudski vještak medicinske struke neuropsihijatar dr. S. M., je nakon
obavljenog psihijatrijskog pregleda optuženog G.R. i uvida u podatke u sudskim
spisima dao nalaz, da je optuženi G.R. osoba prosječnih intelektualnih
sposobnosti, koja ne boluje od trajnog duševnog oboljenja, niti poremećaja, da
je kod istog po njegovom kazivanju prisutno dugogodišnje konzumiranje
marihuane od preko 12 godina, da kod kliničkog pregleda optuženi opisuje
simptome uzimanja marihuane u smislu opuštenosti, pojačane gladi prilikom
konzumiranja i promjene raspoloženja u smislu smirenosti. Kako optuženi pored
navedenog ne posjeduje medicinsku dokumentaciju koja predstavlja osnovno
uporište na osnovu koje bi se dokazala kontinuirana upotredba droge, vještak
je dao mišljenje da se kod optuženog u konkretnom slučaju može raditi samo o
kontrolisanoj upotrebi marihuane na nivou habitulacije. Vještak je dalje
pojasnio, da opojna droga marihuana spada u kategoriju lakih droga i dovodi do
psihičke zavisnosti, ali i ne do metaboličke odnosno fizičke zavisnosti, te da
se i upotreba marihuane od 10-20 džointa dnevno, takodje smatra kao
kontrolisano konzumiranje marihuane, koje kao efekat ima poremećaj čula sa
hailunacijama, ali se zbog odustva medicinske dokumentacije ne može nesumnjivo
utvrditi, da se u konkretnom slučaju radi o adikciji, odnosno stalnoj upotrebi
marihuane. Dugogodišnja upotreba marihuane u periodu od 12 godina mogla bi da
izazove psihičku zavisnost, koja se mafifestuje kao depresivno raspoloženje,
koje traje kratak period u zavisnosti od obima, u kom stanju bi se mogli
koristiti odredjeni sedativi, ali to nije nužno i neophodno, niti je nužno da
osoba u stanju takve psihičke zavisnosti zatraži ljekarsku pomoć, obzirom da
takav oblik psihičke zavisnosti traje veoma kratko, par sati.  
Sud je nalaz i mišljenje vještaka medicinske struke-psihijatra dr. S. M.
prihvatio kao objetivan, stručan i zasnovan na pravilima struke i nauke.  
Iz zapisnika o pretresanju lica Uprave policije PJ N. Ku.br.769 od
13.12.2010.godine, utvrđuje se da su ovlašćeni policiski službenici prilikom
pretresa optuženog G.R., dana 13.12.2010 godine, kod njega pronašli i
privremeno oduzeli mobilni aparat marke Samsung model E1110 IMEI broja
...................... sa Sim karticom Monet IMEI broja
............................
Iz zapisnika o pretresanju stana i drugih prostorija Uprave policije PJ N.
Ku.br.769 od 13.12.2010.godine, utvrđeno je da su ovlašćeni policiski
službenici dana 13.12.2010 godine izvršili pretres stana koji koristi optuženi
G.R. i koji se nalazi  u ul.B. naselje br......, kojom prilikom su  u spavaćoj
sobi u regalu pronašli i privremeno oduzeli pištolj CZ cal 7,65mm M-70,
seriskim brojem 162735 sa praznim okvirom i 29 komada municije, dok su u
šporetu u dnevnoj sobi  pronašli i privremeno oduzeli suvu biljnu materiju
zelene boje, za koju se pretpostavljalo da je opojna droga marihuana.  
Iz dvije potvrde o privremeno oduzetim predmetima Uprave Policije PJ N.
Ku.br.769 od 13.12.2010.godine utvrđeno je da je od optuženog G.R. privremeno
oduzeta: jedna veća količina suve biljne materije zelene boje, za koju se
pretpostavljalo da je opojna droga marihuana, koja je pronađena u ložištu
šporeta u dnevnom boravku, mobilni telefon marke "Samsung 1110" IMEI broja
................sa sim karticom "Monet" broj.................., koji je
pronađen ličnim pretresom i pištolj CZ M70 kalibra 7,65mm, fabričkog broja
162735 sa praznim okvirom i 29 komada municije cal. 7,65mm.  
Iz sadržine službene zabilješke Uprave policije PJ N. Ku.br.769 od
13.12.2010.godine, proizilazi da su dana 13.12.2010.godine, policiski
službenici PJ N. - filijale za borbu protiv droge postupajući po planskim
aktivnostima, oko 16,30 časova, po naredbi Istražnog sudije Višeg suda u
Podgorici,  izvršili pretres stana i drugih prostorija koje koristi G.R. i da
su tom prilikom pronašli suvvu biljnu materiju zelene boje, za koju se
pretpostavljalo da je opojna droga marihuana, ukupno neto mase 1,5kg, koja je
pronađena u šporetu na drva "Alfa" u dnevnoj sobi, koju je optuženi G. pokušao
uništiti ili je spaliti i pištolj marke "C Zastava" kal.7,65mm. M-70 fabričkog
broja 162735 sa praznim okvirom i 29 komada metaka kalibar 7,65mm, koji su
pronađeni u spavaćoj sobi u regalu. Iz službene zabilješke dalje proizilazi,
da policiski službenici filijale nisu odmah bili u mogućnosti da uđu u stan i
druge prostorije koje koristi G.R. iz razloga što isti odbijao da otvori vrata
i nakon više jasno i glasno izdatih naređenja da otvori vrata, policiski
službenici su slomili staklo na ulaznim vratima, otključali ulazna vrata sa
ključem koji se nalazio sa unutrašnje strane vrata i tom prilikom zatekli u
zapaljenom ložištu šporeta izvjesnu količinu opojne droge marihuane, koja je
izuzeta iz ložišta šporeta da nebi došlo do njenog uništenja.  
Iz izvještaja o vještačenju opojne droge, Uprave policije - Forenzički centar
Danilovgrad br. 5005/10, utvrđuje se, da je na vještačenje dostavljena jedna
papirna kesa u kojoj se nalazila vlažna biljna materija, tamno zelene boje, sa
tragovima termičkih promjena, mase m = 1073,65g,  koji uzorak je pronađen
prilikom pretresa kuće vlasništvo G.R. u ložištu šporeta, i da je nakon
sušenja do konstantne mase utvrđeno da procenat vode iznosi 59,5 %, da je
detaljim makroskopsim i mikroskopskim pregledom dostavljenih uzoraka
konstatovano prisustvo smole i bolji u obliku "medvedjih kandži", na osnovu
kojih karakteristika je utvrdjeno da biljni materijal potiče od biljke, čiji
je botanički naziv Cannabis sativa L, dok je  hemiskom analizom dostavljenog
uzorka utvrđeno, da isti sadrži psihoaktivnu komponentu tetrahidrokanabinol (
THC ) u koncentraciji iznad 0,3%, koja se nalazi na listi opojnih droga (
Sl.list SRJ br.44/2002).  
U svom usmenom izjašnjenju na glavnom pretresu, stalni sudski vještak hemiske
struke G. N. je navela, da je vršila analizu biljne materije, po naredbi
istražno sudije Višeg suda u Podgorici, pronađene i privremeno oduzete od
optuženog G.R., da je tom prilikom na vještačenje dostavljena biljana materija
tamno zelene boje, za koju se sumnjalo da je opojna droga marihuana u vlažnom
stanju mase 1073,65gr, te da je nakon sasušenja biljne mase utvrdila je da je
procenat vlažnosti iznosio 59,5%, tako da je procenat suve biljne materije
40,5%, što preračunato iznosi 434,83 grama.  
Sud je nalaz i mišljenje vještaka hemijske struke G. N. prihvatio kao
objetivan, stručan i zasnovan na pravilima struke i nauke.  
Iz rješenja Osnovnog suda u N. O.br.768/2002 od 30.05.2003.godine utvrđeno je
da su rješenjem o nasleđivanju, za naslednike na zaostavštini G. B., koja se
sastoji od necjelokupne nepokretne imovine upisana u listu nepokretnosti
br.45KO Zindovići II , prava po osnovu akcija kod fonda "Trend", pištolja
marke "C Zastava" M 80, fab. br.162735, kal. 7,65mm br.evid.184 a ovo na
osnovu oružanog lista izdatog od "SUP-a N." dana 15.04.1987.godine, oglašeni
G. M. supruga pokojnog G. B. i G.R. sin pokojnog u veličini od 1/2 predmetne
zaostavštine.  
Iz izvoda kaznene evidencije na ime optuženog Uprave policije  Područna
jedinica N. br.2420 od 21.12.2010 godine, utvrđeno je da je G.R.  osuđivan
presudom Višeg suda u Podgorici K.br.62/06 od 11.07.2006 godine, zbog
krivičnog djela neovlašćena proizvodnja, držanje, i stavljanje u promet
opojnih droga iz čl.300 st.1 Krivičnog zakonika, na kaznu zatvora u u trajanju
od 2 godine.  
Cijeneći navode optužbe, odbranu optuženog, te sve provedene dokaze kako
pojedinačno, tako i u njihovoj medjusobnoj vezi, ovaj sud nalazi, da je
optuženi G.R. izvršio krivično djlelo neovlašćena proizvodnja, držanje i
stavljanje u promet opojnih droga iz čl.300 st.1. Krivičnog zakonika,  na
način, u vrijeme i na mjestu kako je to precizirano pod stavom I izreke
presude.  
Naime, u postupku je nesumnjivo utvrđeno, da je optuženi dana 13.12.2010
godine, u kući u kojoj živi u N., u Ul. B. naselje br...., radi dalje prodaje
neovlašćeno držao 434,83 grama opojne droge marihuane, koja je pronadjena u
ložištu šporeta u dnevnoj sobi i oduzeta od strane ovlašćenih policijskih
službenika PJ N. prilikom pretresa kuće optuženog, a koju opojnu drogu je
optuženi prije ulaska policije ubacio u ložište šporeta u namjeri da je
uništi.  
Naprijed utvrdjeno činjenično stanje, ovaj sud je nesumnjivo utvrdio, kako iz
navoda odbrane optuženog, koji nije sporio činjenicu da je u svojoj kući držao
opojnu drogu marihuanu, koja je pronadjena kod njega, koju je prije ulaska
policije u njegovu kuću ubacio u ložište šporeta u namjeri da je uništi, kako
je policija nebi pronašla, a koje činjenice su potvrdjene kako sadržinom
službene zabilješke Uprave policije PJ N. Ku. br. 769 od 13.12.2010. godine, u
kojoj je konstatovano da su policijski službenici te područne jedinice
izvršili pretres stana i drugih prostorija, u kojoj živi optuženi i tom
prilikom pronašli suvu biljnu materiju zelene boje u šporetu na drva u dnevnoj
sobi, koju je optuženi pokušao spaliti, tako i zapisnikom o pretresanju stana
i drugih prostorija Uprave policije PJ N. Ku.br 769 od 13.12.2010. godine,
koju koristi optuženi i potvrdu o privremeno oduzetim stvarima, koju je
optuženi potpisao bez primjedbi, iz kojih nesumnjivo proizilazi, da je u kući
kod optuženog u dnevnom boravku u ložištu šporeta pronadjena i privremeno
oduzeta veća količina biljne materije zelene boje, za koju se sumnjalo da je
opojna droga marihuana. Da se u konkretnom slučaju radilo o opojnoj drogi
marihuani u količini od 434,83 grama, koja je pronadjena u kući optuženog i
privremeno oduzeta od njega, sud je nesumnjivo utvrdio iz izvještaja
vještačenja Uprave policije Foreznički centar Danilovgrad br. 5005/10 i
neposrednog izjašnjenja vještaka hemijske struke G. N. na glavnom pretresu, iz
kojih je sud nesumnjivo utvrdio, da dostavljeni biljni materijal potiče iz
porodice biljke Canabis active L, u kojoj je hemijskom analizom utvrdjeno
prisustvo psihoaktivne konponente tetrahidrokanabiola (THC) u koncentraciji
iznad 0,3%. Da je opojna droga marihuana, koju je optuženi držao u svojoj kući
bila namijenjena daljoj prodaji, nesumnjivo proizilazi prije svega iz same
količine od 434,83 grama, te samog ponašanja optuženog prilikom pretresa stana
u kome živi od strane policije, kada je optuženi čuvši da je na vratima
njegove kuće policija, predmetnu opojnu drogu ubacio u ložište šporeta, kako
bi je uništio, odnosno spalio, odnosno kako policija opojnu drogu nebi
pronašla. Nadalje, na ovakav zaključak suda upućuju i činjenice koje
proizilaze iz same odbrane optuženog, u kojoj isti navodi da je nezaposlen,
lošeg imovnog stanja, da zaradjuje po malo, tako što svojim kamionom obavlja
prevozničke usluge, a da mjesečno za marihuanu izdvaja od 150-200 eura, što po
ocjeni suda nije mala suma novca kada se imaju u vidu konkretne životne
okolnosti optuženog, odnosno loše imovinske prilike, da je isti nezaposlen i
da zaradjuje po malo, a što sve logično upućuje na samo jedan zaključak, da je
optuženi opojnu drogu marihuanu, držao radi dalje prodaje. Nadalje, okolnost
da je kod optuženog pronadjeno 434,83 grama opojne droge marihuane, a da je
optuženi u svojoj odbrani u prethodnom postupku naveo, da je opojnu drogu
marihuanu kupio 3-4 dana prije hapšenja i to u količini od 500-600 grama, od
koje količine je dnevno pušio 5-6 cigareta marihuane, u koje cigarete je
stavljao po jedan gram marihuane, to ispada da je optuženi za 3-4 dana mogao
ispušiti maksimalno izmedju 20 i 30 grama marihuane, pa se postavlja logično
pitanje, šta je optuženi učinio sa razlikom izmedju količine marihuane koju je
kupio i koja je pronadjena kod njega, od nekih 120 grama.  
Imajući u vidu ovakvo utvrdjeno činjenično stanje, ovaj sud nije prihvatio
navode odbrane optuženog, da je opojnu drogu marihuanu u količini od 434,83
grama, koju je držao u svojoj kući bila namijenjena za njegove lične potrebe,
obzirom da je višegodišnji uživalac te opojne droge, jer su takvi navodi
odbrane opovrgnuti i stručnim i objektivnim nalazom i mišljenjem stalnog
sudskog vještaka medicinske struke neuropsihijatra dr. S. M., koji je nakon
obavljenog psihijatrijskog pregleda, a u nedostatku medicinske dokumentacije,
ustvrdio, da se kod optuženog može raditi isključivo o kontrolisanoj upotrebi
marihuane na nivou habitulacije, a nikako o kontinuiranoj upotrebi opojne
droge marihuane, koja u tom slučaju izaziva psihičku zavisnost, pa je sud
takve navode odbrane cijenio kao sračunate na izbjegavanje krivice.  
Cijeneći naprijed utvrdjeno činjenično stanje, ovaj sud nalazi, da su se u
radnjama optuženog G.R. stekli svi bitni elementi bića krivičnog djela
nevolašćena proizvodnja, držanje i stavljanje u promet opojnih droga iz čl.
300. st. 1. Krivičnog zakonika, obzriom da je u postupku nesumnjivo utvrdjeno,
da je optuženi dana 13.12.2010. godine, u N., neovlašćeno raldi prodaje držao
opojnu drogu marihuanu-supstancu proglašenu za opojnu drogu rješenjem o
utvrdjivanju opojnih droga (S. list SRJ br. 44/02).  
Sve činjenice utvrdjene u postupku, okolnosti konkretnog slučaja doveli su
ovaj sud do zaključka, da je oputuženi predmetno krivično djelo izvršio sa
direktnim umišljajem. Optuženi je bio u potpunosti svjestan da radi dalje
prodaje drži opojnu drogu marihuanu, te da za to nema potrebna ovlašćenja, a
što predstavlja bitno obilježje ovog krivičnog djela, a koja okolnost je
optuženom morala biti poznata, obzirom da je i ranije osudjivan za istovrsno
krivično djelo, što sve znači da je kod optuženog postojala svijest o svim
obilježjima predmetnog krivičnog djela i htjenje njegovog izvršenja.  
Krivično djelo za koje je optuženi oglašen krivim je krivično djelo sa
blanketnom dispozicijom, pa je kod ovih krivičnih djela, pored navodjenja
činjenica i okolnosti koje čine bitna obilježja ovog krivičnog djela, a u
kojima se sud već izjasnio bilo nužno navesti materijalno pravni propis, od
kojeg zavisi postojanje ovog krivičnog djela. Naime, Rješenjem o utvrdjivanju
opojnih droga (Službeni list SRJ br. 44/02) marihuana je proglašena za opojnu
drogu i nalazi se na spisku opojnih droga.  
Odlučujući o kazni za optuženog sud je najprije u smislu čl.42 Krivičnog
zakonika, je cijenio sve okolnosti od kojih zavisi da kazna bude manja ili
veća (olakšavajuće i otežavajuće okolnosti) pa je od olakšavajućih okolnosti
na strani optuženog cijenio njegove lične prilike, tj. loše imovno stanje, dok
je njegov raniji život, tj. osudjivanost za isto krivično djelo, a što je sud
utvrdio iz izvoda iz KE za optuženog uzeo kao otežavajuću okolnost, pa je
cijeneći naprijed navedenu olakšavajuću i otežavajuću okolnost na strani
optuženog, istog za izvršeno krivično djelo osudio na kaznu zatvota u trajanju
od 2 (dvije) godine i 6 (šest) mjeseci, nalazeći da je tako odmjerena kazna
adekvatna stepenu krivice optuženog za izvršeno krivično djelo, te da će se
istom ostvariti svrha kažnjavanja iz čl.32 Krivičnog zakonika, da optuženi
ubuduće ne vrši krivična djela, u okviru opšte svrhe propisivanja i izricanja
krivičnih sankcija iz čl.4 st.2 Krivičnog zakonika.  
Shodno čl.51 Krivičnog zakonika, optuženom je u kaznu zatvora uračunato
vrijeme provedeno u pritvoru počev od 13.12.2010.godine, pa nadalje dok
pritvor bude trajao.  
Shodno čl.300 st.7. u vezi čl. 75. Krivičnog zakonika, optuženom je izrečena
mjera bezbjednosti oduzimanje 434,83gr opojne droge marihuane, kao predmeta
izvršenja krivičnog djela, koja se ima uništiti nakon pravosnažnosti presude i
za koje predmete zakon predviđa obavezno oduzimanje.  
Kako je optuženi oglašen krivim sud ga je obavezao na plaćanje troškova
krivičnog postupka-sudskog paušala u iznosu od 50,00 eura, koji iznos je
odredjen shodno složenosti posutpka, dužini njegovog tranjanja i imovinskih
prilika optuženog, te da na ime troškova koje je sud imao po osnovu
medicinskog vještačenja dr. S. M., plati novčani iznos od 82,50 eura, kao i da
na ime nagrade i  nužnih izdataka postavljenog mu branioca po službenoj
dužnosti u pretkrivičnom postupku adv. V. M. iz N.a, plati novčani iznos od
100,00 eura, sve u roku od 15 dana po pravosnažnosti presude, a sve shodno čl.
199 i 202. Zakonika o krivičnom postupku.  
II. Imajući u vidu da je zastupnik optužbe na glavnom pretresu od
28.04.2011.godine, u završnoj riječi odustao od optužbe protiv optuženog G.R.,
za krivično djelo djelo nedozvoljeno držanje oružja i eksplozivnih materija iz
čl.403 st.1. Krivičnog zakonika, to se sud nije upuštao u meritorno
odlučivanje, već je shodno čl. 362. st. 1. tačka 1. Zakonika o krivičnom
postupku donio presudu kojom se optužba odbija.  
Troškovi krivičnog postupka u odnosu na ovo krivično djelo padaju na teret
budžetskih sredstava suda.  
Na osnovu izloženog, odlučeno je kao u izreci presude.  
VIŠI SUD U PODGORICI
Dana 28.04.2011. godine  
Zapisničar
PREDSJEDNIK VIJEĆA-SUDIJA
Novčić Slobodanka s.r.
Tabaš Predrag s.r.  
PRAVNA POUKA : Protiv ove presude dozvoljena je žalba   Apelacionom sudu
Crne Gore u roku od 15 dana od dana prijema prepisa iste, a preko Višeg suda u
Podgorici  
Za tačnost otpravka tvrdi
i ovjerava
namještenik suda  
