OSNOVNI SUD U ROŽAJAMA
K.br.91/11.
U IME NARODA
OSNOVNI SUD U ROŽAJAMA, u Vijeću sastavljenom od Predsjednika suda Camić
Zahita, kao Predjsednika Vijeća i sudija porotnika Demić Refije i Kardović
Avdurahmana, kao članova Vijeća, sa zapisničarem Burdžović Adisom, odlučujući
po optužnici Osnovnog Državnog Tužilaštva iz Rožaja Kt.br.63/11. od
18.05.2011. godine, protiv optuženog N. A. iz Rožaja, zbog krivičnog djela
teška kradja iz čl. 240.st.1. tač.1. Krivičnog Zakonika, nakon održanog
glavnog i javnog pretresa u prisustvu Zamjenika Osnovnog Državnog Tužioca
Selmanović Armina iz Rožaja, oštećenog D. A. i optuženog, a u odsutnosti
uredno pozvanog oštećenog L. M., dana 04.7.2011. godine, donio je i javno
objavio
P R E S U D U
Optuženi N. A., JMBG ., od oca M. i majke I., rodj. Z., rodjen .godine u
Seošnici, opština Rožaje, živi u Rožajama, naselje Carine bb, drž. CG, pismen,
završio četiri razreda osnovne škole, nezapošljen, neoženjen, vojsku nije
služio, siromašnog imovnog stanja, neosudjivan.
K R I V J E
Što je:
-neutvrđenog dana u toku marta mjeseca 2011. godine, u restoranu “ Montenegro” u mjestu “Crnja” Opština Rožaje, obijanjem oduzeo tuđe pokretne stvari i to: bakarne cijevi fi-35 50 metara, koljena fi-35 8 komada, teštika fi-35 6 komada, bakarne cijevi fi-28 180 metara, koljena fi-28 128 komada, teštika fi-28 42 komada, bakarne cijevi fi-22 60 metara, koljena fi-22 30 komada, teštika fi-22 20 komada, mesinganih navoja fi-22 10 komada, spojki fi-22 20 komada, prenosača fi-22 40 komada, bakarne cijevi fi-18 50 metara, koljena fi-18 40 komada, teštika fi-18 8 komada, prenosača fi-18 20 komada, bakarne cijevi fi-15 50 metara, koljena fi-15 100 komada, teštika fi-15 10 komada, mesinganih navoja fi-15 70 komada, poluobilazne spojke-krivine fi-15 20 komada, pumpa 5/4 1 komad, ventil kugla 5/4 4 komada, ventili f1 6 komada, ventili 1/2 6 komada, manometar 3 komada, ventil za dopunu 1 komad, sigurnosni ventil 1 komad, slavina za punjenje i pražnjenje 10 komada i 200 metara kabla za struju 3x1,5 mm, vlasništvo L. M., u namjeri da njihovim prisvajanjem sebi pribavi protivpravnu imovinsku korist u iznosu od 3.429,72 Eura, na način što je na prvom spratu objekta upotrebom fizičke snage i podesnog sredstva-poluge obio prozor dimenzija 60x80 cm, i kroz tako napravljen otvor ušao u unutrašnjost istog i kliještima presjekao bakarne cijevi, instalaciju za grijanje između radijatora, a zatim je ušao kroz otvoreni prozor istih dimenzija na drugom spratu objekta iz kojeg je na isti način oduzeo bakarne cijevi od instalacije za grijanje,
-dana 24/25.03.2011. godine, u restoranu «Antika» u mjestu «Crnja», Opština Rožaje, obijanjem oduzeo tuđe pokretne stvari i to: termometar 1 komad, slavina za PiP Slovarm ½ 4 komada, ventil sigurnosni ½ 1 komad, ventil radijatorski ½ calefi 18 komada, navijak radijatorski ½ calefi 18 komada, konzola RKP 08 36 komada, odstojnik za radijatore ROGL 36 komada, bakarne cijevi Cu ø 28 64 metara, koljeno Cu ø 28x90° dvodjelno 8 komada, koljeno cu ø 28x90° jednodjelno 4 komada, redukcija Cu ø 28/22 4 komada, redukcija cu ø28/18 4 komada, redukcija Cu ø 28/15 4 komada, t-račva ø 28-28-28 6 komada, t-račva ø 28-22-28 8 komada, t-račva ø 28-22-22 6 komada, t-račva ø 28-18-28 12 komada, t-račva ø 28-15-28 16 komada, spojnica Cu ø 28 6 komada, bakarne cijevi Cu ø 22 64 metara, koljeno Cu ø 22x90° dvodjelno 22 komada , koljeno Cu ø 22x90° jednodjelno 12 komada, koljeno Cu ø 22x45° dvodjelno 4 komada, redukcija Cu ø 22/18 6 komada, redukcija Cu ø 22/15 2 komada, spojnica Cu ø 22 8 komada, t-račva ø 22-22-22 30 komada, t-račva ø 22-18-22 32 komada, t-račva ø 22-18-18 12 komada, t-račva ø 22-15-22 10 komada, t-račva ø 22-15-18 4 komada, t-račva ø 22-15-15 4 komada, bakarne cijevi Cu ø 18 68 metara, koljeno Cu ø 18x90° jednodjelno 6 komada, koljeno Cu produženo ø 18-90J 2 komada, redukcija Cu ø 18/15 4 komada, koljeno Cu ø 18x90° dvodjelno 14 komada, spojnica Cu ø 18 6 komada, t-račva ø 18-18-18 14 komada, t-račva ø 18-15-18 8 komada, MS poluspoj ø 18-1/2ʺ SN 28 komada, t-račva ø 18-15-15 4 komada, MS poluspoj ø 18-1/2ʺ UN 12 komada, bakarne cijevi Cu ø 15 62 metra, koljeno Cu ø 15x90° dvodjelno 20 komada, koljeno Cu ø 15x90° jednodjelno 4 komada, spojnica Cu ø 15 4 komada, t-račva ø 15-15-15 12 komada, MS poluspoj ø 15-1/2 SN 12 komada, MS poluspoj ø 15-1/2 UN 6 komada, ventil termički calefi ¾ 1 komad, automatski dopunjač sistema l komad, t-komad Cr slovarn ½ 2 komada, dupli nipl. Cr slovarm 2 komada, koljeno Cr slovarm ½ 2 komada, holender zn ¾ sa gumicom 1 komad, kugla venetil ½ 2 komada, redukcija zn ¾-1/2 2 komada, holender ¾ zn 2 komada, vlasništvo Dacić Arsima, u namjeri da njihovim prisvajanjem sebi pribavi protivpravnu imovinsku korist u iznosu od 2.013,02 Eura, na način što je upotrebom podesnog sredstva polomio staklo na prozoru restorana dimenzija 140x120 cm, i kroz tako napravljen otvor ušao u unutrašnjost prvog sprata objekta te je iz istog pokidao i oduzeo bakarne cijevi u sistemu za grijanje, zatim je u kuhinji restorana upotrebom fizičke snage obio vrata ušao u istu i oduzeo bakarne cijevi od instalacije za grijanje, a nakon toga je na terasi objekta otvorio prozor dimenzija 140x120 cm i ušao na drugi sprat i potkrovlje objekta i iz istog oduzeo bakarne cijevi instalacije za grijanje,
- čime je izvršio produženo krivično djelo teška krađa iz čl. 240 st 1. tač.
1. u vezi čl. 49. Krivičnog Zakonika.
Pa ga sud na osnovu pomenutog zakonskog propisa, primjenom čl.
4.13.15.32.36.42.51. Krivičnog Zakonika i čl. 364. Zakonika o Krivičnom
Postupku
O S U DJ U J E
NA KAZNU ZATVORA u trajanju od 1 (jedne) godine, u koju mu se ima uračunati
vrijeme provedeno u pritvoru od 31.03.2011.godine do 26.4.2011. godine.
Da plati ovom sudu na ime troškova krivičnog postupka iznos od 560 eura, kao i
na ime paušala iznos od 50 eura, u roku od 15 dana po pravnosnažnosti ove
presude.
Odštetnog zahtjeva nije bilo.
O b r a z l o ž e n j e
ODT iz Rožaja podnio je optužnicu Kt.br.63/11. od 18.5.2011. godine, protiv
optuženog N. A. iz Rožaja, zbog krivičnog djela teška kradja iz čl. 240.st.1.
tač. 1. u vezi čl. 49. KZ.
Na glavnom pretresu ODT precizirao je činjenični opis i pravnu kvalifikaciju
krivičnog djela, kao u izreci ove presude. Istakao je da je izvedenim dokazima
utvrdjeno da je optuženi izvršio krivično djelo koje mu je preciziranom
optužnicom na glavnom pretresu stavljeno na teret. Predložio je da sud
optuženog oglasi krivim za izvršeno krivično djelo i osudi ga po Zakonu.
Oštećeni L. M. i D. A. nijesu se pridružili krivičnom gonjenju ODT-a u odnosu
na optuženog i nijesu postavili odštetni zahtjev.
Optuženi N. A. na glavnom pretresu nije priznao izvršenje krivičnog djela ni
krivicu za krivično djelo za koje je optužen.
U svojoj odbrani istakao je:
Pred Istražnim sudijom ovog suda na zapisniku Ki.br. 21/11. od 01.4.2011.
godine, da nije izvršio krivično djelo koje mu se stavlja na teret. U mjestu
zv. "Crnja" nije išao od Oktobra mjeseca 2010. godine, do kada je radio u
mjestu zv. "Bukelj" i vraćao se putem pored pomenutih lokala. U pomenute
objekte nije navraćao obzirom da u to vrijeme nijesu radili. Pomenute objekte
nije obio niti je iz njih oduzeo bakarne cijevi ili bilo koju drugu robu.
Posjeduje putničko motorno vozilo marke "Golf" II reg. oznake RO dok ostale
oznake ne zna. Dana 30.3. 2011. godine pošao je svojim vozilom u s. Trpezi
opština berane kod sestre M. A., koju je odvezao iz Rožaja do Trpezi. Vratio
se regionalnim putem Trpezi - Kalače - Rožaje, a ne magistralnim putem.
Dolazeći u mjestu zv. "Suho Polje" na ulazu Rožaja, oko 21 h, policija ga je
zaustavila i kontrolisala. U njegovom vozilu nijesu pronašli nikakve predmete.
Sjutra dan je priveden u stanici polcije gdje je dao izjavu. U naselju Talum,
opština Berane bio je samo jednom u decembru mjesecu 2010. godine, gdje je
odvezao Š.A. i od tada u to naselje nije išao. Ne poznaje I. R. i nije mu
poznato da li isti otkupljuje otpadno željezo, bakar ili slično. Istom nije
prodavao nikakav bakar.
Na glavnom pretresu ponovio je iskaz dat pred Istražnim sudijom, s tim što je
dodao da je njegova majka L. M. nadoknadila svu štetu koja mu je pričinjena u
lokalu dok je D. A. kupila dio materijala koji mu je nestao. Da je to uradila
zbog toga što su oštećeni tvrdili da im je on obio lokale i oduzeo predmetne
stvari.
Na glavnom pretresu po ovoj krivičnopravnoj stvari sud je izveo dokaze
saslušanjem u svojstvu oštećenih - svjedoka L. M., D. A., svjedoka I. R.,
izvršio suočenje izmedju svjedoka R. i optuženog, po saglasnosti stranaka
pročitao nalaz i mišljenje vješta ekonomsko-finansijske struke Kalač Hazbije
dat 10.5.2011.g. u predmetu Ki.br.21/11, pročitao potvrdu o privremeno
oduzetim predmetima PJ Berane, br. KU 57. od 31.3.2011. godine, patrolni list
Ispostave Rožaje br. 1033. od 30.3.2011. godine, sa evidencijom o kontroli
učesnika u saobraćaju i vozila, izvještaj o Krim. tehničkkom pregledu lica
mjesta Ispostave Rožaje, br. 49/2011. od 19.3.2011. godine, zapisnik o
uvidjaju Ispostave Rožaje br. 02-240. od 25.3.2011. godine, izvještaj o Krim.
tehničkom pregledu lica mjesta Ispostave Rožaje br. 54/2011. od 25.3.2011.
godine,izvršio uvid u fotofokumentaciju PJ Berane br. 03/3-27. od 31.3.2011.
godine, fotodokumentaciju Ispostave Rožaje br. 49/2011. od 19.3.2011. godine,
br. 54/2011. od 25.3.2011. godine i pročitao izvod iz kaznene evidencije br.
02-245-1181/2. od 06.4.2011. godine za optuženog.
Oštećeni - svjedok L. M. na zapisniku pred Istražnim sudijom ovog suda
Ki.br.21/11. od 25.4.2011. godine, koji iskaz je ponovio i na glavnom pretresu
istakao je: da posjeduje objekat -restoran "Montenegro" koji nije u funkciji u
mjestu zv. "Crnja " opština Rožaje. U mart umjesecu ove godine obaviješten je
da je restoran obijen. Restoran je obijen sa sjeverne strane u prizemlju,
polomljeno je staklo na prozoru dimenzija 80 x 120 cm. Iz restorana su mu
oduzete sve bakarne cijevi, instalacije od grijanja u prizemlju i prvom
spratu. Da je ukupna dužina cijevi 390 metara, od čega Fi-35-50 m, cijevi,
koljena 8 komada, 6 komada teštika, Fi-28-180 m, cijevi, koljena 128 komada,
42 komada teštika, Fi-22-60 m cijevi, 30 komada koljena, 20 komada teštika, 10
komada mesinganih navoja, 20 komada spojki, 40 komada prenosača, Fi-18-50 m
cijevi, 40 komada koljena, 8 komada teštika, 20 komada prenosača, Fi-15-50 m
cijevi, 100 komada koljena, 10 komada teštika, 70 komada mesinganih navoja, 20
komada poluobilazne spojke-krivine, 1 komad pumpa 5/4, ventil kugla 5/4 4
komada, ventil Fi-col 6 komada i od 1/1 cola 6 komada, 3 komada manometara,
ventil za dopunu 1 komad, 1 sigurnosni ventil 1 komad, slavina za punjenje i
pražnjenje 10 komada, 200 metara kabla za struju, 3 x 1,5 mm. Sve cijevi su
isečene na komade i saznao je da su iste prodate u Beranama. Takodje je saznao
da je to uradio N. A., sa kojim je susjed. Da je porodica optuženog pristala
da mu nadoknadi štetu. Sa optuženim u vezi ovoga nije razgovarao, a majka
optuženog mu je štetu nadoknadila i izrazila žaljenje što mu se ovo dogodilo.
Količinu oduzetih stvari utvrdio je tako što je angažovao majstora koji mu je
radio instalaciju, koji je sve to popisao, a radi se o količinama koje je
opisao. Poznato mu je da je optuženi siromašnog imovnog stanja i iznenadjen je
kada je saznao da je on ovo uradio.
Oštećeni - svjedok D. A. pred Istražnim sudijom ovog suda na zapisniku
Ki.br.21/11. od 14.4.2011. godine i 25.4.2011. godine, istakao je: da
posjeduje restoran zv. "Antika" u mjestu Crnja, opština Rožaje, koji u zimskom
periodu ne radi. Ne sjeća se datuma, u martu mjesecu ove godine, kada je
obišao restoran vidio je da je neko pokušao da obije ulazna vrata, a da nije
ništa nestalo. Nakon tri dana ponovo je došao i vidio je da su vrata obijena
od kuhinje, tako što je obijen mehanizam za zaključavanje i katanac, kao i
prozor od restorana dimenzije 140 x 120 cm, na kojem je bilo polomljeno
staklo. Na drugom spratu takodje je bio obijen prozor istih dimenzija. Vidio
je da su u prizemlju objekta pokidane i oduzete bakarne cijevi, instalacije od
grijanja, kao i na drugom i trećem spratu iz svih prostorija. Da su bakarne
cijevi bile Fi 22m, u restoranu i kuhinji, a na drugom i trećem spratu Fi 18
mm. Da je oduzeto 150 m bakarnih cijevi Fi 18, 140 m bakarnih cijevi Fi 22 mm,
koljana i spojnice od ovih cijevi. Nakon tri dana ponovo je došao i obišao
objekat i vidio je da su obijena vrata od magacina iz kojeg su nestali
kotlovi. Bila je obijena brava za zaključavanje, kao i katanac. Oduzete su
bakarne cijevi Fi 28. Obijena su bila i vrata drugog magacina kotlarnice iz
kojeg su oduzete bakarne cijevi Fi 28. Ukupno je oduzeto ovih cijevi u dužini
od 10 m, koljena i spojnice ukupno 90 koljena i 60 spojnica. Jedno veče je
primijetio vozilo marke "Golf" bijele boje da se udaljava od tog objekta, ali
nije vidio ko je istim upravljao. Svaki put je prijavio ove slučajeve
policiji, koja je na licu mjesta vršila uvidjaj. Policija ga je obavijestila
da je dio oduzetih cijevi nadjen u Beranama kod nekog čovjeka koji otkupljuje
bakar i otpadno željezo. Pokazali su mu cijevi koje su pronadjene tako da je
iste prepoznao. Takodje mu je rečeno u policiji da je objekat obio N. A.. Kada
je vidio vozilo marke "Golf" bijele boje posumnjao je da je to vozilo bilo kod
njegovog objekta. Uradio je specifikaciju materijala koji mu je oduzet.
Oduzeto mu je cijevi Fi-28-64 m, Fi- 22 - 64 m, Fi - 18 - 68 m, Fi- 15- 62 m,
ukupno 258 metara, kao i ostali materijal koji je nabrojao, a specifikaciju mu
je uradio majstor koji mu je radio instalaciju.
Na glavnom pretresu u cjelosti je ponovio iskaz dat pred Istražnim sudijom
dodajući da je kada je vidio da optuženi upravlja vozilom marke "Golf", ranije
zapazio optuženog da sa tim vozilom upravlja, a istog je vidio i kada je
izašao iz pritvora da sa tim vozilom upravlja. Majka optuženog kupila mu je
kompletan materijal koji mu je oduzet iz objekta, koji je počeo da ugradjuje u
objektu.
Svjedok I. R., na zapisniku pred Istražnim sudijom ovog suda Ki.br.21/11. od
14.4.2011. godine istakao je da živi u Beranama u naselju Talum. Bavi se
otkupom starog željeza i bakra. Dana 30. 3. ove godine oko 20,30 h, kod njega
je došao jedan čovjek iz Rožaja Golfom II bijele boje, Rožajskih tablica, čiji
broj nije zapamtio. Ponudio mu je prodaju 35 kg, bakarnih cijevi koje se
koriste za parno grijanje, isječenih u parčad dužine od 20 - 40 cm. Kazao mu
je da iste nijesu ukradene, mada istog nije pitao gdje ih je i kako nabavio.
To lice nije poznavao i isto mu se nije prestavilo. Zna da je bio mršavije
gradje, visočiji, starosti oko 25 godina. Izmjerio je cijevi koje su bile
smještene u džaku i utvrdio težinu od 35 kg, za koje mu je platio 140 eura.
Sjutra dan je došla policija kod njegove kuće i pitala ga u vezi ovih cijevi.
Cijevi su mu oduzete za šta mu je izdata potvrda, a u policiji je u vezi ovoga
dao izjavu. U policiji mu je pokazana slika tog lica i prepoznao je to lice za
koje je saznao da se zove N. A.. Da mu je to lice još jednom donijelo bakarnu
žicu od instalacije, vozila koje je bilo zapaljeno u težini od 10 kg, za šta
mu je dao novac. Da je ovo uradio dva mjeseca prije donošenja bakarnih cijevi.
Kod ovog lica više nije kupovao bakarne cijevi, a da je moguće da je isto
drugim licima u Beranama, kojih ima još trojica, da otkupljuju otpadno željezo
i bakar, to prodavao. Ne zna koliko ima metara 35 kg bakarnih cijevi.
Optuženog bi prepoznao kada bi se sa njim vidio.
Na glavnom pretresu svjedok je u cjelosti ponovio iskaz dat pred Istražnim
sudijom na pomenutom zapisniku, s tim što je dodao: da je bio u gradu u
Beranama kada je optuženi došao kod njegove kuće da mu proda bakar i da ga je
tada telefonom pozvao brat i to mu kazao. Kada je došao kod kuće u avliji je
našao optuženog sa vozilom marke "Golf"II bijele boje reg. oznake RO i da je
bio u društvu sa bratom, kako mu je predstavio to lice. Da optuženog
prepoznaje. Prethodno ga je pitao da li je bakar njegovo vlasništvo, što mu je
isti potvrdio i isti se nalazio u platnenom džaku u škafu od vozila. Pogodili
su se po 1 kilogramu 4 eura. Uvjerio se i na pretresu da se radi o optuženom
koji mu je i ranije prodavao neki bakar od instalacije. Nije ga pitao za ime i
prezime, ali mu je lik dobro zapamtio. Prilikom otkupa sirovina ne izdaje
potvrde obzirom da se time bavi kao fizičko lice.
Vještak ekonomsko-finansijske struke Kalač Hazbija u svom nalazu i mišljenju u
pogledu cijene koštanja oduzetih predmeta iz objekata oštećenih, a na osnovu
specifikacija o količinama i vrsti predmeta, koji su nestali, istakao je: da
je ukupna vrijednost oduzetih predmeta iz objekta D.A. u martu mjesecu 2011.
godine iznosila 2.013,02 eura, a iz objekta L. M. 3.429,72 eura.
Sud je cijeneći iskaz optuženog i izvedene dokaze pojedinačno i u vezi sa
ostalim izvedenim dokazima i na osnovu takve ocjene utvrdio činjenično stanje
bliže opisano u izreci ove presude, a iz kojeg proizilazi i pravna
kvalifikacija krivičnog djela iz izreke presude.
Utvrdjeno činjenično stanje proizilazi iz iskaza oštećenih - svjedoka M. i A.,
svjedoka R., nalaza i mišljenja vještaka ekonomsko-finansijske struke, dokaza
izvedenih u pisanoj formi, a koji dokazi se u odlučnim činjenicama podudaraju
i sa iskazom optuženog.
Naime, iz iskaza oštećenih kao svjedoka M. i A. se vidi da su oni vlasnici i
to M. restorana "Montenegro", a A. restorana "Antika" locirani u mjestu zv.
"Crnja" opština Rožaje. Da su ovi restorani obijeni u martu mjesecu ove godine
i iz istih oduzeti predmeti po vrstama i količinama koje su nabrojali u svojim
iskazima, a isti opisani u izreci ove presude. Da su objekti bili zaključani i
nijesu radili u pomenutom periodu, a da je ulazak u te objekte izvršen na
način kako su to isti i predstavili. Njihove iskaze sud je u cjelosti
prihvatio kao tačne, objektivne, jer se u potpunosti podudaraju sa pisanim
dokazima, nalazom i mišljenjem vještak ekonomsko-finansijske struke, kao i sa
iskazom svjedoka R., te i u odlučnim činjenicama i sa iskazom optuženog.
Iz iskaza svjedoka R. se vidi: da je kod njegove kuće u Beranama u naselju
Talum, obzirom da se bavi otkupom starog željeza i bakra, dana 30.3. ove
godine došao optuženi u društvu sa bratom kojeg je tako predstavio optuženi i
ponudio mu prodaju bakra koji je bio isječen na komade. Da je isti bio sa
vozilom marke "Golf" bijel boje rožajskih reg. tablica. Kod optuženog je kupio
pomenuti bakar u količini od 35 kg, za iznos od 140 eura. Optuženi mu je i
ranije prodao 10 kg. bakarne žice, tako da mu je zapamtio lik i istog
prepoznao prilikom susreta na glavnom pretresu. Da je sjutra dan kod njega
došla policija u Beranama i oduzela mu predmetni bakar, kada je kazao da je
isti kupio i da je pošto mu je pokazana fotografija lica, to lice prepoznao i
vidio je da mu je ono donijelo taj bakar, mada mu ime nije znao. Iskaz ovog
svjedoka sud je u cjelosti prihvatio kao tačan i ubjedljiv. Da je svjedok
prepoznao optuženog na glavnom pretresu, sud se uvjerio i prilikom njihovog
suočenja u ubjedljivost iskaza koji je tom prilikom ponovio optuženom, a čija
je sadržina kao iz iskaza u istrazi i na glavnom pretresu.
Nalaz i mišljenje vještaka ekonomsko-finansijske struke Kalač Hazbije, sud je
prihvatio kao objektivan, stručan i kao takav ničim nedoveden u sumnju,
obzirom da se isti izjasnio o cijeni koštanja oduzetih predmeta u martu
mjesecu 2011. godine, a po vrsti i količinama koje su predstavili oštećeni.
Sud je cijeneći iskaz optuženog, našao da isti i pored priznanja nekih
činjenica svojim iskazom nastoji da izbjegne krivičnopravnu odgovornost za
krivično djelo za koje je optužen. Naime, optuženi ne spori činjenicu da mu je
poznato gdje se nalaze pomenuti objekti, da posjeduje vozilo marke "Golf" 2
bijele boje, reg. oznake RO, da je kontrolisan od strane policije na ulazu
Rožaja pri povratku iz Berana dana 30.3.2011. godine, da je u policiji
priveden radi davanja izjave,da je njegova majka nadoknadila štetu oštećenima,
tako da mu je sud njegov iskaz u ovom dijelu i prihvatio i isti uzeo kao dokaz
jer je saglasan sa iskazom svjedoka R., navodima iz patrolnog lista Ispostave
Rožaje br. 1033. od 30.3.2011. godine, sa evidencijom o kontroli učesnika u
saobraćaju i vozila. Medjutim, njegov iskaz u dijelu koji se odnosi da nije
obio predmetne objekte i iz istih oduzeo predmetne stvari, te i da kod ovih
objekata nije odlazio, kao i da svjedoka R. ne poznaje i da istom nije prodao
bakar, sud nije mogao prihvatiti, jer je njegov iskaz u tom dijelu smišljen i
sračunat ka izbjegavanju krivično pravne odgovornosti i kao takav ne nalazi
oslonca u nijednom od izvedenih dokaza.
Iz utvrdjenog činjeničnog stanja, sud je našao da su u radnjam optuženog
sadržani svi bitni elementi produženog krivičnog djela teške kradje iz čl.
240.st.1. tač.1. u vezi čl. 49. KZ izvršenog na način, vrijeme i mjestu kao u
izreci ove presude. Naime, optuženi je neutvrdjenog dana u toku marta mjeseca
2011. godine obio restoran "Montenegro" iz kojeg je oduzeo pokretne stvari iz
izreke ove presude u vrijednosti od 3.429,72 eura u namjeri da njihovim
prisvajanjem za sebe pribavi u ovom iznosu protivpravnu imovinsku korist. Da
je u istom mjestu dana 24/25.03.2011. godine obio restoran "Antika" iz kojeg
je oduzeo pokretne stvari iz izreke ove presude u vrijednosti od 2.013,02
eura, u namjeri da njihovim prisvajanjem za sebe pribavi u ovom iznosu
protivpravnu imovinsku korist. U izvršenju ovog krivičnog djela koristio je
istu situaciju odsutnost vlasnika u objektima, koji su bili zaključani, mjesto
gdje se isti nalaze, jedinstvo umišljaja jer mu je bila namjera da iz
pomenutih objekata oduzme predmetne pokretne stvari, koje je i oduzeo u
naznačenim količinama i vrijednostima, da bi na taj način sebi pribavio
protivpravnu imovinsku korist. U konkretnom slučaju svijest optuženog u
izvršenju ovog krivičnog djela bila je usmjerena na pribavljanju protivpravne
imovinske koristi, te je postupajući sa umišljajem ostvario sva bitna
obilježja predmetnog krivičnog djela izvršenog u produženom trajanju, za koje
ga je sud oglasio krivim pošto je našao da nema elemenata ikoji bi
isključivali njegovu krivičnopravnu odgovornost i osudio ga na kaznu zatvora u
trajanju od 1 (jedne) godine u koju mu je primjenom čl. 51. KZ uračunato
vrijeme provedeno u pritvoru od 31.3.2011. do 26.4.2011. godine.
Prilikom odmjeravanja kazne optuženom za izvršeno krivično djelo u granicama
koje su Zakonom propisane, imajući u vidu svrhu kažnjavanja i uzimajući u
obzir sve okolnosti koje utiču da kazna bude manja ili veća ( olakšavajuće i
otežavajuće ) okolnosti, sud je kao olakšavajuće okolnosti optuženom uzeo u
obzir njegovo dosadašnje vladanje, što potvrdjuje i njegova dosadašnja
neosudjivanost, njegovu životnu dob, njegove lične i porodične prilike, kao i
imovno stanje, pa ga je sud u nedostatku otežavajućih okolnosti osudio na
naznačenu visinu kazne zatvora ubijedjen da će se sa istom postići svrha
kažanjavanja iz čl. 4. u vezi čl. 32. KZ.
Na osnovu čl. 202. u vezi čl. 199. st.2. tač.1. 7. i st. 3. ZKP, sud je
obavezao optuženog da plati na ime troškova krivčnog postupka iznos od 600
eura, a koji troškovi se odnose na ime troškova vještačenja od strane vještaka
ekonomsko-finansijske struke, nagrade braniocima koji su angažovani po
službenoj dužnosti dok se optuženi nalazi u pritvoru, za pisanje žalbe i
posjete u pritvoru, te i prisustvu u Ispostavi policije, saslušanju optuženog
u svojstvu osumnjičenog, a koji troškovi su odmjereni po AT CG, kao i da plati
na ime paušala iznos od 50 eura imajući u vidu trajanje i složenost krivičnog
postupka.
OSNOVNI SUD U ROŽAJAMA, dana 04.7.2011. godine.
ZAPISNIČAR PREDSJEDNIK SUDA -VIJEĆA
Burdžović Adisa s.r. Camić Zahit s.r.
PRAVNA POUKA: Protiv ove presude može se
izjaviti žalba u roku od 15 dana od dana prijema
iste i to Višem sudu u Bijelom Polju, a preko
ovog suda.