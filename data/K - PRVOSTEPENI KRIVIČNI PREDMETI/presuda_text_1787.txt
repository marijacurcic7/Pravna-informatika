K.br.294/2010
U IME NARODA
VIŠI SUD U PODGORICI, kao prvostepeni krivični, u vijeću sastavljenom od
sudije Branke Bošković, kao predsjednika vijeća te sudija Nenad Otašević,
sudija porotnika Bogetic Baja, Radulovic Slobodana i Radevic Radenka   kao
članova vijeća, uz učešće zapisničara Biljane Rakocevic, u krivičnom predmetu
protiv optuženog A.M. iz P., zbog krivičnog djela –  ubistvo u pokušaju iz čl.
143 u vezi čl.20 Krivičnog zakonika, rješavajući po optužnici Višeg tužioca u
Podgorici Kt.br. 215/07 od  11/03/2009 godine, nakon održanog glavnog i javnog
pretresa dana 09/03/2011 godine, u prisustvu zastupnika optužbe Veljka
Rutovića zamjenika VDT-a Podgorica, optuženog i branioca adv. Ž. J. iz P. i
punomoćniku oštećenog adv.  R. B., nakon tajnog vijećanja i glasanja donio je
a dana 10/03/2011 godine javno objavio  
P  R  E  S  U  D  U
OPTUŽENI:
A. M., , rodjen .......godine u P., nastanjen u D., ul.Đ. K. b.b,završio
srednju stručnu spremu, vlasnik privatnog preduzeća, oženjen, otac jednog
djeteta, osudjivan i to presudom  Opštinskog suda Novi Sad K.br. 41/93 od
08/03/1993 godine, zbog krivičnog djela iz čl. 174 u vezi čl. 233 st.3 u vezi
st.1 KZ RS na 6 mjeseci zatvora uslovno na 3 godine, i presudom IV Opštinskog
Suda u Beogradu K.br. 63/97 od 29/09/1997 godine, zbog krivičnog djela iz čl.
33st.1 RS na 7 mjeseci zatvora uslovno dvije godine, bio u pritvoru od
11/11/2009 godine  do 29/04/2010 godine.  
K R I  V         JE
Zato sto je:
Dana 20/08/2007 godine oko 14,15 časova u D.  u ul. S. B., umišljajno pokušao
lišiti života V. B., tako što je nakon kraće svadje I prepirke, iz pištolja
nepoznate marke cal. 7,62 mm, u pravcu oštećenog ispalio dva hica od kojih ga
je jedan promašio, a drugi pogodio u predjelu lijeve butine, nanoseći mu tešku
tjelesnu povredu u vidu rane prostreline u predjelu lijeve butine sa prelomom
u vidu smrskavanja lijeve butne kosti da bi u dovrsenju djela bio sprijecen od
strane A.D., D. M. i intervencijom policije, nakon čega je pobjegao sa lica
mjesta,
-čime je izvršio krivicno djelo ubistvo u pokušaju iz čl. 143  u vezi čl. 20 Krivicnog zakonika Crne Gore
Pa ga Sud primjenom naprijed navedenih zakonskih propisa i propisa iz čl.
2,4,5,15,32,36,42,45,46 i 51 Krivicnog zakonika,  i čl. 199,200 I 202 Zakonika
o krivicnom  postupku  
O S  U D J U J E
Na kaznu zatvora u trajanju od 3(tri) godine, u koju kaznu mu se uračunava
vrijeme provedeno u pritvoru od  11/11/2009 godine do  29/04/2010 godine
Dužan je optuženi da na ime troskova krivičnog postupka plati ovom sud iznos
od 60,50  eura na ime troskova  medicinskog vjestacenja, kao i na ime paušala
iznos od 50,00 eura,a sve prednje  u roku od 15 dana po pravosnažnosti
presude, pod prijetnjom prinudnog izvršenja.  
O b r a z l o ž e nj e
Optužnicom Višeg državnog tužioca Kt. br. 215/07 od 11.03.2009.
godine,stavljeno je na teret optuženom A. M.u da je izvršio krivično djelo
ubistvo u pokušaju iz člana 143. U vezi člana 20. Krivičnog zakonika Crne
Gore, pri kojoj  optužnici je zastupnik optužbe  ostao do okončanja glavnog
pretresa predlažući sudu da optuženog oglasi krivim i kazni po zakonu.
  Optuzeni A. M. je u svojoj odbrani naveo da se za djelo stavljeno mu na
teret osjeca krivim. Kriticnog dana  u drustvu sa svojim bratom od strica A.
D. i drugim licima sjedio je u cafe baru „Iris“ u D.. Razgovor sa povisenim
tonom skrenuo mu je paznju, zbog cega se okrenuo i vidio ostecenog V. B. koji
je sjedio sa R. N. da razgovara telefonom. Zapazio je da osteceni u toku
razgovora vice i psuje, da bi se u jednom momentu okrenuo u pravcu stola
optuzenog, usmjerivsi pogled prema optuzenom na osnovu cega je shvatio
,obzirom da je osteceni govorio o miniranju nekog dijela objekta koji pripada
njegovom bratu A.,  da je razgovor ostecenog usmjeren na njega i njegovog
brata. Naveo je da nije imao bilo kakvu namjeru da se svadja sa ostecenim, te
da mu se mirnim tonom obratio saopstavajuci mu da A.posjeduje sve dozvole za
izgradnju objekta i radi u skladu sa propisima. Dalje je naveo da je sa
ostecenim dugi niz godina komsija,  te da prema istom nema bilo kakav
negativan stav. Istakao je da je jedno od lica sa kojim je sjedio pozivalo
ostecenog da im se pridruzi i sjedne, sto je osteceni demonstrativno odbio,
nakon cega je izasao iz lokala. Istakao je i to da se  u lokalu zadrzao jos
oko sat, sat i po vremena, zatim izasao sa namjerom da podje svojoj kuci, te
da se dolaskom kod hotela „Zeta“ ispred njega odjedanput stvorio osteceni
galameci i psujuci ga bez razloga zbog cega je stekao utisak da ga je osteceni
tu cekao. U jednom trenutku na mjestu gdje se  dogadjaj odigrao, nasao se i A.
D., za koga ne zna iz kog pravca je dosao, pa je vidjevsi da je osteceni
izuzetno ljut , plaseci se da ga isti ne napadne, iza pojasa izvadio pistolj.
Cijev pistolja je usmjerio nanize, bez namjere da puca. Ne sjeca se da je
pistolj repertirao, ali zna da je V. krenuo da mu zada udarac nogom, u kom
trenutku je doslo do opaljenja hica. Zna i to da je u medjuvremenu na mjesto
dogadjaja dosao D. M.. Posebno je istakao da je rastojanje izmedju njega i
ostecenog iznosilo oko jedan metar te da je izmedju njega i ostecenog stajao
A. D., dok ga je Dj. M. odgurivao. Za vrijeme dok se osteceni kretao prema
njemu sa namjerom  da mu zada udarac  desnom nogom, odskocio je unazad kojom
prilikom je obzirom da mu se ruka u kojoj je drzao pistolj nalazila u pravcu
noge ostecenog , doslo do opaljenja metka, a nakon toga cuo je pucnje ,čijeg
broja se ne sjeca, a takodje ne zna ko je iste ispalio. Začuvši vise pucnjeva
okrenuo se i pobjegao u pravcu groblja. Kasnije je saznao da je te hice
ispalila policija, te da je osteceni ranjen.Naveo je i to da se sa ostecenim
kriticnom prilikom ni u lokalu ni na mjestu gdje se dogadjaj odigrao nije
svadjao. Nakon kriticnog dogadjaja nalazio se u P., nakon cega je posao u Nj..
Kriticnom prilikom  je posjedovao pistolj marke „Tetejac“ , vlasnistvo
njegovog oca, da isti ne nosi svaki dan, te da je toga dana navedeno oruzje
posjedovao zbog toga sto je prethodno dobijao ozbiljne prijetnje od jednog
lica sa kojim se u medjuvremenu izmirio, a ciji identitet nije zelio da
saopsti. Objasnio je i to da se gledano iz njegove pozicije Dj. M. nalazio sa
njegove lijeve strane ispred ostecenog V.i B., A. D. se nalazio ispred
optuzenog takodje sa lijeve strane okrenut prema V.u, te da za vrijeme, dok se
A. D. nalazio izmedju njega i ostecenog, pistolj nije uzimao u ruke, kao i  to
da su A. D. i Dj. M.  sprecavali ostecenog da se krece prema optuzenom.
Pistolj je izvadio zbog toga sto pomenuta lica nijesu uspjela da zaustave
ostecenog,  koji ga je  tom prilikom vrijedjao govoreci mu „ popišam ti se u
pistolj“ i „pičko jedna“ te da osim pucnjeva koji su se zaculi iza njegovih
ledja nije cuo da neko vice „stoj, stoj M.“. Takodje smatra da njegov otac za
pistolj koji je kriticnom prilikom optuzeni upotrijebio, ne posjeduje dozvolu,
te da se nakon saznanja da je osteceni V. B. ranjen nije javljao stanici
policije, a da je pronadjen u Nj. odakle je priveden.
Branilac optuženog je u završnoj riječi naveo da je njegov branjenik priznao
izvršenje krivičnog djela stavljenog mu na teret i izrazio kajanje za isto,
ali da iz iskaza svjedoka proizilazi da je isti doveden u stanje jake
razdraženosti teškim vrijeđanjem od strane oštećenog, kao i da u konkretnom
slučaju između teškog vrijeđanja i izvršenog pokušaja ubistva postoji stanje
kontinuiteta te bi se eventualno moglo raditi o krivičnom djelu ubistvo na
mah. Međutim, ukoliko sud bude drugačijeg mišljenja, da prilikom odmjeravanja
kazne uzme u obzir olakšavajuće okolnosti, a posebno stepen krivice, pobude iz
kojih je djelo izvršeno, okolnosti pod kojima je djelo izvršeno, raniji žvot
učinioca, odnosno činjenicu da je okrivljeni oženjen, otac mldb. djeteta, da
nikada nije krivično odgovarao, priznanje i iskreno kajanje okivljenog.
Optuženi je u završnoj riječi u potpunosti prihvatio završnu riječ svog
branioca i izrazio žaljenje i kajanje za počinjeno djelo iako je na ovakvo
ponašanje bio izazvan.
Sud je u dokaznom postupku izveo dokaze: na saglasan predlog stranaka pročitao
iskaze  svjedoka- oštećenog V. B., svjedoka: A. D., Đ. M., R. N., R. V., P.
V., Đ. Đ., I. R., pročitao zapisnik Uprave policije Odjeljenja bezbjednosti D.
o uviđaju Ku. br. 80/07 od 20.08.2007. godine, izvještaj o kriminalističko-
tehničkom pregledu lica mjesta, br.150/07, izvještaj o vještačanju br.2543/07,
2546/07, 2547/07 po vještaku B.B., sa uvidom u tri skice lica mjesta, izvod iz
kaznene evidencije Uprave policije PJ Podgorica na ime optuženog br.
29-245/08-3789/2-825 od 05.03.2008. godine,  medicinsko vještačenje poslovne
oznake Ki. br. 194/08 od 01.11.2008. godine,izvršio uvid u fotodokumentaciju
br. 18-04-240/07-150 od 28.08.2007. godine.
Branilac optuženog je predložio da se u okviru dokaznog postupka izvrši
neuropsihijatrijsko vještačenje optuženog, a u pravcu utvrdjivanja  stepena
razdraženosti kod optuženog, a imajući u vidu sadržinu iskaza svjedoka iz
kojih, po mišljenju odbrane proizilazi da je optuženi izazvan na svadju
ponašenjem oštećenog,  pa je Sud odlučio da takav predlog odbije, a imajući u
vidu utvrdjeno činjenično stanje, pa bi po mišljenju Suda,  vještačenje vodilo
bespotrebnom odugovlačenju postupka.
Osteceni V. B. u svom iskazu pred istraznim sudijom u bitnom je naveo da se je
kriticnog dana nalazio u lokalu „ Iris“ u D. Bio je sam za stolom. Zbog buke
koja je prilikom izvodjenja gradjevinskih radova na objektu u blizini njegove
kuce upotrebom gradjevinskih masina proizvodio brat optuzenog A. A., pozvao je
telefonom istog i pitao ga kada ce prestati sa izvodjenjem gradjevinskih
radova. Tom prilikom ocijenio je da je brat optuzenog, A. prema njemu bio
neprijateljski raspolozen, jer je trazio da ga osteceni saceka i da ce doci za
desetak minuta u D., kako bi se sa istim objasnio oko izvodjenja pomenutih
radova. U jednom momentu za sto ostecenog prisao je optuzeni i upitao „ Sta je
problem“. Na sta mu je osteceni odgovorio kako nema problema nakon cega ga je
upitao sta hoce. Optuzeni je opet upitao kakav problem osteceni ima i nakon
toga bez dozvole sjeo za sto ostecenog na sta ga je isti upozorio da ne moze
na takav način sjedjeti za njegovim stolom i da treba da ode, sto je optuzeni
ucinio. Naveo je da se optuzeni tom prilikom nalazio u drustvu sa: R. N.,
nekim L. i G., koje poznaje jer su iz D. Naveo je i to da je za optuzenog znao
da se zove M., da rijetko boravi u D.u i da zivi u B. kao i da je istog u
zadnjih desetak godina rijetko vidjao. Istakao je da ga niko od lica koja su
se nalazila u drustvu sa okrivljenim nije pozivao da sjedne za sto. Nakon
izvjesnog vremena napustio je lokal, a iznerviran postupkom okrivljenog i
razgovorom sa bratom okrivljenog, posao je u gradjevinsku inspekciju kako bi
protiv brata okrivljenog podnio prijavu. Tom prilikom je upucen u Osnovni sud.
Prostorije suda su bile zatvorene, pa je posao svojoj kuci. Prilikom povratka,
na suprotnoj strani ulice ugledao je okrivljenog i po nacinu na koji se
okrivljeni uputio prema njemu,  zakljucio je da ima namjeru da se fizicki
obracuna sa njim. Optuzeni je zakoracio na kolovoz, a zatim se povratio,
prisao ostecenom i upitao „ Sta ti ono meni rece prije ? „. Posebno je istakao
da je optuzenom kazao da ga ostavi na miru. Tada optuzeni vadi pistolj iza
pojasa, usmjerava ga u pravcu ostecenog i iz istog ispaljuje hitac nakon cega
osteceni pada. Naveo je i to da je cuo jos pucnjeve, primijetio policajce koji
su trcali prema okrivljenom govoreci mu „ Stoj, stoj“ kao i to da je na ulici
bilo dosta naroda te da je okrivljeni pobjegao u pravcu groblja. Pojasnio je i
to da je u momentu pucanja bio na trotoaru ulice koja vodi prema Sudu, a
optuzeni sa suprotne strane zakoracio na kolovoz, a potom se vratio korak-dva
unazad i pucao. Posebno je istakao to da optuzeni nije repertirao pištolj u
momentu kada su se sreli, vec da mu je pistolj bio ranije spreman, te da je
otac optuzenog u vremenu dok se nalazio u bolnici trazio da ga posjeti, sto je
ovaj odbio.
U odnosu na iskaz dat pred istraznim sudijom, u iskazu na glavnom pretresu u
bitnom je pojasnio da je rastojanje izmedju njih bilo 4-5 metara, da je nakon
sto mu je prisao okrivljeni i  upitao „ Sta si ono meni maloprije kazao“, a
osteceni odgovorio da ponavlja ono sto je tada kazao, nakon cega je okrivljeni
izvadio pistolj iza pasa i kazao „ Sada ces da me zapamtis!“ , a potom je
okrivljeni ispalio vise hitaca od kojih ga je drugi hitac pogodio u nogu.
Istakao je i to da ne zna koliko je iznosilo rastojanje izmedju njega i
okrivljenog, ali zna da se  okrivljeni vratio jedan metar unazad i da u tom
momentu na licu mjesta nije bilo nikoga tek nakon pucanja cuo je nekoliko lica
koja su govorila „ Ne M.!“ . Naveo je i to da se kriticnom prilikom nije
nalazio u drustvu R. N. vec da je u cafe baru svo vrijeme bio sam, kao i da
okrivljenom nije upucivao bilo kakve psovke.
Svjedok A. D. je u toku prethodnog postupka naveo da je kritičnog dana oko 12
časova sa optuženim sjedio na tersi hotela „ Iris“ u D.u sa još nekoliko
momaka. Tada je lokalu prišao V. B. koji je vikao i negodovao u smislu da neće
tako moći, a očigledno se radilo o izgradnji kafića vlasništvo A. A.. Kada je
čuo V. da viče, M. je ustao i prišao mu u namjeri da mirno razgovaraju. Na
drugom kraju terase su se susreli i čuo je da M. govori da nema potrebe da se
buni jer imaju dozvole za gradnju, te da treba samo da sačeka A. da se vrati.
V. je kazao da se ne miješa i da neće sa njim da priča, nakon čega se M.
vratio i sjeo za svoj sto. V. se udaljio, a M. ostao da sjedi još nekih sat
vremena, potom je pošao kući. Obzirom da se lokal nalazi na rastojanju od oko
stotinak metara od raskrsnice ispod hotela „ Zeta“, primijetio je da je na toj
raskrsnici M. sreo V. B.a koji se tu odnekud stvorio.Vidio je i čuo da je
došlo do međusobne prepirke, te se uputio ka njima kako bi onemogućio dalji
sukob. Prišao je, stao ispred B.a dok mu je M. ostao iza leđa par metara i
istome rekao da se ne raspravljaju na ulici i da sačekaju A. da se vrati. U
tom trenutku je čuo B.a kako govori „ Popišam ti se na pištolj“, a potom se
čuo pucanj koji je dolazio iz blizine, ali ne zna sa koje strane,što je za
njega bio šok, pa je čučnuo. Nakon pucnja B. je pao na beton. Pojasnio je da
se M. nalazio par metara iza njegovih leđa, dok je on stajao neposredno ispred
B.  M.a nije više viđao, niti se okretao da vidi kuda se udaljio. Dodao je da
nije čuo repertiranje pištolja, nije primijetio pištolj kod M.a dok su bili u
lokalu, niti je vidio da li je M. pucao kao ni ko je pucao. Na kritičnom
mjestu bili su samo njih trojica. Na glavnom pretresu je pojasnio da je B.
granao rukama u vrijeme dok je stojao ispred M.. A. a na raskrsnici, kao i to
da je u vrijeme dok je stojao između M.A i B.A. i ponavljao da treba da sačeka
A. i da sa njim to raspravi, B. ga je desnom rukom u predjelu njegove desne
ruke odgurnuo i krenuo ka M.u. Odjednom se tu stvorio M. Đ. koji je došao sa
desne strane iza njegogovih leđa, 10-15 sekundi nakon njegove priče sa B..Đ.
je pokušavao da B.a zadrži, nakon čega se čuo pucanj. Pojasnio je i to da iako
je M. u lokalu bio u šorcu, nije kod istog primijetio pištolj.
Svjedok Đ. M. naveo je da je toga dana krećući se  pored parkinga hotela „
Zeta“, primijetio V. B.a da se žučno raspravlja sa A. M.. ta da se tu nalazio
i A. D.. Bila je to svađa. Prišao je u namjeri da ih umiri i eventualno
razdvoji u slučaju fizičkog obračuna. M. je B.u govorio nešto u smislu „ da se
tako ne može ponašati“ , a V. je odgovarao psovkama. Obratio se V.u riječima
da ne psuje A.a i potiskivao ga je tako da je stao tačno ispred njega, a iza
njega se nalazili D. i M. A.. Dok je potiskivao V.a on se opirao kao da je
htio da krene ka M.u u čemu ga je on sprečavao. U tom trenutku, neposredno iza
njega začuo se pucanj, jedan ili dva. Vidio je da V. pada i tada je zalegao
plašeći se da ne bude povrijeđen. Potom je čuo još nekoliko pucnjeva, ali od
strane policije. Pokušao je da pomogne V.u da ustane što je ovaj odbio i nakon
toga nije vidio M.a i ne sjeća se da li je još uvijek tu bio A. D.. Pojasnio
je da mu je pucanj dolazio iza leđa i to neposredno blizu, kao i to da nije
čuo repertiranje.Na glavnom pretresu je pojasnio da u momentu kada je prišao
između M. i B.a stajao je D. A., te da je čuo psovanje od strane V.a nešto u
smislu „ pička ti materina“. Sve je trajalo nekih 20 sekundi. Naveo je i to da
je nakon pucnja čuo nešto poput „ Stoj“, a potom vidio policajce. Dodao je da
pod riječima „umirim“ mislio je na V.A., jer je M. mirno stajao i govorio „ ne
možes tako da se ponašaš“. Oštećeni i okrivljeni se između sebe nijesu držali,
te smatra da je M. mogao otići sa tog mjesta. Kada je sprečavao V.a da priđe
M.u ruke su mu bile ispružene, a V. ih je gurao, pokušavajući da ga zaobiđe,
te da je uspio da izađe sa desne strane svjedoka, a lijeve strane oštećenog.
Nakon drugog pucnja je krenuo da ustaje.
Svjedok R. N.  je naveo da je dana 20. Avgusta bio sa V. B.om na terasi lokala
„ Iris“ kako bi istom prenio molbu A. A. u vezi sa izgradnjom objekta uz kuću
V.A. B. V. je kazao da će on lično razgovarati sa A. što je i učinio. U jednom
momentu prišao je M. A., koji  se nalazio u pomenutom lokalu, te je upitao V.a
da li će dozvoliti da se završi miniranje na šta mu je B.odgovorio riječima „
Nijedna više“ i dodao da će braniti svoju imovinu. Galamio je. Potom se  M.
vratio za svoj sto. V. je sjedio neko vrijeme, a potom je ustao i udaljio se
iz lokala. I. M.  je napustio lokal, ali se ne sjeća ko je prije pošao, da li
on ili V. B.. Svjedok je pošao do toaleta i po izlasku, primijetio je gužvu na
parkingu ispred hotela „ Zeta“, gdje se  uputio i dolaskom na licu  mjesta
vidio je da na beton-asfaltu povrijeđen leži V. B.. Podigao ga je, unio u
jedno vozilo da bi se isti odvezao u Dom zdravlja. Nije se mogao sjetiti da je
prilaskom vidio A. M.a. Pucanj nije čuo obzirom da je bio u toaletu, niti je
znao ko je pucao. Na glavnom pretresu pojasnio je da je M. A. lagano prišao i
tihim glasom se obratio V. B.u na terasi lokala, na šta je V. reagovao
uvredljivim riječima „ Ko si ti, bježi od mene, gade, dzukelo“, te da se M.
nakon toga vratio i sjeo za svoj sto.
  Svjedok R. V. je u prethodnom postupku navela da su kritičnom prilikom na
kiosku na kojem radi, a koji se nalazi  ispred zgrade Osnovnog suda, oko 15
časova dva momka nešto trgovala . Dok je razgovarala sa njima začula je nešto
poput  pucanja petarde. Nakon toga su ova dva momka prokomentarisala da se
neko svađa.Ista je izašla, stala, iza ovog objekta odakle je mogla da gleda.
Primijetila je ispod stepeništa koje vodi prema ulazu hotela „Zeta“  3-4
čovjeka koji se međusobno guraju i svađaju, među njima je prepoznala A. D.a-
G., koji je razdvajao ovu dvojicu drugih. U jednom trenutku jedan od ove
dvojice je  pucao u pravcu lica koje je G. razdvajao. Pucao je nekako preko
G., odnosno preko njegovog ramena Udaljenost između lica koje puca i pogođenog
lica nije veća od 2-3 metra.Ispaljen je jedan metak i nakon toga ovo drugo
lice pada na beton, a lice koje je pucalo pobjeglo je u pravcu groblja. Za
licem koje je pucalo trčala su dva policajca od kojih je jedan pucao u vazduh.
Pojasnila je da lice koje je pucalo, kao ni pogođeno lice nije poznavala. Na
glavnom pretresu je pojasnila da su se na ulazu hotela nalazile četiri osobe,
nekako u gomili, da je D. bio okrenut prema drugoj osobi sa ispruženim rukama,
malo sagnut, a ne prema onoj koja puca, razdvajao ih je jer su se međusobno
gurali i svađali, sve je trajalo oko 3,4 ili 5 minuta. Kada je oštećeni padao,
nalazio se na udaljenosti od oko metar ili dva od optuženog.
Svjedok P. V. je navela da se  u momentu kada je čula pucanj nalazila u banci,
ta da je nakon toga izašla i kod znaka „ Stop“ vidjela V. B.a kako leži, te je
istog, zajedno sa 5-6 momaka ubacila u vozilo Hitne pomoći. Bilo joj je
potrebno par minuta da dođe od  banke do lica mjesta. Sve je već bilo završeno
tako da nije vidjela kako je došlo do pucanja i ranjavanja
Svjedok  Đ. Đ. je naveo da se je kritičnom momentu nalazio u Auto servisu u
kojem radi,a koji  se nalazi na udaljenosti od oko 300-400 metara od lica
mjesta, te da se nije mogao sjetiti da li je toga dana u kafani „ Iris“  bio u
društvu  sa A. ili V., te da  nije čuo nešto što bi uticalo na to da je
postojala bilo kakva svađa, servis se nalazi malo dalje. Za pucnjavu je čuo
kasnije.
Svjedok I. R. je naveo da je kritičnog dana obavljao redovne poslove obzirom
da je namještenik UP- Ispostave D.. Sa njim u smjeni je bio S.S.. U jednom
momentu su primijetili na udaljenosti od oko 60-70 metara 3-4 osobe koje su se
gurale i uputili su se ka njima. Kada su bili na udaljenosti od oko 60 metara
čuli su pucanj. Prvo je došlo do ispaljenja jednog metka, a neposredno zatim i
drugog. Primijetio je da je jedna osoba poklekla, što je ukazivalo da je
pogođena. Nastavili su da trče ka tom mjestu i vidio je da osoba koja je
pucala bježi, jer ih je prethodno primijetila. Uzviknli su „ Stoj, policija“,
ali pomenuta osoba je nastavila da bježi u pravcu groblja, te je ispalio jedan
metak u vis. Nijesu uspjeli da je uhvate. Pojasnio je da je vidio položaj ruke
osobe u momentu kada je  pucala, a koja je bila 90 stepeni u odnosu na
zemljinu površinu, možda malo niže ka zemlji. Drugi pucanj je takođe bio u tom
pravcu. U momentu kada je vidio osobu koja puca nije primijetio šta se događa
oko te osobe.
Iz zapisnika Uprave policije Odjeljenja bezbjednosti D. o uviđaju Ku. br.
80/07 od 20.08.2007. godine, sačinjenog u 15,25 časova, utvrđeno je da je dana
20.08.2007. godine, u ul. S. B., opština D. došlo do upotrebe vatrenog oružja-
pištolja kojom prilikom je A. M. pucao u pravcu V. B.a, nanijevši mu povrede u
vidu prostrelne rane u predjelu lijeve butine, nakon čega mu je ukazana prva
pomoć, hospitalizovan u KC Podgorica i isti se nalazio van životne opasnosti.
Nakon upotrebe vatrenog oružja A. M. se udaljio sa lica mjesta i nalazio se u
bjekstvu, te da se za istim tragalo. O događaju su obaviješteni istražni
sudija Višeg suda, i dežurni ZVDT-a Podgorica, nakon čega je ekipa za uviđaje
izašla na lice mjesta i tom prilikom pronađene su dvije čaure kalibra 7,62mm,
koji potiču iz oružja izvršioca, jedna čaura kalibra 9mm, koja potiče iz
oružja OPS Ispostave D., trag udara projektila u kolovoz koji nije pronađen na
licu mjesta i kutija cigareta „ Marlboro“ od oštećenog. Pronađene čaure,
službeni pištolj OPS Ispostave D.,kao i garderoba povrijeđenog V. B.a su
izuzeti sa lica mjesta i od oštećenog i poslati na odgovarajuće vještačenje.
Iz izvještaja o kriminalističko-tehničkom pregledu lica mjesta, br.150/07 od
20.08.2007. godine, utvrđeno je da su povodom krivičnog djela ubistvo u
pokušaju iz člana 143 KZ RCG u vazi čl. 20.KZ RCG, koje se dogodilo u D.u ul.
S. B., pregledom lica mjesta, kriminalističkim fotografisanjem, skiciranjem i
izuzimanjem tragova pronađeni tragovi na mjestu događaja, da nijesu pronađeni
otisci prstiju i dlanova, pronađeni su trag br. 1 i 2-čaure kal. 7,62mm, koje
potiču od izvršioca, trag br. 3-čaura kal. 9 mm koja potiče od oružja OSP ISP
D., trag br. 4- udar projektila u kolovoz, trag br. 5- kutija cigareta „
Marlboro“ od oštećenog. U prostorijama KC Podgorica izuzete su od V. B.a
farmerice zelene boje marke „ Zemah“ veličina 33-34 , i iste su proslijeđene
Odsjeku za krim. Tehnička vještačenja radi trasološkog vještačenja i
vještačenja daljine pucanja.
Iz izvještaja o vještačanju br.2543/07, 2546/07, 2547/07 po vještaku B.u B.,
sa uvidom u tri skice lica mjesta utvrđeno je iz izvještaja br. 2543/07 da su
su na ispitivanje dostavljene farmerice maslinasto- zelene boje, dosta
iznošene, marke „ Zemax“ veličine 34 sa  kožnim kaišem braon boje. Na lijevoj
nogavici sa prednje strane postoji rupčasto oštećenje prečnika oko 6mm, koje
se nalazi na 72 cm od donje ivice lijeve nogavice ( F-1; F-2). Oko oštećenja
postoje mrlje tamno crvene boje nalik na krv. Sa zadnje strane na lijevoj
nogavici postoji rupčasto oštećenje prečnika 8mm, koje se nalazi na 65cm od
donje ivice lijeve nogavice i na 9cm od unutrašnjeg šava. Vlakna tkanine su
izvrnuta prema vanjskoj površini ( F-3; F-4).Oko oštećenja postoji veća mrlja
tamno crvene boje nalik na krv. Opisana oštećenja su nastala dejstvom
projektila. Oštećenje sa prednje strane je ulazno, a sa zadnje izlazno. Iz
izvještaja br.2546/07 da je na ispitivanje dostavljen pištolj marke „ CZ“,
model 99, kal. 9mm PARA, fabrički broj 125557. Vizuelnim pregledom brisa
cijevi i, pomoću tampona vate, i hemijskom analizo- difenilaminskim testom,
utvrđeno je da je iz predmetnog pištolja PUCANO nakon čega njegova cijev nije
čišćena ni podmazivana. Nakon ispaljenja određene količine municije, a u cilju
ispitivanja ispravnosti predmetnog pištolja utvrđeno je da je isti ISPRAVAN.
Na ispitivanje je dostavljena i jedna čaura na čijem dnu je utisnuta oznaka
PPU-1995-9-D. Sporna čaura je kalibra 9mm-D. Komparacijom sporne sa probnom
čaurom pronađene su podudarne karakteristike, što znači da je sporna čaura
ISPALJENA iz predmetnog pištolja. Iz izvještaja br.2547/07 utvrđeno je da su
na vještačenje dostavljene dvije čaure sa utisnutim oznakamai to Br. 1:
PPU-1995; i br.2: PPU-1995. Sporne čaure su kalibra 7,62mm TT. Međusobnom
komparacijom utvrđeno je da du obije sporne čaure ispaljene iz istog vatrenog
oružja.
Iz izvoda iz kaznene evidencije Uprave policije PJ Podgorica na ime optuženog
br. 29-245/08-3789/2-825 od 05.03.2008. godine, utvrđeno je da je isti osuđvan
i to presudom Opštinskog suda u N. S. K.br. 41/93 od 08.03.1993. godine, zbog
krivičnog djela čl. 174 u vezi čl. 233. 3 u vezi st. 1 KZ RS na 1 godinu i
šest mjeseci zatvora, uslovno 3. godine i presudom IV Osnovnog suda u B. K.br.
631/97 od 29.09.1997. godine zbog krivičnog djela iz člana 33/1 ZOOM RS na
kaznu zaatvora u trajanju od 7 mjeseci, uslovno 2 godine.
Iz  medicinskog vještačenja poslovne oznake Ki. br. 194/08 od 01.11.2008.
godine, utvrđeno je da je V. B. u predmetnom događaju zadobio RANU PROSTRELINU
U PREDJELU LIJEVE BUTINE, SA PRELOMOM U VIDU SMRSKAVANJA LIJEVE BUTNE KOSTI,
kvalifikovane kao TEŠKA TJELESNA POVREDA. Navedene povrede su nastale
djelovanjem projektila iz ručnog vatrenog oružja. O međusobnom odnosu onoga
koji je vršio ispaljenje i povrijeđenog V. na osnovu raspoložive medicinske
dokumentacije ne može se ništa reći, jer u istoj nijesu opisane niti ulazn,
niti izlazna rana, niti data njihova precizna lokalizacija. Iz spisa predmeta,
te izjave oštećenog proizilazi da su isti bili u položaju“ licem u lice“, što
je moguće.
Uvidom u fotodokumentaciju br. 18-04-240/07-150 od 28.08.2007. godine,
prikazan je širi u bliži izgled lica mjesta, širi izgled traga čaure i detalj
traga čaure kal. 7,62mm, širi izgled i detalj traga čaure kal. 9mm, širi
izgled i detalj traga udara projektila u kolovoz kao i detalj traga kutije sa
cigaretama marke“ Marlboro“.
Cijeneći navode optužbe, odbranu optuženog, te ostale provedene dokaze, kako
pojedinačno tako i u njihovoj međusobnoj povezanosti ovaj sud je našao da je
optuženi izvršio krivično djelo stavljeno mu na teret, ubistvo u pokušaju iz
čl. 143.u vezi čl. 20 Krivičnog zakonika C. G., na način, mjesto i u vrijeme
kako je to bliže predstavljeno izrekom.
Naime, u postupku je na nesumnjiv način utvrđeno da je optuženi kritičnog dana
umišljajno pokušao lišiti života V. B.a, na način što je nakon kraće svađe i
prepirke,  u pravcu oštećenog ispalio dva hica od kojih ga je jedan promašio,
a drugi pogodio u predjelu lijeve butine, nanoseći mu tešku tjelesnu povredu u
vidu rane rane prostreline u predjelu lijeve butine sa prelomom u vidu
smrskavanja lijeve butne kosti, da bi u dovršenju djela bio spriječen od
strane A. D .a, Đ. M. i intervencijom policije, nakon čega je pobjegao sa lica
mjesta.
Iz navoda odbrane , a koji navodi su u skladu sa navodima oštećenog, te
iskazima svjedoka  A. D.a i R. N., proizilazi da se je optuženi bio prisutan
kritičnog dana na terasi lokala „ Iris“, te da je oštećeni V. B. razgovarao
putem telefona sa A. A., vičući pritom,  kao i da je M. oštećenom nakon toga
prišao kako bi u razgovoru sa istim razjasnio da njegov brat posjeduje sve
potrebne dozvole za radove koji su se odvijali uz kuću oštećenog B. V.a, na
šta je V. reagovao na način što je tražio od optuženog da se udalji od
njegovog stola, jer sa istim ne želi da razgovara, nakon čega je lokal
napustio prvenstveno oštećeni, a potom okrivljeni.
Iz iskaza svjedoka A. D.  , R. V., I. R., Đ. M., a što ne spori ni sam
optuženi proizilazi da je neposredno prije kritičnog  momenta na raskrsnici
ispred hotela „ Zeta“ došlo do međusobne prepirke između optuženog i oštećenog
, a nakon toga do ispaljenja projektila iz vatrenog oružja optuženog. Naime,
optuženi ne spori da je došlo do ispaljenja hitaca, ali se nije mogao sjetiti
da li je kritičnog momenta repetirao pištolj. Dalje je naveo da je do
ispaljenja hica došlo nakon što je oštećeni podigao nogu u njegovom pravcu u
namjeri da mu zada udarac, ali je pomenute navode ovaj sud  cijenio kao
usmjerene na umanjenje krivice, jer su isti opovrgnuti izjavama svjedoka A. D.
, Đ. M. te  R.V. koji su u svom kazivanju  pojasnili da optuženi i oštećeni
nijesu uspjeli uspostaviti fizički kontakt, jer su se između njih nalazili A.
D. i Đ. M. koji su  svojim prisustvom između optuženog , sprečavali ostvarenje
bilo kakvog fizičkog kontakta, a položaj svjedoka R. V. i I.R. je bio takav da
su oni objektivno bili u mogućnosti da jasno vide položaj pomenutih lica
neposredno prije i u toku ispaljenja hitaca. Navodi oštećenog da u momentu
kada je došlo do ispaljenja projektila osim njega i optuženog nije bilo drugih
lica, opovrgnuti su navodima prednje navedenih svjedoka koji su  pojasnili da
su na licu mjesta bila 3-4 lica. Oštećeni je u prethodnom postupku naveo da u
momentu kada se je sa optuženim susreo kod hotela „ Zeta“ isti se obratio
oštećenom riječima „ Šta ti ono meni reče prije“, na šta mu je oštećeni
uzvratio u smislu da ga ostavi na miru, dok je na glavnom pretresu naveo da je
nakon riječi „ Šta si ono meni  maloprije kazao“, odgovorio da ponavlja ono
što je tada govorio, te da je optuženi u tom momentu kazao „ Sada ćeš da me
zapamtiš“, i nakon toga pucao. Ovaj sud je pomenute navode oštećenog cijenio
kao usmjerene na uvećanje odgovornosti optuženog, jer sam oštećeni različito
je kazivao u pogledu istih činjenica, a svjedoci A. D. i Đ. M., su pojasnili
da je oštećeni izgovarao psovke upućene optuženom, a obzirom da su se se
nalazili u njihovoj neposrednoj blizini, isti su mogli čuti sadržaj razgovora
između optuženog i oštećenog.
Činjenicu da je došlo do ispaljenja dva hica u pravcu okrivljenog od kojih je
jedan pogodio oštećenog, potvrđuje medicinski nalaz posl.ozn. Ki. br. 194/08
koji  ukazuje da je V. B. u predmetnom događaju zadobio ranu prostrelinu u
predjelu lijeve butine, sa prelomom  u vidu smrskavanja lijeve butne kosti,
kvalifikovane kao teška tjelesna povreda, te da su iste nastale djelovanjem
projektila iz ručnog vatrenog oružja, uz mogućnost da su se lice koje puca i
oštećeni nalazili u položaju „ licem u lice“, a koji položaj se potvrđuje i
iskazom Đ. M. koji u momentu kada je došao na lice mjesta iste zatekao u
pomenutom položaju, kao i iskazom D. A.a koji tvrdi da se nalazio ispred B.,
leđima okrenut ka M..  Činjenicu da je drugi hitac ispaljen, ali oštećenog
nije pogodio, potvrđuju zapisnik o uviđaju kojim se ukazuje da su na licu
mjesta pronađene su dvije čaure kalibra 7,62mm, a balističkim vještačenjem je
utvrđeno da su obije čaure ispaljene iz istog oružja. Istu činjenicu potvrđuju
izvještaj o kriminalističko tehnikom pregledu lica mjesta kojim je konstatovan
pod br. 4 udar projektila u kolovoz,i  fotodokumentacija na kojoj se jasno
vidi detalj traga udara projektila u kolovoz kao i iskazi svjedoka R. V. u
kojem je navela da u vrijeme dok se nalazila u kiosku, začula je nešto poput
pucnja petarde, a kada je izašla iz kioska vidjela je nakon izvjesnog vremena
kako optuženi ispaljuje jedan hitac u pravcu oštećenog,te iskaz I. R. u kojem
je naveo da se je prvenstveno začuo jedan pucanj, a neposredno zatim i drugi.
Činjenicu da predmetno oružje koje je upotrijebljeno prilikom ispaljenja
projektila u pravcu oštećenog bilo u posjedu optuženog potvrđuju navodi samog
optuženog koji je pojasnio da smatra da je oružje koje je upotrijebio
kritičnog momenta marke „ Tetejac“ ,  a koji navodi su potvrđeni nalazom i
mišljenjem vještaka balističara kojim se ukazuje da su dvije sporne čaure
kalibra 7,62mm TT, a čaura kalibra 9mm-D ispaljena je iz oružja ovlašćenog
službenika policije.
Branilac optuženog je  u završnoj riječi naglasio da je optuženi doveden u
stanje jake razdraženosti teškim vrijedjanjem od strane oštećenog, te da se u
konkretnom slučaju  radi o krivičnom djelu ubistvo na mah u pokušaju, pa je u
tom pravcu predložio da se izvrši neuropsihijatrijsko vještačenje.
Imajući u vidu utvrdjeno činjenično stanje, koje je naprijed analizirano,
učinjeno je nespornim da su se optuženi i oštećeni  neposredno prije izvršenja
krivičnog djela svadjali, što upućuje na zaključak da je  optuženi sam skrivio
svadju, pored oštećenog,te  po ocjeni Suda, nije potrebno vršiti  vještačenje
u pravcu  utvrdjivanja stepena razdraženosti, a imajući u vidu da optuženi u
konkretnom slučaju  je i sam doprinio svojim ponašanjem  se kritični dogadjaj
odvije na način kako je to predstavljeno izrekom presude.Naime, nesporno je da
se optuženi i oštećeni nisu takoreći ni poznavali, te da  razgovor  telefonom
izmedju oštećenog i brata optuženog, iako je bio glasniji, nije usmjeren ka
provociranju optuženog, jer oštećeni tada i ne zna da je on u srodstvu sa A. ,
jer optuženi duže vremena ne boravi u D.u, a kako i sam oštećeni kaže, video
ga je dva ili tri puta, te to saznaje tek nakon što mu optuženi prilazi i
ponaša se na način na koji je to naprijed  obrazloženo.Takvo ponašanje
optuženog se svakako ne može okarakterisati kao "mirno" raspitivanje o
problemu koji oštećeni ima sa njegovim bratom, već se i sam optuženi upušta u
raspravu.Tačno je da se  rasprava tu završava, jer oštećeni napušta lokal, kao
i da optuženi u tom lokalu boravi još izvijesno vrijeme, ali nakon izlaska iz
lokala i kretanja ka kući, optuženi ponovo srijeće oštećenog, te se rasprava
nastavlja, pa u tom pravcu kontinuitet dogadjaja zaista postoji, pa se čini
nespornim da razdraženost na strani optuženog se ne može pripisati u
isključivu krivicu oštećenog, jer su svadju zajednički izazvali, pa u tom
pravcu, po ocjeni Suda odbijen je predlog odbrane za utvrdjivanje stepena
razdraženosti.
U izvršenju krivičnog djela optuženi je postupao sa direktnim umišljajem, a
ovo kod činjenice da je optuženi  upotrebom vatrenog oružja usmjerenog u
pravcu oštećenog znao da može doći do nastupanja smrtne posljedice , a kako je
optuženi ispalio dva hica u pravcu oštećenog, te da se između njega i
oštećenog nalazilo još lica koja nijesu pogođena iako su ispaljena dva
projektila, nastupanje takve posljedice optuženi je htio, jer je isti na taj
način ispoljio upornost u dovršenju krivičnog djela.
Prilikom odmjeravanja kazne sud je cijenio sve okolnosti koje u smislu člana
42. Krivičnog zakonika utiču da kazna bude manja ili veća, pa je od
olakšavajućih okolnosti sud uzeo u obzir činjenicu da je optuženi relativno
mlada osoba, da je oženjen, otac jednog malodobnog djeteta, iskazano kajanje
za počinjeno djelo, koje sve okolnosti je Sud cijenio u svom zbiru kao
naročito olakšavajuće okolnosti,te našao mjesta primjeni čl. 45 i 46 Krivičnog
zakonika. Sud je kao  otežavajuću okolnost cijenio raniju osuđivanost
optuženog. Imajući u vidu navedene okolnosti, sud nalazi da je izrečena kazna
srazmjerna težini učinjenog krivičnog djela i okrivljenom kao počiniocu, te da
se istom može postići svrha kažnjavanja iz čl. 32. Krivičnog zakonika.
Shodno članu 51. KZ vrijeme koje je optuženi proveo u pritvoru, u trajanju kao
u izreci presude, uračunato je u izrečenu kaznu zatvora.
Odluka o troškovima krivičnog postupka temelji se na osnovu čl. 199,200 i202
ZKP-a, a isti se odnose na troškove  medicinskog veštačenja u iznosu od 60,50
eura, kao i na paušalu iznosu od 50,00 eura koji je određen srazmerno dužini
trajanja krivičnog postupka, složenosti predmeta i imovnim prilikama
optuženog.
Sa izloženog, shodno članu 364 ZKP-a odlučeno je kao u izreci presude.
VIŠI SUD U PODGORICI
DANA 09/03/2011 godine  
ZAPISNIČAR                                                       PREDSJEDNIK
VIJEĆA-SUDIJA
Biljana Rakočević s.r
Branka Bošković s.r.  
PRAVNA POUKA : Protiv ove presude dozvoljena je žalba   Apelacionom sudu
Crne Gore u roku od 15 dana od dana prijema prepisa iste, a preko Višeg suda u
Podgoricii  
Za tačnost otpravka tvrdi
i ovjerava
namještenik suda  
