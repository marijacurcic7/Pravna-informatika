K.br.308/2010
U IME NARODA  
VIŠI SUD U P., kao prvostepeni, krivični u vijeću sastavljenom od sudije
Branke Boskovic  kao predsjednika vijeća, sudija porotnika Bogetic Baja i
Radulovic Slobodana  kao članova vijeća, uz učešće zapisničara Biljane
Rakocevic, u krivičnom predmetu protiv optuženog V. R. zbog krivičnih djela
neovlašćena proizvodnja, držanje i stavljanje u promet opojnih droga iz čl.
300 st.1, krivičnog djela omogućavanje i uživanje opojnih droga iz čl. 301
st.1 Krivičnog zakonika i krivičnog djela  pomoć učinocu poslije izvršenog
krivičnog djela iz čl. 387 st.2 u vezi st. 1 istog zakonika, rješavajući po
optužnici Višeg tužioca u P. Kt.br.191/09 od 09/10/2009 godine, nakon održanog
glavnog i javnog pretresa dana 15/03/2011 godine, u prisustvu zastupnika
optužbe Suzane Milić zamjenika VDT-a P., optuženog i branioca adv. B.J.  iz
P., nakon tajnog vijećanja i glasanja donio je a dana 17/03/2011  godine javno
objavio,  
PRESUDU  
OPTUŽENI:
V. R., JMBG...........,  živi u B. ul. M. put bb, državljanin Federacija BiH,
po zanimanju tapetar, pismen, završio srednju školu, srednjeg imovnog stanja,
osuđivan presudom Osnovnog suda u Kotoru K.br. 68/00 od 17.11.2004. godine,
zbog krivičnog djela iz člana 144. stav 1. KZRCG kojom mu je izrečena vaspitna
mjera pojačanog nadzora nadležnog organa socijalnog staranja,  u pritvoru od
29/08/2009 godine do 31/05/2010 godine.
I
K R I V   JE
Zato što je:
U periodu od 01/08 do 28/08/2009 godine na Području Opštine P. i B., osudjeni
B. D. je neovlašćeno radi prodaje kupio heroin i neovlašćeno posredovao  u
kupoprodaji tablete “Sumbligvalne” sa sadržinom buprenorfin tkz. Subotex, a
optuženi V. R. neovlašćeno na drugi način  stavljao u promet heroin i davao
drugome na uživanje-heroin, supstancu proglašenu za opojnu drogu Rješenjem o
utvrdjivanju opojnih droga (Službeni list SRJ br. 44/02), a na način što su i
to : optuženi V. R. u naznačenom periodu u B. dao  dva puta S. R. po liniju
heroina za koje mu je S. u oba navrata dao po jedan vaučer od po 5 eura, za
mrežu M: Tel  068, a P. S. dva puta takodje u B. dao da uživa heroin, tako što
mu je dao po paketić heroina koji je on ušmrkavao na nos u svom stanu ili u
nekom lokalu, dok su dana  29/08/2009 godine, osudjeni B. D.  i optuženi V. R.
zajedno otišli u P., vozilom marke “Audi A3”, reg. br. BD  ......, gdje je
osudjeni B.  od nepoznatog lica, neovlašćeno radi prodaje kupio 46,77 gr
heroina za iznos od 500,00 eura, i neovlašćeno posredujući u kupoprodaji u ime
i za račun S. Lj. za iznos od 60,00 eura koji mu je ovaj dao kupio jednu
tabletu “Sumbligvalne”koja sadrži  buprenorfin tzv. Subotex”, a zatim heroin
sakrio ispod ukrasne kožice mijenjača, a tabletu stavio pored mijenjača kojom
prilikom je optuženi  V. pružio pomoć osudjenom B. D., učiniocu krivičnog
djela za koje je propisa kazna zatvora preko 5 godina, da ne bude otkriven, a
na način što je sa mjesta gdje je osudjeni B. stavio tabletu “Sumbligvalne”
koja sadrži buprenorfin tzv. Subotex , prilikom kontrole policije koja ih je
zaustavila  na magistralnom putu C. –B. u mjestu  Očinići istu uzeo  i držao
sakrivenu u ruci da je policija ne nadje, iako je znao da je osudjeni B. tu
tabletu neovlašćeno posredujući  kupio u P. u ime i  za račun S. Lj. za  iznos
od 60,00 eura koji mu je S. dao
-čime je izvršio  krivična djela neovlašćena proizvodnja, držanje i stavljanje u promet opojnih droga iz čl. 300 st.1, krivičnog djela omogućavanje uživanja opojnih droga iz čl. 301 st.1 Krivičnog zakonika i krivično djelo  pomoć učiniocu poslije izvršenog krivičnog djela iz čl. 387 st.2 u vezi st. 1 istog Zakonika.
Pa mu Sud primjenom naprijed navedenih zakonskih propisa i propisa iz čl.
2,4,5,15,32,36,42,48 i51 Krivičnog zakonika prethodno utvrdjuje:
-za krivično djelo nevolašćena proizvodnja, držanje i stavljanje u promet opojnih droga iz čl. 300 st.1  Krivičnog zakonika,bliže opisano izrekom presude kaznu zatvora u trajanju od 2(dvije) godine
-za krivično djelo omogućavanje uživanja opojnih droga iz čl. 301 st.1 Krivičnog zakonika, bliže opisano izrekom presude  na kaznu zatvora u trajanju od 6(šest) mjeseci
-za krivično djelo  pomoć učinocu poslije izvršenog krivičnog djela iz čl. 387 st.2 u vezi st. 1 Krivičnog zakonika, bliže opisano izrekom presude  na kaznu zatvora u trajanju od 3(tri) mjeseca.
Za ovim ga  Sud  primjenom naprijed navedenih zakonskih propisa   i  propisa
iz čl. 48 Krivičnog zakonika, i čl. 199,200 i 202 ZKP-a,  
O S U DJ U  J  E  
Na jedinstvenu kaznu zatvora u trajanju od 2(dvije) godine i 8(osam) mjeseci,
u koju kaznu mu se uračunava vrijeme provedeno u pritvoru od 29/08/2009 godine
do 31/05/2010 godine
Dužan je  optuženi da na ime troškova krivičnog postupka plati iznos od 50,00
eura, i to  u roku od 15 dana po pravosnažnosti presude, pod prijetnjom
prinudnog izvršenja.
II
Na osnovu čl. 300 st. 6.u vezi čl.  75  Krivičnog zakonika, optuženom V. R.
sa podacima kao u st.I izreke presude se izriče
MJERA BEZBJEDNOSTI  
Oduzimanja  jedna tablete “Sumbligvalne” kao predmet izvršenja krivičnog
djela.  
O b r a z l o ž e nj e  
Optužnicom VDT-a Kt. br. 191/09 optuženima B. D. stavljeno je na teret da je
izvršio krivično djelo neovlašćena proizvodnja, držanje i stavljanje u promet
opojnih droga iz čl- 300. st.1. KZ, a V. R. stavljeno je na teret da je
izvršio krivična djela neovlašćena proizvodnja, držanje i stavljanje u promet
opojnih droga iz člana 300. st. 1 KZ , krivično djelo omogućavanje uživanja
opojnih droga iz čl. 301. st.1 KZ i krivično djelo pomoć učiniocu poslije
izvršenog krivičnog djela član 387. st. 2. u vezi st.1. KZ-a. Zastupnik
optužbe je do kraja glavnog pretresa, nakon preciziranja činjeničnog opisa
dispozitiva optužbe, ostao pri tako preciziranoj optužnici predlažući sudu da
se optuženi  V. R. oglasi krivim i kazni po zakonu.
U odnosu na optuženog B. D. koji je presudom ovog vijeća osudjen na kaznu
zatvora u trajanju od 3(tri) godine i 6(šest) mjeseci,u koju kaznu mu se
uračunava vrijeme provedeno u pritvoru od 29/08/2009 godine do 31/05/2010
godine, presuda je postala pravosnažna dana 23/11/2010 godine,dok je u odnosu
na optuženog V. R. presuda ovog vijeća ukinuta,a predmet vraćen na ponovno
sudjenje.
Optuženi V. R. u svojoj odbrani datoj u prethodnom postupku i u ponovljenom
postupku je naveo da se ne osjeća krivim za djela stavljena mu na teret.
Pojasnio je da se kritičnog dana uputio sa svojim drugom B. D.m iz pravca B. u
pravcu P. kako bi pribavili jednu tabletu“subotex“ koja je inače lijek za
heroin. D. mu nije tada pominjao da ima namjeru da uzme heroin, već mu je to
saopštio to tek kada su bili u P.. Stigli su u P.. Jedan momak je davao D.
instrukcije vezane za kretanje i kada su stigli kod jednog znaka D. je
zaustavio svoje vozilo i izbacio kutiju od cigareta u kojoj se nalazio novac,
nastavili su kretanje i pored puta se nalazila kutija od cigareta u kojoj su
se nalazili heroin i jedna tableta. Nije znao koliko je novca D. dao za to,
ali on nije davao novac za to. D. je tabletu stavio na prednji dio kod
šoferšajbne. Uputili su se ka B.. U putu sa D. nije razgovarao radi čega je on
uzeo tu drogu. Tableta se nalazila na vidljivom mjestu i u momentu kada ih je
zaustavila policija, znajući, da je to nezakonito uzeo je tabletu i držao je u
ruci kako je i pronađena od strane policije. Pojasnio je da je uživalac
heroina i da nikada nikome nije davao drogu na upotrebu, nije je prodavao niti
trampio za neku drugu robu.
Branilac optuženog V. R. je u završnoj riječi ostao pri završnoj riječi iz
prethodnog postupka, te je ponovio da njegov  branjenik nije izvršio krivično
djelo iz člana 300. st. 1 KZ-a, te da bi ga za to djelo valjalo osloboditi od
optužbe, dok je priznao izvršenje krivičnog  djela iz člana 301. st. 1 KZ-a, a
što se tiče krivičnog djela pomoć učiniocu posle izvršenog krivičnog djela iz
člana 387. st. 2 u vezi st. 1. ostavlja sudu na ocjenu da li je izvršio to
krivično djelo. Predložio je sudu da prilikom odmjeravanja kazne uzme u obzir
sve okolnosti koje su od uticaja na visinu kazne.
Optuženi V. R. je u završnoj riječi prihvatio  završnu riječ svog branioca
dodajući da R. S. nije prodavao drogu, a da je sa D. kritičnog dana krenuo
isključivo da bi mu pravio društvo.
Sud je u dokaznom postupku proveo sve dokaze iz prethodnog postupka i to: na
saglasan predlog stranaka pročitao iskaze svjedoka S. Lj., svjedoka S. R. i
svjedoka P. S., pročitao službenu zabilješku UP PJ B. od 29/08/2009, službenu
zabilješku od 30/08/2009 godine,  dvije potvrde UP PJ B. o privremeno oduzetim
stvarima od B. D., dvije potvrde o privremenom oduzimanju predmeta od V. R.,
zapisnik UP PJ B. od 30/08/2009 godine, i od 31/08/2009 godine, o pretresanju
prostorija koje koristi V. R., zapisnik o pretresanju prostorija koje koristi
B. D., izvještaj o vještačenju br. 21500-02 sa dopunom, izvod iz kaznene
evidencije na ime optuženog V. R. br. 09-14/2-04-7-1490 od 15/12/2009 godine,
izvršio uvid u fotoelaborat UP Ispostava Cetine br. 103/09 od 29/08/2009
godine.
Svjedok S. Lj. je u prethodnom postupku naveo da je kritičnog dana B. D.
pozajmio svoje vozilo marke „Audi „ reg. oznaka BD .....kako bi mu nabavio
"Subotex" jer je prethodno čuo da mu D. može nabaviti.  B. D. je ujutru oko 11
časova sa V. R.m došao po vozilo. Predao mu je ključeve od vozila i novac u
iznosu od 60 evra za jednu tabletu. Tablete nije kupovao u apoteci, jer je čuo
da se ne mogu uzeti bez recepta i podižu se lično. U večernjim časovima je
pozvao D.kako bi ga pitao kada će mu vratiti vozilo na šta je D. odgovorio da
stiže za 15 minuta, što se nije dogodili, te ga je opet pozvao kojom prilikom
se na telefon javio policajac i tražio da dođe u stanicu policije. U policiji
je iz straha saopštio da je ranije kupovao heroin od B. D., i detaljno
pojasnio mjesto i način kupovine, ali to nije istina, već je istina da mu je
D. samo trebao nabaviti subotex. Na glavnom pretresu je pojasnio da mu B. D.
nije davao ni na uživanje niti čašćavao drogu, jer nije zavisnik, već je samo
4-5 puta konzumirao drogu, a kako je dobio kćerku htio je da prestane zbog
čega je i kupovao suboteks.Naveo je da V. R. ne poznaje,te da ga je prvi put
vidio kada je došao sa B. D.m kod njega po kola.
Svjedok S. R. je u prethodnom postupku naveo da B. D. ne poznaje, dok V. R.
zna. Korisnik je heroina od čije se zavisnosti liječio, ali je ponovo počeo sa
konzumiranjem i to na način što je dva puta kupio za sebe i V. R. vaučer za
telefon u vrijednosti od 5 evra, a V. R. ga je častio da ušmrka njegov heroin
, na način to bi od heroina V. R.  izvukao liniju za sebe. Jednom prilikom je
ušmrkao heroin sam, a jednom zajedno sa V. R.m. Vaučer je kupovao dobrovoljno,
nije V. R. to tražio od njega, niti je V. R. davao novac za heroin. Na glavnom
pretresu je pojasnio da vaučer koji je kupovao V. R. nije kupovao da bi  mu on
dao drogu, već zbog toga što je i V. R. radio kao taksista, pa kada bi kupovao
sebi vaučer i cigarete kupovao bi vaučer i za V. R., s tim što je na glavnom
pretresu istakao da je to činio tokom 2008 godine, a da se ne sjeća tačnog
datuma.
Svjedok P. S.je naveo da je ranije bio uživalac heroina. U C. G. je došao kako
bi se odvikao od upotrebe heroina, ali je i u B. u nekoliko navrata koristio
heroin ušmrkavnjem na nos, a koji heroin mu je dao V. R., 2-3 puta. Za heroin
nije uzimao novac iako mu je on nudio. Heroin je konzumirao u kući u kojoj
stanuje ili u nekom lokalu, a V. R. nije vidio kada bi konzumirao heroin.
Iz službene zabilješke UP PJ B. od 29/08/2009 utvrdjuje se da su ovlascena
sluzbena lica PJ B. izvrsila uvid u mobilne aparate koje koristi optuzeni V.
R., te utvrdili da je isti ostvario kontakt sa P. S..
Iz službene zabilješke od 30/08/2009 godine, utvrđeno je da je dana 29/08/2009
godine, oko 20.30 časova saobraćajna policija na magistralnom putu Cetinje-B.
u mjestu Očinići zaustavila vozilo marke „Audi“ A3 reg. oznaka BD ......kojim
je upravljao B. D., a suvozač u vozilu je bio V. R.. Pregledom V. R. u desnoj
ruci pronađena je jedna tableta sa natpisom „sublingvalne“, tj. suboteksa.
Pregledom vozila ispod ukrasne kožice na menjaču pronađena je pvc kesica
providne plave boje u kojoj se nalazila kesa bijele boje, sa svjetlo-braon
praškastom materijom.
Iz dvije potvrde o privremenom oduzimanju predmeta od V. R. utvrđeno je da je
od V. R. oduzeto: farmaceutsko pakovanje, jedna tableta“sublingvalne“ tj.
suboteksa, jedan mobilni telefon marke Samsung SGH-C130 imei
br.................. telefonska kartica M-tel......................., mobilni
telefon marke Samsung SGH-D 900 imei br. .....................i jedna
telefonska kartica M-tel br. ................
Iz zapisnika o pretresanju prostorija koje koristi V. R. utvrđeno da  prilikom
pretresa stana u kojem boravi V. R., nije pronađeno ništa.
Iz  izvještaja o vještačenju i dopune izvještaja o vještačenju utvrđeno je da
je na vještačenje dostavljeno: 1.jedan ručno pravljeni zamotuljak od
plastičnih kesa sa sadržajem praškaste supstance svijetlo braon boje, neto
mase =46,77grama, 2. originalno neotvoreno farmaceutsko pakovanje u kojem se
nalazila jedna tableta. Metodoma tankoslojne hromatografije, infracrvene
spktrometrije i gasne hromatografije sa masenim spektrometrom utvrđeno je da
dostavljeni uzorak naveden  pod brojem 1. sadrži opojnu drogu diacetilomorfin-
heroin koja supstanca djeluje na centralni nervni sistem i izaziva stanje
zavisnosti i nalazi se na listi opojnih droga (Sl.list. SRJ, br. 44/2002).
Metodom infracrvene spektrometrije utvrđeno je da uzorak pod brojem 2. sadrži
buprenorfin, farmaceutski proizvod koji se nalazi na listi opojnih droga
(Sl.list.SRJ br.44/2002), i može se nabaviti u apotekama uz odgovarajući
recept.
Iz izvoda iz kaznene evidencije na ime optuženog V. R. utvrđeno je da je
optuženi V. R. osuđivan presudom Osnovnog suda u Kotoru K.br. 68/00 od
17.11.2004. godine, zbog krivičnog djela iz člana 144. stav 1. KZRCG kojom mu
je izrečena vaspitna mjera pojačanog nadzora nadležnog organa socijalnog
staranja.
Fotoelaboratom je prikazan izgled vozila marke „Audi A3“ reg. oznaka BD
..............mjesto u vozilu na kojem je pronađena predmetna droga, izgled
pronađenih mobilnih telefona kao i izgled tablete “Subotex“.
Sud je cijenio i druge provedene dokaze, ali je našao da isti nisu od uticaja
na drugačije presudjenje.
Krivicno djelo neovlascena proizvodnja, drzanje i stavljanje u promet opojnih
droga iz čl. 300 st. 1 KZ a cini ono lice koje izmedju ostalog neovlasceno
radi prodaje kupuje heroin, kao i ko posreduje neovlasceno u kupoprodaji, kao
i ko neovlasceno na drugi nacin stavlja u promet opojnu drogu, a krivično
djelo omogucavanje uzivanja opojnih droga iz cl 301 st. 1 istog zakonika ono
lice koje daje drugom licu na uzivanje heroin. Krivicno djelo pomoc uciniocu
posle izvrsenog krivicnog djela iz cl. 387 st. 2 u vezi st. 1 KZ a cini lice
koje pruzi pomoc uciniocu krivicnog djela za koje je propisana kazna zatvora
preko 5 godina.
Imajuci u vidu napred navedene zakonske odredbe, sud je misljenja da su se u
radnjama optuzenog V. R. stekla sva bitna obeljezja navedenih krivicnih djela,
pa ga je Sud oglasio krivim.
Optuženi V. R., saputnik B. D., ne spori da je  dana 29.08.2009, godine,
prilikom kontrole vozila kojim je upravljao B. D., od strane policije na C.,
sakrio u ruci tabletu “ sumbligvalne” sa razloga da je policija ne bi
pronašla, jer je znao da se radi o zabranjenoj tableti, i da je ista tom
prilikom pronađena u njegovoj ruci, kako to proizilazi iz službene zabilješke
UP PJ B. od 30.08.2009 godine i potvrde o oduzetim predmetima.
Optuženi V. R. se brani da nikad nikome nije prodavao niti poklanjao opojnu
drogu, koja odbrana je opovrgnuta provedenim dokazima, a posebno saslušanju
svjedoka P. S., čiji iskaz Sud je cijenio kao jasan, potpun i logičan, te
saglasan sa drugim provedenim dokazima, jer navedeni svjedok na jasan način
predstavlja da mu je optuženi V. R. davao heroin u dva navrata, da mu je
svjedok nudio  novac za taj heroin ali da  optuženi nije htio da primi novac,
da je taj heroin on kasnije uživao u svom stanu ili na nekom drugom mjestu.
Pri činjenici da je svjedok nudio novac optuženom V. R., a da isti nije novac
prihvatao i to ne samo jedanput već više puta, Sud je mišljenja da je
optuženi  svjedoku P.S. davao heroin da bi mu omogućao uživanje  droge, a ne
radi kasnijeg pridobijanja kupca, jer je nelogično da  optuženi poklanja drogu
radi kasnije zarade, a da ne koristi priliku da tu zaradu i ostvari u trenutku
kada se novac već nudi.
Sud je cijenio  i svjedočki iskaz svjedoka S. R., pa je taj iskaz ocjenio kao
sračunat na olakšavanje krivice optuženom V. R.,a imajući u vidu  nespornu
činjenicu da je taj svjedok u više navrata -dva puta kupio  vaučer optuženom,
te činjenicu da je optuženi njemu u dva navrata davao heroin, što upućuje na
zaključak da je  navedeni svjedok zapravo vaučerom plaćao heroin koji je
dobijao od optuženog V. R.. Svjedočki navodi  da je čašćavao vaučerom
optuženog nezavisno od dobijanja  heroina  u konačnom i nisu od uticaja na
utvrdjivanje krivice ovog optuženog za krivično djelo iz čl. 300 st.1
Krivičnog zakonika, a ovo kod činjenice da  se kao radnja kojom se opojna
droga stavlja u promet može naznačiti i svaki drugi način stavljanja u promet-
izmedju ostalog poklanjanje, ili razmjena  za neku drugu robu,što je i
utvrdjeno u konkretnom slučaju.
Imajucu u vidu prednje navedeno potkrijeljeni  su navodi optuzbe, da je
optuženi  V. R. prodavao heroin. Takodje, su potkrijepoljeni navodi optužbe da
je  omogućavao uživanje opojnih droga svjedoku P. S., te da je pomogao
osudjenom B. D., kao izvršiocu krivičnog djela za  koje je propisana kazna
zatvora preko 5 godina, na način što je prikrio tabletu koja je pronadjena u
vozilu u kome su se oni nalazili.
Naime, u zakonito provedenoj proceduri pretresa pmw marke “Audi A3” koje je
koristio optuzeni, pronadjena je jedna tableta “sumbligvalne” koja sadrži
buprenorfin, tzv. subotex, kod optuženog V. R.,  za koje je, citiranim
vjestacenjem, utvrdjeno da se radi o buprenofrinu- koji se takođe nalazi na
listi opojnih droga, pa je  nesumnjivo utvrdjeno  da je optuzeni V. R., kad je
opazio policiju tabletu sakrio u svojoj ruci, koja je kasnije i pronadjena kod
njega.  
Naime, Zakonom o proizvodnji i prometu opojnih droga (“Sl. list SRJ”. Br.
46/96 i 37/02) u čl. 4 propisano je da se proizvodnja i promet opojnih droga
mogu  vršiti samo na osnovu odobrenja odnosno dozvole nadležnog  organa, dok
je Rješenjem o utvrđivanju opojnih droga (“Sl. list SRJ”, br. 44/02 od
16.08.2002. godine) tableta“sumbligvalne” sadrži –buprenorfin, koji je
farmaceutski proizvod, koji se nalazi na spisku opojnih droga.  
Kod ovakvog cinjenicnog utvrdjenja, nesumnjivo je da je optuzeni  V. R.
postupao umisljajno, buduci da je bio svjestan da neovlasceno na drugi način
stavlja  u promet heorin i da daje drugome na uživanje drogu, te je i pored
svijesti o tome takve radnje preduzeo, kao i da je  bio svjestan obilježja
krivičnog djela koje vrši sada osudjeno lice B. D., a kome on pruža pomoć, na
koji način su se u radnjama optuženog stekla sva bitna subjektivna i
objektivna obilježja krivičnih djela koje su mu stavljene na teret.  
Dakle, cijeneći psihički odnos okrivljenog V. R., prema učinjenim krivičnim
djelima omogucavanje uzivanja opojnih droga iz cl 301 st.KZ-a  i krivicnom
djelu pomoc uciniocu posle izvrsenog krivicnog djela iz cl. 387 st. 2 u vezi
st. 1 KZ ovaj sud nalazi da je postupao sa direktnim umišljajem, jer je bio
svjestan da dajući heroin- supstancu proglašenu  za opojnu drogu, tj
omogućavajući drugome da isti uživa čini krivično djelo u pitanju, kao i to da
je sakrivajući tabletu „sumbligvalne” koja sadrži buprenorfin, znao da pruža
pomoc uciniocu krivicnog djela za koje je propisana kazna zatvora preko 5
godina, što je i htio kao posledice svoga djelovanja, u čemu se i ogleda
njegovo postupanje sa direktnim umišljajem  
Prilikom izbora vrste i visine krivične sankcije, Sud je u smislu člana 42.
st. 1. Krivičnog zakonika cijenio sve okolnosti koje utiču da kazna bude manja
ili veća, pa je  kao olakšavajuće okolnosti cijenio njegove lične i porodične
prilike, da se radi o relativno mladjoj osobi,njegovo korektno ponašanje tokom
glavnog pretresa,a koji je svojim stavom doprineo da se lakše vodi krivični
postupak, pa ga je, u odsustvu otežavajućih okolnost, osudio kao u izreci
presude.  
Imajući uz navedeno u vidu stepen društvene opasnosti učinjenog krivičnog
djela i krivične odgovornosti optuženog kao izvršioca, Sud je mišljenja da je
odmjerena kazna zatvora kao iz izreke presude, neophodna i dovoljna za
ostvarenje svrhe kažnjavanja, kako sa gledišta generalne, tako i sa gledišta
specijalne prevencije, te da će uticati na optužene da ubuduće ne vrši
krivična djela, uticati na njegovo prevaspitavanje i imati vaspitni uticaj na
druge da ne vrše krivična djela, kojom je izražena društvena osuda za krivično
djelo i obaveza poštovanja Zakona, jačanje morala i uticaja na razvijanje
društvene odgovornosti, čime će u potpunosti biti ostvarena svrha kažnjavanja
iz čl. 32 KZ, a u okviru opšte svrhe izricanja krivičnih sankcija iz čl. 4
st.2 istog Zakonika.  
Sud je prethodno, primjenom čl. 48 Krivičnog zakonika, optuženom V. R.
prethodno utvrdio pojedinačne kazne zatvora za izvršena krivična djela, te ga
potom osudio  na jedinstvnu kaznu zatvora u trajanju od  2(godine) i 8(osam)
mjeseci.  
Na osnovu čl. 300. st. 6. u vezi čl. 75. st. 3. Krivičnog zakonika trajno je
oduzeta jedna tableta “sumbligvalne”  kao predmeta izvršenja  krivičnog djela,
te se ima uništiti.  
Na osnovu čl.51 KZ-a vrijeme koje je optuženi proveo u pritvoru u trajanju kao
u izreci presude, uračunava se u izrečenu kaznu zatvora.  
Odluka o troškovima krivičnog postupka- zasnovana je na odredbi čl.199,200 i
202 ZKP-a, isti se odnose na paušal u iznosu od 50,00 eura,koji  je odredjen
srazmjerno dužini trajanja krivičnog postupka, složenosti predmeta i imovnim
prilikama optuženih.  
Sa svega izloženog, a primjenom čl. 364. Zakonika o krivičnom postupku
odlučeno je kao u izreci presude.  
VIŠI SUD U P.
Dana, 15/03/2011 godine  
ZAPISNICAR
PREDSJEDNIK VIJECA-SUDIJA
Rakocevic Biljana s.r
Branka Boskovic s.r  
PRAVNA POUKA: Protiv ove presude dozvoljena
je zalba  u roku od 15 dana od dana prijema iste,
Apelacionom sudu u P., a preko ovog Suda.  
ZTO-Rakocevic Biljana  