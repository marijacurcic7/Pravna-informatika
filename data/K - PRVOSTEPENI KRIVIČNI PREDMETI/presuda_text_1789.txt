K.br.159/2010
U IME NARODA
VIŠI SUD U PODGORICI, kao prvostepeni krivični, u vijeću sastavljenom od
sudije Branke Bošković, kao predsjednika vijeća i sudija porotnika Bogetić
Baja i Radulović Slobodana, kao članova vijeća, uz učešće Biljane Rakočević
kao zapisničara, u krivičnom predmetu protiv optuženog P. T. a,  koga u
postupku brani Đ. U., advokat iz P., zbog krivičnog djela neovlašćena
proizvodnja, držanje i stavljanje u promet opojnih droga iz člana 300 stav 1
Krivičnog zakonika, i optužene M. D., koju u postupku brani N. A., advokat iz
P., zbog krivičnog djela omogućavanje uživanja opojnih droga iz člana 301 stav
1 Krivičnog zakonika, odlučujući po optužnici Višeg državnog tužioca u
Podgorici Kt.br.24/09 od 14.02.2009.godine, koju je na glavnom pretresu
zastupao zamjenik VDT-a u Podgorici Željko Tomković, nakon održanog  glavnog i
javnog pretresa, dana 19.05.2011.godine, a nakon tajnog vijećanja i glasanja
donio je i  dana 24.05.2011. godine u prisustvu stranaka javno objavio
P R E S U D U  
Optužena:  
M. D., , , rođene .................godine u Š., sa prebivalištem u B., ulica
K.D.br......., sa boravištem u P. u ulici F. br.35, državljanin Republike S.,
nezaposlena, razvedena, majka jednog maloljetnog djeteta, završila srednju
ekonomsku školu, lošeg imovnog stanja, neosuđivana, u bjekstvu,  
K R I VA   JE
Zato što je:  
Krajem januara 2009 godine, u iznajmljenoj kući u M. na teritoriji Opštine P.,
davala drugom da uživa  opojnu drogu, na način što je u dva navrata na stolu
razvukla tzv. linije heroina, supstancu proglašenu za opojnu drogu Rješenjem
o utvrdjivanju opojnih droga ( Sl. list SRJ br. 44/02 koji heroin je potom
zajedno sa G. E. konzumirala ušmrkivanjem na nos,  
-čime je izvršila  krivično djelo omogućavanje uživanja opojnih droga iz čl. 301 st.1 Krivičnog zakonika.  
Pa je Sud primjenom naprijed navedenog zakonskog propisa i propisa iz čl.
2,4,5,15,32,36 ,42  i 51 Krivičnog zakonika, te čl. 199,200 i 202 ZKP-a,  
O S  U D J U J E
Na kaznu zatvora u trajanju od 6(šest) mjeseci,u koju kaznu joj se uračunava
vrijeme od 29/01/2009 godine do  31/01/2009 godine.  
Dužna je optužena da na ime troškova krivičnog postupka uplati ovom Sudu iznos
od 1.300,00 eura, u roku od  15 dana, po pravosnažnosti  presude pod
prijetnjom prinudnog izvršenja.
II
Na osnovu čl. 301 st.3 i čl. 75 Krivičnog zakonika, prema optuzenoj M. D., sa
podacima kao u st. I izreke presude, i z r i c e   s e  
MJERA BEZBJEDNOSTI
ODUZIMA se od optuzene 3,09 grama heroina, kao predmet izvrsenja krivicnog
djela,koja droga se ima unistiti nakon pravosnaznosti presude.  
III
Optuženi, P. T.,  rođen........... u S. – R. A., sa prebivalištem u G., M.bb,
bez državljanstva, nezaposlen, završio Osnovnu školu, neoženjen, srednjeg
imovnog stanja, neosuđivan, u pritvoru od 30.01.2009.godine do
06.11.2009.godine,  
Na osnovu čl. 363 st. 1tač.3 ZKP-a,  
OSLOBADJA SE OPTUŽBE
Kojom je predstavljeno da je :  
U isto vrijeme kao u st.I izreke, na teritoriji Opštine P., neovlašćeno
prodavao heroin, supstancu proglašenu za opojnu drogu Rješenjem o utvrdjivanju
opojnih droga (Sl. list SRJ br.44/02), na način što je u lokalu "Joker", u Z.
optuženoj M. D. prodao jedno pakovanje heroina po cijeni  od 50 eura,koji
heroin je u preostaloj količini od 3,09 grama, a koji se nalazio u jednom
zamotuljku od PVC kese, dana 29/01/2009 godine,  pronadjen i oduzet prilikom
pretresa iznajmljene kuće u M., koju je koristila optužena M. D., izvršenog od
strane ovlašćenih službenika Uprave policije PJ P.,  
-čime bi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika.  
Troškovi krivičnog postupka u oslobadjajućem dijelu presude padaju na teret
budžetskih sredstava Suda-čl. 203 ZKP-a.  
O b r a z l o ž e nj e
Optužnicom VDT-a P. Kt.br. 24/09 od 14.02.2009 godine stavljeno je na teret
optuženom P. T.u da je izvršio krivično djelo neovlašćena proizvodnja, držanje
i stavljanje u promet opojnih droga iz člana 300 stav 1 Krivičnog zakonika, a
optuženoj M. D. krivično djelo omogućavanje uživanja opojnih droga iz člana
301 stav 1 Krivičnog zakonika, činjenično opisanog kao u izreci presude.
Zastupnik optužbe je u završnoj riječi ostao pri podignutoj optužnici
predlažući sudu da optužene oglasi krivim i kazni po zakonu.  
Optuženoj M. D. na osnovu čl.312. Zakonika o krivičnom postupku,  na predlog
tužioca, suđeno je u odsustvu, jer je ista u bjekstvu i nije dostupna državnim
organima i postoje naročito važni razlozi da joj se sudi, iako je odsutna, a
posebno imajući u vidu visinu zaprijećene kazne za izvršeno krivično djelo (od
šest mjeseci do pet godina zatvora). Optužena je saslušana u pretkrivičnom
postupku dana 29.01.2009.godine i pred istražnim sudijom dana
31.01.2009.godine i dana 03.02.2009.godine , koju odbranu je sud pročitao na
glavnom pretresu.  
Optužena M. D. je u pretkrivičnom postupku navela da je opojnu drogu heroin
počela konzumirati nekih mjesec dana prije predmetnog događaja, na način što
je isti uz pomoć papirnih ili plastičnih cjevčica ušmrkivala na nos.Dana
27.01.2009.godine, na mobilni telefon ju je pozvao bivši kolega E., zvani
"G.", pitao da li može prespavati kod nje, rekla je da može, pa je E. u
večernjim časovima došao u kući u kojoj je boravila kao podstanar, a koja se
nalazi u Zetskom selu M..Dana 28.01.2009.godine, u popodnevnim časovima
uživala je opojnu drogu heroin na gore opisan način, prethodno je izvadivši iz
novčanika.Nakon što je povukla jednu liniju otišla je u toalet, a zamotuljak
sa heroinom ostao je u novčaniku.Kada se vratila iz toaleta, zatekla je G.
kako konzumira heroin, a zamotuljak sa istim se nalazio na stolu pored
novčanika.Nije dozvolila E.u da u njenoj sobi uživa heroin, već je to uradio
bez znanja i saglasnosti, iskoristivši njenu odsutnost.Heroin je kupovala,
isključivo, za ličnu upotrebu od T. P.a, zvanog "T.", opisujući ga kao osobu
manjeg rasta, mršave građe, kratke plave kose, a kojeg poznaje i kao brata
izvjesnog V. M. iz Z..Donosio joj je heroin u količinama od pola grama do pet
grama, a zamotuljak koji je policija pronašla u njenom novčaniku platila je 50
eura.Tiha je pozivala na mobilni telefon 069 444 743, a isti joj je donosio
heroin u lokal "Joker", gdje je radila kao konobarica.Na prethodno opisan
način heroin je kupovala svaki treći dan.Pred istražnim sudijom je objasnila
da je heroin kupila samo jednom od T. P.a.U lokalu je čula da T. ima ujaka Ž.
koji radi sa drogom, pa mu je prišla i pitala može li da joj završi.U početku
je govorio da ne može, ali je na kraju pristao, pozvao nekog telefonom, uzeo
joj 50 eura i izašao vani.Nakon toga joj je donio heroin u aluminijskoj
foliji, koji heroin je, nakon završetka smjene, ponijela kući i presula u
plastičnu kesu.Nije izjavila da joj je P. T. prodavao heroin u više navrata i
donosio u lokal, kako je to navedeno u zapisniku o saslušanju u pretkrivičnom
postupku, već su to policajci sami napisali, a zapisnik joj nisu dali da
pročita, pri čemu, njenom saslušanju nije prisustvovao advokat.Naprotiv, tom
prilikom, navela je da je u prethodnom periodu heroin kupovala od izvjesnog
M., odnosno M., na način što je svaki treći dan išla u Blok V kako bi od istog
kupila heroin koji je bio upakovan u bijele papirne paketiće, po cijeni od 10
eura.E.a G. upoznala je u Kotoru, gdje je radila sa drugaricom R., kod koje
joj se nalazi dijete, isti ju je pozvao na mobilni telefon 069 784 924, molio
za pomoć, govoreći kako nema gdje da spava, nema posao, nema šta da jede.Rekla
mu je gdje da dođe, sačekala ga i odvela kući.Kada su došli kući, heroin koji
je prethodno kupila od T. P.a bio je na stolu u dnevnoj sobi, od istog je
izvukla i konzumirala liniju pred njim, potom otišla do kupatila.Nije nudila
E.a heroinom, ali mu nije rekla ni da ga ne uzima.Kada se vratila iz kupatila
vidjela je da je E. na krevetu, na parčetu folije usuo heroin, palio ga sa
upaljačem, a od papira napravio nešto kao duvaljku, povukao dim kroz usta,
koji se stvara paljenjem heroina.Nudio je i nju da proba, rekla je da neće jer
ne voli takav način konzumiranja heroina.Na sve što je vidjela, ništa mu nije
rekla, već je uzela Tender oglase, kako bi tražili smještaj i posao.  
U završnoj riječi branilac optužene M. D. je predložio sudu da istu oslobodi
od optužbe, jer nije dokazano da je izvršila krivično djelo stavljeno joj na
teret.  
Optuženi P. T. je u svojoj odbrani u prethodnom postupku u bitnom naveo da je
M. D., zvanu "B.", upoznao desetak dana prije predmetnog događaja u lokalu
"Joker", gdje je radila kao konobarica, opisujući je kao osobu tamne puti,
crne kose, srednje dužine, porijeklom iz Srbije.Nekih mjesec dana prije
predmetnog događaja koristio je mobilni telefon marka "Nokia" sa brojem
telefona..............., međutim u istom nije imao broj telefona M. D., nije
mu poznato da li je ona imala njegov broj telefona, nikada nijesu ostvarili
komunikaciju putem mobilnog telefona, niti bilo kakav drugi vid komunikacije,
osim što ga je više puta usluživala pićem u lokalu.V.M. mu je brat od tetke, a
od njega je više puta pozajmljivao auto, sa kojim bi odlazio u grad i noćne
izlaske, iako nema položen vozački ispit.Nije uživalac opojne droge, mada je
jednom, prije dvije godine, u Z., konzumirao tzv.džoint.Nikada nikome, pa ni
D. nije prodavao bilo koju vrstu opojne droge.Živi sa svojim roditeljima u
porodičnoj kući, u naselju M., ne bavi se takvim poslovima, već pomaže
roditeljima koji prodaju na pijaci u Golubovcima.Na glavnom pretresu je
pojasnio da je M. D. u lokalu "Joker" radila u toku januara mjeseca
2009.godine, da je u tom lokalu dolazio jednom u dva dana sa svojim društvom,
te da D. nikad nije prišla njegovom stolu i obratila mu se riječima "da mi
završiš ovo" .  
U završnoj riječi, optuženi je lično i preko branioca, predložio da ga sud
oslobodi od optužbe, jer nema dokaza da je izvršio krivično djelo stavljeno mu
na teret.  
U dokaznom postupku sud je na saglasan predlog stranaka pročitao iskaz
svjedoka G. E.a dat pred istražnim sudijom dana 31.01.2009.godine; saslušao
svjedoke M. S. i D. M.; pročitao zapisnik o suočanju Kri.br.62/09, službenu
zabilješku Uprave policije PJ P. – Filijala Z. – Ekspozitura za JRM
Ku.br.172/2009 od 31.01.2009.godine; zapisnik Uprave policije PJ P.
Ku.br.172/09 od 31.01.2009.godine o pretresanju stana koji koristi P. T.;
potvrdu Uprave policije PJ P. Ku.br.172/09 od 31.01.2009.godine o privremeno
oduz.m predmetima od optuženog P. T.a; zapisnik Uprave policije PJ P.
Ku.br.172/09 od 31.01.2009.godine o pretresanju optuženog P. T.a; izjavu
optužene M. D. od 29.01.2009,godine; zapisnik Uprave policije PJ P.
Ku.br.172/09 od 31.01.2009.godine o pretresanju stana optužene M. D.; zapisnik
Uprave policije – PJ P. Ku.br.172/09 od 31.01.2009.godine o pretresanju PMV
marke "Mercedes E-320 CDI" , reg.oznaka PG 129-492; dvije potvrde Uprave
policije PJ P. Ku.br.172/09 od 31.01.2009.godine o privremeno oduz.m
predmetima od optužene M. D.; tri potvrde Uprave policije PJ P. Ku.br.172/09
od 31.01.2009.godine o privremeno oduz.m predmetima od optuženog P. T.a;
izvještaj o vještačenju broj 220/09 sačinjen od strane sudskog vještaka iz
oblasti kriminalističke hemije Đ. T., dipl.hem. sa fotoelaboratom; izvještaj
iz kaznene evidencije za optuženog P.  T.a; izvršio uvid u fotodokumentaciju
Uprave policije – PJ P. br.17-28-244-155/266 od 29.01.2009.godine; u
fotodokumentaciju Uprave policije – PJ P. br.17-28-244-165/276 od
30.01.2009.godine; u fotodokumentaciju Uprave policije – PJ P.
br.17-28-244-166/279 od 30.01.2009.godine;  
Svjedok G. E. je u svom iskazu naveo da je upoznao M. D. dva mjeseca prije
predmetnog događaja.Upoznao ih je njegov drug E. sa kojim je D. radila u K.,
kojom prilikom je uzeo njen broj telefona.U K. su se družili nekih 4-5 dana,
nakon čega je D. otišla u P..Kada je došao u P., pozvao je D. jer nije imao
gdje da spava.Rekla mu je da može doći kod nje, pa je autobusom pošao u Z., D.
ga je sačekala pored jednog marketa, negdje oko 22 časa, pa su se uputili ka
njenoj kući.Dok su sjedjeli kući, ona je izvadila heroin, koji je bio upakovan
u kesicu, pitala ga hoće li da uzme, potvrdno je odgovorio, pa je D. napravila
linije heroina koje su konzumirali ušmrkivanjem na nos.Sjutradan su ponovo
konzumirali heroin, na prethodno opisan način, nakon čega su pošli u kafanu u
kojoj je D. radila.  
Svjedoci M.S. i D. M. su u svojim iskazima naveli da su imali saznanja da M.
D., u stanu u kojem boravi, posjeduje određenu količinu opojne droge, i da je
to bio razlog pretresanja istog, kojom prilikom su pronašli opojnu drogu
heroin, ne sjećaju se gdje, ali pretpostavljaju u nekom dijelu
garderobe.Nijesu imali naredbu istražnog sudije, već su pretresanje obavili uz
njenu saglasnost.M. D. je izjavu o saglasnosti da se izvrši pretres stana dala
na licu mjesta, prije pretresanja, na način što je potpisala formular koji su
joj dali, a što je uobičajena procedura kada se pretres stana vrši bez naredbe
istražnog sudije. Nijesu primijetili ništa neprijatno kod D., nije plakala,
nije bila uzbuđena, nije imala modrice. Ne mogu se sjetiti da li su bila
prisutna i dva svjedoka, pretpostavljaju da jesu, ali znaju da je pretresu
stana prisustvovala D. i jedan momak.  
Iz zapisnika o suočanju Kri.br.62/09 proizilazi da su optuženi, izjašnjavajući
se na razlike u kazivanju, izjavili, i to optužena M. D. da se nijesu
dogovarali telefonom, već da je sjela za sto optuženog P. T.a, pitala da joj
donese drogu, što je on i uradio.Za stolom joj je optuženi rekao da ne daje
nikome njegov broj telefona, da zbog toga ne bi pošao u zatvor.Dala je
optuženom svoj broj telefona, pa ju je cimnuo kako bi mu ostao taj broj
telefona.Optuženi P. T. je izjavio da je optužena M. D. uzela njegov telefon,
jer nije imala na računu i vjerovatno samu sebe okrenula, da nije znao da ista
koristi opojnu drogu, te da ne govori istinu.  
Iz službene zabilješke Uprave policije PJ P. – Filijala Z. – Ekspozitura za
JRM Ku.br.172/2009, i zapisnika Uprave policije – PJ P. Ku.br.172/09 od
31.01.2009.godine o pretresanju PMV marke "Mercedes E-320 CDI", reg.oznaka
PG..........., sačinjenih dana 30.01.2009.godine, a službeno zavedenih dana
31.01.2009.godine, proizilazi da su ovlašćeni službenici policije dana
30.01.2009.godine, oko 10 časova izvršili pretres gore pomenutog vozila, u
centru G., preko puta lokala "Glorija", kojim je upravljao P. T., iz pravca P.
ka G..Kontrolom je ustanovljeno je da je istekla registracija vozila dana
09.07.2008.godine, kao i da P. T. nema položen vozački ispit, zbog čega je
navedeno vozilo oduzeto.U spremištu između sjedišta vozača i suvozača
pronađeni su: mobilni telefon marke "Samsung SGH-C140", bez SIM kartice;
mobilni telefon marke "Nokia 1600", , bez SIM katrice.U plastičnom spremištu u
vratima vozača pronađena je SIM kartica T-mobile – pripaid, serijskog
br...............; SIM kartica MT-S, broj
telefona..................................; jedan papirni isječak od T-mobile
paketa sa brojem telefona.........................; u ladici je pronađena
legitimacija raseljenog lica na ime V. M., broj legitimacije
...................... od 11.07.2003.godine.Prethodno navedeno oduzeto je uz
dvije potvrde  o privremenom oduzimanju predmeta od optuženog P. T.a.  
Iz zapisnika Uprave policije PJ P. Ku.br.172/09, koji je sačinjen dana
30.01.2009.godine, a službeno zaveden dana 31.01.2009.godine o pretresanju
stana koji koristi P. T., proizilazi da su ovlašćeni službenici policije,
pretresom istog u kuhinji, na frižideru pronašli dvije plastificirane kartice
M-tel sa pretplatničkim brojevima...........................Pretresom poljskog
WC-a, u donjem dijelu, pronađena je jedna kutija za municiju 9mm, u kojoj se
nalazi 15 (petnaest) metaka kalibra 9 m, i kutija za municiju 7,62mm, u kojoj
se nalazi 24 (dvadesetčetiri) metka kalibra 7,62mm.Prethodno navedeno oduzeto
je uz potvrdu o privremenom oduzimanju predmeta od optuženog P. T.a, a sve je
vidljivo u fotodokumentaciji Uprave policije – PJ P. br.17-28-244-165/276 od
30.01.2009.godine.  
Iz zapisnika o pretresanju optuženog P. T.a Ku.br.172/09, koji je sačinjen
dana 30.01.2009.godine, a službeno zaveden dana 31.01.2009.godine proizilazi
da su ovlašćeni službenici policije ličnim pregledom P. T.a, u lijevom džepu
gornjeg dijela trenerke, pronašli mobilni telefon marke "Nokia Corporation",
crne boje IMEI ................sa SIM karticom broj..................,
serijskog.......................Za predmete koji su privremeno oduz. izdata je
potvrda koja se smatra sastavnim dijelom zapisnika, a sve je vidljivo u
fotodokumentaciji Uprave policije – PJ P. br.17-28-244-166/279 od
30.01.2009.godine.  
Iz izjave optužene M. D. od 29.01.2009.godine proizilazi da je ista tražila da
ovlašćeni službenici policije uđu u njen stan i druge prostorije, da mogu
izvršiti pretresanje, privremeno oduzimanje, materijala i spisa od značaja za
krivični postupak.  
Iz zapisnika Uprave policije PJ P. Ku.br.172/09 o pretresanju stana optužene
M. D., koji je sačinjen dana 29.01.2009.godine, a službeno zaveden dana
31.01.2009.godine, proizilazi da su ovlašćeni službenici policije, pretresom
istog, u dnevnoj sobi, na stolu pronašli jedan novčanik crne boje, u kojem se
nalazio zamotuljak od PVC kese, bijele boje, sa sadržajem svijetlo braon
materije NN porijekla.Na istom mjestu pronađen je mobilni telefon marke "Sony
Ericson", crne boje, a što je oduzeto uz dvije potvrde o privremeno oduz.m
predmetima, a sve je vidljivo u fotodokumentaciji Uprave policije – PJ P.
br.17-28-244-155/266 od 29.01.2009.godine.  
Iz izvještaja o vještačenju broj 220/09 sačinjen od strane sudskog vještaka iz
oblasti kriminalističke hemije Đ. T., dipl.hem. sa fotoelaboratom, proizilazi
da je na vještačenje dostavljen jedan zamotuljak od PVC kese sa sadržajem
praškaste supstance svijetlo braon boje neto mase 3,09 g, koji uzorak je
oduzet prilikom pretresa stana koji koristi M. D..Odgovarajućom hemijskom
analizom utvrđeno je da dostavljeni uzorak sadrži psihoaktivnu komponentu
diacetilmorfin – heroin.Diacetilmorfin – heroin je supstanca koja djeluje na
centralni nervni sistem, izaziva stanje zavisnosti i nalazi se na listi
opojnih droga.  
Iz izvoda iz kaznene evidencije za optuženog P.  T.a utvrđeno je da isti
ranije nije osuđivan.  
Nakon provedenog postupka, cijeneći svaki dokaz zasebno i sve dokaze u
njihovoj međusobnoj vezi, sud je nesumnjivo utvrdio da je optužena M. D.
izvršila krivično djelo omogućavanje uživanja opojnih droga iz člana 301 stav
1 Krivičnog zakonika, pa ju je za isto oglasio krivom.  
Optužena M. D. je krajem januara 2009 godine, u iznajmljenoj kući u M. na
teritoriji Opštine P., davala drugom da uživa  opojnu drogu, na način što je u
dva navrata na stolu razvukla tzv. linije heroina, supstancu proglašenu za
opojnu drogu Rješenjem  o utvrdjivanju opojnih droga ( Sl. list SRJ br. 44/02)
koji heroin je potom zajedno sa G. E.om konzumirala ušmrkivanjem na nos.  
Prednje činjenice, sud je utvrdio iz iskaza svjedoka G. E.a, koji je jasno,
precizno i objektivno opisao predmetni događaj.Naime, svjedok je detaljno
objasnio da je optužena M. D., krajem januara, u kući u kojoj je boravila,
izvadila heroin, koji je bio upakovan u kesicu i pitala ga hoće li da uzme,
potvrdno je odgovorio, pa je napravila linije heroina koje su konzumirali
ušmrkivanjem na nos, a što su, na identičan način, uradili i sjutradan.Iskaz
svjedoka, sud je u cjelosti prihvatio, isto iz razloga što se svjedok sa puno
detalja izjasnio o predmetnom događaju, o kojim detaljima se može izjasniti
samo lice koje ima neposredna saznanja o istim i koji su mu dobro poznati, pa
za sud nema dileme da je iskaz svjedoka zasnovan na stvarnom
događaju.Prethodno, posebno imajući u vidu da su svjedok i optužena bili u
dobrim odnosima, a što je sud utvrdio iz njihovih saglasnih iskaza u tom
dijelu, pa upravo iz tog razloga, svjedok ne bi iznosio nešto što se nije
dogodilo.  
Kod ovako utvrđenog činjeničnog stanja, sud nije prihvatio navode odbrane
optužene da nije nudila G. E.a heroinom, već da je isti iskoristio trenutak
odsutnosti, i bez njenog znanja i saglasnosti konzumirao heroin, na način što
je parčetu folije usuo heroin, palio ga sa upaljačem, a od papira napravio
nešto kao duvaljku, i povukao dim kroz usta, koji se stvara paljenjem heroina,
već je takve navode cijenio kao sračunate na izbjegavanje krivice.Ovo tim
prije, što su nelogični navodi odbrane optužene da lice koje boravi kod nje u
stanu, a koga pri tom naziva svojim prijateljem i koga pušta da noći kod nje,
samo, bez njenog odobrenja uzima na korišćenje drogu.  
Sud je iz nalaza i mišljenja vještaka hemijske struke T.Đ. koji je u  cjelosti
prihvatio kao jasan, stručan i objektivan, utvrdio da je u pitanju opojna
droga diacetilmorfin – heroin, kao i količinu istog. Navedeni heroin oduzet je
uz potvrdu od optužene M. D..  
Prema naprijed utvrđenom, u radnjama optužene M. D. stekli su se svi bitni
elementi bića krivićnog djela omogućavanje uživanja opojnih droga iz člana 301
stav 1 Krivičnog zakonika.  
Sud je cijenio psihički odnos prema izvršenom krivičnom djelu, pa nalazi da je
optužena M. D. predmetno krivično djelo izvršila sa direktnim
umišljajem.Okolnost da je postupala neovlašćeno, da je djelo protivpravno, što
predstavlja bitno obilježje ovog krivičnog djela je, po ocjeni suda optuženoj
sigurno bila poznata, jer je bila svjesna da nema ovlašćenja za davanje na
uživanje heroina drugim licima, što je optužena činila.Znači, kod optužene je
postojala svijest o svim obilježjima predmetnog krivičnog djela i htjenja
njegovog izvršenja, što je čini krivičnopravno odgovornom.  
Sud je  u dokaznom postupku pročitao i zapisnik o pretresanju stana optužene
M. D., pa je našao da se na takvom zapisnikui ne može  temeljiti sudska
odluka, pa u tom pravcu taj dokaz sud nije posebno cijenio.Naime, i pored
činjenice da postoji izjava optužene kojom se saglasila da ovlašćeni
službenici policije izvrše pretres stana, iz  navedenog zapisnika proizilazi
da pretresu nijesu prisustvovala dva svjedoka, te da nije naznačen razlog
pretresanja stana bez prisustva istih, a što su ovlašćeni službenici policije
bili u obavezi uraditi kako bi zapisnik bio pravno valjan dokaz.Ni svjedoci M.
S. i D. M. nijesu bili decidni prilikom davanja iskaza, navodeći da nijesu
sigurni da li su pretresu stana prisustvovali svjedoci, pa takvim iskazima
svjedoka sud nije mogao pokloniti vjeru.  
Sud je cijenio i druge dokaze, ali je našao da nijesu od uticaja za drugačije
presuđenje u ovoj krivičnopravnoj stvari.  
Krivično djelo za koje je optužena oglašena krivom je krivično djelo sa
blanketnom dispozicijom.Zakonom o proizvodnji i prometu opojnih droga
(„Sl.list SRJ“ , br.46/96 i 37/02) propisano je da se proizvodnja i promet
opojnih droga može vršiti samo za medicinske, veterinarske,nastavne,
laboratorijske i naučne svrhe na osnovu odobrenja nadležnog organa.Rješenjem o
utvrđivanju opojnih droga („Sl.list SRJ br.44/02 od 16.08.2002.godine“ )
propisano je da je heroin - diacetilmorfin proglašen za opojnu drogu i nalazi
se na spisku opojnih droga pod rednim brojem 231.  
Prilikom odmjeravanja kazne za izvršeno krivično djelo, sud je uzeo u obzir
sve okolnosti koje u smislu člana 42 Krivičnog zakonika utiču da kazna bude
manja ili veća.Od olakšavajućih okolnosti, sud je kod optužene cijenio lične i
porodične prilike optužene- to što je majka maloljetnog djeteta i nezaposlena,
dok otežavajućih okolnosti nije bilo, pa joj je izrekao kaznu zatvora u
trajanju od 6 (šest) mjeseci.Po nalaženju ovog suda, izrečenom kaznom će se u
okviru opšte svrhe izricanja i propisivanja krivičnih sankcija, u smislu člana
4 Krivičnog zakonika, postići svrha kažnjavanja iz člana 32 Krivičnog
zakonika, te da je izrečena kazna adekvatna konkretnoj opasnosti djela i
optužene kao učinioca, koja će uticati da optužena ubuduće ne vrši ovakva ili
slična krivična djela, a istovremeno će uticati i na druge da ne vrše krivična
djela, to jest da će se ostvariti svrha specijalne i generalne prevencije.  
Na osnovu čl. 301 st.3 i čl. 75 Krivičnog zakonika, od  optužene M. D.,
oduzima se 3,09 grama heroina, kao predmet izvršenja krivičnog djela, koja
droga se ima uništiti nakon pravosnažnosti presude.  
Na osnovu člana 51 Krivičnog zakonika optuženoj se u izrečenu kaznu uračunava
vrijeme provedeno u pritvoru od 29/01/2009 godine do  31/01/2009 godine.  
Kako je optužena oglašena krivom, to je obavezana da na ime troškova krivičnog
postupka isplati ovom sudu iznos od 1.250,00 (hiljadudvijestotinepedeset)
eura, i to iznos od 250,00 (dvijestotinepedeset) eura na ime odbrane branioca
po službenoj dužnosti advokata Kasalice Makedonke u pretkrivičnom postupku, i
iznos od 1.000 (hiljadu) eura na ime odbrane branioca po službenoj dužnosti
advokata N. A. u krivičnom postupku i paušal u iznosu od 50,00€.  
Sa svega izloženog, a primjenom člana 364 Zakonika o krivičnom postupku
odlučeno je kao u stavu I izreke presude.  
Nasuprot prednjem, provedenim dokazima nijesu potvrđeni navodi optužbe da je
optuženi P. T. krajem januara 2009 godine, na teritoriji Opštine P.,
neovlašćeno prodavao heroin, supstancu proglašenu za opojnu drogu Rješenjem o
utvrdjivanju opojnih droga (Sl. list SRJ br.44/02), na način što je u lokalu
"Joker", u Z. optuženoj M. D. prodao jedno pakovanje heroina po cijeni od 50
eura, koji heroin je u preostaloj količini od 3,09 grama, a koji se nalazio u
jednom zamotuljku od PVC kese, dana 29/01/2009 godine,  pronađen i oduzet
prilikom pretresa iznajmljene kuće u M., koju je koristila optužena M. D.,
izvršenog od strane ovlašćenih službenika Uprave policije PJ P..  
Naime, optuženi  je u toku cijelog postupka odbranu iznosio na istovjetan
način, decidno navodeći da nikada nikome, pa ni optuženoj M. D. nije prodavao
opojnu drogu heroin.Činjenica je da je optuženu upoznao u lokalu "Joker", gdje
je radila kao konobarica, ali osim toga što ga je usluživala kao gosta, sa
istom nikada nije ostvario ni telefonsku, niti bilo kakvu drugu
komunikaciju.Optuženi je i prilikom suočenja ostao pri svojoj odbrani,
navodeći da nije ni znao da optužena M. D. koristi opojnu drogu, te da ista ne
govori istinu.  
Kod dosledne odbrane optuženog, sud nije prihvatio odbranu optužene M. D. koja
je optuženog P. T.a označila kao lice od kojeg je kupovala opojnu drogu
heroin.Naime, optužena M. D. je u toku postupka različito iznosila svoju
odbranu, pa je sud uvjerenja da je u pitanju osoba kojoj se ne može vjerovati,
te da se na osnovu takve odbrane optuženi P. T. nije mogao oglasiti krivim, a
u nedostatku drugih dokaza, posebno što  se iz  zapisniak o pretresnju
optuženog P. T.a, te zapisnika o pretresnju stana koji koristi optuženi P. T.
na nedvosmislen način utvrdjuje da  prilikom pretresa kod optuženog nije
pronadjena opojna droga heroin, niti bilo šta što ukazuje da se isti bavi
eventualnom prodajom heroina.U pretkrivičnom postupku navela da je od
optuženog P. T.a kupovala heroin na način što ga je pozivala na mobilni
telefon 069 444 743, a isti joj je heroin donosio u lokal "Joker".Optuženi joj
je donosio heroin u količinama od pola grama do pet grama, a zamotuljak koji
je policija pronašla u njenom novčaniku platila je 50 eura.Na prethodno
navedeni način heroin je kupovala svaki treći dan.Pred istražnim sudijom je
izjavila da je heroin samo jednom kupila od optuženog P. T.a, a ne u više
navrata, kako je to navedeno u zapisniku o saslušanju u pretkrivičnom
postupku, i da  je, tom prilikom, navela da je u prethodnom periodu heroin
kupovala od izvjesnog M., odnosno M., na način što je svaki treći dan išla u
Blok V kako bi od istog kupila heroin koji je bio upakovan u bijele papirne
paketiće, po cijeni od 10 eura.Prilikom suočenja, optužena je ostala pri tome
da joj je optuženi P. T. donio opojnu drogu, ali je izjavila da se nijesu
dogovarali telefonom, već da je sjela za njegov sto, pitala da joj donese
drogu, što je on i uradio.  
Ne stoje navodi odbrane optužene M. D. da su ovlašćeni službenici policije
sami napisali da je od optuženog P. T.a u više navrata kupovala heroin, da joj
nijesu dali da pročita zapisnik, te da njenom saslušanju nije prisustvovao
advokat.Ovo iz razloga što je sud, iz istog zapisnika, utvrdio da je optužena
bila propisno upozorena, da je saslušanju prisustvovao advokat, koji je
potpisao zapisnik, da je isti potpisala i sama optužena, što sve dodatno
potvrđuje zaključak suda da je u pitanju osoba kojoj se ne može vjerovati, a
koja je na taj način pokušala objasniti zašto je mijenjala svoju odbranu.  
Kako nijedan provedeni dokaz nije ukazao da je optuženi P. T. izvršio krivično
djelo stavljeno mu na teret, a posebno imajući u vidu da sud nije prihvatio
odbranu optužene M. D., to je sud, kao jedino ispravno donio odluku kao u
stavu III izreke presude, kojom je optuženog oslobodio od optužbe, a shodno
članu 363 stav 1 tačka 3 Zakonika o krivičnom postupku, jer nije dokazano da
je učinio krivično djelo stavljeno mu na teret.  
Kako  je optuženi  P. T. oslobođen od optužbe troškovi krivičnog postupka, u
ovom dijelu, padaju na teret budžetskih sredstava suda, a shodno odredbi čl.
203. st. 1. ZKP-a.
Sa iznijetih razloga, a na osnovu čl. 364 Zakonika o krivičnom postupku,
odlučeno je kao u izreci presude.  
VIŠI SUD U PODGORICI
Dana 19.05.2011. godine  
ZAPISNIČAR                                                      PREDSJEDNIK
VIJEĆA-SUDIJA
Biljana Rakočević s.r
Branka Bošković s.r  
PRAVNA POUKA: Protiv ove presude dozvoljena
je zalba  u roku od 15 dana od dana prijema iste,
Apelacionom sudu u Podgorici, a preko ovog Suda.  
ZTO-Rakocevic Biljana  