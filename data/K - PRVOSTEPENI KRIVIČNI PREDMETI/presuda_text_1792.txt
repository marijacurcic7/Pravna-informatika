K.br. 74/08
U IME NARODA
VIŠI SUD U PODGORICI, kao prvostepeni krivični, u vijeću sastavljenom
od sudije Vesne Moštrokol, kao predsjednika vijeća i sudija porotnika
Vlahović Velimira i Komšić Jura, kao članova vijeća, uz učešće Anke
Raković kao zapisničara u krivičnom predmetu protiv M.B., kojeg brani
Miodrag Bojanić advokat iz Podgorice, zbog krivičnog djela teška tjelesna
povreda iz čl. 36 st. 3 u vezi st. 1 Krivičnog zakona Republike Crne Gore, po
optužnici Višeg državnog tužilaštva u Podgorici Kt.br. 393/02 od
17.02.2003.godine, koju je na glavnom preresu zastupala Ljiljana Klikovac,
zamjenik VDT-a u Podgorici, nakon održanog usmenog, glavnog i javnog
pretresa, započetog 26.11.2008. godine, nastavljenog 23.01.2009. godine i
4.03.2009. godine, završenog 10.03.2009. godine, u prisustvu zastupnika
optužbe, optuženog i njegovog branioca, nakon tajnog vijećanja i glasanja,
donio je 13.03.2009. godine i istog dana javno objavio
P R E S U D U
Optuženi:
M.B., rodjen....godine u B., sa boravištem u T. i
J., završio srednju fizioterapeutsku školu, srednjeg imovnog stanja,
nezaposlen, vojslu služio 1998.godine u Kosovskoj Mitrovici, osudjivan
presudom Opštinskog suda Rekovac K.br.62/00 od 03.12.2001. godine, zbog
krivičnog djela vanbračna zajednica sa maloljetnim licem iz čl.115 st.1 KZ
RS, tri mjeseca zatvora uslovno na jednu godinu, presudom Okružnog suda
u Jagodini Kž.br. 596/02 od 25.09.2003. godine na kaznu u trajanju od tri
mjeseca zatvora, u pritvoru od 30.01.2004.godine od 23,00 časova, pa
nadalje
K r i v j e
Zato što je:
U periodu od avgusta do 23.09.2002.godine, u mjestu Gošići, Opština Tivat,
u kući svoje majke M.S., u više navrata udarao tupinom mehaničkog orudja,
po glavi i tijelu svoju suprugu M.Branku, nanoseći joj lake tjelesne povrede,
pa joj je tako do zadnje nedelje avgusta naneo povrede i to: razderinu ušne
školjke, krvne podlive ispod oba oka poglavine, u lijevom čeonom predjelu i
u predjelu lijeve polovine grudnog koša i nagnječenje u predjelu lijeve
nadlaktice i koljena, do 9.09.2002.godine razderinu gornje usne i do
23.septembra 2002.godine ri krvna podliva sa desne strane vrata, nastale
stezanjem vrata, dok ju je najmanje tri dana prije nastupanja smrti teško
tjelesno povrijedio, tako što ju je jako udario u predjelu lica nanoseći joj
tom
prilikom povrede u vidu oguljotine korijena nosa sa krvnim podlivom ispod
oba oka, zbog čega je oštećena pala i udarila ledjima o ravnu podlogu,
kojom prilikom je zadobila tešku tjelesnu povredu u vidu serijskog loma
6,7,8,9,10,11 i 12 rebara sa lijeve strane i 8,9, 10, 11 i 12 rebara sa desne
strane, sa nagnječenjem pluća , te nagnječenjima i krvnim podlivima u oba
tjemena predjela, u desnom lopatičnom predjelu, u lijevom sjedišnom
predjelu, na spoljnoj strani lijeve nadlaktice, lijevom ručnom zglobu,
desnom laktu, spoljašnoj strani lijeve butine, lijevoj zapkoljenoj jami,
desnom kuku i u predjelu desne potkoljenice, dovodeći tako u opasnost život
oštećene kod koje je, uslijed od zadobijenih povreda rebara i pluća došlo do
poremećaja, a zatim do zastoja disanja i nastupila smrt dana
26.09.2002.godine oko 12,30 časova
- čime je izvršio krivično djelo teška tjelesna povreda iz čl. 36 st. 3 u
vezi st. 1 Krivičnog zakona Republike Crne Gore
- pa ga Sud prijemnom citiranih zakonskih odredbi te odredbi čl. 2, 5, 8,
13, 33, 38, 41 i 50 Krivičnog zakona SRJ, te odredbi čl. 199, 202 i
364 Zakonika o krivičnom postupku
O S U DJ U J E  
Na kaznu zatvora u trajanju od 6 (šest) godina, u koju kaznu će mu se
uračunati vrijeme provedeno u pritvoru od 30.01.2004.godine od 23,00
časova, pa nadalje.
Obavezuje se optuženi da na ime troškova krivičnog postupka uplati ovom
Sudu iznos od 1.661,15 € (hiljadu šesto šezdesetjedan eur i petnaest centi), a
na ime paušala iznos od 100 € (sto eura) koje je dužan uplatiti u roku od 15
dana po pravosnažnosti presude.
O b r a z l o ž e nj e  
Optužnicom VDT-a u Podgorici Kt.br. 393/02 od 17.02.2003. godine, koju
je njen zastupnik precizirao u pogledu činjeničnog opisa na glavnom
pretresu od 23.02.2007. godine, optuženom M.B. stavljeno je na teret da je
izvršio krivično djelo teška tjelesna povreda iz čl. 36 st. 3 u vezi st.1
Krivičnog zakona Crne Gore (KZ RCG), pri kojoj optužnici je njen
zastupnik ostao do kraja glavnog pretresa predlažući da Sud optuženog
oglasi krivim i osudi po zakonu.
Optuženi M.B. je u svojoj odbrani naveo da je tokom služenja vojnog roka
1998/99. na Kosovu manifestovao odredjene psihičke probleme, zbog kojih
je nakon osam mjeseci otpušten iz vojske, da se povremeno liječio i da od
tada koristi odredjenu terapiju, da se pola godine od kritičnog dogadjaja,
upoznao sa pokojonom M.Branka, sa kojom je sklopio brak, nakon dvadeset
dana poznanstva, te da su nakon vjenčanja otišli da žive u Rekovcu – Srbija,
gdje optuženi ima kuću i gdje je živio sa babom i stričevima, te da je poslije
izvjesnog vremena, sa svojom suprugom, otišao kod svoje majke koja živi u
mjestu Gošići – Tivat, da su u kuću koja se nalazi u mjestu Gošići, došli
mjesec dana prije nego što je M.Branka umrla, da je još u Rekovcu
primijetio da njegova supruga ima neke psihičke probleme, zbog čega je
često sa njom išao kod ljekara, da su se ti problemi nastavili i u Gošićima,
kada je primijetio da njegova supruga često izlazi iz kuće tokom noći, te da
je izlazio da je traži i čak jedanput našao u šumi, da se ona u tim
situacijama
povredjivala, obzirom da je teren bio kamenit, da je iz tih razloga dva – tri
puta vodio u bolnicu koja se nalazi u Kotoru i Risnu, kao i psihijatrijsku
bolnicu koja se nalazi u Dobroti, da se njegova supruga dobro slagala sa
njegovom majkom, da je njegova majka ranije bila medicinska sestra i da je
ista imala psihičke probleme od kad se on razbolio, da je njegova supruga,
prije nego što je preminula, pala sa stepeništa visokog 3 – 4 metra, na kojem
stepeništu nije bilo ograde, da je on odmah poveo u Dom zdravlja koji se
nalazi u mjestu Radovići, gdje joj je ukazana ljekarska pomoć i upućena u
Kotorsku bolnicu, da je njegova supruga sama zahtijevala da se vrati kući,
da bi nakon njenog povrataka primijetili da ista ima otežano disanje, pa je
zajedno sa svojom majkom odvezao do raskrsnice na jadranskoj magistrali,
gdje je njegova supruga ponovo pala, a sa tog mjesta je patrola policija
prebacila do bolnice, da je tražio od doktora da je primi na interno
odjeljenje, ali da su njegovu suprugu prebacili u bolnicu u Doborti, da je on
čitavo vrijeme bio pored nje i tražio da se njegova supruga prebaci na
interno odjeljenje, što nije učinjeno, tako da je njegova supruga M.Branka
umrla dana 26.09.2003.godine, da je zbog njene smrti bio u teškom
psihičkom stanju da su nakon toga uslijedila prijetnje od strane njene
porodice, zbog čega je sjutradan pošao kod svog oca na Kosovo, da
M.Branka nikada nije udario, niti joj prijetio, da su on i njegova majka
uvijek bili uz nju, te da je Đ.B. imala slab vid i da bez naočara nije ništa
mogla vidjeti, niti se krećati, jedino držeći se za nekoga, te da zadnjih dana
nije imala naočare, obzirom da su se iste od padova slomile.
Sud je u dokaznom postupku saslušao svjedoke Đ.D., Đ.M., K.Lj, K.S.,
V.N., K.Lj, S.Lj, P.M., O.R., R.M., M.S., na saglastan predlog stranaka
pročitao iskaze svjedoka P.A. dat na glavnom pretresu od 24.11.2005.godine
i M.A. dat na glavnom pretresu od 25.05.2004.godine i prethodnom
postupku na zapisniku Ki.br.271/02 od 3.12.2002. godine, pročitao
obdukcioni zapisnik odjeljenja za sudsku medicinu Podgorica S.br. 109/02,
saslušao vještaka medicinske struke dr. Šoć Miodraga, pročitao nalaz i
mišljenje Instituta za sudsku medicinu – Medicinski fakultet u Begoradu od
19.12.2006. godine, neposredno saslušao predstavnika komisije vještaka dr.
Aleksandrić Branimira, saslušao sudskog vještaka dr. Kuliš Mihajla i
pročitao njegova izjašnjenja na glavnom pretresu od 9.11.2005.godine na
zapisniku Ki.br.271/02 od 5.02.2003.godine , pročitao medicinsku
dokumentaciju na ime M.B. izdate od strane Sepcijalne bolnice za
psihijatriju u Kotoru, Opšte bolnice Kotor i Specijalne bolnice za ortopediju
i neurohirurgiju „Vaso Ćuković“ iz Risna, izvršio uvid u dopis Zdravstvenog
centra Ćuprija – Dom zdravlja Rekovac od 23.03.2004. godine na ime
optuženog, izvršio uvid u dopis Republičkog fonda PIO – PJ Berane od
30.11.2004. godine i medicinsku dokumentaciju koja čini sastavni dio
dopisa na ime M.Branka, pročitao izvještaj Odjeljenja za sudsku medicinu u
Podgorici br. 1144 od 30.09.2002.godine, na saglastan predlog stranaka
pročitao nalaz i mišljenje komisije ljekara – vještaka bolnice u Beogradu pri
KPD-u u Beogradu i izjašnjenje predstavnika ove Komisije dr. Kovačević
Ratka dat na glavnom pretresu od 7.09.2005. godine , pročitao zapisnik o
rekonstrukciji od 29.09.2005. godine i izvršio uvid u fotoelaborat sačinjen
povodom rekonstrukcije, izvršio uvid u fotokopiju spisa predmeta br.
280/05, te pročitao izvod iz kaznene evidencije na ime optuženog Uprave
policije PJ Berane od 5.12.2008. godine.
Svjedok – oštećeni je u svom iskazu naveo da je njegova pokojna sestra,
prije udaje živjela u Beranama i da nije imala nikakvih zdravstvenih
problema, da su kod njegove sestre, kao podstanari živjeli M.S. i njen sin
M.B., da se sa njima upoznao i da mu je sestra saopštila da će da se uda za
M.B., da je on bio protiv tog vjenčanja, da su se znali svega deset dana, a da
njihovom vjenčanju nije prisustvovao zbog obaveza u Nikšiću, da su
nekoliko dana živjeli u Beranama a onda pošli za Rekovac, da je od svoje
tetke P.M. saznao da je M.B. imao nekih problema zbog kojih mu je majka
davala neke injekcije, te da i njegova majka imala psihičkih problema, da
svoju pokojnu sestru u medjuvremenu nije gledao, da mu se ista nije nikada
žalila, ali da je u tom periodu više kontaktirala sa njegovim bratom N. ,
kojem se takodje nije žalila na M.B. ponašanje, da se sa pokojonom
M.Brankom čuo putem telefona, te da je njegova pokojna sestra uvijek
morala da svom suprugu prepričava šta je on pita, a preko svog brata je čuo
da je M.Branka sa svojim suprugom pošla na more u Tivat, da bi dana
26.09.2002.godine saznao da je M.Branka mrtva, da je njegova pokojna
sestra, prije nego što se udala, bila u bolnici nekoliko dana , kako bi
uspjela
da ostvari pravo na očevu penziju, te da se kao oštećeni pridružuje
krivičnom gonjenju a da će imovinsko pravni zahtjev ostvariti u parničnom
postupku.
Svjedok Đ.M. je u svom iskazu navela, da stanuje u mjestu Gošići i da je
komšija sa porodicom M-ića, da je u avgustu 2002. godine došao M.B., sin
M.S., i da se pričalo da je doveo i ženu, da prvih 20 -tak dana, kao
komšinica,
istu uopšte nije vidjela niti joj čula glas, da su momentom dolaska M.B. u
Gošiće, u kući M-ića počele svakodnevne svadje, izmedju optuženog i
njegove majke, da je primijetila da M.S. ispred kuće pere posteljinu i slično
više nego obično, da je nakon dvadesetak dana, od kada su došli optuženi i
njegova supruga, prvi put vidjeli njegovu ženu, a nakon toga još 4 – 5 puta i
to uvijek sa optuženim i da joj je posebnu pažnju privukao način na koji je
hodala M.B.-ova supruga u smislu da je jedva hodala i da je praktično
optuženi vukao, da je bila sva povijena , obučena u garderobu dugih rukava,
te da je bila mršava i visoka, da je nekih 4 – 5 dana prije smrti M.B.-ove
supruge , istu prvi put vidjela samu kako se kreće od prizemlja ka gornjem
spratu stepenicama, da je ista jedva hodala pridržavajući se za zid i bila
povijena, da je odjednom iza nje došao optuženi, uhvatio sa obadvije ruke u
predjelu grudi i nekoliko puta cimao prema onom neogradjenom dijelu
štepeništa, govoreći joj „Baciću te, baciću te“, da je ona pozvala svoju snahu
S. i saopštila joj da optuženi bije svoju ženu, te da se ponovo vratila i
vidjela
kako optuženi pokojnu M.Branku, udara pesnicama u predjelu rebara i
uvlači u kuću na sprat, nakon čega se više ništa nije čulo, da je ona pozvala
svoje komšije K-iće i rekla im šta je vidjela, a zatim obavijestila i
policiju,
ali se nije predstavila zbog straha koji je osjećala, da je narednog dana čula
viku iz kuće M-ića, posebno glas M.S. kako govori „B. zvaću miliciju“, u
trenutku kada je M.S. bila ispred kuće i zasigurno u tom trenutku nije bila
tučena, i tada vidi optuženog, njegovu pokojnu suprugu i majku kako odlaze,
da optuženi praktično vuče svoju pokojnu suprugu i da su njih dvoje u
stalnom fizičkom kontaktu da bi ona mogla da hoda, te da je narednog dana
čula da je supruga optuženog umrla, a ovaj dogadjaj kada su M-ići napustili
kuću bio je prijepodne, dan prije smrti pokojne Đ.B., da je njena kuća, od
kuće M-ića, udaljena nekih 50 metara, odakle može dobro da se vidi sprat
kuće M-ića, a da se dogadjaj koji je opisala, a koji se odnosi na trenutak
kada je optuženi svoju pokojnu suprugu htio da baci sa balkona, odigrao na
spratnom dijelu kuće koji može dobro da se vidi, te da je izmedju njihovih
kuća postojala šuma od koje se nije mogao vidjeti prizemni dio kuće, ali su
se mogle dobro vidjeti stepenice i gornji sprat kuće.
Svjedok K.Lj. je u svom iskazu navela da živi u selu Gošići, da je u ljetu
2002.godine primijetila samo M.S., dok se u avgustu pojavio i njen sin B.,
kada je iz kuće M-ića svakodnevno počela da se čuje galama, da se najčešće
čuo glas M.S., a povremeno i B., da je B.-ovu suprugu vidjela dvadeset dana
prije smrti, da je primijetila da žena vrlo čudno hoda, da je potpuno
povijena, da se jedva drži na nogama i sa obije ruke se pridržava za B., da
joj
nije mogla vidjeti lice, jer joj je onako povijenoj kosa padala preko i
prekrivala lice, da ih je nakon toga 10-tak puta vidjela zajedno i uvijek u
poziciji koju je prethodno opisala tj. da B. ide uspravno, a žena jedva hoda,
povijena i drži se za njega, da je neko vrijeme prije smrti B.-ove supruge,
negdje oko podne, zvala telefonom njena komšinica Đ.M. i uznemirenim
glasom rekla “Lj., hoće ovaj da baci ženu niz balkon dolje, dodjite”, da je
ona shvatila da se radi o B.-ovoj supruzi, iako M. nije pominjala imena,te da
je savjetovala da obavijesti policiju, da joj je kasnije tog istog dana, M.
rekla
da je zvala policiju, ali da ona nije vidjela da je policija i dolazila, da je
nakon toga praktično svaki dan gledala M.S., dok se M.B. tih dva dana
izgubio, da bi došao sa bolničkim kolima koja su se uputila ka kući M.-ića,
te da je kasnije čula da je M.Branka umrla, ali ne zna koliko dana poslije
toga.
Svjedok K.S. je u svom iskazu naveo, da porodica M.-ić živi u neposrednoj
blizini njegove kuće a udaljenost izmedju njih je 100 metara i izmedju kuća
postoji šuma, da M.-ći, na putu do svoje kuće, najčešće prolaze pored
njegove kuće, da je M.S. došla u ljeto 2002.godine a poslije izvjesnog
vremena i njen sin B., nakon čega je počela da se čuje galama zbog čega je
morao često da zatvara prozore, i ako slabo čuje, da je ipak jasno mogao da
čuje i razazna glas M.S. jer je ona jako galamila , da je poslije izvjesnog
vremena prvi put vidio B.-ovu suprugu koja je uvijek išla u njegovoj pratnji,
povijena, jedva je hodala držaći se za B., koji je istu pridržavao, da ih je
na
naprijed opisan način vidio nekoliko puta, da je nekoliko dana prije smrti
B.-ove supruge, vidio da dolaze bolnička kola iz kojih je optuženi izvodio
svoju suprugu koja je teško hodala, da bi nakon nekoliko dana njegovu
suprugu Lj., pozvala komšinica Đ.M. i rekla joj da je M.B. htio da baci ženu
sa terase, nakon čega se i on uključio u razgovor i savjetovao Đ.M. da
obavijesti policiju, da im je Đ.M. rekla da je pozvala policiju, medjutim,
ista
nije dolazila, te da je 3 – 4 dana poslije telefonskog poziva Đ.M., vidio
policiju ispred kuće M.-ića i tada saznao da je M.Branka umrla.
Svjedok V.N. u svom iskazu je navela, da je živjela kao podstanar u kući
porodice K.-ić, da joj je, nekih 15 dana prije smrti M.B., gazdarica K.Lj.,
rekla da ne mogu da žive od M.-ića i njihove galame, da je 2-3 puta srela
M.B. sa jednom ženom koja je bila jako mršava i uvijek povijena i koja je
jedva hodala pridržavajući se za optuženog koji je istovremeno držao svoju
suprugu, da ih je zadnji put vidjela u utorak oko 9 sati i zapazila kako
optuženi pokojnu M.Branka odozdo podiže, pa je prešla na drugu stranu
kako se ne bi susreli, da bi sjutradan čula da je ova žena umrla, dok je noć
prije ovog dogadjaja čula neko zavijanje iz pravca kuće M.-ića, bez obzira
što su im kuće udaljene, jer je bila noć pa je jasno mogla da čuje ženski glas
kako govori „Kuku mene, lele mene, ubit će me“, a da je ovaj glas po
njenom mišljenju dopirao ispred kuće.
Iz zapisnika o rekonstrukciji dogadjaja od 29.09.2005.godine i uvida u
fotoelaborat sačinjen povodom rekonstrukcije, utvrdjeno je da je lice mjesta
rekonstrukcije kuća optuženog M.B., koja je napravljena od tvrdog
materijala i sastoji se od prizemlja i jednog sprata, sa dvije terase, na
kojim
terasama ne postoji ograda, da postoje stepenice sa istočne strane kuće, na
kojima nema ograde, da je širina trotoara oko kuće M.-ća, od 90 cm do 2
metra, a visina u odnosu na teren koji je ispod njega, je od 1 – 1,20 metara,
da je teren ispod kuće M.-ića kamenit i obrastao kupinama, daje kuća M.-
ića udaljena od kuće Dj.-ića 35-45 metara i da se izmedju istih nalazi šiblje
i
dva veća stabla maslina, da se sa sprata kuće Dj.-ića dobro vidi sprat kuće
M.-ića, kao i prizemlje kuće, da se kuća K.S., od kuće M.-ića, nalazi na
nekih 100 metara udaljenosti, te da se sa ovog mjesta ne može vidjeti kuća
M.-ića , te da je prema kazivanju optuženog, pokojna Đ.B. pala sa gornje –
spratne terase, koja je okrenuta prema istoku ujedno prema kućama Dj.-ića i
K.-ića, a pala je na kamenjar koji je ispod nivoa prizemlja spušten za oko
jedan metar, dok je visina od nivoa prizemne terase, do nivoa spratne terase,
oko 2,70 metara, dok je na fotografiji prikazan izgled terase kuće M. -ića.
Svjedok S.Lj. je u svom iskazu navela, da je kao ljekar Hitne medicinske
službe radila u seoskoj ambulanti u Radovićima, da je krajem septembra
2002. godine,jedan mladić donio u naručje mladju ženu i bukvalno je ubacio
na krevet gdje se vrši pregled pacijenata, da ova žena nije pokazivala znake
života i bila je modra, da se nije pomjerala niti disala, da nije imala puls
te
da joj zenice nijesu reagovale, da je on odmah uključila kiseonik i masažu
srca kao i druge potrebne mjere da bi povratila ovu ženu, da je tokom
ukazivanja ljekarske pomoći upitala ovog mladića šta se desilo, našto je on
odgovorio „Spasite je, ona stalno pada, pala je sa terase“, da je primijetila
da
pacijentkinja ima modrice na licu i to u predjelu oka koje su joj djelovale
kao stariji krvni podlivi, da je vidjela oko vrata sitne ogrebotine i modrice,
koje nijesu bile svježe i nijesu krvarile, da jedine povrede koje su djelovale
kao svježe i na kojima je bilo malo krvi, su bile povrede na koljenima, da je
uspjela da povrati vitalne funkcije pacijentkinji koja je nakon toga i
progovorila govoreći da je boli stomak, te da je nakon toga ovaj svjedok više
ništa nije pitao, jer je pacijentkinja i ovo jedva izgovorila, da je pozvala
ambulantna kola koja su trebala da dodju iz Tivta i odvedu pacijentkinju u
Kotor kako bi se mogla ustanoviti pravilna dijagnoza.
Svjedok K.Lj. je u svom iskazu navela da je zaposlena kao ljekar u Opštoj
bolnici Kotor i da radi na internom odjeljenju, kada je od strane Doma
zdravlja iz Tivta dopremljena pacijentkinja M.Branka, da je ista bila u
dobrom opštem stanju ali da je odbijala saradnju, te da na njena pitanja
pacijentkinja nije odgovara govoreći samo „neću“ i gledajući u supruga, da
je suprug tvrdio da je pacijentkinja psihijatrijski bolesnik i da je
neposredno
prije dolaska u bolnicu imala „epi“ napad te da je padala i povredjivala se od
pada, da je nalaz na plućima odgovarao bronhitičnom nalazu ali da nije bilo
znakova popuštanja plućne funkcije, da je primijetila da pacijentkinja ima
starih i novih posjekotina i podliva ali nije mogla opredijeliti lokalizaciju
i
konkretizovati izgled, da je izvršila i pregled trbuha i ponudila da
pacijentkinja ostane na internom odjeljenju radi dalje opservacije, što je
njen
suprug odbio, nakon čega je ona predložila suprugu ove pacijentkinje da je
neophodno da se ista pregleda na odjeljenju neurologije u Risnu radi
konstatovanja evenutalnih „epi“ napada, te da je pregleda psihijatar, obzirom
da je po izjavi supruga ista ležala na psihijatrijskom odjeljenju, da je
suprug
pacijentkinje rekao da će je on sam povesti u neku od ovih ustanova.
Svjedok R.M. je u svom iskazu navela da je dana 25.09.2002. godine, kao
ljekar bila dežurna u bolnici , kada je oko 13 sati dovedena pokojna
M.Branka u pratnji njenog supruga i svekrve, da je ista bila u jako lošem
stanju i na njena pitanja odgovarala je jako nerazumljivo, da je suprug
objašnjavao da se radi o osobi koja ima epileptične napade i da je ranije
liječena u bolnici u Dobroti, pa kako je prethodno liječio doktor M.
napravila je anamnezu i preložila pregled interniste, neurologa i ginekologa,
da je tom prilikom primijetila jedan krvni podliv – modricu na licu
pacijentkinje, ispod oka, za koji je suprug objasnio da je nastao od njenog
pada zbog epileptičnih napada, te da je njegova supruga pala sa kauča, a da
je pacijentkinja dovedena iz Opšte bolnice u Kotor sa internog odjeljenja .
Svjedok M.A. u svojoj izjavi je naveo da je zaposlen kao ljekar specijalista
u specijalnoj bolnici Dobrota u Kotoru i bio je na dužosti kada je pokojna
M.Branka umrla, a sa istom je kontaktirao i za vrijeme prve hospitalizacije,
da je prvi put u bolnici bila dva dana, a drugi put jedan dan, što je bilo
vrlo
kratko vrijeme da bi se postavila psihijatrijska dijagnoza, da je oba puta,
kada je primljena, pacijentkinja bila u stanju konfuzije i po tijelu i licu
imala
vidljive povrede – hematome, ali da na to nije obraćao pažnju jer su suprug i
svekrva ove žene objašnjavali da je iste zadobila od padanja, da za vrijeme
prve hospitalizacije nije mnogo komunicirala niti iznosila bilo kakve
podatke , na osnovu kojih bi mogao da zaključi da je pokojna M.Branka
maltretirana, s tim što je posebno napomenuo da je čitavo vrijeme tokom
njenog boravka u bolnici bio prisutan i njen suprug, da je otpuštena iz
bolnice na insistiranje njenog supruga, sa čim se saglasila i pacijentkinja,
da
je drugi put pokojnu M.Branku, primila njegova koleginica R.M., da se ni
ovog puta pokojna M.Branka, nije izjašnjavala o nastanku njenih povreda,
da pokojnu M.Branku nijesu treitrali kao pacijenta kome je život ugrožen, da
bi istoj drugog dana pozlilo, nakon čega je i umrla, da je u tom trenutku bio
prisutan i ljekar, te da je njen suprug bio čitavo vrijeme pored nje.
Svjedok M.S. je u svom iskazu u bitnom navela, da njen sin M.B. nikada
nije tukao svoju suprugu, da se sa istom vjenčao 31.05.2002. godine u
Beranama, da su nakon svadbe pošli u Srbiju , da se tamo pokojna M.Branka
čudno ponašala u smislu da je bila ljubomorna, da je izbacivala njene
prijateljice iz kuće, tako da je ona često napuštala kuću u Rekovcu i išla kod
svoje svekrve , da bi u julu 2002. godine pošla za Radoviće, da su njen sin i
pokojna M.Branka u Radoviće došli 29. avgusta, da je pokojna M.Branka
znala da često izlazi uveče i ide sa nekim muškarcima, da je imala povrede
kada je došla u Radoviće, ali da joj je sin objasnio da je pala sa neke
stijene,
da je zbog tih povreda povela u Dom zdravlja Kotor, gdje je ljekarki rekla da
se pokojna M.Branka liječila kod psihijatra u Beranama, zbog čega je
upućena u psihijatrijsku bolnicu u Dobrotu, odakle su je prebcili u Risan, a
iz Risna nazad na psihijatriju u Doboroti, da je njen sin ostao sa pokojnom
M.Brankom i da je narednog dana izveo iz bolnice na svoju ruku, da se i
nakon toga M.Branka čudno ponašala, da je često padala kada je trebala da
ide na sprat vanjskim stepenicama, da je ista imala epileptične napade, da
onog dana, kada je M.B. poveo M.Branku u bolnicu, ona nije bila prisutna,
ali je istu vratio nakon sat vremena sa bolničkim kolima iz Kotora, te da joj
je M.B. rekao da M.Branku vode u Dobrotu na psihijatriju, jer je nervni
bolesnik, što je on odbio, da je primijetila da M.Branka krklja u grudima,
zbog čega su je opet poveli u Dom zdravlja, a odatle kolima prevezena za
Dobrotu, da je njen sin čitavo vrijeme bio uz pokojnu M.Branku, da bi
sjutradan M.Branka umrla, da su pokojnoj M.Branki rebra bila polomljena,
jer je to jutro pala sa sprata kuće, a to joj je kazao optuženi M.B., da
pokojnoj M.Branki nije davala nikakve injekcije.
Svjedok P.A. je u svom iskazu naveo, da je na raskrsnici puta Tivat –
Radovići, primijetio troje ljudi: dvije žene i jednog momka, kako stoje i
kako jedna od ovih žena pada na kolovoz, da je izašao iz svog službenog
vozila, da vidi o čemu se radi, kada su mu objasnili da je ova žena bolesna i
da treba da je vode u bolnicu Kotor, kako su u vozilu bila slobodna samo
dva mjesta, pomogao je da se ova žena unese u auto, a u auto je ušao i ovaj
čovjek, dok je ova druga žena ostala, da je primijetio da je ova žena kojoj je
bilo loše,imala krvne podlive po licu, da ih je on odvezao do bolnice, te da
je
imala podlive predjelu oka.
Svjedok P.M., je navela da je pokojna M.Branka njena sestrična, te da se sa
istom često čujala putem telefona, kada joj je pokojna M.Branka saopštila da
će se udati za optuženog, da je optuženog i njegovu majku upoznala nakon
vjenčanja, kada su isti otišli da žive u Rekovac, da je ona bila u Rekovac da
posjeti pokojnu M.Branku i da je tom prilikom, zaprepastio M.Brankin
izgled, jer je bila izgubljena i uznemirena, da nije uspjela nasamo da
porazgovara sa istom, jer se optuženi nije odvajao od M.Branke, da nije
primijetila nikakve povrede, te da joj se M.Branka, u jednom trenutku
požalila, da je M.B. jako ljubomoran, da je ubrzo po povraku za Beograd,
otputovala za Kanadu i više se nije čujala sa M.Brankom.
Svjedok O.R. je u svom iskazu navela, da je pokojna M.Branka njena
pokojna sestra i da je poslednji put vidjela krajem maja mjeseca
2002.godine, kada joj je sopštila da će se udati za optuženog, da je bila u
telefonskom kontaktu sa pokojnom M.Brankom i tokom njihovog razgovora
mogla je jasno da čuje da joj optuženi sugeriše šta da priča preko telefona,
da je otišla u Rekovac da posjeti M.Branku, ali kada je došla do kuće u kojoj
su živjeli, vrata niko nije otvarao, da bi zatim izašla komšinica iz susjedne
kuće, i kada joj je svjedokinja objasnila ko je i koga traži, ova je upozorila
da malo više povede računa o svojoj sestri, jer je u zadnje vrijeme vidja u
vrlo lošem stanju, blijedu i suviše mršavu, da je na ulici susrela optuženog,
koji joj je rekao da je pokojna M.Branka, sa njegovim bratom od strica,
prethodnog dana otišla za Crnu Goru, da svoju sestru više nije vidjela, ali su
se sve do njene smrti čule telefonom, da je tokom tih razgovora pitala sestru
da li je neko tuče i maltretira, na koje pitanje pokojna M.Branka nije
odgovarala, već bi samo ćutala, a nekad bi rekla da nema nikakvih proglema,
da bi joj u jednom od ovih telefonskih razgovora, saopštila, da je u drugom
stanju, ali da nije bila kod ljekara, već da joj sve krva daje injekcije.
Iz nalaza i mišljenja sudskog vještaka dr Kuliš Mihajla, i njegovog
neposrednog izjašnjenja na glavnom pretresu, utvrdjeno je da je ovaj
vještak izvršio uvid u medicinsku dokumentaciju na ime M.Branke, istoriju
bolesti br. 7494 psihijatrijske bolnice Kotor, sa otpusnom listom, kao i
izvještaj sepcijaliste interne medicine Opšte bolnice Kotor od 27.09.2002.
godine, u kojoj medicinskoj dokumentaciji je konstatovano da je M.Branka
liječena u bolnici Dobrota od 31.08.2002. godine do 03.09.2002. godine, a
da su na prijemu konstatovane brojne povrede, krvni podlivi oba oka,
povrede lijeve strane grudnog koša, na rukama i koljenima, dok je u istoriji
bolseti broj 749, konstatovano da je liječena u vremenu od 25.09.2002.
godine do 26.09.2002. godine, da bi joj dana 26.09.2002. godine, naglo
pozlilo, kada je oko 12,30 časova umrla, te da je u izvještaju Specijalne
bolnice Risan od 20.09.2002. godine, od strane ljekara konstatovano, da kod
M.Branke postoje razderotine na lijevoj ušnoj školjci, nagnječenje lijeve
nadlaktice, nagnječenje mekih tkiva oba koljena, oguljotine sa upalom oba
koljena, kao i snimci lobanje pokojne M.Branke, na kojima se ne vide
prelomi te da iz navedene medicinske dokumentacije, ni u jednom elementu,
ne može se reći da je pokojna M.Branka duševni bolesnik, niti ima podataka
da je imenovana bolovala od epilepsije.
Iz obdukcionog nalaza Odjeljenja za sudsku medicinu Podgorica
S.br.109/02, sudskog vještaka medicinske struke Šoć Miodraga, utvrdjeno je
da je smrt M.Branke nasilna i da je nastupila usled zatajenja disanja, zbog
preloma rebara i posljedične oslabljene ventilacije plućnog tkiva, te razvoja
zapaljenskog procesa disajnih puteva, te da su prelomi rebara posledica
dejstva tupe, teške i jako zamahnute mehaničke sile i da u vrijeme umiranja,
kod pokojne M.Branke, nije postojalo stanje alkoholisanosti.
Pomenuti vještak, je na glavnom pretresu ostao pri svom obudkcionom
zapisniku, objašnjavajući da su kod pokojne M.Branke ustanovljene povrede
i to: dva otoka sa krvnim podlivom oba tjemena predjela, krvni podlivi u
predjelu jagodice, lijeve butine, lijeve nadlaktice, ledja, lijevog sjedala i
lijeve zapkoljene jame, oguljotine u predjelu korijena nosa lijeve nadlaktice,
lijevog ručnog zgloba, lijeve butine oba koljena, desne lopatice, desnog
lakta, desnog kuka i u predjelu desne potkoljenice, krvni podlivi tkiva
poglavine, krvni podliv potkožnog mekog tkiva ledja, te obostrani višestruki
prelomi rebara, potpuni prelom VI, VII, VIII, IX, X, XI i XII rebra, sa lijeve
strane u unutrašnjoj lopatičnoj liniji, potpuni prelom VIII, IX, X,XI i XII
rebra sa desne strane, u unutrašnjoj lopatičnoj liniji. Povrede u tjemenim
predjelima, u predjelu lijeve jagodice skočnog zgloba, korijena nosa, lijevog
ručnog zgloba, te prelomi rebra, nastali su direktnim višestrukim dejstvom
sile –udarom na te predjele tijela . Povrede u predjelu koljena i lakta,
nastale
su mehanizmom pada i udara tih djelova tijela o tvrdu i neravnu podlogu.
Intezitet sile koja stvara prelom rebara je jak i opisani prelomi rebara
predstavljaju tešku tjelesnu povredu, dok su ostale povrede, pojedinačno i u
svom zbiru, laka tjelesna povreda i da su nastale oko 5 do oko 14 dana, prije
smrti. Obdukcijom i naknadnom patološko – histološkom analizom organa ,
ustanovljen je jak otok pluća, gnojno zapaljenje plućne maramice, te
zapaljenje pluća i disajnih puteva, što je i neposredno dovelo do smrtnog
ishoda. Vještak je naveo da su prelomi rebara stari najmanje tri dana, i
uklapaju se u vremenski interval nastanka povreda, koje je dao u svom
mišljenju. Takodje je dodao da su povrede u predjelu lijeve jagodice,
korijena nosa, lijevog ručnog zgloba, kao i povrede tjemenih predjela, nastali
mehanizmom direktne sile –udara, dok se za ostale povrede ne može odrediti
mehanizam njihovog nastanka: udar, pad ili sudar. Vještak je naveo da se ne
može isključiti mogućnost da su ustanovljeni prelomi rebara nastali
mehanizmom višestrukog udara pesnicom u predjelu donje polovine ledja,
objašnjavajući da je teorijski moguće sa više udaraca u predjelu jedne strane
rebara da dodje do linijskog preloma rebara , ali da takodje ne isključuje ni
mogućnost da je do preloma rebara moglo doći i na način, kako su to u svom
nalazu i mišljenju naveli vještaci Instituta za sudsku medicinu u Beogradu.
Iz nalaza i mišljenja Instituta za sudsku medicinu Medicinskog fakulteta
Beograd od 19.02.2006. godine, te na osnovu podataka iz medicinske
dokumentacije na ime pokojne M.Branke, utvrđeno je, da se obzirom na
vrstu, lokalizaciju, raspored i druge karakteristike povreda, koje su
konstatovane, i to lijeve ušne školjke (razderine), lijeve polovine grudnog
koša (krvni podliv), lijeve nadlaktice (nagnječina) i koljena (nagnječina),
može zaključiti, da su sve one posledica dejstva tupine mehaničkog orudja i
mogle su nastati istovremeno, padom nakoljena i lijevu stranu tijela i glave,
a obzirom na njihove opisane karakteristike (zagnojenja u vrijeme pregleda),
može se zaključiti da su nastale nekoliko dana prije pregleda, pa moguće i 3
– 4 dana ranije, kako se to navodi u medicinskoj dokumentaciji. Medjutim,
kako se radilo o povredama koje su zahvatale samo kožu i nijesu bile
praćene bilo kakvim povredama unutrašnjih struktura (kostiju ili unutrašnjih
organa), isključuje se nastanak ovih povreda padom sa visine (sa terase), već
su one mogle nastati jedino padom sa sopstvene visine, ali se ne može
apsolutno isključiti ni mogućnost, da je svaka od ovih povreda nanijeta i sa
najmanje po jednim i to aktivnim dejstvom – udarcem tipinom zamahnutog
mehaničkog orudja, u koji spadaju stisnuta pesnica, lakat, koljeno, stopalo
(sa ili bez obuće) i slično. Krvni podlivi ispod oba oka, zajedno sa povredom
tkiva poglavine u lijevom čeonom predjelu (u obdukcionom zapisniku
opisana kao meko žućkasno prebojenje), obzirom na lokalizaciju i uz
odsustvo povreda na isturenim djelovima lica, su nastali najmanje
jednokratnim aktivnim dejstvom – udarcem tupinom zamahnutog
mehaničkog orudja u predjelu nosa, u koje spada i stisnuta pesnica, lakat,
koljeno, stopalo i slično. Navedenu povredu nosa, praćena krvnom
podlivenošću ispod oba oka, lijeve ušne školjke, lijeve ruke, grudnog koša i
koljena, koje su konstatovane kod M.Branke 31.08.2002. godine, kao i
lijevog čeonog predjela, konstatovano obudkcijom, predstavljaju, kako
pojedinačno, tako i skupno, laku tjelesnu povredu. S obzirom na vrstu,
lokalizaciju i druge karakteristike povrede gornje usne (razderina) koju je
zadobila M.Branka 9.09.2002. godine, uz odsustvo povreda na zubima i
isturenim djelovima lica, može se sa sigurnošću zaključiti, da je ista
nanesena najmanje jednokratnim i to aktivnim dejstvom – udarcem tupinom
mehaničkog orudja, u koje spadaju stisnuta pesnica, lakat, koljeno, stopalo
(sa ili bez obuće), kakav čvrst predmet i slično, pa se isključuje nastanak
ove
povrede usljed pada o neku relativno široku površinu, a posebno pada sa
visine. Ova povreda usne predstavljala je laku tjelesnu povredu. Na osnovu
podataka iz medicinske dokumentacije, o liječenju pokojne M.Branke od 25.
do 26.09.2002. godine, kao i na osnovu ustanovljenih opisanih povreda
prilikom obudkcije iste, može se zaključiti da su sve povrede nanesene
najvjerovatnije jednokratno ili u vrlo kratkom vremenskom intervalu, i to
najmanje nekoliko dana prije smrti oštećene,namjanje oko tri dana, a najviše
oko dvije nedelje, te da se na osnovu vrste, lokalizacije i drugih
karakteristika povreda u predjelu desne strane vrata (tri krvna podliva u
veličini zrna kukuruza), nanesene tupinom mehaničkog orudja a
najvjerovatnije usljed stezanja vrata oštećene od strane napadača, pa se
isključuje nastanak ovih povreda usljed pada, dok su iste predstavljale laku
tjelesnu povredu. Na osnovu vrste, lokalizacija rasporeda i drugih
karakteristika povreda lica u vidu krvnog podliva ispod lijevog oka i
oguljotine u predjelu korijena nosa, može se zaključiti da su iste nanesene
najmanje jednokratnim i to aktivnim dejstvom – udarcem tupinom
mehaničkog orudja, u koje bi spadali i udarac stisnutom pesnicom, laktom,
koljenom, stopalom (sa ili bez obuće), drugim riječima, a s obzirom na
odsutnost povreda na isturenim djelovima lica, isključuje se nastanak ovih
povreda usljed pada, a iste su predstavljale lake tjelesne povrede. Sve ostale
povrede, osim na koljenima, i to praktično na zadnjoj strani glave, trupa i
udova (nagnječine i krvni podlivi u oba tjemena predjela, u desnom
lopatičnom predjelu, na ledjima, što je bilo praćeno i simetričnim serijskim
prelomima rebara u zadnjoj liiniji, te u lijevom sjedalnom predjelu, na
lijevoj
nadlaktici i lijevom ručnom zglobu, na desnom laktu, lijevoj butini i lijevoj
zapkoljenoj jami, na desnom kuku, desnoj potkoljenici i desnom skočnom
zglobu) M.Branka je mogla zadobiti istovremeno i to prilikom pada na ledja
i udarom zadnjom stranom glave, trupa i udova, o relativno ravnu, široku i
čvrstu površinu, ali ne i na vrlo neravnu džombastu površinu. Pri tome je
pad, mogao biti sa visine od 2 -3 metra, ali se ne isključuje ni pad sa
sopstvene visine, koji je mogao da uslijedi nakon zadobijanja povrede
udarcem u predjelu korijena, nosa i ispod lijevog oka. Povrede na zadnjoj
strani glave, trupu (zajedno sa prelomom rebara ) i udovima, predstavljale su
u vrijeme nanošenja i sve skupa procijenjeno, tešku tjelesnu povredu.
Povrede na koljenima su najvjerovantije natale usljed pada, ali nezavisno od
pada na ledja. Ne može se isključiti mogućnost, i da je neka od navedenih
povreda na rukama i nogama nastala i u ovom aktu, a povrede na koljenima
su predstavljale laku tjelesnu povredu. Na osnovu medicinske
dokumentacije o liječenju M.Branke od 25. do 26.09.2002. godine, zap isnika
o obdukciji i mikroskopskog pregleda organa može se zaključiti, da je smrt
M.Branke nasilna i da je nastupila usled poremećaja disanja, nastalog zbog
zadobijenih povreda grudnog koša (simetrični obostrani serijski prelom
donjih rebara sa nagnječenjem okolnog mekog tkiva, koji je najvjerovatnije
bio praćen nagnječenjem tkiva pluća u predjelu njihove zadnje strane) i
nastalih komplikacija u vidu zapaljenja pluća, dušnica i plućnica.
Nagnječenje pluća, moglo je biti maskirano zapaljenskim procesom i tako
manje vidljivo golim okom na obdukciji, a to prije svega zbog lokalizacije
povrede – zadnja strana plućnih tkiva u projekciji prelomljenih rebara, gdje
se zbog nužnog ležanja pacijenta, istovremeno razvija i zastoj cirkulacije i
smanjuje ventilisanost u plućima i time olakšava razvoj zapaljenja, a sa
druge strane, ovo nagnječenje pluća, mogu da objasne relativno brzi razvoj
zapaljenja i stepen njegove težine u vrijeme umiranja oštećene. U vrijeme
umiranja, u krvi pokojne M.Branke, nije ustanovljeno prisustvo alkohola, što
upućuje na zaključak da je ista u vrijeme umiranja bila u trijeznom stanju.
Iz neposrednog izjašnjenja predstavnika komisije vješaka za sudsku
medicinu specijaliste sudske medicine dr. Aleksandrić Branimira,
utvrdjeno je da se na osnovu podataka iz medicinske dokumentacije od
26.09.2002. godine na ime M.Branke , kao i na osnovu konstatovanih
povreda prilikom obudukcije, može precizno reći da su konstatovane
povrede nastale isto ili jednokratno, u vremenskom intervalu jedna za
drugom, ali da se sa preciznošću ne može govoriti o starosti ovih povreda,
osim da su nastale namjanje tri dana, a najviše dvije nedelje. Povrede u
korijenu nosa i lijevog oka, nastale su usled udarca, a ne usljed pada, dok je
povreda korijena nosa mogla nastati samo udarcem, a isključena je
mogućnost povrede nastale padom ili udarcem u neku čvrstu prepreku. Na
osnovu medicinske dokumentacije, sa sigunošću se može zaključiti , da je
pokojna M.Branka povrijedjena u tri navrata, prvi put nekoliko dana prije
prvog pregleda od 30.08.2002.godine, neposredno prije drugog pregleda od
09.09.2002. godine i treći put na tri dana do oko dvije nedelje , prije
nastupanja smrti. Prilikom prvog povredjivanja, postoje povrede u predjelu
očiju i lijevom čeonom predjelu koje su nastale udarcem, pri drugom
povredjivanju postoji povreda usana, koja je takodje nastala udarcem i
prilikom trećeg povredjivanja, povrede nastale usljed pada, kao i povrede
koje su nastale udarcem, a što je prethodno opisano. Objasnio je da čovjek
koji zadobije ovakve povrede na ledjima, u konkretnom slučaju sa
prelomima rebara, usljed pada sa sopstvene visine, njegovo tijelo je moralo
da dobije jak i iznenadan zamah put unazad, a do toga može doći jedino ako
je osoba odgurnuta ili udarena, pa i u predjelu lica, a u konkretnom slučaju
postoje povrede u predjelu korijena nosa, pa se i došlo do zaključka da je do
ovog pada na ledjima i udara ledjima, o čvrstu i ravnu površinu, moglo doći
i usled udara (ovo važi za pad na ledja sa sopstvene visine). Do ovog
povredjivanja u predjelu ledja, moglo je doći i usljed pada sa visine 2 – 3
metra, što podrazumijeva pad sa manje visine, jer tijelo ka podlozi vuče
njegova masa, pod uticajem zemljine teže. Povrede koje su nastale
prelomom rebara, obično su praćene kontuzijama pluća, a što je dobra
podloga za razvijanje infekcije i zapaljenje pluća. U konrektnom slučaju,
ljekar internista u Kotoru, propisao je odgovarajuću terapiju, koju je
pacijent
redovno dobijao u bolnici, no kod primljene iste terapije, neki pacijenti
reaguju povoljno i ozdrave, dok drugi ne reaguju povoljno, što dovodi do
smrtnog ishoda. Vještak nije isključio teoretsku mogućnost zadobijanja
preloma rebara udarcima, tj. da je svaki od ovih preloma mogao nastati
izolovano, nezavisno jedan od drugog, udarcima tupinom kakvog
mehaničkog orudja, ali da se sve povrede koje su konstatovane na ledjima
uklapaju u mogući mehanizam zadobijanja svih ovih povreda, istovremeno
padom i jakim udarom o čvrstu, ravnu podlogu. Teoretski, prelomi rebara su
mogli nastati aktivnim udarcem ali nekom širokom površinom tupog orudja,
i to jedan udrac preko lijevih rebara, a jedan najmanje preko desnih rebara, a
takva široka površina, koja bi odgovarala ovolikom broju prelomljenih
rebara, u istoj vertikalnoj,pravoj liniji, mogla bi da bude udarac djonom
stopala, ali ne vrhom obuće ili laktom, jer ne bi došlo do preloma ovolikog
broja rebara,što je teško povjerovati, tj. da će dva udarca slomiti po tri,
odnosno četiri rebra, a da budu u istoj pravoj liniji, navodeći da se stisnuta
pesnica, kao manja površina, isključuje, obzirom da ona ne može da zahvati
toliko broj rebara.
Iz medicinske dokumentacije o prethodnom liječenju Dj.(M.) Branke,
koja je napisna kada je ista bila u bolnici u Beranama na ispitivanju,
utvrdjeno je,da na osnovu konstatovanih dijagnoza kod nje ne postoji
nesposobnost za rad i privredjivanje, odnosno da je ona bila potpuno
zdravstveno sposobna.
Iz spisa predmeta Osnovnog suda u Kotoru K.br.280/05,utvrdjeno je da
je protiv K.Lj., u toku krivični postupak, zbog krivičnog djela teško djelo
protiv zdravlja ljudi iz čl. 302 st.4 , u vezi čl. 290 st.3 u vezi st.1 KZ -a.
Iz nalaza i mišljenja komisije vještaka KPD Bolnice Beograd, te
neposredno izjašnjenja predstavnika komisije dr. Kovačević RAtka,
utvrdjeno je da je optuženi osoba prosječnih intelektualnih sposobnosti, sa
impulsivnim poremećajem ličnosti, da u vrijeme izvršenja djela , kod
optuženog nijesu otkriveni posebni psiho-patološki sadržaji, koji bi mu
umanjili sposobnost shvatanja značaja djela i mogućnost upravljanja
postupcima, te da psihijatrijsko liječenje optuženog nije potrebno.
Iz izvoda iz kaznene evidencije na ime optuženog Uprave policije PJ
Berane od 5.12.2008.godine, je utvrdjeno da je isti osudjivan presudom
Opštinskog suda Rekovac K.br.62/00 od 3.12.2001. godine zbog krivičnog
djela vanbračna zajednica sa maloljetnim licem iz čl.115 st.1 KZ RS tri
mjeseca zatvora uslovno na jednu godinu, koja je preinačena presudom
Okružnog suda Jagodina Kž.br. 596/02 od 25.09.2003. godine na kaznu
zatvora u trajanju od tri mjeseca.
Cijeneći navode optužbe, provedene dokaze i utvrdjeno činjenično stanje,
Sud je na nesumnjiv način utvrio da je optuženi izvršio krivično djelo teška
tjelesna povreda iz čl. 36 st.3 u vezi st.1 KZ-a RCG, na način, u vrijeme i na
mjestu, kako je to precizirano izrekom presude.
Predmetno krivično djelo je posledica porodičnog nasilja, koje se po svojoj
prirodi, odvija unutar kućnih zidova, bez neposrednih očevidaca, u kom
pravcu je proveden veliki broj dokaza koji su podrazumijevali saslušanje
svih svjedoka koji su imali saznanja o odnosima optuženog i oštećene,
izvršena rekonstrukcija dogadjaja i uvidjaj na licu mjesta, te provedeno više
medicinskih vještačenja, kako od strane vještaka pojedinaca, tako i od
komisije vještaka.
Iz iskaza svjedoka Đ.M., čija se kuća nalazila u blizini kuće M.-ića, je
utvrdjeno, da se u vremenu od mjesec dana, prije smrti pokojne M.Branke,
iz te kuće čula svakodnevna svadja i vika, koja je odavala utisak da se unutar
kuće odvijala tuča, imajući u vidu da je u tim trenucima, ispred kuće, gledala
majku optuženog, M.S., koja bi mu dovikivala „B. zvaću policiju“. Svi
saslušani svjedoci – komšije optuženog M.B., kao i sam optuženi i njegova
majka, su potvrdili, da u njihovoj kući niko drugi nije živio niti ulazio,
osim
optuženog, njegove majke i pokojne M.Branke, pa se iz navedenog može
izvući samo jedan jedini zaključak, a to je da je ta svadja, vika i tuča
poticala
od optuženog M.B. i bila usmjerena prema pokojnoj M.Branki. Iz iskaza
navedenog svjedoka je utvrdjeno da je pokojnu M. Branku, vidjela nekih 4-
5 dana prije njene smrti, kako se kreće od prizemlja, ka gornjem spratu kuće
optuženog M.B., kako se pok. M.Branka pridržava za zid, da jedva hoda i da
je povijena u ledjima, kada je sustiže optuženi, hvata sa obije ruke u
predjelu
grudi, cimajući je prema neogradjenom dijelu stepeništa, govoreći da će je
baciti, da bi nakon toga vidjela kako optuženi pesnicama udara pokojnu M.
Branku u predjelu ledja i uvlači je u kuću, sa kojim dogadjaje je, putem
telefona, upoznala i svoje komšije K.S. i Lj., koji su je savjetovali da o
dogadjaju obavijesti policiju, a koje navode, su naprijed navedeni svjedoci
potvrdili u svojim izjavama. Iskaz svjedoka Đ.M., osim iskazima svjedoka
K.LJ. i K.S., potvrdjen je i iskazom svjedoka V.N., a koji svjedoci su na
istovjetan način iznijeli svoja saznanja o odnosu izmedju optuženog i
pokojne M. Branke, navodeći da su iz kuće optuženog svakodnevno čuli
galamu i svadju i to od momenta kada je optuženi sa svojom pokojnom
suprugom došao u Radoviće, da su njegovu suprugu veoma rijetko vidjali i
da je pokojna M.Branka uvijek išla u pratnji svoga supruga, povijena u
ledjima, jedva hodajući i pridržavajući se za optuženog.
Navode naprijed citiranih svjedoka, potvrdjuju i svjedočki iskazi O.R. i
P.M., a koji svjedoci su posjetili pokojnu M.Branku, nakon sklapanja braka
sa optuženim, dok su ovi boravili u Rekovcu, kada ih je njen izgled
zaprepastio jer je pokojna M.Branka bila u vrlo lošem stanju: blijeda, suviše
mršava i djelovala je izgubljeno i uznemireno, da sa pokojnom M.Brankom
nijesu uspjele da nasamo razgovaraju, jer je optuženi čitavo vrijeme bio uz
nju, kako tada, tako i prilikom telefonskih razgovora koji su uslijedili
kasnije, i na koji način im je bila otežana mogućnost da nasamo kontaktiraju
sa pok. M.Brankom.
Pokojna M.Branka je u periodu, dok je sa optuženim živjela u Radovićima
kraj Tivta, u tri navrata bila dovodjena od strane optuženog, u medicinske
ustanove u Kotoru, a radi pružanja medicinske pomoći, i to prvi put
31.08.2002. godine sa mnogobrojnim povredama po glavi i tijelu, koje su
konstatovane u medicinskoj dokumentaciji, zatim 09.09.2002. godine,
kojom prilikom su konstatovane rasjekotine gornje usne i ušivanje i
25.09.2002. godine, kada je zadržana u bolnici zbog mnogobrojnih povreda,
od kojih je sledećeg dana preminula. U sva tri slučja, objašnjavajući povrede
pokojne M. Branke, optuženi je davao gotovo identična objašnjenja koja se u
bitnom svode na to, da je pok. M.Branka epileptičar, da sama pada i da su te
povrede posljedica padova. Da je pok. M.Branka, u navedenom periodu
konstantno zadobijala povrede, potvrdjen je i svjedočkim iskazima R.M.,
ljekara bolnice u Dobroti, koja je bila dežurni ljekar, kada je dovedena pok.
M.Branka i koja je primijetila da ista ima jedan krvni podliv – modricu ispod
oka, svjedoka S.Lj., koja je kao ljekar Hitne medicinske službe, krajem
septembra 2002.godine, pregledala pokojnu M.Branku, koja nije pokazivala
znake života i koja je bila modra, ali kojoj je uspjelo da povrati njene
vitalne
funkcije, te svjedoka M.A. ljakara psihijatrijske bolnice u Dobroti u kojoj je
pokojna M.Branka bila smještena od 31.08. do 3.09.2002. godine, iz kojeg je
utvrdjeno da je pokojna M.Branka po tijelu imala mnogobrojne vidljive
povrede, da je suprug bolesnice bio stalno uz nju i da zbog njegovog
prisustva nisu mogli ostvariti neposrednu komunikaciju sa istom, da bi čim
je pokojna M.Branka postala svjesnija i sposobnija za komunikaciju, njen
suprug – optuženi M.B., izričito tražio da se otpusti iz bolnice, bez
završenog liječenja.
Ovakvo ponašanje optuženog, u sva tri slučaja kada je pok. M.Branki
pružana medicinska pomoć i njegove priče o epilepsiji i povredama
zadobijenih padom, očigledno je ljekare odvodilo na pogrešan put prilikom
uspostavljanja dijagnoze. Ni iz jednog od navedenih pregleda, kao ni iz
medicinske dokumentacije koju je sud pribavio na ime pokojne M.Branke,
dok još nije bila u braku, a i kasnije, nema dokaza da je oštećena bolovala
od bilo koje duševne bolesti i imala epileptične napade. Naprijed navedeni
dokazi, za Sud, dodatno utvrdjuju, da su navedene povrede pokojne
M.Branke, bile posledice fizičkog nasilja i agresivnog ponašanja optuženog
prema njoj i da je njegova priča o epilepsiji i padovima, bila samo način
kako da prikrije to svoje ponašanje.
Iz nalaza i mišljenja sudskih vještaka, te brojne medicinske dokumentacije
na ime pok. M.Branke, nesumnjivo je utvrdjeno da je većina povreda i to
krvni podlivi ispod oba oka sa povredom tijela poglavine u lijevom čeonom
predjelu, povrede gornje usne – razderine, povreda lica u vidu krvnog
podliva ispod lijevog oka i oguljotina u predjelu korijena nosa, nastale
udarcem tupinom mehaničkog orudja u koji spadaju: udarac stisnutom
pesnicom, laktom, koljenom, stopalom i slično, pri čemu je, sa potpunom
sigurnošću, isključen nastanak ovih povreda usljed pada. Iz naprijed
navedenog proizlazi da je odbrana optuženog, u kojoj je iznio da pokojnu M.
Branku nikada nije udario, niti se sa istom svadjao, u cjelosti opovrgnuta
nalazom ovih vještaka. I njegova odbrana, koja se odnosi na povredjivanje
pokojne M.Branke 25.09.2002. godine je takodje u potupnosti opovrgnuta
nalazom Instituta za sudsku medicinu, iz kojeg nalaza je na nesumnjiv način
utvrdjeno da povreda – serijski prelom rebara u zadnjoj liniji ledja, te
ostale
povrede: nagnječine, krvni podlivi u tjemenom predjelu, desnom lopatičnom
predjelu, lijevom sjedalnom predjelu, i lijevoj butini i lijevoj nadlaktici,
te
desnom kuku i desnoj potkoljenici pokojne M.Branke, nikako nisu mogle
nastati padom na neravnu džombastu površinu, već evenutalno udarom o
ravnu i čvrstu površinu sa visine od najviše 2-3 metra. Osim toga optuženi
je, prilikom rekonstrukcije, neposredno pokazao mjesto sa kojeg je oštećena
pala, a koje predstavlja terasu koja se nalazi na skoro 4 metra visine, iznad
izrazito neravnog i kamenitog predjela, pa je sasvim jasno da navedene
povrede, pok. M.Branka nije mogla zadobiti onako kako je to u svojoj
odbrani naveo optuženi. Osim toga optuženi je naveo da je taj pad bio dva
dana prije Brankine smrti, dok su svi vještaci bili jedinstveni u stavu da su
prelomi rebara nastali najmanje tri dana, a najviše dvije nedelje prije smrti.
Imajući u vidu naprijed utvrdjeno činjenično stanje, Sud zaključuje, da su
navedene povrede, koje su se manifestovale u vidu serijskog loma sedam
rebara sa lijeve i pet rebara se desne strane, nastale na način kako su to
zaključili vještaci Instituta za sudsku medicinu – Medicinski fakultet u
Beogradu, koji objašnjavaju da su povrede, koje je pok. M.Branka zadobila
na zadnjoj strani glave, trupa i udova, nastale isto ili jednokratno, u
vremenskom intervalu jedna za drugom i to prilikom pada na ledja o
relativno ravnu, široku i čvrstu površinu, pa čak i sa sopstvene visine, a
koji
pad je mogao uslijediti nakon zadobijanja povreda udarcem u predjelu
korijena nosa i ispod lijevog oka, pri čemu je tijelo zadobilo jak zamah,
usled čega je došlo do preloma lijevih i desnih rebara, simetrično, oko tri
prsta lijevo i desno, od linije kičmenog stuba, a u kojem aktu su nastale i
oguljotine u lopatičnom predjelu, a na što posebno upućuje činjenica da su
rebra upravo polomljena u topografskoj – pravoj liniji, gdje su
najizobočenija, što predstavlja potpuno adekvatan popis nadjenog stanja,
zajedno sa bojom krvnih podliva mekog tkiva oko tih preloma. Sudski
vještak dr.Šoć Miodrag nije isključio mogućnost da su povrede mogle
nastatiti na naprijed opisan način,
Predstavnik Instituta za sudsku medicinu u Beogradu dr. Aleksandrić
Branimir, nije isključio teoretsku mogućnost zadobijanja preloma rebara
udarcima, kako je to u svom nalazu naveo dr. Šoć Miodrag, ali je objasnio
da u tom slučaju mora da se radi o širokoj površini nekog tupog orudja i to
najmanje jedan udarac preko lijevih rebara, a jedan preko desnih, imajući u
vidu njihovu simetričnost, broj polomljenih rebara, te da su prelomi u istoj
pravoj liniji, što je teško povjerovati, tj. da će dva udarca slomiti po tri,
odnosno četiri rebra, a da budu u istoj pravoj liniji, navodeći da se stisnuta
pesnica, kao manja površina, isključuje, obzirom da ona ne može da zahvati
toliko broj rebara.
Imajući u vidu da su vještaci Instituta, utvrdili da su povrede u vidu krvnog
podliva ispod lijevog oka, povrede u predjelu korijena nosa, nastale udarcem
situsnutom pesnicom, laktom ili na sličan način i da su nanijete u istom
vremenskom intervalu kad su i nastale povrede loma rebara, što ni ostali
vještaci nijesu sporili, a u kontekstu svih provedenih dokaza, pri činjenici
da
ni sudski vještak dr. Šoć Miodrag ne spori da su povrede mogle nastati na
način kako to u svom nalazu navode vještaci instituta, u cjelosti prihvatio
nalaz i mišljenje Instituta za sudsku medicinu kao i neposredno izjašnjenje
njihovog predstavnika, kao stručan, jasan i objektivan.
Imajući u vidu naprijed utvrdjeno činjenično stanje tj. da je optuženi
maltretirao i tukao pokojnu M.Branku, što je potvrđeno brojnom
medicinskom dokumentacijom na ime pok.M.Branke, da je od strane
svjedoka Đ.M. i vidjen kako udara svoju pokojnu suprugu, to jasno
proizilazi optuženi M.B., pokojnoj M.Branki, najmanje tri dana prije smrti,
jako udario u predjelu lica, usljed čega je oštećena pala i udarila ledjima o
ravnu podlogu, kojom prilikom je zadobila tešku tjelesnu povredu u vidu
loma sedam rebara sa lijeve i pet rebara sa desne strane, sa nagnječenjem
pluća, usljed kojih povreda je i preminula 26.09.2002.godine.
U ovakvoj radnji optuženog koji jako udara oštećenu, i ako je očigledno
znao da je ista lošeg zdravstvenog stanja i nemoćna, uslijed čega je ista pala
i udarila leđima o ravnu i tvrdu podlogu, zadobijajući teške tjelesne povrede,
uslijed kojih je nastupila smrt, stoje svi elementi bića krivičnog djela teška
tjelesna povreda iz čl.36.st.3 u vezi st.1. KZ RCG.
Dakle, smrt kod pokojne M.Branke, nastupila je usljed jedne odredjene
posljedice – teške tjelesne povrede, a ne kao posljedica samog udara u
predjelu lica i glave pokojne Branke, pri čemu je optuženi bio svjestan, kada
je postupao na gore opisan način, da može teško tjelesno povrijediti pok.
M.Branku, imajući u vidu njeno stanje, ali je na to pristao, dok posljedicu
nije htio niti je na nju pristao, iako je mogao biti svjestan mogućnosti
njenog
nastupanja, imajući u vidu da je kao muškarac fizički jači od oštećene.
Sud je tokom postupka izvršio uvid u spise predmeta Osnovnog suda u
Kotoru, gdje se vodi krivični postupak protiv dr. K.Lj., zbog krivičnog djela
nesavjesno pružanje ljekarske pomoći na štetu pokojne M.Branke, prilikom
njenog posljednjeg prijema u bolnicu Kotor, pa je našao da vodjenje tog
postupka i ishod istog su bez uticaja i značaja na drugačiju odluku Suda.
Olučujući o kazni koju treba izreći optuženom, Sud je cijenio sve okolnosti
predvidjene članom 41 KZ SRJ, a koje utiču da kazna bude veća ili manja,
pa je kao otežavajuću okolnost na strani optuženog cijenio njegovu raniju
osudjivanost, dok je od olakšavajućih okolnosti cijenio njegovu mladost,tj.
da je u vrijeme izvršenja djela imao 24 godine, njegovo ponašanje nakon
povredjivanja pokojne Branke koje se ogleda u tome da je odveo u bolnicu i
izražavao zabrinutost za njeno zdravstveno stanje, pa mu je u okviru
propisane kazne za predmetno krivično djelo izrekao kaznu zatvora u
trajanju od šest godina, smatrajući da će se sa ovakvom kaznom ostvariti
svrha kažnjavanja i samim tim postići ciljevi generalne i specijalne
prevencije.
Shodno odredbi čl. 50 KZ SRJ, optuženom je u kaznu zatvora uračunato i
vrijeme provedeno u pritvoru počev od 30.01.2004.godine od 23,00 časova,
pa nadalje.
Odluka o troškovima donijeta je shodno odredbi čl. 199 i 202 ZKP-a a isti se
odnose na troškove vještačenja u ukupnom iznosu od 1.661,15 €, dok je
paušal u iznosu od 100 €, odredjen imajući u vidu složenost i dužinu trajanja
postupka, kao i imovinske prilike optuženog.
Na osnovu izloženog odlučeno je kao u izreci presude.
VIŠI SUD U PODGORICI
Dana, 09.05.2009.godine
                                                                                 PREDSJEDNIK VIJEĆA-SUDIJA
                                                                                                      Vesna Moštrokol, s.r.

PRAVNA POUKA:
Protiv ove presude dozvoljena je žalba u roku
od 15. dana od dana prijema pismenog otpravka
iste Apelacionom sudu CG, a preko ovog
Suda.