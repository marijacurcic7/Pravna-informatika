K.br.284/2008
U I M E N A R O D A  
VIŠI SUD U PODGORICI, kao prvostepeni krivični u vijeću
sastavljenom od sudije Evice Durutović kao predsjednika vijeća i sudija
porotinika Vukanović Mika i Nikolić Petra, kao članova vijeća uz učešće
Paljević Ivane, kao zapisničara u krivičnom predmetu protiv optuženog
A.M., zbog krivičnog djela silovanje iz čl.204 st.1. KZ CG, postupajući po
optužnici VDT Podgorica, Kt.br. 217/08 od 28.10.2008.godine, koju je na
glavnom pretresu zastupao Tomković Željko, zamjenik VDT Podgorica,
nakon održanog glavnog i javnog pretresa dana 22.12.2008.godine, u
prisustvu zastupnika optužbe, optuženog, i branioca optuženog Tripka
Karadžića, adv. iz Podgorice, nakon tajnog vijećanja i glasanja, istog dana
donio, a dana 25.12.2008.godine javno ob
javio
P R E S U D U
Optuženi:
A.M. rodjenog....godine, u B., državljanin Crne Gore, po
zanimanju mašinbravar, zaposlen u marketu "Meta promet" u Budvi,
neoženjen, pismen, završio srednju mašinsku školu, vojsku služio 2007/2008
godine, u Prizrenu,dobrog imovnog stanja, neosudjivan.
K R I V J E
Zato što je:
Dana 11.09.2008.godine oko 05,00 časova, u Bečićima, Opština Budva, u ul.
Sremskog fronta bb, upotrebom sile i prijetnjom da će napasti na život
oštećene R.D., u više navrata, prinudio oštećenu na obljubu i sa obljubom
izjednačen čin, na način što je prethodno dok je sjedio sa oštećenom na
klupi na silu pokušao da je poljubi, te kada mu oštećena to nije dozvolila
rekao joj je da krenu u pravcu njenog stana, kako bi je navodno otpratio do
stana, te dok su se kretali ulicom iznenada je uhvatio za ruke privlačeći je
ka sebi, nakon čega je oštećena uspjela da se otrgne i pala je na pješčanu
podlogu, da bi joj potom okrivljeni prišao i silom je dovukao do jednog
kamena, prijeteći joj da će je ubiti, ako sa njim ne bude imala seksulni
odnos, te tako savladao njen otpor, zatim joj zadigao suknju i skinuo gaćice,
potom skinuo svoje gaćice i raširio noge oštećene, nakon čega je izvršio
obljubu nad oštećenom, tako što je stavio svoj polni organ u polni organ
oštećene, zatim izvadio svoj polni organ iz polnog organa oštećene govoreći
joj da stavi njegov polni organ u svoja usta, što je oštećena iz straha za
svoj
život i uradila, te tako nad oštećenom izvršio čin izjednačen sa obljubom,
potom izvadio svoj polni organ iz usta oštećene i prislonio oštećenu uz
stijenu, te protivno njenoj volji ponovo nad oštećenom izvršio čin izjednačen
sa obljubom, tako što je svoj polni organ stavio u analni otvor oštećene, za
koje vrijeme je oštećena pružala otpor pokušavajući da se otrgne, u čemu
nije uspjela, jer joj je okrivljeni savio ruke iza ledja, nakon čega je
okrivljeni izvadio svoj polni organ iz analnog otvora oštećene, govoreći joj
da stavi njegov polni organ u svoja usta, što je oštećena iz straha za svoj
život i uradila, te tako nad oštećenom ponovo izvršio čin izjednačen sa
obljubom, da bi potom okrivljeni izvadio svoj polni organ iz usta oštećene,
zatim oborio oštećenu na stijenu, te dok je oštećena ležala ledjima
naslonjena na stijenu, legao na nju i protivno njenoj volji, ponovo izvršio
obljubu nad njom, stavljajući svoj polni organ u njen polni organ, za koje
vrijeme je oštećena nastavila da pruža otpor moleći ga da je pusti, u čemu
nije uspjela , kojom prilikom je oštećena zadobila lake tjelesne povrede u
vidu ogrebotina u predjelu ledja u visini donjih partija rebara do
struka,ogrebotina u predjelu ispod grudi pa do pupka, ogrebotina kože u
predjelu unutrašnjih strana obje podlaktice, 10 krvnih podliva u predjelu
unutrašnjih strana obje butine, prečnika od 2 do 5 mm i nekoliko rascjepa
sluzokože rodnice u predjelu ulaza u rodnicu ( vaginu), dužine do 5 mm,
- čime je izvršio krivično djelo - silovanje iz čl.204 st.1 Krivičnog
zakonika.
Pa sud optuženog na osnovu citirane zakonske odredbe te čl.4,5,32,36,42.i
51. Krivičnog zakonika CG te čl.200,202,212 i 364 Zakonika o krivičnom
postupku Crne Gore
O S U DJ U J E  
Na kaznu zatvora u trajanju od 4 ( četiri) godine u koju kaznu mu se
uračunava vrijeme provedeno u pritvoru od 11.09.2008.godine pa do
25.12.2008.godine.  
Dužan je optuženi da na ime troškova krivičnog postupka uplati ovom sudu
iznos od 124,00 € od čega na ime paušala iznos od 80,00 €, u roku od 15
dana od pravosnažnosti presude pod prijetnjom prinudnog izvršenja.
Oštećena R.D. se radi ostvarenja imovinskog zahtjeva upućuje da isti ostvari
u gradjanskoj parnici.
O b r a z l o ž e n j e  
Optužnicom VDT-a Podgorica Kt.br.217/08 od 28.10.2008.godine, stavljeno
je na teret optuženom A.M. izvršenje krivičnog djela silovanje iz čl.204 st.1.
Krivičnog zakonika CG. Zastupnik optužbe je nakon preciziranja dispozitiva
optužnog akta u zavšrnoj riječi naveo da u potpunosti ostaje pri preciziranoj
optužnici, jer je provedenim dokazima nesumnjivo utvrdjeno da je optuženi
izvršio krivično djelo stavljeno mu na teret, i predložio da sud optuženog
oglasi krivim i osudi po zakonu.
Optuženi A.M. se u službenim prostorijama PJ Budva dana 12.09.2008.
godine, u prisustvu branioca adv. Č.B. i pred istražnim sudijom Višeg suda u
Podgorici na zapisniku Kri.br.796/08 od 12.09.2008.godine, u prisustvu
branioca adv. B.J. branio ćutanjem, dok je dana 15.09.2008.godine, pred
istražnim sudijom Višeg suda a u prisustvu svog branioca iznio svoju
odbranu. U svojoj odbrani u bitnom navodi da je kritične večeri bio sa
svojom drugaricom B.D., u noćnom klubu "Stara Crna Gora". Sa njima je
bila i D.R. U klubu su se zabavljali, popili su po 8 ili 9 tura pića i ostali
otprilike do 4-5 sati ujutru. D. je sa njim igrala u noćnom klubu,vatali su se
(kako kaže optuženi), ljubio je, stavljao joj ruke pod suknju. Ona mu se
nabacivala. Kada su krenuli kući, D. je otišla prije, a on i D. su sjeli na
jednu
klupu i ljubili se i mazili. Zbog ljudi koji su tuda prolazili D. je
predložila da
se sklone i onda su pošli do jedne zgrade. Tu su nastavili da se ljube. D. je
skinula svoj donji veš, a on joj je zadigao noge i naslonio je uz zgradu.
Pošto
nije bilo prikladno da tu imaju odnos, D. je čučnula i stavila njegov polni
organ u usta, ali ga je prije toga molila da joj ne svrši u usta. On je ipak
svršio u njena usta. D. je nakon toga bljuvala i povraćala a zatim mu je rekla
da joj stavi 1.000 € na pupak. Ispratio je D. kući, a zadržao je njen donji
veš
da bi se vidjeli sledeće noći, a i da ne ostaju tu. Odgovarajući na pitanje
istražnog sudije optuženi je pojasnio da je donji veš D. vjerovatno zaboravila
a pošto ga je on vidio uzeo ga je sa sobom izmedju ostalog i da ne gledaju
stanari jer on živi u susjednoj zgradi. Sa D. je te večeri imao polni odnos
tako što je zadigao ali pošto je bilo neprikladno i teško jer su tuda stanari
zgrade prolazili, pa je onda bilo u ustima. Optuženi negira da je sa
oštećenom imao odnos stavljanjem svog polnog organa u analni otvor
oštećene. Objasnio je da je D. kritične večeri imala na sebi teksas suknjicu i
majicu na bratele, brushalter i gaćice, a imala je i tašnu. Njenu tašnu te
večeri nije dirao. Dok su bili u noćnom klubu on je pio nikšićko pivo, a D.
bavariju, a D.B. bambus i svako od njih je popio svaku turu. Možda je samo
pri zadnjoj turi nekome sipano malo pića u čaši. Ponovio je da su on i D.
kritične večeri dobrovoljno imali odnos, da je nije tukao, udarao,
prisiljavao,
da je ona sama skinula gaćice. Te večeri su izašli zajedno jer je D.B.,
njegova drugarica sa kojom izlazi ponekad, predložila da izadju i rekla mu
da će sa sobom da dovede svoju drugaricu D. za koju mu je rekla da je laka
riba. Prema objašnjenju optuženog laka riba je ona koja hoće maltene sa
svakim da ima polni odnos.Optuženi je naveo da je visok 176 cm a težak 82
ili 83 kg.
Optuženi je na glavnom pretresu u potpunosti ponovio svoju odbranu datu
pred istražnim sudijom, a odgovarajući na pitanja, pojasnio, da je te večeri u
noćnom klubu "Stara Crna Gora" dok su igrali i plesali on ljubio D. po vratu,
dodirivao joj grudi, ljubio je u usta i stavljao njegovu ruku u njenu suknju
sa
gornje strane (od kaiša) i da se ona nije branila. Te večeri je na sebi imao
bermude svijetlo sive boje, koje su imale rajfešlus , kaiš iste boje, majicu
kratkih rukava šarenu, crne gaćice. Kada su se sa klupe sklonili kod zgrade,
na D. insistiranje, on je otkopčao bermude koje su spale ispod koljena, a za
gaćice nije siguran da li su bile ispod ili odmah iznad koljena. Pokušao je da
ima polni odnos tako što je podigao za noge Danijelu i u tom stojećem
položaju napravio tri, četiri možda i pet pokreta polnog odnosa, ali mu je to
bilo teško pa je spustio D., a ona je onda uzela njegov polni organ u usta
gdje je on i svršio. To je po riječima optuženog bio jedini polni odnos te
večeri sa oštećenom. U blizini klupe gdje su sjedjeli prethodno nije bilo
nikakvog gradilišta. Najbliže gradiliše je bilo na 5o metara od te klupe, i
oni
te večeri nisu išli do tog gradiliša nego do zgrade u blizini. Bili su sa
zadnje
zgrade zgrade. Iznad njih su bile terase ove zgrade. U blizini klupe bila je i
jedna privatna kuća. Kritične večeri nije prijetio oštećenoj, nije je
povrijedio,
nije vidio nikakve povrede kod nje, a možda su joj ostale samo masnice na
butinama kad je zahvatio i podigao. Oštećena mu kritične večeri nije
govorila da ima vjerenika, već je na njegovo pitanje da li ima momka rekla
da nema i smješkala mu se, kao da joj se on svidja.
Branilac optuženog je u završnoj riječi u bitnom naveo da tokom postupka
nije dokazano da je njegov branjenik izvršio krivično djelo koje mu je
optužbom stavljeno na teret. Po navodima branioca optužba nije ni ponudila
niti uspjela da dokaže da je njegov branjenik kritičnom prilikom primijenio
silu ili prijetnju koje bi bile takvog inteziteta da mogu izazvati strah po
život
i tijelo oštećene. Nasuprot navodima optužbe koji nisu dokazani tokom
postupka je dokazano da su optuženi i oštećena plesali u noćnom klubu tijelo
uz tijelo, da su se ljubili, da je optuženi zavlačio ruke u njedra. Nakon toga
su otišli iz kluba držeći se za ruke. Oštećena je pred istržanim sudijom i na
glavnom pretresu kontradiktorno svjedočila. Tako, na primjer, navela je da
je sama skinula gaćice, da bi na glavnom pretresu rekla da joj je optuženi
skinuo gaćice, zatim tvrdi da je optuženi i analno imao odnos sa njom, što
nije dokazano niti jednim dokazom, pa ni medicinskom dokumentacijom ni
nalazom vještaka. Povrede koje je zadobila u vaginalnom otvoru, po
navodima braniocu, su manjeg inteziteta i mogle bi biti ranije nansese, jer
nema dokaza o vremenu njihovog nastnaka. Nema ni dokaza da je bilo
upotrijebljena sila ili prijetnja. Uostalom da bi prijetnja izazvala takav
strah
kod žrtve ona mora biti takvog inteziteta da se smatra ozbiljnom, a da bi bila
ozbiljna onaj ko prijeti mora imati neko sredstvo kojim prijeti, hladno ili
vatreno oružje, ekser, kiselinu, sprej, makaze, žilet ili nešto drugo-i time
svoju prijetnju učinio vjerovatnom i ostvarljivom. Makar je trebao optuženi
da ima kriminalnu prošlost. Kako ničega od toga nije bilo nije ni dokazano
da je optuženi primijenio prijetnju koja je kod oštećene stvorila toliki strah
pa je ista skinula sama gaćice, da se nije otimala niti vrištala. Po navodima
branioca nije dokazano ni da je djelo izvršeno upravo onamo gdje je rekla
oštećena u rupi gradilišta na kamenoj stijeni. Da je to tačno njena
garderoba,njene gaćice bile bi prljave, a to iz fotoelaborata ne proizilazi.
Pošto je sva garderoba aktera čista, kao i gaćice onda je jedini logičan
zaključak da se sve odigralo kod zgrade kako to i tvrdi optuženi. To se
potvrdjuje i činjenicom da povrede na ledjima oštećene su mogle nastati
trljanjem o neravnu podlogu gore dolje, a da se sve to desilo na kamenu
povrede po stomaku otšećene bile bi jače i bilo bi krvnih podliva. Oštećena
je, po mišljenju odbrane, prijavila silovanje, jer je bila povrijedjena
ponašanjem optuženog koji je nije ispratio kući nakon polnog odnosa i koji
joj je stavio do znanja da ima stalnu vezu. U svakom slučaju ne može se
govoriti o silovanju jer je oštećena cijelu noć pušila cigarete optuženog i
ostala sa njim do 4-5 sati izjutra. Branilac je dalje naveo da je mišljenja pa
je
oštećenu nagovorila cimerka M.M. da prijavi silovanje,a koja nije ni imala
neposredno opažanje. Branilac je predložio da sud optuženog oslobodi od
optužbe.
Optuženi A. je u potpunosti prihvatio završnu riječ svog brnaioca i ponovio
da nije kriv i da nije silovao oštećenu, Ona mu je tražila novac te večeri a
odnos koji su imali bio je dobrovoljan.
Radi razjašnjenja ove krivično pravne stvari i provjere odbrane optuženog
sud je proveo sledeće dokaze:saslušao svjedoka oštećenu R.D.,svjedoka
B.D. i M.M., pročitao izvještaj o obradi tragova i uzimanju uzoraka za DNK
analizu Uprave policije Podgorica odsjeka za kriminalistička tehnička
vještačenja 03/06 br.244/08-36412 od 15.10.2008.izvršio uvid u
fotodokumentaciju Uprave policije od 15.10.2008.godine pod brojem 03/6-
244/08-36412;.izvršio uvid u fotodokumentaciju PJ Budva br.222/08 od
11.09.2008.godine; pročitao nalaz i mišljenje vještaka specijaliste
medicinske bio hemije br.2357/08; izvšrio uvid u fotodokumentaciju kao i
preparate dlaka koji predstavljaju sastavni dio navedenog nalaza i mišljenja;
nalaz i mišljenje vještaka te izjašnjenje tog vještaka, na glavnom pretresu
održanom dana 22.12.2008.godine,pročitao izvod iz kaznene evidencije
Uprave policije PJ Berane od 28.11.2008.godine na ime A.M.
Nakon potpune i savjesne ocjene navoda optužbe, odbrane te svih
provedenih dokaza kako pojedinačno tako i u svojoj medjusobnoj zavisnosti
sud je nesumnjivo utvrdio da je optuženi A.M. izvršio krivično djelo
silovanje iz čl.204 st.1. KZ CG na način u vrijeme i na mjestu kako je to
označeno u izreci i kao krivično pravno odgovornog oglasio ga krivim i
osudio na kaznu kao u izreci.
Naime, oštećena R.D. je i pred istražnim sudijom i na glavnom pretresu u
bitnom na istovjetan način opisala kritični dogadjaj.Navela je da u noći
izmedju 10 i 11.09.2008.godine, negdje oko 1 sat poslije pola noći, D.B.
njena drugarica sa kojom radi poslala SMS poruku i predložila da izadju u
lokal "Stara Crna Gora", zajedno sa njenim bratom. Prihvatila je tu ponudu i
krenula ka centru Bečića da se nadje sa D. i tim njenim bratom. Iz njenog
stana krenula je sa jednim drugom koji nije išao sa njima u ovaj noćni klub.
Sa D. i njenim bratom srela se u centru Bečića i otišli su u ovaj noćni klub.
D. brat se predstavio kao M. i rekao da je iz Andrijevice. Pošto je i njen
gazda iz Andrijevice njih dvoje su počeli da razgovaraju.U lokalu "Stara
Crna Gora" ostali su sve do oko 4,4o h. Ona je pila bavariju, M. je pio pivo
Nik gold a D. je pila bambus.Popila je dvije ili tri bavarije, dok je M. popio
svo piće koje je njemu došlo, plus njene dvije bavarije.Po njenoj procjeni
naručili su 5 tura pića.Deset minuta ispred 5 sati krenuli su iz "Stare Crne
Gore" ka kući. Svi su išli u istom pravcu.Na tom putu najprije se dolazi do
D. zgrade i D. je skrenula i otišla kući.Imala je namjeru da krene sama
prema svojoj zgradi ali je M. predložio da je otprati iako mu je ona govorila
da nema potrebe da je prati.Na putu prema njenoj kući sjeli su na jednu
klupu. Prije nego su sjeli M. je pokušao da je poljubi ali mu to ona nije
dozvolila. Na klupi je ponovo pokušao da je poljubi. Odupirala se njegovim
pokušajima i govorila da je vjerena i da će da se uda.Dok su bili na klupi M.
je njene noge stavio izmedju svojih noga i pritisnuo je. Kako se ona
odupirala njegovim pokušajima da je poljubi okretanjem glave na lijevu i
desnu stranu, njegov stisak je bio sve jači a onda je počeo sa njom i drsko da
razgovara.Ubrzo su ustali sa te klupe i M. je rekao "hajde da krenemo da te
ispratim".Išli su lijevom strane ulice, i stigli do mjesta gdje se nešto
prekopava. M. je tada povukao a ona je počela da se izvlači iz njegovih ruku
i uspjela nekako da se isčupa.Od siline čupanja ona je pala.Nakon što je
pala, M. joj je prišao išutirao je nogama nekoliko puta udarajući je po glavi
a
onda i rukama je udarao.Tada je ona počela da vrišti, a M. joj je rekao
"Nemoj da vrištiš nemoj sad da te prebijem".Molila je M. da je ne
povrijedi.Desetak metara od mjesta gdje je ona pala ima jedna stijena-krupni
kamen i M. je povukao do tog kamena i naslonio je ledjima na taj kamen, a
onda joj zadigao teksas suknju i skinuo joj gaćice. Nije smjela da se brani
jer
joj je prije toga prijetio da će je ubiti. Svoje gaće je takodje skinuo i to
do
iznad koljena i onda je svoj polni organ stavio u njen polni organ i to je
tako
trajalo nekih 5 do 1o minuta.Boljelo je u predjelu ledja zbog toga što je bila
oslonjena na tu stijenu. Tiho je stenjala jer nije smjela jako da viče zbog
straha od M. koji joj je prijetio. M. je pitao da li je imala nekad oralni
seks, a
kada je ona rekla da nije, on je rekao da će to sada da proba i natjerao je da
uzme njegov polni organ u usta. Imala je toliki strah da nije smjela da se
suprostavi toj njegovoj naredbi i stavila je njegov polni organ u usta.To je
kratko trajalo, jer je kod nje došlo do nagona za povraćanje. M. je tada
okrenuo prednjim dijelom stomaka prema onoj stijeni i oslonio je na stijenu
a onda stavio svoj polni organ u njen analni otvor. To je strašno boljelo i
pokušala je da se iz tog položaja otrgne rukama, ali je M. uzeo njene ruke,
stavio ih na ledja i tako ih držao. I pored pokušaja da se pomjeri i izvuče
nije
mogla.I ovo je trajalo vrlo kratko.Onda je on izvukao svoj polni organ iz
njenog analnog otvora, opet je naslonio ledjima na stijenu i natjerao je na
oralni seks.I to je trajalo kratko da bi je Mirko okrenuo ledjima na sijenu
legao na nju i opet ostvario polni odnos što je trajalo sve dok nije
završio.Kada se završio ovakav odnos ona je uzela torbu i krenula kući. M.
je nije pratio, već je odlazeći rekao "Na ovome se neće završiti, sledeći put
bit će bolje".Prije nego je te riječi izgovorio pokazao joj svoj mobilni
telefon
i rekao da odmah može da pozove policiju da ga prijavi a ona je odgovorila
da to neće uraditi ovo iz straha da kaže nešto drugo.Došla je kući, istuširala
se i razmišljala da li da ovo što joj se desilo prećuti ili kaže. Utoliko se
njena
cimerka probudila i ustala i primijetila da je ona neraspoložena, radi čega je
i
pitala što se dešava.Na njeno insistiranje da kaže što se desilo počela je da
plače, a počela je da plače i njena cimerka i onda joj je ukratko ispričala
što
joj se desilo.Oko pola 1 se spremila i pošla u Budvu da prijavi policiji ono
što joj se desilo. Oštećena je pojasnila da nije mogla da se izvuče iz ove
situacije, odnosno da nije mogla da izbjegne ovo silovanje jer nije imala
snagu da se izbori sa optuženim. Navela je da je visoka 155 cm a teška oko
48 kg, dok je M. dosta krupan.Kritičnom prilikom M. je odlučivao gdje će to
da se desi, dok je ona samo kukala i branila se, a on joj je uporno govorio
"Ćuti, ćuti razbit ću te".Na glavnom pretresu, je ponovila cijeli iskaz dat
pred istražnim sudijom oštećena je dodala da je bila ubijedjena da je M. brat
njene koleginice i zbog toga je osjećala sigurnost da joj se neće ništa desiti
zbog čega mu je i dozvolila da je otprati.Nije mogla da vjeruje što joj se
dešava a M. joj je prijetio riječima da će je prebiti. Odgovarajući na pitanje
zastupnika optužbe oštećena je navela da je vrisnula samo u trenutku kada je
M. udario a da poslije toga nije smjela i da je mislila da živa neće odatle
izaći da će je M. prebiti i zbog toga više nije vrištala.Oštećena je na kraju
navela da traži da optuženi bude kažnjen za ovo što je uradio, da ono što je
njoj uradjeno ne može da se plati i da traži naknadu štete.
Svjedok B.D. je u svom iskazu pred istražnim sudijom navela da je izmedju
10 i 11.09.2008.godine, negdje oko ponoći pošla u noćni klub "Stara Crna
Gora" sa A. M. i R.D. D. je poznavala svega 10 ili 15 dana prije dogadjaja a
M. poznaje odavno zemljaci su radili su zajedno u "Splendidu", ali se nisu
intezivno družili.Te noći je dogovor sa M. bio da idu u "Staru Crnu Goru" pa
se onda sjetila da je Danijela govorila da bi rado pošla sa njom u ovaj noćni
klub radi čega je ona i pozvala D. M. i ona su sačekali D. a onda pošli
zajedno u ovaj noćni klub. M. nije poznavao D. prije ove noći niti se preko
nje interesovao za D., odnosno nije je pitao kakva je D. osoba niti je za tako
nešto imao vremena. M. nije ni u jednom trenutku rekla da je D. laka roba
već mu je samo rekla da se druže i rade skupa. U noćnom klubu pili su
alkoholna pića i bili su pod uticajem alkohola. Ona je pila bambus (pola crno
vino, pola koka kola), M. je pio nikšićko malo pivo, a D. pivo bavariju.U
ovom noćnom klubu su igrali i sjeća se da je za vrijeme dok su D. i M. igrali
tijelo uz tijelo M. ljubio D. po vratu.U noćnom klubu su popili po 5-6 tura
pića mada nije sigurna da je D. popila svaku naručenu turu.Oko 4,3o ili 5 su
krenuli kući.Na putu prema kući M. i D. su se držali za ruke.Kada su naišli
do njenog stana pošto je on prije njihovih skrenula je a oni su nastavili
dalje.Oko 1o sati ujutro, zvao je gazda i pitao je što je to M. uradio D. i
rekao da je M. tukao D. i silovao je. Nakon tog razgovora nazvala je D., koja
joj je ispričala njenu verziju dogadjaja. Poslije D. pozvala je M., i on je
bio
začudjen govorio je da to nije istina, čak joj je rekao da su se on i D. bili
dogovorili da se nadju sledeće večeri.
Na glavnom pretresu svjedok je ponovila svoj iskaz pred istražnim sudijom a
zatim,na primjedbu oštećene da se ona nije držala za ruke sa optuženim M.
već da su bili zagrljeni M. i D. navela da je bila u takvom stanju da je M. na
tom putu od "Stare Crne Gore" pridržavao da bi na pitanje suda svjedok
pojasnio i naveo "u jednom trenutku ja sam imala da padnem i samo me
pridržao za ruke ali nismo bili zagrljeni. Ja sam bila u pijanom stanju, ali
pamtim i detalje i kada sam u pijanom stanju a ja se družim sa M. već dvije
godine....". Na glavnom pretresu svjedok je objasnio da je D. predložila da
izadje sa njom i sa njenim drugom M. kojega je možda definisala kao
"baka", a to je način na koji se obraća svojim drugovima-prijateljima i još je
rekla oštećenoj da su njih dvoje radili zajedno u "Splendidu" da ga poznaje
da je njen zemljak i da je on "OK" momak.Svjedok je još pojasnila da u
noćni klub "Stara Crna Gora" ide redovno da nikada nije doživjela
neprijatnosti, da se u tom klubu većinom pušta narodna muzika i da je
atmosfera uslovno rečeno vesela jer se uz tu muziku igra i pjeva.Da su M. i
D. igrali i plesali tijelo uz tijelo, da je on ljubio po vratu a da mu se ona
nije
branila.Dodala je da je ona od noćnog kluba "Stara Crna Gora" do mjesta
gdje se odvojila da ide kući bila drugarski zagrljena sa optuženim.
Svjedok M. M. je na glavnom pretresu u bitnom navela da je njoj poznato
ono što se dešavalo ujutro oko 6 sati, kritičnog dana.Ona i D. su zajedno
živjele u to vrijeme a radilo se o većem stanu u naselju Ivanovići. Trebalo je
da ide na posao i ustala je u 6 sati. Vidjela je da je upaljeno svijetlo u
hodniku što je začudilo. D. obično nije ostala svu noć napolju, a posebno ne
da joj se ne javi.Tada je D. izašla iz kupatila i bila joj je ledjima
okrenuta.Na
njeno pitanje kako joj je bilo D. joj je odgovorila "Nemoj ništa da me pitaš".
Ona je ušla u kupatilu i ponovila joj je pitanje i dobila isti odgovor.Onda je
konketno pitala "D. kako je bilo sinoć", D. je ponovila da je ne pita ništa i
kada je izašla iz kupatila i pogledala D. ova je počela da plače i rekla joj
da
je D. brat sinoć silovao. Bila je u šoku i rekla je D.da mora da ga prijavi.
D.
joj je rekla da pusti da malo razmisli inače bila je uzbudjena, plakala je.
Pošto je morala da ide na posao pitala je D. hoće li da kaže šefu šta se
desilo,
a D. je odgvorila da kaže.Sa posla je više puta D. zvala telefonom i u jednom
trenutku kada je D. pitala šta da radi odgovorila joj je da ne zna šta će da
uradi i da sama o tome odluči.Oko 12 časova toga dana kada se ponovo čula
telefonom sa D., D. je rekla da je odlučila da prijavi D. brata a onda su se
raspitale na koji način se takav slučaj prijavljuje policiji. Jedna koleginica
čiji muž radi u policiji je objasnio kako to treba da urade i D. je pošla i
prijavila.Svjedok je dodao da prije nego je krenula na posao, D. je podigla
majicu i vidjela je povrede na ledjima, i povrede na butinama i to sa
unutrašnje strane obje butine.Takodje joj je rekla da ima i povredu glave i
rekla joj je da je D. brat udarao da je ona pala i da joj je prijetio
batinama.
Svjedok je još naveo da je zbog ovog dogadjaja imala neprijatnosti na svom
radnom mjestu od njoj nepoznatog lica koje se predstavljalo kao službenik
suda. D. dobro poznaje i sugurna je da ovako nešto ona sigurno ne bi
izmislila.
Iz službene zabilješke KU.br.335/08 od 11.09.2008.godine PJ
Budva,proizilazi da su službenici PJ Budva po nalogu inspektora pošli u
Megamarket na zaobilaznici u Budvi i priveli radnika marketa A. M. kojega
su predali dežurnoj službi kao i da prilikom privodjenja nisu korišćena
sredstva prinude.
Iz potvrde o privremeno oduzetim predmetima od 12.09.2008.godine,
proizilazi da je od A.M. privremeno oduzeto: bijele donje gaćice sa čipkom
vlasništvo R. D., pronadjeno kod A. na ormaru u dnevnoj sobi.
Fotoelaboratom Uprave policije od 15.10.2008.godine pod brojem 03/6-
244/08-36412, fotodokumentacijom PJ Budva br.222/08 od
11.09.2008.godine i fotografijama koje su sastavni dio istog bliže je
prikazano lice mjesta, tragovi koji su nadjeni, gdje su pronadjene gaćice
oštećene, te povrede kod oštećene.
Iz izvještaja o obradi tragova za DNK analizu sa fotokumentacijom
proizilazi da su predmet uzimanja uzoraka DNK bili crvena majica sa
bretelama, teksas suknja, donji veš bijele boje, bermude, majica kratkih
rukava, marke "Szexprexs", donji veš crne boje.Dalje proizilazi da je sa
donjeg veša bijele boje koji je izuzet od oštećene R.D. posmatranjem
pomoću forenzičkog svijetla na 455 mm uočena florescencija na pojedinim
mjestima- iz medjunožnog regiona, zatim na teksas suknji sa aplikacijama na
prednjem dijelu nakon posmatranja pomoću istog svijetla na unutrašnjosti
prednjeg dijela suknje uočena fluorescencija odakle je izuzet uzorak za DNK
i na muškom vešu crne boje u gornjem dijelu sa vidljivim bjeličastim
zaprljanjem u medjunožnom regionu posmatranjem pomoću forenzičkog
svijetla na 455 mm na unutrašnjosti prednjeg dijela je takodje uočena
fluorescencija i sa tog traga je izuzet uzorak za DNK.U izvještaju je
navedeno da tragovi: kratke pantalone i majica kratkih rukava nisu
obradjivani jer DNK analiza u ovom slučaju nije od značaja.Takodje je
navedeno da su nakon uzorkovanja preuzeti od strane vještaka biohemičara.
Iz izvještaja Odsjeka za kriminalističko tehnička vještačenje te nalaza i
mišljenja vještaka biohemije R. F. i fotoelaborata kao sastavnog dijela
izvještaja proizilazi da su vještaku dostavljeni na vještačenje garderoba
izuzeta od optuženog i od oštećene a koju su imali na sebi kritičnom
prilikom i to od optuženog A. M.: 1. bermude-svijetlo sive boje sa uvučenim
platnenim kaišem sive boje, marke "Szecpres" veličine 3 XL nošene, čiste,
nema okom vidljivim tragova nalik na spermu; 2. majica kratkih rukava
dezejnirana (crva,crvena,bijela i siva boja) marke "Alcobaleno", veličine XL
nema okom vidljivih tragova nalik na spermu, pronadjeni tragovi dlaka; 3.
gaćice crne pamučne marke "Titundervar" veličine L, naprijed u predjelu
polonog organa vidi se mrlja nepraivlnog oblika i veličine bjeličaste boje,
nalik na spermu te od R. D.tačka 4. suknja (mini) od tetksas materijala
svijetlo plave boje, marke "Rid Alin" veličine N (28) naprijed ispod šlica
vidi se mrlja nepravilnog oblika i veličine bjeličaste boje nalik na spermu 5.
majica na bretele roze boje sa cvetnim dezenom zelene i narandžaste boje
nošena zaprljana, marke "Atlantik" veličine L nema okom vidljivih mrlja
nalik na spermu; 6 gaćice bijele boje pamučne nošene. U predjelu polnog
organa nalazi se mrlja svijetlo žute boje (izlučevina urina) nema okom
vidljivih tragova nalik na spermu.Analizirajući tragove na odjeći vještak je
našao da na tragovima opisanih pod tačkama 3 i 4. je dokazano prisustvo
sperme ljudskog porijekla iz koje je odredjena "AB" krvna grupa. Krvna
grupa je vršena metodom kvantitativne apsorpcije po Holceru. Vještačen je i
trag dlake i to dlake pronadjene na majici A. M., jedna smedja dlaka dužine
do 17 cm, dlaka pronadjena na majici A. M., takodje smedja dužine do 2,2
cm i stidne dlake izuzete od A. M. nekoliko tamnosmedjih kovrdžavih dlaka
dužine do 5,5 cm.Po mišljenju vještaka tragovi dlaka pronadjenih ma majici
A. M. po medjusobnim osobinama su dlake ljudskog porijekla i potiču od
kose.
Sud je prihvatio nalaz i mišljenje vještaka specijaliste med.bio hemije R. F.
kao stručne, logične, objektivne i zasnovane na pravilima struke i nauke.
Iz medicinske dokumentacije-izvještaja ljekara specijaliste, uputa ljekaru
specijalisti i izvještaju ljekara specijalisti ginekologa od
11.09.2008.godine,
proizilazi da je toga dana pregledana R. D. da je u 14 časova došla u pratnji
policije, da ima tjelesne povrede koje su konstatovane navedenim
izvještajima i data je odredjena terapija.
Iz nalaza i mišljenja vještaka sudske medicine dr. K. N. koji je dat na osnovu
medicinske dokumentacije proizilazi da je R. D. kritičnom prilikom zadobila
sledeće povrede: ogrebotine u predjelu ledja u visinu donjih partija rebara do
struka; ogrebotine u predjelu ispod grudi pa do pupka; ogrebotine kože u
predjelu unutrašnjih strana obje podlaktice; 10 krvnih podliva u predjelu
unutrašnjih strana obje butine prečnika od 2 do 5 mm i nekoliko rascjepa
sluzokože rodnice u predjelu ulaza u rodnicu (vaginu) dužine do 5
mm.Navedene povrede predstavljaju procijenjeno pojedinačno i u svom
ukupnom djelovanju laku tjelesnu povredu. Navedene ogrebotine nastale su
dejstvom nokata dok su navedeni krvni podlivi nastali stiskanjem.Nekoliko
rascjepa sluzokože u predjelu ulaza u rodnicu nanešene su muškim polnim
organom-udom u situaciji kada rodnica nije bila pripremljena za seksualni
odnos.
Izjašnjavajući se na glavnom pretresu vještak je naveo da u cjelosti ostaje
pri
nalazu koji je dao pred istržanim sudijom a nakon što su istom pokazane
fotografije oštećene i njenih povreda koji dokaz je bio sudu naknadno
dostavljen, vještak je naveo da povrede koje su na fotografijama odgovaraju
povredama navedenim u medicinskoj dokumentaciji. Pojasnio je da u
fotoelaboratu postoje samo tri fotografije koje se odnose na ledja,
fotografija
br.1 na prednji trbušni zid, fotografija br.2 i na unutrašnju stranu desne
butine, fotografija br.3. Nema fotografija unutrašnje strane lijeve butine,
unutrašnja strana obje podlaktice i ženskog polnog organa. Povrede na
navedenim djelovima tijela nijesu fotodokumentovane ali su svakako
opisane u medicinskoj dokumentaciji. Povrede na ledjima jačeg su inteziteta
od onih povreda na prednjem trbušnom dijelu i ne radi se samo o
ogrebotinama na ledjima, već i o krvnim podlivima kože u predjelu ledja. U
svakom slučaju ogrebotine na ledjima su uzdužne, medjusobno paralelne
crtaste i ima ih veći broj.Povrede na ledjima su u središnjem dijelu ledja
značajno iznad sjedalnih predjela i iste su mogle nastati usled pada i
kontakta sa hrapavom podlogom-kada su u pitanju krvni podlivi a usled
trenja odnosno pomjeranja ledja oslonjenih i pritisnutih uz hrapavu površinu
kada su u pitanju ogrebotine, s tim što je pomjerenja ledja bilo u pravcu od
odozdo prema gore i obrnuto.Kada je u pitanju rascjep na ulazu u rodnicu
oni su u medicinskoj dokumentaciji opisani u smislu da ih je nekoliko bez
tačnog broja i bez tačne lokalizacije, da su plitki i da su dužine do 5 mm. Ti
rascjepi nisu krvarili u vrijeme sačinjavanja med. dokumentacije a to je 13
sati nakon odigravanja kritičnog dogadjaja, što je po mišljenju vještaka
sasvim normalno i logično da ne krvari, dok je u momentu stvaranja
navedenih rascjepa moralo doći do krvarenja.S obzirom da su rascjepi plitki
to krvarenje je lakog inteziteta i bez obzira što je isto lakog inteziteta
trebalo
bi da se pojavi i na odjeći koja se nalazi neposredno uz ženski polni organ u
zavisnosti od položaja tijela i u zavisnosti od toga da li se odjeća nalazila
na
tijelu oštećene prilikom odigravanja kritičnog dogadjaja.Odgovarajući na
pitanje koji su uslovi da rodnica bude pripremljena za seksualni odnos
vještak je naveo da to zavisi od rascjepa zida rodnice. Pripremljenost rodnice
podrazumijeva seksualni želju, volju, strast i sve što doprinosi fiziološkom
preobražaju u smislu ovlaženosti rodnice, povećanje rastegljivosti zida
rodnice i tako dalje.Navedeni rascjepi na rodnici su svježi ali ne toliko da
bi
krvarili i apsolutno su nastali kritičnom prilikom.Oštećena je kritičnom
prilikom, po navodu vještaka, zadobila, sudeći po medicinskoj
dokumentaciji ogrebotine kože u predjelu unutrašnjih strana obadvije
nadlaktice. Ta činjenica govori da je ona apsolutno vučena za obje
podlaktice i te ogreboine su nastale dejstvom nokata. Povrede na
unutrašnjim stranama dijagnostikovane su kao ogrebotine i iste takve
povrede su dijagnostikovane i na ledjima, ali je na osnovu
fotodokuemtnacije evidentno da se ne radi samo o ogrebotinama i krvnim
podlivima kože. Dakle, prilikom povlačenja oštećene koja je vučena za obje
podlaktice moglo je doći i do nastanka ogrebotina i krvnih podliva, a moglo
je doći samo do ogrebotina kako je to opisano u medicinskoj dokumentaciji.
Vještak je još naveo da je u slučaju da su gaćice obučene pola sata i više od
završenog kritičnog dogadjaja čak i u slučaju da nije došlo do nikakvog
brisanja-čišćenja ženskog polnog organa veoma mala vjerovatnoća da se krv
pojavi na gaćicama a pod tim podrazumijeva da krv iz plitkih rascjepa zida
rodnice na ulazu u rodnicu. Još manja je vjerovatnoća da se krv pojavi na
suknjici spuštenoj čak i neposredno nakon završetka kritičnog
dogadjaja.Vještak je dodao da su karakteristične povrede kod osoba ženskog
pola prilikom silovanja krvni podlivi kože na unutrašnjim stranama butina,
povrede ženskog polnog organa i povrede grudi. Da su povrede sa
unutrašnje strane butina karakterisitčne za djelovanje sile ruku optuženog i
da nisu mogle nastati na način kako je to predstavio optuženi.Vještak je
dodao da s obzirom na lokalizaciju povreda na ledjima iste su mogle nastati
usled pada i kontakta sa kamenom. Povrede u vidu krvnih podliva kože u
predjelu unutrašnjih strana obje butine nastale su sasvim sigurno usled
stiskanja prstima obje butine i sigurno ne bi nastao toliki broj krvnih
podliva
da je optuženi samo držao oštećenu podignutu za butine, prislonjenu uz
podlogu pri dobrovoljnom seksualnom činu.
Sud je nalaz i mišljenje vještaka sudske medicine te njegovo izjašnjenje na
glavnom pretresu prihvatio u potpunosti kao jasan, logičan, precizan i u
skladu sa pravilima struke i nauke.
Sud je cijenio iskaz svjedoka oštećene R. D. pa je našao da je ovaj svjedok
pred istražnim sudijom objektivno, jasno uvjerljivo i istinito predstavio
cjelokupan kritični dogadjaj. Pri ocjeni iskaza ovog svjedoka sud je posebno
imao u vidu da je njen iskaz potkrijepljen i potvrdjen provedenim dokazima,
a prvenstveno nalazom i mišljenjem te izjašnjenjem vještaka sudske
medicine dr. K. N., koji nalaz je baziran na medicinskoj dokumentaciji i
fotodokumentaciji.Valja naglasiti da je iskaz svjedoka oštećene potvrden
iskazima saslušanih svjedoka B. D. i M. M. Iskaz ovoga svjedoka dat na
glavnom pretresu je gotovo istovjetan kao i iskaz dat pred istražnim sudijom
s tim što je na glavnom pretresu oštećena navela da je sama zbog straha
skinula gaćice koju činjenicu je drugačije predstavila pred istražnim
sudijom.Sud je uvjerenja da se ovaj svjedok pred istražnim sudijom bolje
sjećala čitavog dogadjaja pa i detalja vezanog za način skidanja gaćica, koja
je inače i jedina kontradiktornost u njenom iskazu.U ostalom dijelu ovaj
svjedok na istovjetan način predstavlja predmetni dogadjaj i pred istražnim
sudijom i na glavnom pretresu, što njen iskaz čini još uvjerljivijim.
Sud je cijenio iskaz svjedoka B. D., koja nije bila očevidac dogadjaja, već je
svjedočila o susretu oštećene i optuženog kritične večeri i boravka u noćnom
klubu, a koji je prethodio kritičnom dogadjaju pa je našao da ista u bitnom
objektivno i jasno predstavlja njoj poznate činjenice.
Iskaz svjedoka M. M., sud je prihvatio jer je isti ocijenio kao jasan,
uvjerljiv
i objektivan. Ovaj svjedok je svoja zapažanja koja se odnose na postupanje
oštećene nakon dogadjaja, predstavila odredjeno, precizno i njen je iskaz u
skladu sa ostalim provedenim dokazima.
Na osnovu izložene činjenične gradje koja je utvrdjena iz sadržine
provedenih dokaza ovaj sud je na nesumnjiv način utvrdio da su se u
radnjama optuženog A. M. ostvarili svi bitni elementi krivičnog djela
silovanje iz člana 204 st.1. Krivičnog zakonika Crne Gore. Optuženi je dana
11.09.2008.godine oko 05,00 časova, u Bečićima, Opština Budva, u ul.
Sremskog fronta bb, upotrebom sile i prijetnjom da će napasti na život
oštećene R. D., u više navrata, prinudio oštećenu na obljubu i sa obljubom
izjednačen čin, na način što je prethodno dok je sjedio sa oštećenom na
klupi na silu pokušao da je poljubi, te kada mu oštećena to nije dozvolila
rekao joj je da krenu u pravcu njenog stana, kako bi je navodno otpratio do
stana, te dok su se kretali ulicom iznenada je uhvatio za ruke privlačeći je
ka sebi, nakon čega je oštećena uspjela da se otrgne i pala je na pješčanu
podlogu, da bi joj potom okrivljeni prišao i silom je dovukao do jednog
kamena, prijeteći joj da će je ubiti, ako sa njim ne bude imala seksulni
odnos, te tako savladao njen otpor, zatim joj zadigao suknju i skinuo gaćice,
potom skinuo svoje gaćice i raširio noge oštećene, nakon čega je izvršio
obljubu nad oštećenom, tako što je stavio svoj polni organ u polni organ
oštećene, zatim izvadio svoj polni organ iz polnog organa oštećene govoreći
joj da stavi njegov polni organ u svoja usta, što je oštećena iz straha za
svoj
život i uradila, te tako nad oštećenom izvršio čin izjednačen sa obljubom,
potom izvadio svoj polni organ iz usta oštećene i prislonio oštećenu uz
stijenu, te protivno njenoj volji ponovo nad oštećenom izvršio čin izjednačen
sa obljubom, tako što je svoj polni organ stavio u analni otvor oštećene, za
koje vrijeme je oštećena pružala otpor pokušavajući da se otrgne, u čemu
nije uspjela, jer joj je okrivljeni savio ruke iza ledja, nakon čega je
okrivljeni izvadio svoj polni organ iz analnog otvora oštećene, govoreći joj
da stavi njegov polni organ u svoja usta, što je oštećena iz straha za svoj
život i uradila, te tako nad oštećenom ponovo izvršio činizjednačen sa
obljubom, da bi potom okrivljeni izvadio svoj polni organ iz usta oštećene,
zatim oborio oštećenu na stijenu, te dok je oštećena ležala ledjima
naslonjena na stijenu, legao na nju i protivno njenoj volji, ponovo izvršio
obljubu nad njom, stavljajući svoj polni organ u njen polni organ, za koje
vrijeme je oštećena nastavila da pruža otpor moleći ga da je pusti, u čemu
nije uspjela , kojom prilikom je oštećena zadobila lake tjelesne povrede u
vidu ogrebotina u predjelu ledja u visini donjih partija rebara do
struka,ogrebotina u predjelu ispod grudi pa do pupka, ogrebotina kože u
predjelu unutrašnjih strana obje podlaktice, 10 krvnih podliva u predjelu
unutrašnjih strana obje butine, prečnika od 2 do 5 mm i nekoliko rascjepa
sluzokože rodnice u predjelu ulaza u rodnicu ( vaginu), dužine do 5 mm.
Naime, tokom postupka je nesumnjivo utvrdjeno da je oštećena R. D. u noći
izmedju 1o i 11.09.2008.godine, oko 1 sat po ponoći po prethodnom
dogovoru se srela sa svojom poznanicom u svojom drugaricom B.D. i
njenim drugom A. M. za koga je bila ubijedjena da je D. brat u centru
Bečića.Zatim, da su zajedno pošli u noćni klub "Stara Crna Gora" i da su se
tamo zadržali do 4,3o-5 h.Da su u noćnom klubu igrali, plesali, pili i to A.
Nik gold pivo, D. bambus, a D. Bavariju (pivo) Da su u toku boravka u
noćnom klubu popili po 4-5 tura pića, s tim što D. nije popila i zadnje
naručeno pivo već ga je popio A.Iz noćnog kluba su izašli zajedno i uputili
se ka kući. D. i A. su živjeli u dvije susjedne zgrade a D. u naselju
Ivanovići
u Budvi kao podstanar. D. je, po sopstvenim riječima, bila u pijanom stanju,
radi čega nije mogla sa M. da isprati D. već je pošla kući kada su naišli na
njenu zgradu. D. je nastavila sa M. koji je krenuo da je isprati. Inače, D. je
D. M. predstavila kao svog "baku" što joj je bio izraz za prijatelja, dobrog
momka, drugim riječima mladića u kojeg se može imati povjerenja, a D. je
bila ubijedjena da je M. D. rodjak, što joj je prirodno i logično ulijevalo
povjerenje u istog. Prednje činjenice su nedvosmisleno utvrdjene iz iskaza
oštećene R.D., čiji iskaz je potvrdjen iskazom svjedoka B. D.
Nadalje je nesumnjivo utvrdjeno da su oštećena i optuženi A., nakon što je
B. D.otišla kući, nastavili prema D. kući i onda sjeli na jednu klupu i
ispušili
po cigaretu.Tu je optuženi pokušao na silu da poljubi oštećenu, pa kada mu
ona to nije dozvolila rekao joj je da krenu u pravcu njenog stana da bi je
otpratio. Dok su se kretali ulicom iznenada je uhvatio za ruke privlačeći je
ka sebi, nakon čega je oštećena uspjela da se otrgne i pala je na pješča nu
podlogu, da bi joj potom okrivljeni prišao i silom je dovukao do jednog
kamena, prijeteći joj da će je ubiti, ako sa njim ne bude imala seksulni
odnos, te tako savladao njen otpor, zatim joj zadigao suknju i skinuo gaćice,
potom skinuo svoje gaćice i raširio noge oštećene, nakon čega je izvršio
obljubu nad oštećenom, tako što je stavio svoj polni organ u polni organ
oštećene, zatim izvadio svoj polni organ iz polnog organa oštećene govoreći
joj da stavi njegov polni organ u svoja usta, što je oštećena iz straha za
svoj
život i uradila, te tako nad oštećenom izvršio čin izjednačen sa obljubom,
potom izvadio svoj polni organ iz usta oštećene i prislonio oštećenu uz
stijenu, te protivno njenoj volji ponovo nad oštećenom izvršio čin izjednačen
sa obljubom, tako što je svoj polni organ stavio u analni otvor oštećene, za
koje vrijeme je oštećena pružala otpor pokušavajući da se otrgne, u čemu
nije uspjela, jer joj je okrivljeni savio ruke iza ledja, nakon čega je
okrivljeni izvadio svoj polni organ iz analnog otvora oštećene, govoreći joj
da stavi njegov polni organ u svoja usta, što je oštećena iz straha za svoj
život i uradila, te tako nad oštećenom ponovo izvršio čin izjednačen sa
obljubom, da bi potom okrivljeni izvadio svoj polni organ iz usta oštećene,
zatim oborio oštećenu na stijenu, te dok je oštećena ležala ledjima
naslonjena na stijenu, legao na nju i protivno njenoj volji, ponovo izvršio
obljubu nad njom, stavljajući svoj polni organ u njen polni organ, za koje
vrijeme je oštećena nastavila da pruža otpor moleći ga da je pusti, u čemu
nije uspjela , kojom prilikom je oštećena zadobila lake tjelesne povrede u
vidu ogrebotina u predjelu ledja u visini donjih partija rebara do
struka,ogrebotina u predjelu ispod grudi pa do pupka, ogrebotina kože u
predjelu unutrašnjih strana obje podlaktice, 10 krvnih podliva u predjelu
unutrašnjih strana obje butine, prečnika od 2 do 5 mm i nekoliko rascjepa
sluzokože rodnice u predjelu ulaza u rodnicu (vaginu), dužine do 5
mm.Prednje je nesumnjivo utvrdjeno iz iskaza oštećene koji iskaz, po
nalaženju suda je u potpunosti potvrdjen medicinskom dokumentacijom,
nalazom i mišljenjem vještaka sudske medicine te njegovim izjašnjenjem na
glavnom pretresu, u kome je navedeni vještak opisao povrede kod oštećene i
naveo da su karakteristične povrede kod silovanja krvni podlivi kože na
unutrašnjim stranama butina, povrede ženskog polnog organa i povrede
grudi.Ovaj vještak je u svom nalazu te izjašnjenju naveo koje je povrede
oštećena imala po tijelu, izjasnio se o vrsti istih, načinu zadobijanja
navodeći
da je te povrede mogla zadobiti upravo na način kako je to i predstavila.Ovaj
nalaz te izjašnjenje vještaka na glavnom pretresu, sud je kako je to već
rečeno, u potpnosti prihvatio kao jasan, logičan i zasnovan na pravilima
struke i nauke.Da se sve to odigralo kako je naprijed navedeno i nesumnjivo
utvrdjeno ukazuje i ponašanje, izgled i stanje oštećene nakon što je došla
kući, što je sud utvrdio iz iskaza oštećene i svjedoka M. M. Ovaj svjedok je
uvjerljivo, jasno nedvosmisleno naveo da je oštećena bila uzbudjena, da je
plakala, da je bila u šoku i da joj je rekla da je D. brat silovao, da je
udarao,
da je ona pala i da joj je on prijetio batinama, a na oštećenoj je vidjela
povrede koje joj je ova pokazala a to su povrede na ledjima i na unutrašnjim
stranama butina.
Imajući u vidu prednje utvrdjeno činjenično stanje sud nije prihvatio
odbranu optuženog koji je negirao izvršenje kriv. djela ističući da je
kritične
prilike sa oštećenom imao dobrovoljni seksualni odnos, nalazeći da je
ovakva odbrana optuženog sračunata na izbjegavanje krivično pravne
odgovornosti i da ista nije potkrijepljena nijednim dokazom provedenim na
glavnom pretresu. Činjenica da su zajedno sa njihovom drugaricom B.D.,
bili u noćnom klubu "Stara Crna Gora", da su zajedno pili, plesali i ostali do
blizu 5 h svakako ne predstavlja opravdanje za ono što je optuženi kasnije
uradio-prinudio oštećenu na obljubu i na čin izjednačen obljubi, jer ona taj
čin nije htjela i to je jasno i nedvosmisleno stavila do znanja optuženom,
koji
to nije privhatio već je primjenjujući silu i prijetnju na gore opisani način
savladao otpor oštećene i izvršio krivično djelo silovanje, na što
nedvosmisleno upućuje iskaz oštećene koji je potvrdjen svim materijalnim
dokazima, a posebno medicinskom dokumentacijom i nalazom i mišljenjem
te izjašnjenjem vještaka sudske medicine. Na drugačiji zaključak suda ne
utiče ni činjenica da je oštećena zaista pred istražnim sudijom rekla da joj
je
optuženi skinuo gaćice, a da je na glavnom pretresu rekla da je, od straha,
sama skinula gaćice, na koju kontradiktoronost je ukazala odbrana.Kao što
je već navedeno, sud je prihvatio iskaz oštećene dat u istrazi, u ovom dijelu,
jer se oštećena bolje sjećala samog dogadjaja u trenutku kada je davala iskaz
pred istražnim sudijom, što je i logično i životno, kao što je logično i
životno
da osoba kojoj se desi ovako nešto, nakon dogadjaja želi da što prije
zaboravi isti a posebno detalje, jer samo tako može da nastavi dalji normalan
život, usled čega je oštećena taj detalj, zbog proteka vremena drugačije
predstavila na glavnom pretresu. Ne stoji ni navod odbrane da je oštećena
povrede rodnice mogla zadobiti mnogo ranije, jer takav navod je opovrgnut
nalazom i mišljenjem vještaka sudske medicine koji je na glavnom pretresu
naveo da su "navedeni rascjepi na rodnici svježi, ali ne toliko da bi krvarili
i
apsolutno su nastali kritičnom prilikom".Da je oštećena zaista vučena za
ruke od strane optuženog ukazuju povrede-ogrebotine kože u predjelu
unutrašnjih strana obje podlaktice a što potvrdjuje i vještak navodeći da ove
povrede govore da je oštećena apsolutno vučena za obje podlaktice, a da su
ogrebotine nastale dejstvom nokata. Imajući prednje u vidu sud nije
prihvatio odbranu optuženog da je kritične večeri imao dobrovoljni polni
odnos sa oštećenom. Sud je cijenio i ostale navode odbrane i našao da su bez
uticaja na drugačiju odluku suda.
Sud je imajući u vidu nesumnjivo utvrdjeno činjenično stanje, našao da su se
u radnjama optuženog A. M. stekli svi subjektivni i objektivni elementi bića
krivičnog djela silovanje iz čl.204 st.1. Krivičnog zakonika Crne Gore.
Naime, članom 204 st.1. Krivičnog zakonika CG propisano je da se krivično
djelo silvoanje sastoji u prinudi na obljubu ili sa njom izjednačen čin drugog
lica, upotrebom sile ili prijetnjom da će se neposredno napasti na život ili
tijelo toga ili drugog lica. Znači, silovanje je prinudna obljuba, s tim što
se
sila i prijetnja upotrebljavaju da se pasivni subjekt prinudi na obljubu ili
sa
njom izjednačen čin, što predstavlja s jedne strane pružanje otpora od strane
pasivnog subjekta a s druge strane takav intezitet prinude kojim se može
savladati otpor. Primijenjeno na konkretnu pravnu stvar, ovaj sud je
nesumnjivo utvrdio da je optuženi dana 11.09.2008.godine, u Bečićima oko
5 časova, upotrebom sile prinudio na obljubu oštećenu R. D. na način kako
je to naprijed utvrdjeno i bliže precizirano u izreci presude.Za ovaj sud nema
sumnje da je sila koju je primijenio optuženi bila usmjerena na savladavanje
otpora oštećene, radi izvršenja obljube, i sa njom izjednačenog čina, i da je
ona služila optuženom kao sredstvo za ostvarenje svog cilja. Silu koju je
primijenio optuženi a koja se sastojala u tome što je optuženi oštećenu
iznenada uhvatio za ruke privlačeći je ka sebi a oštećena se prvo otrgla ali
pala na pješčanu podlogu da bi joj optuženi zatim prišao i silom dovukao do
kamena prijeteći joj da će je ubiti, bila je takvog inteziteta da slomi otpor
oštećene. Otpor oštećene se manifestovao u vikanju, pokušajima da se
otrgne i pobjegne, a sve u cilju da optuženi ne bi nad njom izvršio obljubu
pa je po nalaženju ovog suda taj otpor bio stvaran i predstavljao je izraz
volje i čvrste odluke da ne pristane na isto, koliko je to bilo moguće u
konkretnoj situaciji, a imajući u vidu i fizičke predispozicije optuženog u
odnosu na oštećenu. Ovo djelo je svršeno jer se obljuba smatra izvršenom
kada je započelo prodiranje muškog polnog organa u ženski polni organ.
Cijeneći psihički odnos optuženog prema izvršenom djelu sud je našao da je
optuženi djelo izvršio sa direktnim umišljajem, jer je bio svjestan svih
obilježja krivičnog djela i preduzetih radnji, pa je htio njegovo
izvršenje.Drugim riječima, optuženi je bio svjestan da se primjenom sile ili
prijetnjom neposrednim napadom na život ili tijelo oštećena prinudjuje na
obljubu i tu obljubu želi da izvrši i pored toga što se oštećena ozbiljno
suprostavlja.
Sud je cijenio i ostale provedene dokaze pa je našao da su isti bez značaja za
drugačije presudjenje.
Kako je krivica optuženog neusmnjivo utvrdjena to je sud odlučujući o kazni
za optuženog A. M., u smislu čl.42 Krivičnog zakonika Crne Gore cijenio
sve okolnosti koje utiču da kazna bude manja ili veća, pa je na strani
optuženog od olakšavajućih okolnosti cijenio da se radi o relativno mladom
čovjeku, ranije neosudjivanom, dok otežavajućih okolnosti nije bilo pa je
istom izrekao kaznu zatvora u trajanju od 4 godine, nalazeći da će se ovako
izrečenom kaznom u okviru opšte svrhe izricanja krivičnih sankcija iz člana
4 Krivičnog zakonika Crne Gore ostvariti posebna svrha kažnjavanja i iz
čl.32 Krivičnog zakonika Crne Gore da optuženi ubuduće ne čini ovakva i
slična krivična djela a istovremeno da će se vaspitno uticati na druge da ne
vrše krivična djela.
Na osnovu čl.51 Krivičnog zakonika Crne Gore optuženom se u izrečenu
kaznu zatvora uračunava vrijeme provedeno u pritvoru počev od
11.09.2008.godine, pa do 25.12.2008.godine, dok se ostatak kazne ima
izdržati nakon pravosnažnosti presude.
Na osnovu člana 212 ZKP-a oštećena je radi ostvarivanja imovinsko
pravnog zahtjeva upućena na redovnu gradjansku parnicu.
Na osnovu člana 202 ZKP-a optuženi je obavezan da plati troškove
krivičnog postupka u iznosu od 124,00 € od čega 44,00 € na ime vještačenja,
a 80 € na ime paušala koji je odmjeren shodno dužini trajanja postupka,
složenosti predmeta te imovnim prilikama optuženog.
Sa izloženih razloga primjenom citiranih zakonskih odredbi te odredbi
čl.364.ZKP-a odlučeno je kao u izreci presude.
VIŠI SUD U PODGORICI
Dana 22.12.2008.godine  
ZAPISNIČAR,
PREDSJEDNIK VIJEĆA -SUDIJA,
Ivana Paljević,s.r.
Evica Durutović,s.r.  
PRAVNA POUKA:
Protiv ove presude dozvoljena je žalba
u roku od 15 dana od dana prijema pismena.
Žalba se podnosi preko ovog suda a izjavljuje
Apelacionom sudu Crne Gore