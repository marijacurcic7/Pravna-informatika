K br. 109/2007
U IME NARODA  
VIŠI SUD U PODGORICI, kao prvostepeni krivični, u vijeću sastavljenom
od sudije Dragice Vuković, kao predsjednika vijeća i sudije Nataše Božović i
sudija -
porotnika Drašković Petra, Bulatović Raca i Jukić Miomira, kao članova vijeća,
uz
učešće namještanika Daliborke Komšić, kao zapisničara, u krivičnom predmetu
protiv optuženog B. M., iz Nikšića, zbog krivičnog djela – ubistvo iz čl. 143.
Krivičnog zakonika, kojeg brani Dušan Lukšić, advokat iz Podgorice,
rješavajući po
optužnici Višeg državnog tužioca u Podgorici Kt br. 57/07 od 24.05.2007.
godine,
koju je zastupala Ljiljana Klikovac, zamjenik VDT-a u Podgorici, nakon
završenog
glavnog javnog pretresa dana 13.10.2008. godine u prisustvu zastupnika
optužbe,
punomoćnika oštećene porodice advokata Dejana Vujanovića iz Podgorice,
optuženog i njegovog branioca, nakon tajnog vijećanja i glasanja donio je i
javno
objavio, dana 20.10.2008. godine
P R E S U D U  
Optuženi B.M., rođen ... godine u N., sa prebivalištem u
Nikšiću, državljanin Crne Gore, ekonomski tehničar, neoženjen, završio srednju
školu, srednjeg imovnog stanja, neosuđivan, u pritvoru od 12.03.2007. godine
od
18,00 časova, pa nadalje
K r i v j e
Zato što je:
Dana 11. marta 2007. godine, oko 18,00 časova, u ulici VI Crnogorska u
Nikšiću, sa umišljajem lišio života B.T., na način što je u pravcu oštećenog
iz
pištolja nepoznate marke, cal. 7,62 mm, ispalio dva projektila koji su ga
pogodili u
predjelu desnog kuka i desne potplećke nanoseći mu dvije rane prostreline, duž
čijih
strijelnih kanala je došlo do iskrvavljenja iz rascjepa jetre, želudca i desne
unutrašnje
bedrene arterije, uslijed čega je istog dana nastupila smrt,
2
- čime je izvršio krivično djelo - ubistvo iz čl. 143. Krivičnog zakonika.
Pa sud optuženog primjenom navedene zakonske odredbe i člana 4. st. 2.,
32., 36., 42. st. 1. i čl. 51. st. 1. Krivičnog zakonika i člana 199., 202.
st. 1. i 364.
Zakonika o krivičnom postupku
O S U Đ U J E  
NA KAZNU ZATVORA u trajanju od 14 (četrnaest) godina i 6 (šest)
mjeseci, u koju kaznu se optuženom ima uračunati vrijeme provedeno u pritvoru
od
12.03.2007. godine pa nadalje.  
Dužan je optuženi da na ime troškova postupka isplati ovom sudu iznos od
951,10 eura (devetstotinapetdesetjedan euro i deset centi) i na ime paušala
iznos od
100,00 eura, u roku od 15 dana po pravnonsažnosti presude, pod prijetnjom
prinudnog izvršenja.
O b r a z l o ž e nj e  
Optužnicom Višeg državnog tužioca u Podgorici Kt br. 57/07 od 24.05.2007.
godine stavljeno je na teret B.M. izvršenje krivičnog djela - ubistvo iz čl.
143.
Krivičnog zakonika. Zastupnik optužbe je u završnoj riječi izjavio da je
nesumnjivo
dokazano provedenim dokazima, a posebno iskazima svjedoka B.S., B.V., L.R.,
S.R.
i B.I., te vještačenjem vještaka telekomunikacije i vještaka hemijske struke o
prisustvu barutnih čestica na garderobi optuženog da je optuženi B.M. izvršio
krivično djelo - ubistvo iz čl. 143. Krivičnog zakonika na štetu B.T.. te je
predložio
da ga sud oglasi krivim i kazni po zakonu.
Predstavnik oštećene porodice B. – B.S. i punomoćnik oštećene porodice,
advokat Dejan Vujanović, su prihvatili završnu riječ zastupnika optužbe,
pridružili se
krivičnom gonjenju, dok će imovinski pravni zahtjev ostvariti u posebnom
postupku.
Optuženi B.M., pred ovlašćenim službenicima policije CB Nikšić i pred
istražnim sudijom, nije iznosio odbranu, a na glavnom pretresu je izjavio da
je
3
površno poznavao T.B., da nijesu bili ni u dobrim, ni u lošim , ni u
prijateljskim, ni u
neprijateljskim odnosima. Povremeno su se sretali i pozdravljali. Neposredno
prije
smrti T.B., imao je sa njim jedini kontakt vezano za prodaju auta, jer je čuo
da je B.
prodavao neka kola, pa je tim povodom pokušao da dođe do njegovog broja
telefona.
Pozvao je R.L. ili su kontaktirali porukom i R.L. mu je dao broj telefona T.B.
i tog
popodneva, neposredno prije ubistva T.B. više puta je kontaktirao sa L.
pozivima i
porukama. Dana 11.03.2007. godine bio je na fudbalu između 5-6 sati popodne,
pa je
pozvao B., predstavio mu se i rekao da je zainteresovan za kola koja on
prodaje, a
nakon što mu se prethodno predstavio. T. je rekao da će ga zvati. Nakon
završenog
fudbala krenuo je kući i pozvao Ž.M. i D.V., da pođu s njim, ako bude odlučio
da
kupi kola, jer su se oni razumjeli oko kola. Ni V., ni Ž. nije objašnjavao
zbog čega ih
zove. Stigao je kući i negdje oko 19 ili 19,30 časova pozvonila mu je policija
na
vrata, ali on nije htio da im otvori, jer nije znao zbog čega dolaze. Dalje je
naveo, da
je ujutro čuo šta se desilo, da se čuo sa načelnikom policije u NIkšiću I.G.,
pa su se
dogovorili gdje da se nađu i radi njegove lične bezbjednosti G. je došao za
njega i
odveo ga u policiju. Nije se krio niti bježao, a istakao je da nije cvjećka,
niti neko
nevinašce, ali nije ubica i nije ubio T.B. Žao mu je Tihomira i njegove
porodice, ali
ga nije ubio, nema nikakve veze sa tim i ne vidi razlog da bi nešto tako
uradio.
Optuženi je lično i preko branioca, u završnoj riječi predložio da ga sud
oslobodi od odgovornosti, uslijed nedostatka dokaza.
Sud je u dokaznom postupku proveo dokaze saslušanjem predstavnika
oštećene porodice B. – B.S., na saglasan predlog stranaka čitanjem iskaza
svjedoka
B.V., B.I., L.R., R.S., R.S., V.D., D.N., K.R., O.R., C.R., M.R., Ž.M., M.D.,
Č.J.,
čitanjem obdukcionog zapisnika Kliničkog centra Crne Gore - Odjeljenja za
sudsku
medicinu S br. 54/2007 od 13.03.2007. godine dr. Miodraga Šoća i izjašnjenja
istog
vještaka na glavnom pretresu, izvještaja kriminalističke policije o
vještačenju broj
863/07 i 861/07 vještaka - balističara Božidara Bakića i izjašnja istog
vještaka na
glavnom pretresu, izvještaja Sektora kriminalističke policije o utvrđivanju
daljine
pucanja broj 858/07 vještaka kriminalističke hemije Aleksandra Ivanovića,
izvještaj
Sektora kriminalističke policije o utvrđivanju prisustva barutnih čestica broj
856/07
sa fotoelaboratom vještaka kriminalističke hemije Aleksandra Ivanovića,
izvještaja
Sektora kriminalističke policije o utvrđivanju prisustva barutnih čestica broj
869/07
vještaka kriminalističke hemije Aleksandra Ivanovića, izvještaja Sektora
kriminalističke policije o analizi "parafinskih rukavica" broj 855/07 sa
skicom
vještaka kriminalističke hemije Aleksandra Ivanovića i izjašnjenja istog
vještaka na
glavnom pretresu, listinga komunikacija dolaznih i odlaznih poziva za brojeve
mobilnih telefona broj 069/242-4.., 069/433-9.. i 067/542-7.., iz listinga
komunikacija broja 069/700-3.., iz izvještaja vještaka za telekomunikaciju
Predraga
Boljevića od 08.05.2007. godine,iz dopunskih izvještaja istog vještaka od
22.04.2008. godine i od 24.09.2008. godine i izjašnjenja istog vještaka na
glavnom
pretresu, izvještaja Sektora kriminalističke policije o biološkom vještačenju
broj
4
682/07 vještaka - biohemije Radmile Femić i izjašnjenja istog vještaka na
glavnom
pretresu, zapisnika o uviđaju PJ Nikšić Ku br. 213 od 11.03.2007. godine,
potvrde PJ
Nikšić o privremeno oduzetim predmetima od 12.03.2007. godine na ime
okrivljenog, potvrde PJ Nikšić o privremeno oduzetim predmetima Ku br. 213 od
12.03.2007. godine na ime L.R., izvještaja Odjeljenja za sudsku medicinu iz
Podgorice broj 585 od 12.03.2007. godine na ime B.T., izvoda iz kaznene
evidencije
PJ Nikšić broj 636 od 27.03.2007. godine, vršenjem uvida u foto-elaborat PJ
Nikšić
broj 206/2007 od 11.03.2007. godine i u skicu lica mjesta od 11.03.2007.
godine
Svjedok B. S. je izjavio da o samom događaju u kome je smrtno nastradao
njegov brat T. nezna ništa. Nije mu bilo poznato da je T. imao sa bilo kim
neraščićenih računa, niti da je bio sa nekim u zavadi. Zna da su braća L.
imala
problema sa B., vezano za neki dug od strane B. prema L., a što je čuo od T.
vjerenice V.B.. Takođe je od V. čuo da se R.L. žalio T. zbog duga i tražio mu
da mu
nabavi pištolj. V. to čula jer su L. dolazili kod T. kući, a ona je u
posljednje vrijeme
bila stalno sa T., jer su bili vjereni i trebali da se vjenčaju. Nije mu
poznato da je T.
imao namjeru da prodaje svoje vozilo "Mazdu", niti da se bavio prodajom
vozila.
L.Ž. i R. nijesu došli na saučešće, a odmah nakon T. sahrane odselili su se iz
Nikšića.
Pokušavao je da stupi u kontakt sa njima da bi saznao kako mu je poginuo brat,
ali
nije uspio. Optuženog B. je znao od ranije i to isključivo po nadimku F.
Nikada nije
sa B. imao nesporazuma, niti bilo kakvih nesuglasica, niti mu se T. žalio da
mu B.
prijeti.
Svjedok B.V. je izjavila da je sa T.B. bila u emotivnoj vezi od maja 2006.
godine. T. je vodio miran život i nije se bavio nikakvim sumnjivim poslovima.
Dana
06.03.2007. godine izašli su u kafe bar "Tani" koji se nalazi preko puta
Hotela
"Onogošt" u NIkšiću. U tom kafeu kao konobar je radio R.L. i u jednom trenutku
je
prolazeći pored njihovog stola, bez prethodne priče o bilo čemu, rekao T. da
oće da
"ovjeri", a onda je rekao da oće da ubije F. Shvatila je da je F. nečiji
nadimak i to je
zasmijalo, a bilo joj je čudno da R. o takvim stvarima može da priča da ga
svako
čuje. Nakon toga, R.L. je, bez poziva, sjeo za njihov sto i pričao da je F.
momak, koji
duguje pare, njemu i njegovom bratu Ž., govoreći da se radi o velikoj sumi. R.
je
tražio T. da mu nabavi pištolj, da ubije F., objašnjavajući da hoće da
osvjetli obraz
kod brata Ž., jer je to njegova kombinacija sa F. Tiho se tome nasmijao i
rekao mu
da se mane prljavih poslova, da mu je najpametnije da radi za platu i da ga ne
boli
glava zbog toga. Kada su krenuli iz lokala, R. je zamolio T. da ga preveze do
njegovog vozila. T. je prihvatio, govoreći nešto u smislu "Greota je, radio je
čitav
dan". U vozilo je R. stalno tražio T. pištolj, a T. je odbijao, objašnjavajući
da se neće
mješati u njihove stvari,. Kod T. je boravila 08. 09 i 10. marta 2007. godine,
a na
dan ubistva, T. i ona su se čuli jedanput oko pet sati, a više puta su
razmjenjivali
poruke. Osjetila je po glasu da je bio strašno nervozan. T. joj je rekao da je
prethodnu noć (noć prije ubistva), proveo kod doktora. B. nikada u životu nije
vidjela niti upoznala, a L.R. je znala kao konobara u kafiću "Tani", jer su
često ona i
5
T. sjedeli u tom kafiću. T. joj nikada nije rekao da ima problema sa B., niti
da mu B.
prijeti, a takođe ni sa L. R. nije imao nikakvih problema. Prije T. ubistva,
L. su
dolazili kod T. i tražili da im pomogne i ona je bila tu, kod T., ali nije
sjedela sa
njima. Kada bi bila sa njima u sobi, čula je da traže da im T. pomogne, ali
nije čula
šta da im pomogne. T. joj nikada nije rekao da ima namjeru da prodaje svoje
auto
"Mazdu", jer je on to auto njoj poklonio, ali ona nije htjela da uzme auto,
dok se ne
uda za njega. Znala bi, da je imao namjeru da prodaje kola.
B.I., u svjedočkom iskazu, je izjavio da je dana 11.03.2007. godine bio na
dužnosti, kada je od dežurne službe dobio obavještenje da je u Hitnu službu
Opšte
bolnice u Nikšiću dovezen B.T., sa povredama nanijetim vatrenim oružjem. Kada
je
stigao u Hitnu službu provirio je na vrata ambulante, i unutra vidio B.T. na
stolu.
Pored njega je bio doktor Sore, medicinski tehničar Divčić i medicinska sestra
Čvorović. Tu je bilo još troje ljudi, za koje je pretpostavio da su dovezli B.
Čuo je, sa
vrata, da je neko pitao B. ko je pucao na njega, ali nije čuo ko je pitao. Čuo
je kada
je B.T. kazao Fi., to je čuo jer je bio udaljen od T. i tih lica možda metar -
metar i po,
a to je jako mala prostorija i mogao je da čuje. Da bi provjerio da li je
dobro čuo,
pitao je dr. Sorea kada je izašao iz ambulante "što je rekao B.T." i dr. Sore
mu je
potvrdio, da je čuo kada je B.T. odgovarajući na pitanje ko je na njega pucao,
rekao
"F.". Objasnio je da B.T. zna od rođenja, jer su iz istog sela. Kada je čuo
riječ "F."
pretpostavio je da je to nadimak osobe koja je pucala na B. i kasnije je
saznao da je
to M.B., koji ima nadimak Fi. i ne zna ni jedno drugo lice u Nikšiću, koji ima
nadimak F..
L.R. je u svjedočkom iskazu, izjavio da je prije 6-7 mjeseci upoznao M.B.,
koji ima nadimak F. ili F. u kafiću "Tani" u koji on radi,a B. dolazi u isti.
Nijesu se
družili, ali su se svakodnevno gledali, kada je bio na poslu i bili su u
dobrim
odnosima. B.T. poznaje duže vrijeme i sa njim je bio u prijateljskim odnosima,
međusobno su se posjećivali. Dana 11.03.2007. godine oko 17 sati, M.B., zvani
F.
poslao mu je SMS poruku sa broja telefona 069/433-9.., na njegov broj telefona
069/242-4... Tražio je broj T. B., govoreći da mu treba, onda ga je pozvao i
pitao ga
da mu nabavi broj T.B.. Rekao je B. da će ga nazvati kasnije, nakon što
provjeri kod
B., da li se slaže, da F. da njegov broj telefona ili ne. Pozvao je B., na
telefon
069/700-3.., rekao mu da F. traži njegov broj telefona i pitao ga hoće li F.
dati broj
telefona. B. mu je rekao da ne zna šta će F. njegov broj telefona, ali može da
mu da.
Potom je on poslao SMS porukom F., broj T.B.. Negdje oko 18 sati pozvao je
M.B. i
pitao ga je li se čuo sa B. i B. mu je rekao da jeste, a onda je pozvao T.B. i
pitao ga je
li ga zvao M.B. i T. mu je odgovorio da jeste. Ubrzo nakon toga, pozvao ga je
T.B.,
dva puta i rekao mu da ga je M.B. ponovo zvao i da su se dogovorili da se nađu
negdje u kafiću, T., on (svjedok) i njegov brat L.Ž.. Objasnio je T. da se on
i njegov
brat Ž. nalaze u kafe baru "Dodž" i dogovorili su se da B. dođe u "Dodž".
Potom je
B. poslao SMS poruku sadržine "kućo čekamo te u Dodž, na kafu". Nakon toga, T.
se nije javljao, na telefon, niti je dolazio u "Dodž", a poslije nekih 40-tak
minuta ili
6
sat vremena, poziva ga M.B., ali nije čuo šta mu govori, jer je bila glasna
muzika i B.
je prekinuo vezu. Nakon 15-20 minuta ili pola sata, ponovo ga poziva M.B., ali
opet
nije mogao da čuje šta govori, od galame. Izašao je iz gužve i pozvao M.B.,
ali se on
nije javljao. Kada je ponovo pozvao M.B., telefon mu je bio isključen i više
ga nije
zvao. Vratio se u kafe "Dodž" i tu je od dva gosta, koji su sjedeli blizu
njegovog
stola čuo da je ubijen T.B., ali niko nije pominjao ko ga je ubio. Onda je on
isključio
mobilni telefon i sa bratom pošao kući. Tek ujutro je saznao, šta se desilo,
odnosno
saznao je da je T.B. ubio M.B., zvani F.. To se pričalo svud po gradu i tu
priču je u
kafeu "Dodž " pričalo sto ljudi, ne navodeći od koga je to čuo. Dalje je
objasnio da
nikada T.B. nije tražio da mu nabavi pištolj, da sredi F., da sa F. nikada
nije imao
nikakve probleme. Znao je da T.B. ima djevojku koja se zove V. Sa F. se nikada
nije
družio i nikada nijesu bili u nekakvim poslovnim odnosima, a sa B. se družio.
Na
posebna pitanja je objasnio da kada je čuo da je T.B. ubijen, nije obraćao
pažnju na
to, niti se više za B. interesovao, već je sa bratom otišao kući, računajući
da će B.
doć kod njih kući, kako su se dogovorili. Telefon je dao svom bratu, a brat
kada je
čuo šta se desilo sa T. bacio je telefon koji se polomio. U periodu od 19 do
21 sat sa
bratom je bio kafe baru "Dodž" i sa B. je imao jedan telefonski razgovor iz
WC-a,
koji je trajao možda jedno 3-4 minuta, a razgovarali su o običnim normalnim
stvarima. B. mu je rekao da je na fudbalu, a taj razgovor je bio prije poziva
B., kada
nije čuo šta B. priča. B. ga je pozvao i rekao "čuo sam se sa T., dogovorili
smo se da
se vidimo i da negdje idemo na kafu". Objasnio je da nije tražio pomoć bilo
koje
vrste od B. On i brat nijesu pošli da se interesuju za stanje B. kada je
ranjen, jer
nijesu u to vjerovali, a na sahranu nije išao, jer se nalazio u stanici
policije, a nakon
toga, šest mjeseci nije bio u Crnoj Gori, niti su, on i brat, bez obzira na
prijateljske
relacije sa B., išli kod porodice B.. Iz Nikšića se odselio za Suboticu, nakon
saslušanja kod istražnog sudije. Nije se žalio T.B. na B. da duguje velike
pare njemu
i njegovom bratu, nije tražio pomoć od njega, niti je tražio pištolj da bi
ubio B..
Svjedok R.S. je izjavio da se kritičnog dana, oko 18 sati, nalazio u Hirurškoj
ambulanti Hitne službe bolnice u Nikšiću, kao dežurni ljekar, kad su neki
ljudi
unijeli jednog mladog čovjeka i rekli da je upucan. Radilo se o mladiću
starosti 25-
30 godina, koji je imao četiri povrede, za koje mu je bilo jasno da su
nanijete
vatrenim oružjem, a ljudi koji su ga doveli su rekli da se zove T.B.. Taj
mladić je bio
u svjestnom stanju, ali se vidjelo da je izgubio dosta krvi i da je bio
blijed. Tokom
medicinske procedure, tu je bio neki civil, koji je rekao da radi u policiji i
pitao ga,
kao ljekara, može li se obratiti povrijeđenom, da ga nešto pita o događaju.
Čuo je kad
je taj civil pitao povrijeđenog ko ga je upucao i čuo je kada je povrijeđeni
njemu
odgovorio "F.". U to vrijeme, u ambulanti, gdje je povrijeđeni boravio 20-tak
minuta, bio je potpuno svjestan, orijentisan, nije bio u nikakvom bunilu i to
što je
izgovorio, izgovorio je potpuno svjesno, jednim čvrstim, normalnim tonom. Te
večeri je u ambulanti bio tehničar Neven Divčić i dvije medicinske sestre, ali
se nije
mogao izjasniti da li su bili u ambulanti i da li su čuli, kada je povrijeđeni
izgovorio
da ga je upucao F. Nije se mogao izjasniti da li je lice, koje se predstavilo
kao
7
policajac, bilo u ambulanti od trenutka kada je doveden povrijeđeni, jer je
njegova
pažnja, kao ljekara, bila usredsređena da pomogne povrijeđenom. Takođe se nije
mogao izjasniti ko je sve bio u ambulanti, osim medicinskih radnika, koji su
ulazili i
izlazili, a niko od prisutnih, osim tog lica, nije pitao povrijeđenog kako je
povrijeđen
i od koga.
R.S., saslušan kao svjedok, je izjavio da o samom događaju ne zna ništa. Te
večeri, prije nego što je pošao kući, svratio je kod djeda i stričeva i tamo
je saznao
da je bila neka pucnjava. B.T. zna možda 5-6 godina, jer su komšije i
svakodnevno
je dolazio u lokal "Tani", koji drži njegov stric. M.B. živi u blizini njegove
i B.
zgrade. Zna da M.B. zovu M. ali ne zna da ima nadimak F., i u Nikšiću ne zna
nikoga po nadimku F.
Svjedok V.D. je, istakao, da je kritičnog dana, dok je bio u jednoj prodavnici
auto djelova u Nikšiću pozvao, na mobilni telefon, M.B., zvani F. Objasnio je
F. da
je u gužvi i da će ga zvati kasnije. Kada je izašao iz gužve pozvao je M.B. i
pitao ga
šta mu treba, a B. je rekao "čućemo se " i prekinuo vezu. Nešto kasnije,
pozvao ge je
kum V.M. i pitao ga koja je krvna grupa, objašnjavajući da je ranjen T.B. i da
mu je
potrebna krv. M.B. poznaje, jer su zajedno išli u srednju školu i osim nadmka
F., ima
i nadimak F. Često se viđao sa B., ali se nijesu družili. Zna da se B. bavio
trgovinom
vozila i on je imao namjeru da kod B. kupi vozilo. U Nikšiću ne poznaje ni
jednu
drugu osobu sa nadimkom F., a nije mu poznato da B., neko zove i M. T.B. je
znao i
sa njim je zadnjih nekoliko godina bio u dobrim odnosima.
Svjedok O.R. je istakao da je kritičnog dana krenuo na fudbal oko 18 sati.
Ispred ulaza zgrade vidio je komšije, C. i R.M., koji su nekog nosili i
govorili "daj
auto umrije". Prepoznao je komšiju T.B., otvorio je svoje vozilo i unijeli su
T.B. u
vozilo. Postavili su ga na prednje sjedište i odvezao ga je u Hitnu pomoć, a
iz Hitne
pomoći u Bolnicu, a te komšije su išli drugim vozilom, za njima. U njegovom
vozilu
su bili samo on i T. Dok ga je vozio ka bolnici, stalno je nešto pitao T., ali
on ništa
nije pričao, samo je krkljao, periodično disao, držao oči zatvorene, izgledao
mu je
kao mrtav. Unijeli su B. u Bolnicu i on je nakon kratkog zadržavanja otišao na
fudbal. U kolima B. nije pitao ko ga je povrijedio. U novinama je, narednog
dana,
pročitao da je M.B. uhapšen, kao osoba koja je pucala na B. Izjavio je da M.B.
ima
nadimak F., a brat mu se zove Ivan ili Ivo i u Nikšiću ne poznaje nikog drugog
ko
ima nadimak F.
Svjedok C.R. je izjavio da se kritičnog dana oko 18 časova nalazio u
kladionici "Fer play", preko puta njegove zgrade, kada je čuo dva pucnja koji
dolaze
iz pravca njegove zgrade. Krenuo je ka zgradi i ispred ulaza je vidio T.B., na
stepenicama. Bio je u nekom položaju, ni sjedećem, ni ležećem, a bio je u
papučama,
mjici kratkih rukava, i farmericama. Shvatio je da je B. povrijeđen, prišao mu
i
zavrnuo majicu, a T. je rekao "Stomak, stomak". Kada mu je zavrnuo majicu
vidio je
8
dvije povrede u predjelu stomaka, jedna visočija, jedna niža, nije puno
krvario. Tada
se na balkonu pojavio njegov brat, koji je odmah istrčao ispred ulaza i
pomogao mu
da podignu T. Tu se pojavio i komšija R.O. i unijeli su T. u O. vozilo, koji
ga je
odmah povezao u Hitnu, a on (svjedok) je ušao u kola R. M. i pošli su za O.
prema
Hitnoj službi, a potom do Bolnice. Iznijeli su T. iz O. vozila i unijeli ga u
ambulantu, te postavili na jedan sto. Tamo je bio doktor, medicinsko osoblje i
jedan
policajac i doktor je odmah priključio T. infuziju u obje ruke, a prisutni su
pomagali
da se postave stalci oko njega. Nakon toga, doktor im je rekao da svi napuste
ambulantu i on je ispred bolnice ostao još jedno 10-15 minuta, a onda su on i
M.
došli ispred zgrade. Ispred zgrade je već bila policija, pa je policajcima
rekao da je
prvi prišao T.B. T.B.je poznavao jer je živio u istom ulazu, a zna i M.B., jer
živi u
zgradi do njegove. M.B. ima nadimak F. i u Nikšiću nezna nikoga više ko ima
nadimak F. Objasnio je da T. nije pitao ko je pucao na njega, niti mu je to
padalo
napamet. T. je u jednom trenutku rekao da umire. U ambulanti, gdje se zadržao
kratko, jedan do dva minuta, niko od policajaca nije ulazio u ordinaciju, niti
se
obraćao B.
Svjedok M.R. je istakao da živi u istom ulazu, gdje je živio i T.B. i da se
kritičnog dana oko 18 časova nalazio u svom stanu. Čuo je dva pucnja, ali nije
odmah reagovao jer je mislio da su petarde. Nekoliko trenutaka nakon toga, čuo
je
ispred zgrade C.R. koji je govorio "Dajte auto" i tada je shvatio da se nešto
dogodilo.
Izašao je na prozor i vidio ispred ulaza B.T., u nekom ni ležećem, ni klečećem
položaju, i onda je izašao ispred ulaza. Kada je izašao ispred zgrade, već su
bili
unijeli T.B. u vozilo O. i O. ga je povezao u Bolnicu, a on je sa C., svojim
vozilom,
pošao prema bolnici, da se nađe tamo, ako bude potrebno. Prije nego što je
pošao
ka Bolnici, pozvao je policiju. Unijeli su T. u ambulantu, u kojoj je on ostao
2-3
minuta, pomogao da se postave stalci, za infuziju, a onda izašao u hodnik.
Ispred
bolnice ostao je jš 15-20 minuta i vratio se sa C. kući. Istako je da T.B. zna
možda 2 -
3 godine, a M.B. zna od kada je bio dijete, jer je radio sa njegovim ocem,
koji se
zove S. Zna ga po nadimku M., a čuo je da M.B. zovu i F., ali ga tim nadimkom
nikada nije zvao. Dok se nalazio u ambulanti sa B. niko nije razgovarao, niti
ga je ko
pitao kako je povrijeđen i šta se desilo.
Ž.M., saslušan kao svjedok, je izjavio da se kritičnog dana nalazio na
Cetinju,
sjedio je sa društvom u restoranu "Belveder", kada mu je zazvonio mobilni
telefon, a
poziv je bio sa broja, koji je u njegovom telefonu upisan pod imenom F.. Znao
je ko
ga zove. Javio se na telefon, a F. je rekao "Gdje si bratiću, ratom zahvaćeni
brate
napaćeni", tako je imao običaj da kaže prilikom poziva. F. ga je pitao gdje je
i kada
mu je rekao da se nalazi na Cetinju, F. mu je rekao "Onda, ajde zdravo" i
prekinuo
vezu. Sljedećeg dana je saznao iz novina za događaj i ime i prezime momka,
kojeg je
znao po nadimku F. Upoznao ga je prije godinu - godinu i po dana jer su se
viđali u
kafiću "Tani" u Nikšiću gdje dolaze i jedan i drugi. Sa F. je imao neku
saradnju jer je
F. posredovao u prodaji njegovog vozila, i ti kupci su mu ostali dužni 3500
eura, a za
9
njih je F. garantovao i taj novac je dobio. F. je visok, možda i dva metra,
krupan
momak, starosti 25-26 godina i ima kratku kosu. Ne poznaje ni jednu drugu
osobu u
Nikšiću po nadimku F.
Svjedok M.D. je izjavio da se o samom događaju ne može izjasniti, jer je tek
oko 21 sat, kada je izašao ispred zgrade, vidio da ispred zgrade u kojoj živi
T.B. ima
komšija i dosta policije i tada je čuo priču da je T. ranjen, a sljedećeg dana
iz novina
je saznao da se sumnja, da je na T.B. pucao M.B. Izjavio je da je poznavao i
B. T. i
M.B., jer žive zgrada do zgrade, a učio je sa bratom T.B. Sa M.B. se ponekad
družio i zadnji put je sa njim bio 09.03.2007. godine. Nije mu poznato da li
M. B.
ima neki nadimak i nikad nije čuo za nadimak F.
Svjedok D.N. je objasnio da je dana 11.03.2007. godine bio u dežurnoj službi
Hitne prijemne ambulnte - Bolnice u Nikšiću, a dežurni ljekar je bio Roland
Sore.
Oko 18 sati u ambulanti je doveden momak sa povredama u abdomenalnom
predjelu, a koje povrede su izgledale kao povrede iz vatrenog oružja. Taj
momak je
bio u svjestnom stanju ali se vidjelo da je poprilično iskrvario jer je bio
blijed, orošen
hladnim znojem i pitao je da li će ostati živ, ponavljajući to više puta.
Sjeća se da se
taj momak preziva B., jer su se za njega interesovali ljudi koji su dolazili
tu. U
ambulanti za vrijeme zbrinjavanja tog momka, osim njega i doktora Sorea bila
je i
sestra Čvorović Jelena, kasnije su došle koleginice Krivokapić Ratka i
Novaković
Olivera. Dok je bio u ambulanti nijedan policajac nije ulazio, mada je on išao
i do
šok - sobe. Doktor Sore nije pitao B. ko ga je upucao, a čuo je da su momci u
hodniku pitali B. ko ga je upucao ali nezna da li im je odgovorio.
Svjedok K.R. je izjavila da je dana 11.03.2007. godine bila na dužnosti na
Hirurškom odjeljenju Opšte bolnice Nikšić. Oko 18 časova sa koleginicom
Oliverom
Novaković pošla je do Hitne službe jer je čula da ima posla. Kako u Hitnoj
službi
nije bilo nikoga, pošli su na intenzivnu njegu gdje su bili dr. Sore, tehničar
Divčić i
Jelena Čvorović, koji su ukazivali pomoć jednom momku, koji je bio u lošem
stanju.
Čula je da taj momak više puta ponavlja da ga boli, ali nije čula da je išta
drugo
rekao. Po njenoj procjeni momak je bio u polusvjestnom stanju.
Svjedok Č.J. je izjavila da je dana 11.03.2007. godine oko 18 časova bila na
radnom mjestu na Odjeljenju intenzivne njege Opšte bolnice Nikšić. Dobila je
poruku od kolege Divčića, koji radi u Hitnoj službi, da dođe donese epruvetu,
kako
bi uzeli krv od nekog pacijenta, radi određivanja krvne grupe i drugih
potrebnih
analiza. U Hitnoj službi je vidjela jednog momka koji je imao povrede i
dokotora
Sorea koji je radio oko tog pacijenta. Uzela je potrebnu količinu krvi i
vratila se na
Odjeljenje intenzivne njege. Odmah potom, tog pacijenta su doveli na
intenzivnu
njegu i on je nekoliko puta ponovio "Hoće li umrijeti" i da ga boli. Dok je
bila u
Hitnoj pomoći, niko od prisutnih nije razgovarao sa povrijeđenim.
10
Iz obdukcionog zapisnika Kliničkog centra Crne Gore - Odjeljenja za
sudsku medicinu S br. 54/2007 od 13.03.2007. godine dr. Miodraga Šoća i
izjašnjenja istog vještaka na glavnom pretresu konstatovana je u desnom
kluknom
predjelu na 107 cm iznad ravni tabana i 18 cm u desno od središnje linije
tijela
ovalna rana promjera oko 6 x 5 mm, neravnih i krvnih podlivenih ivica i
strana.
Koža oboda rane je u pojasu širine do 3 mm na mjestu broja 10 cifarnika na
satu,
lišena natkožice, ogoljena kožica suva, čvrsta, mrko crvenkasta. Rana se
kanalom
nastavlja put trbušne duplje. U lijevom kuknom predjelu na 100 cm iznad ravni
tabana i 14 cm ulijevo od središne linije tijela ovalna rana, promjera oko
9x10mm,
neravnih krvlju podlivenih i lako put upolje izvrnutih ivica i strana. Koža
oboda rane
je na površini 5x8cm, krvlju podlivena, modrikaste boje. Rana se kanalom
nastavlja
put trbušne duplje. U desnom potplećnom predjelu na 115 cm iznad ravni tabana
i 3
cm udesno od središne linije tijela, ovalna rana promjera oko 6x5mm, neravnih
i
krvlju podlivenih ivica i strana. Koža oboda rane je u pojasu širine do 2mm,
na
mjestu broja 5 cifarnika na satu, lišena natkoižice, ogoljela kožica suva,
čvrsta,
mrkocrvenkasta. Rana se kanalom nastavlja put trbušne duplje. U predjelu
središne
linije tijela na 124cm iznad ravni tabana, u sklopu hirurške rane trbušnog
predjela
ovalno proširenje, u dužini od oko 1cm i u širini za oko 2mm, tamnije
prebojeno od
ostalog dijela rane i neravnih i krvlju podlivenih ivica i strana, koje se
kanalom
nastavlja put trbušne duplje. B.T. je zadobio dvije strijelne rane i to jednu
sa
ulaznom ranom u desnom kuknom predjelu i sa izlaznim otvorom u lijevom kuknom
predjelu i drugu sa ulaznim otvorom u desnom podplećnom predjelu i sa izlaznom
ranom u središnjem trbušnom predjelu. Rane su nanešene kada je otvor usta
cijevi
predmentnog ručnog vatrenog oružja usmjeren od pozadi, sa desne strane i
odozgo
na dolje, kod rane kuka, odnosno ka na gore kod rane sa ulazom u podplećnom
predjelu, a kada je tijelo u fiziološkom položaju i sa razdaljine od kože
tijela koja je
veća od 20 cm, ako je oružje pištolj, odnosno veća od 60 cm ako je oružje
revolver. I
jedna i druga prostrelina su osobito teške tjelesne povrede i nanešene su u
kratkom
vremenskom intervalu. Smrt je nasilna i nastupila je uslijed iksrvavljenja iz
rascjepa
jetre, želudca i desne unutrašnje bedrane arterije, sve duž kanala dvije
strijelne rane -
prostreline nanesene projektilima ispaljenim iz ručnog vatrenog oružja iz
sudsko
medicinske daljine. Rana opisana pod tačkom 3 nalaza ulazni je otvor
prostreline,
koja se kanalom prostire kroz trbušnu duplju, raskidajući desnu unutrašnju
bedranu
arteriju i završavajući izlaznom ranom opisanom pod tačkom 4 nalaza. Smjer
kanala
rane je s desna u lijevo, odozgo na dolje i od nazad ka naprijed. Rana opisana
pod
tačkom 5 nalaza ulazni je otvor prostreline, koja se kanalaom prostire kroz
trbušnu
duplju raskidajući jetru i želudac i završavajući izlaznom ranom opisanom pod
tačkom 6. nalaza. Smjer kanala rane je s desna u lijevo, odozdo na gore i od
nazad ka
naprijed. Nalaz, mišljenje i izjašnjenje vještaka Dr. Šoć Miodraga, sud je
prihvatio u
cjelosti, kao jasne, stručne, objektivne i dovoljno obrazložene.
11
Iz izvještaja kriminalističke policije o vještačenju broj 863/07 i 861/07
vještaka - balističara Božidara Bakića i izjašnja istog vještaka na glavnom
pretresu
proizilazi da su na vještačenje dostavljeni dvije čaure sa oznakom PPU - 1995,
koje
čaure su kalibra 7,62 mm TT. Na njihovom dnu postoje tragovi nastali
ispaljenjem iz
vatrenog oružja izraženi od udarne igle, čela zatvarača i izbacača. Međusobnom
komparacijom spornih čaura, utvrđeno je da su sporne čaure isplajene iz istog
pištolja odgovarajućeg kalibra. Projektil dostavljen na vještačenje je blago
diformisan na vrhu, bočno pri dnu, a isti je kalbra 7,62 mm TT. Takođe su na
vještačenje dostavljene farmerice teksas plave boje, donje gaće - boksrice,
rezedo
plave boje, majica kratkih rukava okruglog izreza blijedo žute boje, triko
majica
blijedo zelene boje i peškir rezedo boje. Na farmericama, s prednje strane u
predjelu
lijevog džepa na 8 cm od gornje ivice i na 5 cm od vanjskog šava lijeve
nogavice
postoji rupičasto oštećenje prečnika oko 6 mm,. Na donjim gaćama - boksericama
sa
prednje strane na 6 cm od gornje ivice i na 10 cm od lijevog šava postoji
rupičasto
oštećenje prečnika oko 6 mm, s mrljom crvene boje nalik na krv. Na majici
kratkih
rukava sa prednje strane postoje dva rupičasta oštećenja, i to oštećenje
prečnika oko
6 mm, koje se nalazi na 8 cm od donje ivice i na 3 cm od zamišljenog desnog
pazušnog šava, oko koga se nalazi veća mrlja crvene boje, nalik na krv i
opštećenje
koje se nalazi po sredini na 21 cm od donje ivice i na 22 cm od zamišljenog
desnog
pazušnog šava. Sa leđne strane, po sredini postoji oštećenje koje se nalazi na
14 cm
od donje ivice i na 26 cm od zamišljenog pazušnog šava, prečnika oko 6 mm. Oko
oštećenja postoji nagaravljeni prsten prečnika oko 9 mm, a desno i gore od
oštećenja
postoji veća mrlja crvene boje nalik na krv, a ispod nekoliko manjih mrlja
crvene
boje. Triko majica je rasječena od lijevog pazuha do donje ivice i po oba
tregera, a sa
prednje strane postoje dva rupičasta oštećenja, jedno prečnika 6 mm, koja se
nalzi
na 10 cm od donje ivice, i 7,5 cm od desnog pazušnog šava, a drugo oštećenje
sa
prednje strane na 28 cm od donje ivice i na 27 cm od desnog pazušnog šava, oko
kojeg se nalzi mrlja crvene boje nalik na krv. Sa leđne strane posredini
postoji jedno
oštećenje koje se nalazi na 23 cm od donje ivice i na 29 cm od lijevog
pazušnog šava
a prečnik oštećenja oko 6 mm. Opisana oštećenja na odjevnim predmetima su
mogla
nastati dejstvom tvrdog ovalnog predmeta nalik na projektil. Na glavnom
pretresu,
isti vještak se nakon upoznavanja sa obdukcionim nalazom i neposrednim
izjašnjenjem vještaka dr. Šoća izjasnio i o balističkim putanjama projektila:
Bojović
Tihomir je zadobio dvije prostrelne rane. Jedan strijelni kanal se prostire iz
predjela
desnog kuka, ka lijevom kuku. Ulazna rana je u predjelu desnog kuka na visini
107
cm od pete, a izlazna rana na visini od 100 cm od pete lijeve noge. Ako je
tijelo u
anatomskom položaju smjer strijelnog kanala je blago odozgo na dolje, što
znači da
je uzdužna osa cijevi pištolja iz kojeg je ispaljen projektil usmjerena blago
odozgo
na dolje, da se uklapa sa smjerom strijelnog kanala. Otvor cijevi pištolja u
trenutku
nanošenja ove povrede bio sa desne strane - bočno od tijela pokojnika ovo pod
uslovom da je tijelo bio u uspravnom anatomskom položaju. Ulazna rana kod
drugog
strijelnog kanala je u desnom podplećnom predjelu na 115 cm od pete desne
noge. A
izlazna rana u središnjem trbušnom predjelu na 124 cm od pete. Smjer
strijelnog
12
kanala je otpozadi ka naprijed, sa desne u lijevo, i odozdo na gore, kada je
tijelo u
anatomskom uspravnom položaju. S obzirom da je gornji dio tijela pokretljiv
ovaj
strijelni kanal je mogao nastati i ako je tijelo bilo savijeno prema naprijed.
U prvom
slučaju kada je tijelo u uspravnom položaju uzdužna osa cijevi je usmjerena
odozdo
na gore, tako da se balistička putanja projektila uklopa sa smjerom strijelnog
kanala.
Ukoliko je tijelo bilo savijeno prema naprijed uzdužna osa cijevi je mogla
biti u
približno horizontalnom položaju, u zavisnosti od toga koliko je tijelo bilo
savijeno
prema naprijed. Iste nalaze, mišljenja i izjašnjenja istog vještaka sud je u
cjelosti
prihvatio kao stručne, precizne i jasne.
Iz izvještaja Sektora kriminalističke policije o utvrđivanju daljine
pucanja broj 858/07 vještaka kriminalističke hemije Aleksandra Ivanovića
proizilazi da su na vještačenje dostvaljeni odjevni predmeti B.T. i to:
farmerice,
majica kratkih rukava, trik majica, donje gaće - bokserice i jedan peškir,
radi
utvrđivanja daljine pucanja tj. rastojanja usta cijevi vatrenog oružja od
oštećenja na
istim. Isti vještak je u svom nalazu i izjašnjenju na glavnom pretresu naveo
da
ukoliko su oštećenja na farmericama, majici kratkih ruklava, trik majice i
donjim
gađama - boskericama nastala od projektila iz vatrenog oružja, tada su usta
cijevi
bila na rastojanju većem od 90 cm od istih.
Iz izvještaj Sektora kriminalističke policije o utvrđivanju prisustva
barutnih čestica broj 856/07 sa fotoelaboratom vještaka kriminalističke hemije
Aleksandra Ivanovića proizilazi da su na vještačenje dostavljeni odjevni
predmeti, B.
M. i to: prsluk plave boje, marke "Sport", gornji dio trenerke braon sive boje
marke
"Diadora", donji dio trenerke braon sive boje marke "Diadora", kapa plave boje
marke "Roccobarocco", majica kratkih rukava crne boje i patike crne boje marke
"Nike". Odgovarajućom hemisjkom analizom vještak je u svom nalazu i
izjašnjenju
na glavnom pretresu istakao da je dokazano prisustvo barutnih čestica na
prsluku,
gornjem i donjem dijelu trenerke, dok na kapi, majici kratkih rukava i
patikama nije
dokazano prisustvo barutnih čestica.
Iz izvještaja Sektora kriminalističke policije o utvrđivanju prisustva
barutnih čestica broj 869/07 vještaka kriminalističke hemije Aleksandra
Ivanovića
prozilazi da je na vještačenje dostavljen odjevni predmet - jakna B.M., i da
odgovarajućom hemijskom analizom, kako ističe vještak u svom nalazu i
izjašnjenju
na glavnom pretresu, nije dokazano prisustvo barutnih čestica.
Iz izvještaja Sektora kriminalističke policije o analizi "parafinskih
rukavica" broj 855/07 sa skicom vještaka kriminalističke hemije Aleksandra
Ivanovića proizilazi da su vršena ispitivanja na okolnosti utvrđivanja
prisustva
13
nitrata "parafinskih rukavica", skinutih sa šaka B.M., te da je na
samolepljivim
folijama skinutim sa šaka B.M., dokazano prisustvo barutnih čestica, a koje
prisust vo
ne isklkjučuje mogućnost da je isti bio povezan sa procesom opaljenja metka iz
vatrenog oružja prije skidanja "parafisnkih rukavica".Tragovi barutnih čestica
nestaju nakon opaljenja iz vatrenog oružja i zadržavaju se na rukama i odjeći
lica
koje je pucalo sve do mehaničkog otklanjanja istih, kako je vještak istakao i
u svom
nalazu i izjašnjenju na glavnom pretresu. Sud je nalaze i mišljenja i
izjašnjenja
vještaka kriminalističke hemije Aleksandra Ivanovića u cjelosti prihvatio kao
jasne,
stručne i objektivne.
Iz listinga komunikacija dolaznih i odlaznih poziva za brojeve mobilnih
telefona broj 069/242-4.., 069/433-9.. i 067/542-7.., iz listinga komunikacija
broja
069/700-3.., iz izvještaja vještaka za telekomunikaciju Predraga Boljevića od
08.05.2007. godine,iz dopunskih izvještaja istog vještaka od 22.04.2008.
godine i
od 24.09.2008. godine i izjašnjenja istog vještaka na glavnom pretresu
proizilazi da
je kritičnog dana ostvarena komunikacija između mobilnih telefona 069/433-9..,
čiji
je korisnik optuženi B.M., broja telefona 069/700-3.., korisnika oštećenog
B.T. i
broja telefona 069/242-4.., korisnika L.R. Na dan 11.03.2007. godine broj
telefona
069/433-9.., optuženog B.M. ostvario je tri telefonska kontakta sa brojem
telefona
069/700-3.., oštećenog B.T. i to dva odlazna poziva ka istom broju u 17:28:10
i
17:51:18 i jedan dolazni poziv u 17:45:04, a koje pokriva bazna stanica Nikšić
RTV
- A i Nikšić A i nalazili su se u istom reonu u gradu Nikšiću. Sa brojem
069/242-4..,
svjedoka L.R., B.M. kao korisnik broja telfona 069/433-9.. ostvario je ukupno
9
telefonskih kontakata i to 5 odlaznih 17:05:42, 17:16:57, 17:31:23, 17:54:48 i
18:01:09, jedna odlazna SMS poruka u 16:34:35 i tri dolazne SMS poruke
16:38:38,
16:48:53 i 17:27:29 i to sadržine "daj mi T. broj". Nalaze i izjašnjenje
vještaka za
telekomunikaciju u cjelosti prihvatio kao stručne i objektivne.
Iz izvještaja Sektora kriminalističke policije o biološkom vještačenju broj
682/07 vještaka - biohemije Radmile Femić proizilazi da je na vještačenje
dostavljena garderoba izuzeta od pokojnog B.T. i to farmerice, majica kratkih
rukava, bež boje, majica na bratele maslinaste boje, bokserice plave boje i
peškir
svijetlo plave boje, te je primjenom odgovarajuće metode utvrđeno da se na
istoj
garderobi nalaze tragovi krvi ljudskog porijekla koja najverovatnije pripada
"O"
krvnoj grupi, koji nalaz je jasan i stručan, pa ga je sud kao takav u cjelosti
prihvatio.
Iz zapisnika o uviđaju PJ Nikšić Ku br. 213 od 11.03.2007. godine proizilazi
da je dežurna služba PJ Nikšić obavještena dana 11.03.2007. godine da je u
ulici VI
Crnogorske došlo do upotrebe vatrenog oružja kada je teško povrijeđen B.T., te
da je
ekipa za vršenje uviđaja izašla na lice mjesta i konstatovala da se isto
nalazi u ulici
VI Crnogorske ispred stambene zgrade ispred ulaza u kome je stanovao B.T. Tu
su
14
pronađene dvije ispaljene čaure i jedan ispaljeni projektil, a što je
predstavljeno
foto-elaboratom PJ Nikšić broj 206/2007 od 11.03.2007. godine i skicom lica
mjesta
od 11.03.2007. godine.
Iz potvrde PJ Nikšić o privremeno oduzetim predmetima od 12.03.2007.
godine na ime okrivljenog proizailazi da su ovlašćeni službenici policije
Nikšić od
B.M. oduzeli prsluk plave boje marke "Sports", gornji dio trenerke kombinacija
krem, sive i plave boje marke "Diadora", donji dio trenerke, krem boje marke
"Diadore", crna majica kratkih rukava sa žutim natpisom na prednjoj strani i
grbom
Crne Gore na zadnjoj strani i kožne crne patike.
Iz potvrde PJ Nikšić o privremeno oduzetim predmetima Ku br. 213 od
12.03.2007. godine na ime L.R. proizilazi da su ovlašćeni službenici policije
Nikšić
od L.R. oduzeli SIM karticu broj 069/242-401
Iz izvještaja Odjeljenja za sudsku medicinu iz Podgorice broj 585 od
12.03.2007. godine na ime B.T. proizilazi da oštećeni B.T. imao koncentraciju
alkohola u krvi od 0,00 promila i nalazi se u trijeznom stanju
Iz izvoda iz kaznene evidencije PJ Nikšić broj 636 od 27.03.2007. godine
proizilazi da optuženi B.M. ranije nije osuđivan.
Nakon provedenog postupka, cijeneći sve dokaze pojedinačno i u njihovoj
međusobnoj povezanosti, kao i odbranu optuženog, sud je nesporno utvrdio da je
optuženi B.M., zvani "F." počinio krivično djelo - ubistvo iz čl. 143.
Krivičnog
zakonika, na način što je dana 11. marta 2007. godine, oko 18,00 časova, u
ulici VI
Crnogorska u Nikšiću, sa umišljajem lišio života B.T., na način što je u
pravcu
oštećenog iz pištolja nepoznate marke, cal. 7,62 mm, ispalio dva projektila
koji su ga
pogodili u predjelu desnog kuka i desne potplećke nanoseći mu dvije rane
prostreline, duž čijih strijelnih kanala je došlo do iskrvavljenja iz rascjepa
jetre,
želudca i desne unutrašnje bedrene arterije, uslijed čega je istog dana
nastupila smrt,
pa je sud istog oglasio krivim.
Činjenica i uzrok nastanka smrti kod oštećenog B.T., utvrđeni su obdukcionim
zapisnikom, sa nalazom dr. Miodraga Šoća i njegovim mišljenjem na glavnom
pretresu, da je u predmetnom događaju pokojni B.T. je zadobio dvije strelne
rane
prostreline, i to jednu sa ulaznom ranom u desnom kuknom predjelu i sa
izlaznim
otvorom u lijevom kuknom predjelu i drugu sa ulaznim otvorom u desnom
podlećnom predjelu i sa izlaznom ranom u središnjem trbušnom predjelu. Rane su
15
nanešene kada je otvor usta cijevi predmetnog ručnog vatrenog oružja usmjeren
otpozadi, sa desne strane i odozgo nadolje kod rane kuka, odnosno ka nagore
kod
rane sa ulazom u podplećnom predjelu. I jedna i druga prostrelina su osobito
teške
tjelesne povrede od kojih je život ugrožen i nanošene su u kratkom vremenskom
intervalu jedna za drugom, a zbog sudsko medicinskih karakteristika otvora i
strijelnih kanala rana kuka je nastala kao prva. Obje rane su nanašene dok je
predmetno oružje u odnosu na tijelo otpozadi sa desne strane. Ovakvo
izjašnjenje u
potpunosti je potvrđeno vještačenjem po vještaku balističaru Bakić Božidaru,
koji je
na glavnom pretresu izjavio da se jedan strijelni kanal prostire iz predjela
desnog
kuka ka lijevom kuku, a smjer strijelnog kanala je blago odozgo na dolje, što
znači
da je uzdužna osa cijevi pištolja iz kojeg je ispaljen projektil usmjerena
blago
odozgo na dolje, da se uklapa sa smjerom strijelnog kanala, a otvor cijevi
pištolja je
bio sa desne strane bočno od tijela pokojnika. Ulazna rana kod drugog
strijelnog
kanala je u desnom potplećnom predjelu, a izlazna rana u središnjem trbušnom
predjelu. Smjer strijelnog kanala je otpozadi ka naprijed, sa desna u lijevo i
odozdo
na gore, a uzdužna osa cijevi usmjerena odozdo na gore, tako da se balistička
putanja
projektila uklapa sa smjerom strijelnog kanala. Nadalje, vještak balističar je
utvrdio
da su dvije dostavljene čaure i projektil ispaljeni iz istog pištolja kalibra
7,62 mm, te
da oštećenja na dostavljenoj odjeći oštećenog su nastala dejstvom tvrdog
ovalnog
predmeta nalik na projektil.
Optuženi B.M., u prethodnom postupku nije iznosio odbranu, a na glavnom
pretresu negirao je da je on lišio života B.T., tvrdeći da nije imao motiv da
istog liši
života, objašnjavajući da je kritičnog dana, u popodnevnim časovima, imao
komunikaciju telefonom sa B., vezanu samo za kupoprodaju vozila. Bez obzira na
ovakvu odbranu, optuženog B.M., činjenice da nije bilo očevidaca samog čina
ubistva i da nije pronađeno sredstvo, pištolj, nepoznate marke kalibra 7,62
mm,
kojim je oštećeni lišen života, sud je utvrdio da je optuženi B.M. ispalio
smrtonosne
hice na oštećenog B.T.
Svoj zaključak o B.M., kao izvršiocu, sud temelji na brojnim dokazima, kako
materijalnim, tako i personalnim.
Sud je iz odbrane optuženog, koji ne spori da mu je nadimak, između ostalih
nadimaka, "F." i preciznih, uvjerljivih i jasnih iskaza svjedoka B.S., L.R.,
V.D.,
O.R., C.R., M.R. i Ž.M., nesumnjivo utvrdio da optuženi B.M. ima nadimak "F."
i
da u Nikšiću, makar u krugovima koji su bili bliski optuženom, oštećenom i
saslušanim svjedocima, ne postoji drugo lice sa nadimkom "F.".
Iz nalaza i mišljenja vještaka hemijske struke Aleksandra Ivanovića, koji
vještak je hemijskim vještačenjem utvrdio na rukama optuženog i njegovim
odjevnim predmetima i to prsluku, gornjem i donjem dijelu trenerke, tragove
prisustva barutnih čestica. Nesporno je da je sljedeće jutro, optuženi
priveden u
16
službene prostorije policije u Nikšiću i da mu je tada uzeta parafinska
rukavica i
odjevni predmeti, prsluk, donji i gornji dio trenerke, što ni optuženi nije
sporio, niti
je objasnio porijeklo barutnih čestica, a vještak je na glavnom pretresu jasno
saopštio
da tragovi barutnih čestica nastaju nakon opaljenja iz vatrenog oružja i
zadržavaju se
na odjeći i na rukama lica koje je pucalo, sve do mehaničkog otklanjanja
istih.
Iz listinga telefonskih komunikacija i izjašnjanja vještaka za
telekomunikacije
Predraga Boljevića, sud je utvrdio da su nesporedno prije ubistva optuženi i
oštećeni
ostvarili komunikaciju i to tri puta, na istom lokalitetu, koji pokriva ista
bazna
stanica, u periodu od 17 časova 28 minuta i 10 sekundi i 17 časova 51 minuta i
18
sekundi i da je to poslednja upotreba telefona od strane oštećenog. Nesumnjivo
je
utvrđeno da je optuženi pozvao oštećenog u 17 časova 51 minut i 18 sekundi, a
razgovor je trajao samo 17 sekundi, što sud upućuje na zaključak da je
optuženi
pozvao oštećenog da izađe ispred zgrade, a potom ga lišio života, pa je iz tih
razloga
prihvatio stav punomoćnika oštećene porodice, da je oštećeni nakon tog poziva
odmah izašao ispred zgrade da bi se vidio sa optuženim, a to se zaključuje po
garderobi u kojoj se nalazio oštećeni, u momentu ubistva (majica kratkih
rukava,
kučne papuče), koja garderoba nije bila prikladna za duži boravak na otvorenom
u
Nikšiću, početkom marta mjeseca, u večernjim čas ovima.
Iskazima svjedoka B.V. i B.S., sud je opovrgao odbranu optuženog da je
ostvario komunikaciju sa oštećenim radi prodaje vozila, a iz sadržine SMS
poruke i
iskaza svjedoka L.R., jasno je da je optuženi išao za tim da sazna broj
mobilnog
telefona oštećenog, a da se za to ne sazna, što sudu, opet ukazuje da nije u
pitanju
kupovina vozila. Iskaze istih svjedoka, sud je u cjelosti prihvatio, kao jasne
i
precizne, a koji iskazi su u skladu sa ostalim provedenim dokazima.
Iz iskaza svjedoka R.S. i B.I., koje iskaze je sud u cjelosti prihvatio, kao
precizne, jasne i uvjerljive, je utvrđeno da je oštećeni nakon zadobijanja
povreda i
dovođenja u Hitnu pomoć, saopštio da se osoba koja je pucala na njega zove
"F.".
Imajući u vidu da je svjedok R.S., ljekar u Hitnoj službi, koji je primio
povrijeđenog
i ukazivao mu pomoć, a svjedok B.I., policajac, koji je bio na dužnosti, te
uvjerljivost njihovog kazivanja, kako u prethodnom postupku, tako i na glavnom
pretresu, za sud nije bilo dileme, da li je oštećeni ukazao na optuženog, kao
izvršioca. Za naglasiti je izjavu svjedoka, ljekara Sorea, da je oštećeni B.,
u tim
trenutcima, bio potpuno svijestan, orijentisan, nije bio ni u kakvom bunilo i
to što je
izgovorio, izgovorio je potpuno svjesno, čvrstim, normalnim tonom. Činjenica
je da
je u Hitnoj službi, u tom trenutku, bilo još osoba, da su neke od njih i
saslušane u
svojstvu svjedoka i da nijesu čule da je neko pitao oštećenog, ko je na njega
pucao,
niti oštećenog da je u tom pravcu nešto govorio, što sud prihvata kao logično,
jer ista
lica nijesu bila stalno pored povrijeđenog, a bila je gužva i svi su bili
angažovani oko
pružanja pomoći oštećenom.
17
Dovodeći u vezu naprijed provedene dokaze i sa zapisnikom o uviđaju,
skicom lica mjesta i fotoelaboratom, sud je nesporno utvrdio da je optuženi
B.M.,
zvani "F." dana 11. marta 2007. godine, oko 18,00 časova, u ulici VI
Crnogorska u
Nikšiću, sa umišljajem lišio života B.T., na način što je u pravcu oštećenog
iz
pištolja nepoznate marke, cal. 7,62 mm, ispalio dva projektila koji su ga
pogodili u
predjelu desnog kuka i desne potplećke nanoseći mu dvije rane prostreline, duž
čijih
strijelnih kanala je došlo do iskrvavljenja iz rascjepa jetre, želudca i desne
unutrašnje
bedrene arterije, uslijed čega je istog dana nastupila s mrt.
Optuženi je bio svjestan, da ispaljujući dva projektila iz pištolja prema
tijelu
oštećenog B.T., sa bliskog odstojanja od 90 cm, a imajući u vidu lokaciju
nanijetih
povreda, može oštećenog lištiti života, što je i htio, znači postupao je sa
direktnim
umišljajem.
Konačno, iz svega naprijed iznijetog, sud nalazi da su se u radnjama
optuženog B.M. stekli svi bitni elementi krivičnog djela - ubistvo iz čl. 143.
Krivičnog zakonika, pa ga je za isto krivično djelo i oglasio krivim.
Sud je cijenio i ostale provedene dokaze i to izvještaj Sektora
kriminalističke
policije o utvrđivanju prisustva barutnih čestica (na jakni) broj 869/07
vještaka
kriminalističke hemije Aleksandra Ivanovića, izvještaja Sektora
kriminalističke
policije o biološkom vještačenju broj 682/07 vještaka - biohemije Radmile
Femić
izvještaj izvještaj Odjeljenja za sudsku medicinu iz Podgorice broj 585 od
12.03.2007. godine na ime B.T., ali isti dokazi po nalaženju ovog suda nijesu
od
uticaja na drugačije presuđenje. Takođe, je sud cijenio iskaze svjedoka D.N.,
K.R.,
Č.J., R.S. i M.D., ali nalazi da isti nijesu od uticaja na drugačiju odluku
suda,
imajući u vidu da se isti svjedoci nijesu mogli izjasniti na okolnosti samog
kritičnog
događaja.
Kod naprijed utvrđenog, sud nije prihvatio predlog odbrane da se u nastavku
dokaznog postupka provede dokaz pribavljanjem obavještenja od Uprave policije
-
PJ Nikšić da li je i koje službeno lice bilo upućeno u Hitnu službu Opšte
bolnice
Nikšić ili u Dom zdravlja gdje je bio doveden oštećeni B.T. radi ukazivanja
pomoći,
jer po nalaženju ovog suda isti dokaz nije od uticaja na rasvetljenje ove
krivične
stvari.
Prilikom odmjeravanja kazne, sud je cijenio sve okolnosti koje u smislu čl.
42.
Krivičnog zakonika, koje utiču da kazna bude manja ili veća, pa je optuženom
izrekao kaznu zatvora u trajanju od 14 (četrnaest) godina i 6 (šest) mjeseci
nalazeći
da će se istom kaznom ostvariti svrha kažnjavanja iz čl. 32. Krivičnog
zakonika u
okviru opšte svrhe propisivanja i izricanja krivičnih snakcija iz čl. 4. st.
2. Krivičnog
zakonika, te da je izrečena kazna adekvatna težini izvršenog krivičnog djela i
18
optuženom kao izvršiocu. Sud optuženom nije odredio maksimalnu kaznu zatvora u
trajanju od 15 godina, imajući u vidu činjenicu da ranije nije osuđivan.
Na osnovu čl. 51. st. 1. Krivičnog zakonika optuženom B.M. se u kaznu
zatvora ima uračunati vrijeme provedeno u pritvoru od 12.03.2007. godine,
određen
rješenjem istražnog sudije Višeg suda u Podgorici Kri br. 174/07 od
14.03.2007.
godine, produžen rješenjima krivičnog vijeća ovog suda Kv. br. 292/07 od
12.04.2007. godine, Kv. br. 392/07 od 11.05.2007. godine, Kv. br. 436/07 od
29.05.2007. godine, Kv. br. 598/07 od 24.07.2007. godine, Kv. br. 786/07 od
02.10.2007. godine, Kv. br. 968/07 od 04.12.2007. godine, Kv. br. 102/08 od
07.02.2008. godine, Kv. br. 322/08 od 09.04.2008. godine, Kv br. 560/08 od
17.06.2008. godine, Kv br. 874/08 od 16.09.2008. godine i K br. 109/2007 od
20.10.2008. godine i isti ima trajati do pravnsonažnosti presude, a najkasnije
do
isteka izrečene kazne zatvora.
Optuženi B.M. je oglašen krivim, pa je dužan da na ime troškova postupka
isplati ovom sudu iznos od 951,10 eura ,koji troškovi se odnose na ime
troškova
vještačenja i pristupima na glavnim pretresima vještacima i to medicinske
struke dr.
Miodragu Šoću iznos od 421,10 eura, biohemije Radmili Femić iznos od 66,00
eura,
balističaru Božidaru Bakiću iznos od 88,00 eura, hemijske struke Aleksandru
Ivanoviću iznos od 66,00 eura, telekomunikacija Predragu Boljeviću iznos od
275,00
eura i na ime troškova prevoza svjedoka K.R. i D.N. iznos od po 15 eura i Č.J.
iznos od 5,00 eura i na ime paušala iznos od 100,00 eura, u roku od 15 dana po
pravnonsažnosti presude, pod prijetnjom prinudnog izvršenja.
Na osnovu naprijed izloženog, a primjenom čl. 364. Zakonika o krivičnom
postupku odlučeno je kao u izreci presude.
VIŠI SUD U PODGORICI
Dana 20.10.2008. godine
ZAPISNIČAR                                                    PREDSJEDNIK
VIJEĆA - SUDIJA
Daliborka Komšić,s.r.                                                  Dragica
Vuković,s.r.  
PRAVNA POUKA: protiv ove presude može se izjaviti žalba Apelacionom
sudu u Podgorici u roku od 15 dana od dana prijema pismenog otpravka iste, a
preko ovog suda.