K.br. 260/05
U IME NARODA  
VIŠI SUD U PODGORICI, kao prvostepeni krivični, u vijeću sastavljenom
od sudije Seke Piletić, kao predsjednika vijeća, sudije Radomir Ivanović,
sudija porotnika Boška Milovića, Blaža Radulovića i Antonija Srdanovića
kao članova vijeća, uz učešće Marine Knežević, kao zapisničara, u
krivičnom predmetu protiv optuženog M.S. iz Nikšića, koga brani adv.
Marko Dakić iz Podgorice, zbog krivičnog djela - teško ubistvo iz čl. 144.
tač. 4. KZ CG, i krivičnog djela - razbojništvo iz čl. 242. st. 1. Krivičnog
zakonika CG, i optuženih J.R. koga brani adv. Kostić Danilo iz Nikšića, i
optuženog Đ.I. koga brani adv. Đurasović Dragan iz Nikšića, zbog kriv.djela
- neprijavljivanje krivičnog djela i učinioca iz čl. 386. KZ CG, rješavajući
po
optužnici Višeg državnog tužioca u Podgorici Kt.br. 266/05 od 19.12.2005.
godine, i optužnici Osnovnog tužioca u Podgorici, Kta.br. 185/06 od
22.03.2006. godine, koje je na glavnom pretresu zastupala Ljiljana Klikovac,
zamjenik VDT-a u Podgorici, nakon održanog glavnog i javnog pretresa
dana 22.11.2008. godine u prisustvu zastupnika optužbe, optuženih i
njihovih branioca, te nakon tajnog vijećanja i glasanja, dana 04.12.2008.
godine donio je i javno objavio
P R E S U D U
I
OPTUŽENI:
1. M.S., rođen..... godine u N., sa prebivalištem u mjestu
rođenja, državljanin CG, završio elektrotehničku školu, nezaposlen,
neoženjen, vojsku nije odslužio, ne vodi se u Vojnoj evidenciji, srednjeg
imovnog stanja, ranije neosuđivan, u pritvoru od 19.10.2005. godine, pa
nadalje.
KRIV JE  
Što je:
Dana 05 oktobra 2005 godine oko 20 časova u selu V. Opština Nikšić
umišljajno iz koristoljublja lišio života J.M. tako što je u namjeri sticanja
materijalne koristi, ušao u kuću oštećenog i metalnim tupim dijelom sjekire
udario ga dva puta po glavi nanoseći mu tešku tjelesnu povredu u vidu
oštećenja po život važnih moždanih centara zbog preloma kostiju lobanje,
usled čega je nastupila smrt, a zatim je, u prizemlju kuće pronašao ključeve
od vrata na spratu, odključao ih, pretražio sve prostorije i tom prilikom iz
tašne koja se nalazila u ormaru oduzeo i prisvojio mobilni telefon marke
"Nokia 6610".
- čime je izvršio krivično djelo - teško ubistvo iz čl. 144. st. 1. tač. 4.
Krivičnog zakonika CG.
Pa sud optuženog primjenom citiranih zakonskih propisa te odredbi čl.
4,5,32,33,36,42, i 51 Krivičnog zakonika Crne Gore, te primjenom člana
199 i 364 Zakonika o krivičnom postupku Crne Gore.
O S U Đ U J E  
Na kzanu zatvora u trjanju od 15 (petnaest) godina, u koju kaznu mu se
uračunava vrijeme provedeno u pritvoru počev od 19.10.2005. godine, pa
nadalje do pravosnažnosti presuda a najduže dok ne istekne vrijeme kazne
izrečena ovom presudom.  
Dužan je optuženi M.S. da na ime troškova krivičnog postupka uplati ovom
sudu iznos od 1.484,30 eura a na ime paušala kao dijela troškova krivičnog
postupka iznos od 200,00 eura sve prednje u roku od 15 dana po
pravosnažnosti presude pod prijetnjom prinudnog izvršenja.
II
OPTUŽENI:
Đ.I., rođen..... godine, u N., sa prebivalištem u mjestu
rođenja, državljanin SCG, završio elektro školu, nezaposlen, neoženjen,
vojsku nije služio, vodi se u vojnoj evidenciji pri Vojnom odsjeku u Nikšiću,
srednjeg imovnog stanja,
J.R., rođen...... godine, u s. N., Opština P., sa
prebivalištem u N., državljanin CG, penzioner, neoženjen, pismen,
završio livarski zanat, vojsku odslužio 1971/72 u Splitu, vodi se u VE pri
vojnom odsjeku u Nikšiću, lošeg imovnog stanja.
Na osnovu čl. 363. tač. 3. Zakonika o krivičnom post upku Crne Gore,
OSLOBAĐAJU SE OD OPTUŽBE
Kojom je predstavljeno da su:
Dana 07. oktobra 2005. godine, nakon što su došli do kuće oštećenog J.M.,
kada je Đ. kroz prozor ušao u kuću i vidio da je J.M. lišen života, i tako
saznali da je izvršeno krivično djelo za koje se po zakonu može izreći kazna
zatvora od trideset godina, to nisu prijavili prije nego što je djelo
otkriveno
- čime bi izvršili krivično djelo - neprijavljivanje krivičnog djela i
učinioca iz čl. 386. st. 1. KZ.
Troškovi krivičnog postupka u ovom dijelu padaju na teret buđžetskih
sredstava ovog suda.
III  
Prema optuženom M.S. sa podacima kako je to napred navedeno shodno čl.
362. tač. 1. Zakonika o krivičnom postupku CG,
OPTUŽBA SE ODBIJA
Kojom je predstavjeno da je:
Dana 10. oktobra 2005. godine, oko 22,00 časa, u Podgorici, u Ul.
Oktobarske Revolucije, upotrebom sile protiv oštećene M.S. oduzeo tuđu
pokretnu star u namjeri da njenim prisvajanjem sebi pribavi protivpravnu
imovinsku korist na način što je sa leđa prišao oštećenoj M. S. koja se
kretala
ulicom i hvatajući je za rame povikao "daj tašnu", pa kada se oštećena
okrenula, udario je pesnicom u predjelu lica, od kojeg udaraca je pala a
okrivljeni iz njenih ruku istrgao tašnu u namjeri da iz iste oduzme i prisvoji
sve vrednije stvari koje nađe, kojom prilikom je oduzeo i prisvojio tašnu
oštećene u kojoj se nalazio novčanik, 70,00 eura mobilni telefon marke
"Simens SL 55", vaučer od 5 eura, ključevi i lična dokumenta oštećene,
ukupne vrijednosti preko 150,00 eura,
- čime bi izvršio krivično djelo razbojništvo iz čl. 242. st. 1. Krivičnog
zakonika CG.
O b r a z l o ž e nj e  
Optužnicom VDT-a u Podgorici Kt.br. 266/05 od 19.12.2005. godine, koju
je zastupnik optužnice na glavnom pretresu činjenično precizirao optuženom
M.S. je stavljeno na teret da je izvršio krivično djelo - teško ubistvo iz čl.
144. st. 1. tač. 4. Krivičnog zakonika CG, a optuženima Đ.I. i J.R.
stavljeno je na teret da su izvršili krivično djelo - neprijavljivanje
krivičnog djela i učinioca iz čl. 386. st. 1. KZ CG.
Na glavnom pretresu zastupnik optužnice je odustao od optužbe Osnovnog
tužioca u Podgorici Kt.br. 185/06 od 22.03.2006. godine kojom je
predstavljeno da je optuženom M.S. stavljeno na teret da je izvršio krivično
djelo - razbojništvo iz čl. 242. st. 1. KZ CG.
Optuženi M.S. je u navodima svoje odbrane pred ovlašćenim službenicima
CB Nikšić u bitnom istakao da je dana 05.10.2005. god. oko 19 časova
krenuo iz svoje porodične kuće na Vidrovanu da vidi livadu u selu Vir koju
je trebao da pokosi narednog dana. Kada je to završio u povratku negdje u
periodu od 19,15 - 19,30 časova je prolazio pored kuće oštećenog J.M. pa je
imenovanog vidio u dvorištu ispred kuće, i rekao mu je „dobar dan“. Prvi
put kad je išao na gore navedenu livadu, oštećenog J.M. nije bilo ispred kuće
ali je vidio u njegovom dvorištu parkirano vozilo "Golf III" zelene boje, koje
u povratku nije bilo. Na uporno insistiranje J.M. da svrati na kafu ušao u
njegovu kuću i to u prizemni dio kuće koji je isti koristio kao dnevnu sobu.
Sjeo je za stočić lijevo od ulaznih vrata, dok je J.M. odmah donio bocu
domaće rakije koja je bila punu do pola. Obzirom da ne pije rakiju odbijao
je J.M. ponudu da istu konzumira međutim na njegovo uporno navaljivanje
pristao je da popije jednu čašicu, a zatim još nekoliko čaša, i tako sve dok
nijesu ispraznili bocu. Za vrijeme ispijanja rakije J.M. mu je pričao o tome
kako kod njega kući dovodi žene, i kako ima seks sa njima. Stalno mu je
ponavljao da i on treba da dođe, ali samo pod uslovom da to bude posle 22
časa, kako ga ne bi neko vidio, i da bi i on mogao da ima seks sa tim
ženama. U jednom momentu tihu muziku koja se čula u kući je oštećeni
ugasio, a zatim je uzeo video kasetu, koju je stavio u video rekorder,
prethodno ga pitajući da li želi da pogledaju film, pri čemu mu nije govorio
o kakvoj vrsti filma se radi, odnosno da li je pornografski ili ne. Na njegove
riječi da nema vremena i da hoće da ide, oštećni je izvadio kasetu iz video
rekordera i stavio je u omot. Nakon toga oštećeni je uzeo bocu od rakije i
čaše iz kojih su pili, pa je izašao na verandu da ih opere, govoreći mu pri
tom da ga sačeka, jer treba još nešto da popričaju. Kada se oštećeni vratio
nakon par minuta u kuću, zaključao je ulazna vrata, s tim što je ostavio ključ
u bravu, a zatim mu je prišao, tako što je sjeo na stolicu pored njega, i
stavio
mu lijevu ruku na desno koljeno, pri tom je pomjerajući duž njegove
butine, za koje vrijeme mu je govorio da će lijepo da se druže, da je imao
dosta takvih koji se u početku opiru, ali da na kraju ipak popuste. Potom ga
je oštećeni uhvatio preko odjeće to jeste trenerke za polni organ pa je u tom
momentu odmah ustao, a za njim i oštećeni Milorad koji ga je uhvatio sa
obije ruke oko struka gurajući ga u pravcu kreveta koji se nalazio na
udaljenosti od 2-3 metra od stolice gdje su prethodno sjeđeli, s tim što misli
da je na taj način imenovani htio da ga obori na krevet. U momentu kada
mu je J.M. stavio lijevu ruku na koljeno kazao mu je da će noćas da se lijepo
druže, te da ima dosta takvih početnika koji se na početku svi opiru a na
kraju svi popušte. U prvom momentu te njegove riječi je shvatio kao šalu,
međutim kada je došlo do guranja, to jeste kada je htio da ga obori na krevet
tada je pomislio da J.M. hoće da ga ubije zbog čega se otrgao od njega i
potrčao pud špajza koji se nalazio u istoj prostoriji udaljen od 4 do 5 m od
mjesta gdje su se prethodno nalazili, a u kojem inače nije bilo svijetla već
je
svjetlost dopirala iz prostorije u kojoj su prethodno sjeđeli. Inače vrata od
špajza su bila skroz otvorena, pa je prilikom ulaska u isti stao u ugao lijevo
od vrata pored nekog stola tako da je licem bio okrenut prema vratima, pa je
sa te pozicije je vidio kako J.M. ide za njim i kako se kreće pud njega. U
momentu kada je J.M. bio na pola koraka od njega obratio mu se riječima
„Sad ćeš da vidiš ko je M.J.", a zatim je ponovo krenuo pud njega govoreći
mu "dođi ovamo, ovamo će ti biti bolje u ovu prostoriju“, pri tom mu
govoreći da ima prinudne mjere ukoliko ga ne posluša, ne precizirajući o
kakvim se mjerama radi, dodajući da su mnogi kod njega prespavali i da
niko ujutru nije bio nezadovoljan, već su naprotiv dolazili kod njega pa su
čak i sami tražili da dođu. Za vrijeme dok je oštećeni pričao on je bio pod
velikim strahom ovo tim prije jer je isti bio pijan pa se nekontrolisano
ponašao, zbog čega je i pomislio da je imenovani kriminalac i peder i da
hoće seksualno da ga iskoristi. U momentu kada je oštećeni ponovo
iskoračio pud njega, kada je bio u polu savijenom položaju zbog čega je
imao strah za svoj život jer je mislio da će da ga uhvati za nogu ili struk te
da će da mu otme sjekiru, pribio se potpuno u ugao, držeći ruke spuštene
pored tijela, pa je lijevom rukom osjetio neko drvo koje je bilo naslonjeno
na zid, a koje se nalazilo iza stola pa je isto uhvatio pri tom ne znajući o
čemu se radi sa namjerom da odgurne J.M. i da se zaštiti od njegovih daljih
nasrtaja. Kada je podigao to drvo vidio je da se radi o sjekiri sa držalom
srednje dužine odprilike 50 - 60 cm. Sjekiru je uhvatio sa obadvije ruke i to
tako što je lijeva ruka bila dolje a desna gore pa je sa njom pokušao da
odgurne J.M. koji mu je prišao kako je naveo na pola metra pa kada to nije
uspio sa sjekirom je zamahnuo put J.M. sa namjerom da ga udari po tijelu,
da prođe pored njega i da pobjegne. Dalje ne može da objasni kako je udario
J.M. sa sjekirom, te kako je isti pao na pod špajza, ali se sjeća da je ležao
na
podu i to tako što su mu noge bile okrenute prema unutrašnjosti špajza dok
mu je tijelo bilo okrenuto ukoso a glava pud ulaznih vrata. Napomenuo je da
je vidio da je J.M. pao na leđa i da prilikom pada nije pustio nikakav glas,
već je ostao da leži na podu tako da mu je cijelo tijelo bilo unutar špajza. U
momentu kada je J.M. pao na pod udarila je velika krv iz njegove glave koja
je išla po čitavom špajzu i ispod njega. Posebno je istakao da je provjerio
nakon J.M. pada da li je isti živ i to na način što mu je stavio ruku na grlo
kako bi čuo otkucaje, ali pošto iste nije osjetio shvatio je da je imenovani
mrtav, pa je uzeo ćebe koje se nalazilo na krevetu neposredno pored špajza,
pa je istim pokrio oštećenog tako što je ćebe bacio na njega. Zbog svega
toga što se desilo bio je potpuno šokiran, pa je uzeo sjekiru, a zatim
otključao ulazna vrata, kroz koja je izašao na verandu gdje je ostavio sjekiru
i gdje se zadržao 5-6 min, razmišljajući o tome kako je ubio čovjeka, a za
koje vrijeme mu je došla misao i da se i on ubije. Tada je pomislio da možda
J.M. ima pištolj, pa se vratio ponovo u prizemlje kuće gdje je vršio pretragu
tražeći pištolj. Kako nije našao pištolj vidio je da na privesku od ključeva
kuće imaju dva ključa, i dva priveska, i to jedan braon kafene boje a drugi
metalni pa je pomislio da je jedan od tih ključeva je ključ od spratnog dijela
kuće, tako da je izgasio svijetlo na donjem spratu to jeste na prizemlju,
izašao iz istog i zaključao vrata, s tim što misli da je izgasio svijetlo koje
je
gorelo na verandi ispred kuće a zatim je stepenicama pošao na gornji sprat
koji mu nije bio nepoznat jer je zadnji put u posjetu J.M. upravo živio u tom
dijelu kuće. Upravo zbog toga je mislio da je J.M. pištolj na spratu, pa je
dolaskom na isti otključao vrata ušao u taj dio kuće, tražeći po prostorijama
pištolj. U zadnjoj prostoriji sa lijeve strane u srednjem ormaru, gledajući od
vrata, pri dnu istog našao je mušku kožnu torbicu žute boje koju je odmah
otvario, i u kojoj je našao mobilni telefon marke „Nokia“ sa kamerom.
Nakon što je našao telefon nastavio je dalju pretragu za pištoljem kojeg
inače nije našao, pa kako isti nije našao odlučio je da uzme telefon sa
namjerom da ga proda i da za taj novac kupi pištolj sa kojim je htio da izvrši
samoubistvo. Posebno je naglasio da kritične prilike izuzev mobilnog
telefona i sjekire sa kojom je udario J.M. i ključeva od ulaznih vrata
prizemlja i sprata kuće ništa drugo nije uzeo te da za vrijeme boravka u kući
te pretrage kroz kuću ništa drugo nije vidio. Nakon što je uzeo telefon,
zaključao je vrata od gornjeg sprata kuće, a zatim sišao niz stepenice, gdje
je
uzeo sjekiru, a nakon toga se uputio u pravcu J.M. štale koja se nalazila u
dvorište ispred kuće, gdje je došao do nje, a zatim se vratio nazad put J.M.
kuće, koju je zatim zaobišao, a nakon toga lijevo gledano od ulaznih vrata,
preskočio ogradu iza kuće, izašao na ulicu i krenuo pravo u pravcu kuće
M.M.. Za vrijeme dok se udaljavao od kuće oštećenog J.M. sa sobom je
nosio sjekiru dok je mobilni telefon držao u lijevom džepu donjeg dijela
trenerke a ključeve od vrata oštećenog u donjem dijelu trenerke. U momentu
kada je došao neposredno kuće M.-ića začuo je zvuk auta koji se kretao iz
pravca groblja pud kuće J.M., što će reći i put njega jer se radi o istoj
ulici.
Zbog toga se zaklonio iz bagremova pored ulice neposredno pored kuće
M.M. jer nije znao gdje će taj auto. Vidio je da je auto stalo u dvorište kuće
J.M. i da su iz njega izašla dva čovjeka s tim što je čuo njihove glasova pa
misli da je jedan stariji a jedan mlađi, te je vidio da njih dvojica odlaze
pored
kuće J.M.. Nakon 5 - 6 minuta je vidio da su se ta dva čovjeka brzim hodom
vratila u auto i da su velikom brzinom pošli. Posebno je istakao da je sa
mjesta na kojem se nalazio nije mogao da vidi bliži izgled lica dvoice ljudi
koji su dozivali J.M. dok su se nalazili oko njegove kuće, ali je čuo da su M.
dozivali po imenu "Mišo". Nadalje je naveo da je nakon odlaska auta sa
navedenim licima nastavio svoje kretanje, pa je u momentu kada je došao do
rijeke odlučio da baci sjekiru u rijeku što je odmah i uradio, s tim što je
sjekiru bacio u rijeku tako da je ista pala u vodi bliže suprotnoj strani
obale.
Odatle je nastavio da ide obalom do mosta pored Kulskog izvora pa nakon
što je prešao most nastavio je da ide desnom stazom u pravcu mlina M.-ića
koje je vlasništvo D.M.. Po dolasku kod mlina ponovo je pr ešao preko mosta
rijeku pa je nastavio pravo u pravcu puta gdje je došao pred zidine stare
nekadašnje Pilane koja više ne radi i u kojoj nema nikoga pa je tu odlučio da
baci ključeve od J.M. kuće što je i uradio bacivši iste između zidova stare
Pilane. Odatle je nastavio kretanje u pravcu svoje kuće tako da je kući došao
negdje oko ponovoći. Mobilni telefon koji je uzeo od J.M. je aktivirao s tim
što je stavio svoju karticu za mobilni telefon broj 067/365-4.. . Tu noć nije
mogao da spava jer je razmišljao o svemu što se dogodilo jer su mu
svakakve slike prolazile kroz glavu, tako da mu je prolazilo kroz glavu da se
prijavi policiji ali je odustao od toga jer ga je bilo strah da će ga tamo
tući.
Sjutradan ujutru kada je ustao izvadio je J.M. karticu i istu je bacio u vatru
u
šporet gdje je izgorela. Istog tog dana tačnije u četvrtak 06.10.2005. godine,
pošao je autobusom u grad negdje oko 15,45 časova sa namjerom da proda
mobilni telefon, pa je isti odnio u prodavnicu mobilnih telefona koja se
nalazi u novoj zgradi preko puta hotela "Onogošt" a čijeg vlasnika zna po
imenu "T.", gdje je isti prodao za 55,00 eura. Nakon što je prodao telefon
bezciljno je išao po gradu s tim što je od tog novca kupio cigare. Za to
vrijeme je razmišljao da je malo novac koji je dobio od prodaje telefona da
bi kupio pištolj, tako da je sledećeg dana tačnije u petak 07.10.2005. godine,
sav novac uplatio u sportskoj kladionici "Meridian" koja se nalazi u
Njegoševoj ulici u Nikšiću. Posebno je istakao da je ranije čuo priče da se o
J.M. priča da kod njega dolazi svakakvo društvo, narkomani, da se tu svašta
radi, ali da on lično nije znao nikoga ko bi mu to konkretno rekao.
Optuženi M.S. je u navodima svoje odbrane pred Istražnim sudijom ovog
suda ponovio iskaz iz prethodnog postupka s tim što je dodao i pojasnio da u
trenutku kada mu je J.M. stavio ruku na polni organ, a preko njegove odjeće,
imenovani je krenuo i da mu skida gaće, te da u momentu dok se nalazio u
špajzu, kada je napipao predmet iza sebe sa kojim je htio da odgurne
odnosno udari J.M. nije znao da je to sjekira, već je za isto saznao tek nakon
što je oštećenog udario odnosno nakon što je izašao iz špajza. Inače oštećeni
je kritične prilike nakon što je pio rakiju a dok se nalazio u špajzu izgledao
zastrašujuće pa se plašio od njega i njegovog lika jer je bio niži rastom, ali
je
bio razvijeniji, ošišan gotovo do glave pa mu je izgledao kao kriminalac,
ubica. Posebno je istakao da kod J.M. nije dolazio u poslednje dvije godine,
iako ga je svakodnevno gledao obzirom da su im kuće udaljene oko 200 m,
ali je za imenovanog čuo priče koje su se pričale po selu da je peder, da
svako dolazi kod njega s tim što za takve priče nije bilo garancije, odnosno
mislio je da su to samo glasine i da to nije istina. Nadalje je naveo da se
detaljno ne sjeća šta je sve pretražio kritične prilike u kući oštećenog J.M.,
ali se sjeća da je u keramičkoj posudi koja se nalazila na jednom stolu na
sred dnevne sobe u prizemlju, a koja je bila duboka možda 10-tak cm, vidio
ključeve pa je pomislio da bi sa istim mogao otvoriti gornji sprat kuće, zbog
čega ih je i uzeo. Pojasnio je da je kritične prilike u J.M. kući popio preko
10
čaša rakije, i to na J.M. nagovaranje jer mu je isti govorio: "ti si momak,
šta
će ti biti", a zatim mu dolivao rakiju insistirajući da je popije. Inače,
prizemni dio kuće oštećenog J.M. čini samo jedna prostorija koja u jednom
ćošku ima špajz.
Na glavnom pretresu optuženi je u navodima svoje odbrane u bitnom
ponovio iskaz dat u prethodnom postupku pred radnicima CB Nikšić i pred
istražnim sudijom ovog suda, stim što je dodao da je uspio da odgurne
Milorada od sebe, tako što ga je uhvatio za njegove mišice i taj trenutak
iskoristio da pobjegne prema špajzu. Pošao je prema špajzu jer je
pretpostavio da tamo ima neki prozor, da će lakše da iskoči, nego da ide
prema ulaznim vratima koja su bila zaključana. Nije znao da li je imenovani
ostavio ključ u vrata kada ih je zaključao, tek je isto saznao nakon što se
sve
dogodilo.
Objašnjavajući različitost iskaza datog u prethodnom postupku gdje je
između ostalog kazao da je vidio da je oštećeni zaključao vrata i da je ključ
ostao u bravi dok je na glavnom pretresu naveo da nije znao da je oštećeni
nakon što je zaključao vrata ostavio ključ u bravi, već da je za isto saznao
tek nakon što se sve dogodilo, optuženi je istakao da nije siguran da je ključ
ostao u vratima, jer se tu nalazio još jedan katanac te da je tačno to što je
naveo na glavnom pretresu.
Optuženi Đ.I. je u navodima svoje odbrane pred ovlašćenim službenicima
CB Nikšić dana 11.10.2005. godine, u bitnom istakao da je unazad dvije, tri
godine bio sa svojim bratom od tetke V.V. u Gornje polje kada je upoznao
J.M., od kada je kod imenovanog čisto zbog druženja išao jer ga je svaki put
dočekivao dobro i korektno. Takođe je preko V.V. prije dvije godine
upoznao i R.J., sa kojim je kasnije više puta išao kod J.M. gdje su zajedno
sjeđeli, s tim što je odnos između R. i M. bio čisto prijateljski. Dana
07.10.2005. godine, negdje oko 14,00 časova zajedno sa J.R. je došao u
običajnu posjetu kod J.M., međutim kada su došli ispred J.M. kuće pokušali
su da otvore ulazna vrata ali su ista bila zaključana, pa su obojica dozivali
J.M. kako bi im se odazvao, ako je u kući ili u blizini, pa pošto se isti nije
odazvao obišli su oko kuće a zatim pošli do male kuće odakle su se ponovo
vratili ispred velike kuće, u kojoj su se stepenicama popeli na gornji sprat
pa
kako se imenovani nije odazivao sišli su opet sa sprata na prizemlje, kada
mu je J.R. rekao tišim tonom "M. mora da se krije od nas" . U momentu kada
su sišli ponovo u prizemni dio kuće primijetio je da je prozor od dnevnog
boravka oškrinut i da na njega nije navučena zavjesa, pa je isti odmah
otvorio do kraja, kako bi vidio unutrašnjost prostorije u kojem nije ništa
neouobičajno primijetio. Nakon toga je iz znatiželje ušao kroz prozor u
unutrašnjost kuće pa je tada primijetio da u špajz neko leži ili čuči, nakon
čega je pozivao dva tri puta oštećenog J.M., a zatim je u momentu kada je
prilazio špajzu vidio čovječije rame, dok nije vidio druge djelove tijela,
ruku
nogu, glavu, s tim što je vidio da je preko toga bila neka velika šarena krpa.
U tom trenutku je pozvao R. govoreći mu da misli a J.M. leži u špajzu na šta
mu je isti govorio da izađe iz kuće što ga je i poslušao, pa je izašao. Nakon
toga govorio je R. da pogleda kroz prozor kako bi provjerio da li u špajzu
neko leži, međutim imenovani mu je rekao da ćuti i da ne laže da je to Mićo
jer mu se vjerovatno to učinilo. Ne dugo zatim otišli su oko kuće i došli do
prozora od špajza u namjeri da vide da li se nešto vidi kroz isti, ali obzirom
da je na prozoru bila mreža, i da se nije dobro viđelo, R. mu je kazao da su
to vjerovatno tikve koje M. drži za ukras. Na njegovo predlaganje da zovu
policiju i da sve prijave, da nema čega da se boje jer žive pošteno 20 godina,
J. mu je ponovo govorio da je sigurno pogriješio i da idu kući. Nadalje je
naveo da sjutra dan, u subotu 08.10.2005. godine, nije gledao R., niti je sa
istim išao u Gornje Polje. Dana 09.10.2005. godine je sa R. B. i S. koje m ne
zna prezime, oko 17,00 časova bio u kući R.J., kada su vodili uobičajene
razgovore. U jednom momentu izvjesni Saša ih je pitao da li će ići u Gornje
Polje kod J.M., na šta je R. odgovorio da je toga jutra bio u grad da vidi ima
li J.M. plakate, pa su se nasmijali, dok je Saša prokometarisao da je R.
bezobrazan.
Optuženi je u navodima svoje odbrane pred Istražnim sudijom ovog suda u
bitnom ponovio iskaz dat pred ovlašćenim policijskim službenicima s tim
što je dodao i objasnio da kritične prilike nije bio siguran da tamo u kući
leži
mrtav čovjek, jer nije mogao da vidi ni glavu ni ruke pa samim tim nije bio
siguran da je to što je vidio bio J.M., s tim što je bio potrešen kada mu je
R.
rekao da vidi je li J.M. u špajzu, pa nakon što mu je u jednom momentu
rekao "Rade čini mi se da je ovo M.", isti mu je odgovorio "to su tikve".
Stoji činjenica da je kritične prilike pomislio da je ispod ćebeta možda M., i
da je možda pijan ili drogiran, međutim u tom trenutku se zapitao zašto bi
baš on bio taj koji bi to vidio pa je poslušao R. kada mu je rekao da izađe iz
kuće. Inače razlog njegovog odlaska kod J.M. je bio kupovina krompira jer
mu je otac dao 3 eura da uzme 10 kg, krompira za probu. Stoji činjenica da
mu je J.M. ponekad činio uslugu tako što ih je vozio kolima, dok ih je imao,
i da je kod istog dolazio da bi pili, te da mu je imenovani davao voće, dunje,
kruške, jabuke, mada je kupovao rakiju kod njega. Poznato mu je da se kod
J.M. okupljalo društvo momci i djevojke, kao i neke žene, te da se ponekad
koristila marihuana, kao i to da se pjevalo, igralo i veselilo, a da je u tim
prilikama J.M. pričao o Crnogorskoj istoriji i Crnogorskim prezimenima, s
tim što je za takva okupljanja korišćen prizemni dio kuće. Inače J.M. nije
dozvoljavao da se ide u sobe na spratu, ili u malu kuću. Od imenovanog je
slušao ponekad priču kako je R.J. "tetka", to jest da je žensko, te da mu
dolaze neki cigani za koje je govorio da su njegovi muževi. Sjeća se da ga je
J.M. jedne prilike upitao da li voli muškarce, na šta mu je odgovorio da ne
voli, a na njegovo pitanje zašto ga to pita, isti mu je odgovorio da se šali i
da
nema po kome da mu dođe da je loš. Poznat mu je bio J.M. broj fiksnog
telefona, ali nije siguran da zna broj njegovog mobilnog telefona, zapravo
imenovani mu je govorio da nema mobilni telefon, jer ga je prodao.
Posebno je istakao da ne poznaje optuženog M.S..
Na glavnom pretresu optuženi je ponovio navode svoje odbrane date pred
istražnim sudijom ovog suda osim u dijelu u kojem je naveo da je kritične
prilike pomislio da je J.M. mrtav kada je vidio ćebetom nešto omotano, zbog
čega se potresao pa mu nije padalo na pamet da tu situaciju prijavi policiji,
međutim kada je kazao J-iću da bi trebalo da provjere jeli to J.M. i da
prijave
policiji imenovani mu je rekao da su to tikeve ili dinje i da ne prijavljuju.
Posebno je istakao da je dva puta bio prisutan kada je kod J.M. bilo društvo
miješano i muško i žensko i kada je imenovani svima pa i njemu davao da
puše marihuanu i da piju alkohol, te kada je donosio porno kasete da se
gledaju. Nadalje je naveo da je njemu i njegovom bratu od tetke V., J.M.
govorio da idu kući kad bi imao takvo društvo, s tim što pretpostavlja da su
oni imali seksualne odnose nakon njihovog odlaska.
Optuženi J.R. je u navodima svoje odbrane pred ovlašćenim službenicima
CB Nikšić 11.10.2005. godine, u bitnom istakao da J.M. poznaje oko godinu
dana, da je bio dobar sa njim i da je kod istog išao jednom ili dva puta
mjesečno. Dana 07.10.2005. godine zajedno sa Đ.I. u vremenu između 16,00
- 17,00 časova pošao je u posjetu J.M.. Kada su stigli kod njegove kuće zvali
su ga "Mićo, Mićo", pa kako se isti nije odazivao otišli su na gornji sprat
gdje ga nisu našli, nakon čega su sišli tako da je I. pošao u staru kuću a on
prema štali, kako bi se uvjerili da tamo nema J.M., pa kada su se uvjerili da
ga tamo nema vratili su se opet ispred njegove kuće, gdje su posle
osmatranja vidjeli da je jedan prozor od kuće malo otvoren. Kroz navedeni
prozor I. je krenuo da ulazi, pa je pokušao da imenovanog odvrati govoreći
mu "nemoj I. da ulaziš u kuću, viđeće neko od komšija da ulazimo, i mogu
pomisliti da hoćemo nešto da ukrademo". Međutim i pored toga I. je ušao
kroz prozor u unutrašnjost kuće a zatim mu se obratio riječima "nešto mi se
čini kao da neko leži u špajzu" na šta mu je odgovorio da su to možda tikve
koje Mićo drži za ukras. Nakon što je I. izašao iz kuće i to kroz isti onaj
prozor kroz koji je ušao, rekao mu je da je J.M. sigurno u kafanu "11" ili
kod komšije M.M., pa su se odmah udaljili od kuće. Nakon dva dana kod
njega u kući negdje oko 18,00 časova došli su I. i izvjesni Saša čije prezime
ne zna i R.B., gdje su se zadržali negdje oko 40 minuta i gdje im je tom
prilikom rekao da je toga jutra prolazio pored hotela "Onogošt", i da je
razgledao plakate ne bi li našao J.M. na istima, iz razloga što je mislio da
ga
je neko ubio, jer se sjeća da mu je imenovani jedne prilike kazao da neće
umrijeti prirodnom smrću, na šta su se svi nasmijali. Osim napred
navedenih dana, nije više išao u Gornje Polje, tačnije kod J.M..
Optuženi J.R. je u navodima svoje odbrane pred Istražnim sudijom ovog
suda u bitnom ponovio iskaz dat pred ovlašćenim službenicima CB Nikšić
stim što je dodao da su dolazeći prema kući J.M. u petak dana 07.10.2005.
godine, vidjeli njegovu sestru B. i brata od strica kako vade krompir, pa su
im se javili komentarišući pri tom, "je li rodilo", na šta je B. nešto
odgovorila ali ne zna što. Tek u ponedeljak kada je na poziv došao u
policijsku stanicu, saznao da je J.M. ubijen, međutim da je znao da
imenovani leži mrtav, sigurno bi odmah javio njegovoj sestri i bratu od
strica. Nadalje je objasnio da nije htio da uđe u kuću J.M., iz razloga da ne
bi
komšije pomislile da krade, jer mu se i sam imenovani često žalio da ga
neko potkrada, a od njega mu nikada nije hvalila ni dlaka sa glave, već
naprotiv činio mu je usluge tipa plaćanja struje i telefona. Inače J.M. je
upoznao prije 14 mjeseci na pijaci kada je prodavao krompir i imenovani ga
je često zvao da dođe kod njega govoreći mu "Dođi, dođi sam sam skuvaću
ručak, samo donesi hleb". Posle toga odlazio je kod J.M. koji je živio sam,
možda jednom sedmično ili jednom u 15 dana, pa mu je tada imenovani
davao voće i povrće, tretirajući ga kao sina. Poznato mu je da su kod njega
dolazili neki Romi, za koje mu je imenovani objašnjavao da su pedofili i da
dolaze na smjene, da su mlađi momci oko 20 godina starosti i da sa istima
ima seksualne odnose, te da im je davao pare, s tim što njemu nikada nije
predlagao da imaju seksualne odnose, niti je ikada u odnosu na njega
pokazivao takvu sklonost, već se ponašao kao da mu je otac. Posebno je
istakao da optuženog M.S. ne poznaje i da ga je prvi put vidio kad je
priveden zajedno sa njim.
Na glavnom pretresu optuženi je navodama svoje odbrane ponovio iskaz dat
u predhodnom postupku stim što je dodao da je J.M. imao penziju 67,00
eura, da je radio u bašti koja mu je rađala voće i povrće te da mu je rekao da
je prije dvije, tri godine prodao neku zemlju, za koju je dobio od 6-10.000,00
eura koji iznos je stavio na banku. Posebno je istakao da nije primijetio da
J.M. u špajzu drži sjekiru ali mu je poznato da je sjekiru držao napolje
ispred
štale.
Sud je u dokaznom postupku na glavnom pretresu proveo sledeće dokaze:
pročitao zapisnik o uviđaju istražnog sudije Višeg suda u Podgorici Kri.br.
614/05 od 10.10.2005. godine, zapisnik o uviđaju CB Nikšić Ku.br. 832 od
09.10.2005. godine, izvještaj CB Nikšić o kriminalističko-tehničkom
pregledu lica mjesta br. 930 od 11.10.2005. godine, zapisnik CB Nikšić o
pretresanju stana i drugih prostorija J.R., Ku.br. 832 od 12.10.2005. godine,
pročitao zapisnik CB Nikšić o pretresanju stana i drugih prostorija Đ.V.,
Ku.br. 832 od 12.10.2005. godine, potvrda CB Nikšić o privremeno
oduzetim predmetima Ku.br. 832 od 12.10.2005. godine na ime J.R.,
potvrdu o privremeno oduzetim predmetima Ku.br. 832 od 12.10.2005.
godine na ime Đ.I., potvrdu CB Nikšić o vraćanju predmeta od 17.10.2005.
godine, na ime Đ.I., potvrdu CB Nikšić o vraćanju predmeta od 17.10.2005.
godine, na ime J.R., potvrdu CB Nikšić o privremeno oduzetim predmetima
br. Ku.br. 832 od 19.10.2005. godine na ime R.A., potvrdu CB Nikšić o
ulaženju u stan i druge prostorije br. 832 od 20.10.2005. godine na ime
M.M., izvještaj CB Nikšić o kriminalističko tehničkom pregledu lica mjesta
broj 930 od 20.10.2005. godine, pročitao izvještaje MUP-a RCG Centra za
krim tehniku o vještačenju tragova krvi br. 4016/05 br. 4017/05. broj
4231/05, broj 4171/05, sa nalazom i mišljenjem vještaka Radmile Femić i
saslušao istog vještaka na glavnom pretresu, na saglasan predlog stranaka
pročitao iskaz svjedoka J.V. dat pred istražnim sudijom ovog suda Ki.br.
243/05 od 24.11.2005. godine, na saglasan predlog stranaka pročitao iskaze
svjedoka i to: Š.M., I.M., B.F., H.M., S.Z., H.S. I.S., S.Š,, Š.Š., F.A.,
A.K.,
H.Š, saslušao svjedoka M.S., pročitao izvještaj Odjeljenja za sudsku
medicinu broj 1324 od 11.10.2005. godine o analizi alkohola u krvi Jovanić
Milorada, pročitao obdukcioni zapisnik Odjeljenja za sudsku medicinu S.br.
182/05 od 10.10.2005. godine sa zaključkom vještaka medicinske struke
doc. dr. Miodraga Šoća specijalista za sudsku medicinu, pročitao zapisnik o
saslušanju vještaka dr. Miodraga Šoća Ki.br. 243/05 od 05.12.2005. godine,
te saslušao istog vještaka na glavnom pretresu, pročitao izvještaj Pro-
Montea br. 0801-5235 od 03.10.2008. godine, na saglasan predlog stranaka
pročitao izvještaj o vještačenju Centra za krim tehniku br. 4172/05 sa
nalazom i mišljenjem vještaka Asanović Esada, pročitao izvještaj o
daktiloskopskom vještačenju MUP-a RCG Centra za krim tehniku o
vještačenju papilarnih linija br. 362/05, sa nalazom i mišljenjem vještaka
Ivana Vukotića i saslušao istog vještaka na glavnom pretresu, pročitao četiri
zapinika CB Nikšić o prepoznavanju lica Ku.br. 832 od 11.10.2005. godine,
izvršio uvid u fotoelaborat br. 930/05 od 09.10.2005. godine CB Nikšić i
skicu lica mjesta, pročitao nalaz i mišljenje Komisije vještaka Specijalne
zatvorske bolnice Beograd, br. 513-60-03 od 17.10.2007. godine, i saslušao
predstavnika Komisije vještaka prf. dr. Ratka Kovačevića, pročitao izvod iz
KE MUP-a RCG Odjeljenja bezbjednosti Plužine br. 52-352 od 25.04.2006.
godine, na ime optuženog J.R., pročitao izvod iz KE MUP-a RCG CB
Nikšić br. 1684 od 27.11.2006. godine, na ime optuženog M.S. i pročitao
izvod iz KE MUP-a CB Nikšić br. 1662 od 24.11.2006. godine na ime Đ.I..
Iz zapisnika o uviđaju Istražnog sudije Višeg suda u Podgorici Kri.br.
614/05 od 10.10.2005. godine i zapisnika o uviđaju CB Nikšić Ku.br. 832
od 09.10.2005. godine, skica lica mjesta, utvrđuje se da se lice mjesta nalazi
u selu V. - Opština Nikšić, pored lokalnog asvaltnog puta koji se odvaja od
puta Nikšić - Plužine, u kući J.M., i to u njenom prizemnom dijelu, s tim što
je objekat spravnog tipa - prizemlje + sprat u osnovi dimenzija 20x10 m,
drvene krovne konstrukcije pokriven krovnom ciglom, postavljen jugoistok -
sjevero zapad, podijeljen po vertikali na pola tako da zapadna polovina kuće
pripada pokojnom J.M. a istočna polovina kuće njegovom rođaku J.M., pa
su navedeni djelovi kuće fizički razdvojeni. Kuća ima prizemlje i sprat s tim
što se na sprat dolazi spoljašnjim stepeništem kojim se izlazi na veliku
terasu
koja se prostire sa južne strane kuće duž čitavog dijela koji pripada J.M..
Ispod stepeništa koji vodi ka terasi odnosno prema spratu kuće je kupatilo
koje je otključano. U prizemni dio kuće se ulazi ispod navedene terase kroz
drvena dvokrilna vrata koja su zatečena zaključana. Na prizemnom dijelu
kuće na sjevero zapadnoj strani - listri postavljen je drveni dvokrilni prozor
koji je zatvoren s tim što je sa unutrašnje strane navučena zavjesa, na
sjevernoj strani tog dijela kuće postavljen je dvokrilni dupli prozor, drveni
na kojem je sa unutrašnje strane postavljena zelena platnena zavjesa, a na
istočnoj strani, ne daleko od kupatila nalazi se dvokrilni prozor čija su
krila
odškrinuta, a na unutrašnjem dijelu praga prozora nalazi se najlnonska kesa
u kojoj je gruda sira. Ulazna vrata na spratnom dijelu kuće su zaključana.
Unutrašnjost prizemnog dijela kuće sastoji se iz špajza i jedne prostorije s
tim što se špajz nalazi u dijelu lijevog ugla posmatrano sa ulaznih vrata a na
njemu se nalaze drvena vrata standardnih dimenzija koja su otvorena i koja
se obezbjeđuju običnom bravom koja ne funkcioniše na kojoj se sa
spoljašnje strane nalazi ključ kao i drugi ključ u svežnju sa prvim. Na špajzu
postoji prozor na sjevernom zidu koji je nađen zatvoren, na čijoj je
spoljašnjoj strani postavljena mreža od insekata kao i metalna rešetkasta
zaštita ulevana na 6 mjesta u betonsku fasadu, s tim što je špajz opremljen
jednim stolom koji se nalazi u sjeverni dio špajza i drvenim policama koji se
nalazi sjeverni, zapadni i južni zid špajza. U navedenom špajzu zatečeno je
tijelo pokojnog J.M., koje je pokriveno ćebetom tako da se vide djelimično
noge, s tim što je tijelo zatečeno da leži na leđima sa nogama koje dopiru do
stola u špajzu prema unutrašnjosti špajza i glavi koja je na pragu od ulaznih
vrata od špajza, dok je lijeva ruka ispružena prema prostoriji za dnevni
boravak a desna ruka preko prsiju savijena u laktu. Na glavi su vidljive
povrede iz koje se slivala krv ispod gornjeg dijela tejela J.M.. Ostatak
prizemlja opremljen je stolovima, stolicama, drvenim policama, kuhinjskim
elementima, ormarima, video i audio uređajima, ukrasnim predmetima, a
neposredno ispod prozora na sjevero zapadnoj strani je ležaj - kauč, sa
posteljinom dok je ispred prozora na sjevernoj strani prizemnog dijela kuće
drugi ležaj - kauč, dok se uz desni bočni zid prostorije posmatrano od
ulaznih vrata nalazi drvena škrinja. Spratni dio kuće čini pretsoblje i tri
spavaće sobe a ulazna drvena vrata standardnih dimenzija obezbjeđuju se
bravom sa cilindračnim uloškom, vrata su zatečena zatvorena, jezičak brave
u položaju zaključano. Na spratni dio kuće dolazi se preko betonskih
stepenica ograđenih metalnom ogradom koje vode uz lijevu stranu verande.
Lijevo i desno od ulaznih vrata spratnog dijela postavljena su dva prozora
sagrađena od drveta, trokrilna, dupla kao i dva prozora na sjevernoj strani
spratnog dijela tako da su svi prozori zastakljeni zatvoreni i zabravljeni sa
unutrašnje strane. Dvorište kuće je uređeno i ograđeno i u njemu se nalazi
dosta ukrasnog bilja sa južne strane kuće a sa zapadne i sjeverne strane kuće
je voćnjak. Ispod terase i na terasi nalazi se dosta ukrasnog bilja sa
saksijama. U sklopu pomenutih nekretnina pokojnog J.-ića je štala i svinjac
udaljeni oko 30 m od kuće u pravcu juga kao i napuštena kuća stotinak
metara takođe udaljena u pravcu juga.
Iz fotodokumentacije MUP-a RCG CB Nikšić br. 930/05 od 09.10.2005.
godine, fotografijama koje su sastavni dio fotodokumentacije, bliže je
prikazan spoljašnji izgled kuće pokojnog J.M. i unutrašnjost kuće i to
prizemnog dijela kuće sa zatečenim materijalnim tragovima i tijelom
oštećenog J.M.
Iz izvještaja CB Nikšić o kriminalističko-tehničkom pregledu lica mjesta
br. 930 od 11.10.2005. godine, utvrđuje se da je predmetnog dana izazvano i
fiksirano više tragova papilarnih linija, te da su između ostalih pronađeni
tragovi na čeonoj strani poklopca drvene škrinje koji su označeni br. 17/1, na
donjem dijelu okvira vrata špajza označeni br. 20/2 i na zadnoj stranici
kreveta sa spoljne strane označene brojem 7/1.
Iz izvještaja CB Nikšić o kriminalističko tehničkom pregledu lica mjesta
broj 930 od 20.10.2005. godine, utvrđuje se da je u mjestu V. u rijeci Zeta
oko 10 m nizvodno od "Kulina mosta" sa desne strane u rijeci pronađena
sjekira sa drvenom drškom, dok su u istom mjestu unutar srušenih zidina
izuzeta tri ključa zakačena na tri kožna kafena privjeska. Takođe su sa kuće
pokojnog J.M. sa spoljašnjih vrata u prizemlju i spoljnih vrata na spratu kuće
izuzeti cilindrični ulošci koji odgovaraju pronađenim ključevima.
Iz potvrde CB Nikšić o privremeno oduzetim predmetima br. Ku.br. 832
od 19.10.2005. godine na ime R.A., utvrđuje se da su istog dana ovlašćeni
radnici CB Nikšić od imenovanog oduzeli mobilni telefon marke "Nokia
6610", crne boje, imei. br. 353790/00/552379/9 sa baterijom.
Iz izvještaja MUP-a RCG Centra za krim tehniku o vještačenju tragova
krvi broj 4231/05, sa nalazom i mišljenjem vještaka Radmile Femić
specijaliste medicine biohemije, te izjašnjenje istog vještaka datog na
glavnom pretresu, utvrđuje se da je istom vještaku na vještačenje dostavljena
sjekira sa drvenom držalicom dužine 1 m i metalnim dijelom sječiva
dimenzija 15x14 cm, te da je na navedenoj sjekri dokazano prisustvo krvi u
tragu čije je porijeklo i krvna grupa nisu mogli biti određeni zbog
nedovoljne količine materijala.
Iz izvještaja MUP-a RCG Centra za krim tehniku o vještačenju tragova
krvi broj 4171/05, sa nalazom i mišljenjem vještaka Radmile Femić
specijaliste medicine biohemije te izjašnjenja istog vještaka datog na
glavnom pretresu utvrđuje se da je vještaku na vještačenje dostavljeno
krevetsko ćebe braon - krem boje (dezenirano), marke "Oskar - Oteks
Ohrid", dimenzija 2x1,5 cm, izuzeto iz kuće oštećenog J.M., na kojem se na
tamnijoj braon strani po širini negdje na sredini do ivice vidi natopina
dimenzija 12,9 cm, mrko crne boje, a na istoj strani u lijevom uglu, po
dubini odozgo 50x40 cm, takođe jedna manja mrlja nepravilnog oblika i
veličine, mrko crvene boje nalik na krv, dok se sa naličja po samoj ivici vidi
mrlja u vidu nanosa (brisa) nepravilnog oblika i veličine mreko crvene boje
nalik na krv, te da navedeni tragovi potiču od krvi ljudskog porijekla koji
pripadaju "A" krvnoj grupi.
Sud je cijenio napred navedene izvještaje Centra za krim tehniku CB
Podgorica, br. 4231/05 i 4171/05 sa nalazom i mišljenjem vještaka
specijaliste biohemije Radmile Femić pa je isti prehvatio kao stručne,
objektivne i jasne bazirane na pravilima neuke a na koje stranke nisu imale
primjedbi.
Iz izvještaja o vještačenju Centra za krim tehniku br. 4172/05 sa
nalazom i mišljenjem vještaka trasologa dipl. ing. Asanović Esada, utvrđuje
se da je istom vještaku dostavljeno na vještačenje krevetsko ćebe braon -
krem boje (dezenirano) marke "Oskar - Oteks -Ohrid" dimenzija 2x1,5 m,
izuzeto iz kuće oštećenog J.M. te da na navedenom ćebetu nisu uočeni
tragovi mehaničkog oštećenja, osim tragova tamno braon boje nalik na krv,
kao i jednog oštećenja ovalnog oblika sa nagorjelim rubovima koji je
vjerovatno posledica oštećenja nagorjelosti od cigarete.
Sud je cijenio napred navedeni izvještaj sa nalazom i mišljenjem vještaka
trasologa dipl. ing. Asanović Esada, pa je isti prihvatio kao objektivan
stručan i baziran na pravilima nauke a na koji stranke nisu imale primjedbi.
Iz izvještaja o daktiloskopskom vještačenju MUP-a RCG Centra za krim
tehniku o vještačenju papilarnih linija br. 362/05, sa nalazom i mišljenjem
vještaka Ivana Vukotića, te izjašnjenja istog vještaka datog na glavnom
pretresu utvrđuje se da su vještaku dostavljeni tragovi papilarnih linija
izazvanih na lice mjesta i to tragovi papilarnih linija označeni brojem 7/1;
17/1 i 20/2, podesni za indetifikaciju te da je komparativnim poređenjem
tragova papilarnih linija podesnih za indetifikaciju sa otiscima J.M.
oštećenog i M.S. okrivljenog utvrđeno, da trag papilarnih linija označen br.
7/1 potiče od bridnog dijela dlana lijeve ruke J.M., dok trag papilarnih
linija
označen br. 17/1 izazvan na lice mjesta na čeonoj strani poklopca drvene
škrinje potiče od prsnog dijela dlana lijeve ruke M.S., a trag br. 20/2
izazvan
na licu mjesta na unutrašnjem okviru vrata špajza u kući pokojnog J.M.
potiče od palca lijeve ruke M.S..
Sud je cijenio napred navedeni izvještaj sa nalazom i mišljenjem vještaka
Ivana Vukotića, i izjašnjenje istog vještaka datog na glavnom pretresu, pa je
isti prihvatio kao objektivan stručan i baziran na pravilima nauke a na koji
stranke nisu imale primjedbi.
Iz obdukcionog zapisnika Odjeljenja za sudsku medicinu S.br. 182/05 od
10.10.2005. godine sa zaključkom vještaka medicinske struke doc. dr.
Miodraga Šoća specijalista za sudsku medicinu, zapisnika Istražnog
suidije ovog suda o saslušanju vještaka dr. Miodraga Šoća Ki.br. 243/05
od 05.12.2005. godine, i izvještaja Odjeljenja za sudsku medicinu broj
1324 od 11.10.2005. godine o analizi alkohola u krvi J.M., te izjašnjenje
istog vještaka datog na glavnom pretresu utvrđuje se da je obudkcija rađena
dana 10.10.2005. godine u 11,00 časova, nad oštećenim J.M., da je smrt
nasilna i da je nastupila usled oštećenja po život važnih moždanih centara
zbog preloma kostiju lobanje. Oštećenje po život važnih moždanih centara,
prelom kostiju lobanje, nanešene su teškim, tupim i jako zamahnutim
mehaničkim oruđem, s tim što ne može isključiti mogućnost da je to tupi dio
sjekire. Nalazom su ustanovljene rane u predjelu vrha tjemena, i lijeve
polovine čela koje su posledica dejstva tupine zamahnutog mehaničkog
oruđa (moguće i ušima sjekire), na odgovarajuće predjele tijela najmanje u
dva akta (najmanje dva udarca). Povrede na tijelo oštećenog nastale su više
od 72 sata prije nego što su obdukciom ustanovljene. U vrijeme zadobijanja
povrede u predjelu čela oštećeni J.M. bio je okrenut osobi licem koja zadaje
udarce, dok je rana tjemenog predjela kod oštećenog mogla nastati kada je
imenovani bio licem okrenut prema osobi koja zadaje udarac ali je mogao
biti okrenut i leđima. U vrijeme umiranja kod oštećenog je postojalo stanje
alkoholisanosti.
Sud je cijenio napred navedeni obdukcioni zapisnik i nalaz i mišljenje
vještaka medicinske struke dr. Šoć Miodraga i izjašnjenje istog vještaka
datog na glavnom pretresu, pa je isti prihvatio kao objektivan stručan i
baziran na pravilima nauke a na koji stranke nisu imale primjedbi.
Svjedok Đ.Ž. je u svom svjedočkom iskazu pred istražnim sudijom ovog
suda u bitnom istakao, da o samom događaju, odnosno ubistvu J.M. ne zna
ništa, da je za isto saznao onog dana kada je tijelo imenovanog nađeno u
kući. Sjeća se da je dana 09.10.2005.godine u jutarnjim satima vidio da je
pored kuće J.M. prošao jedan čovjek sa bradom starosti oko 55 - 60 godina,
te da je to isto lice dana 08.10.2005. godine oko 15,30 časova u društvu sa
još jednim licem vidio kako prolazi pored fabrike - pilane u kojoj radi. Inače
tek u policiji je saznao da je jedan od njih bio Đ.I. a da je stariji sa
bradom
bio J.R. kojeg je i ranije gledao kako ide u pravcu kuće J.M..
Na glavnom pretresu svjedok je u bitnom ponovio iskaz dat pred istražnim
sudijom ovog suda stim što je dodao da zna da je njegov ujak kupio neku
zemlju od pokojnog J.M., ali da ne zna za koji iznos.
Svjedok R.A. je u svom svjedočkom iskazu pred Istražnim sudijom ovog
suda, i na glavnom pretresu u bitnom istakao da o ubistvu J.M. ne zna ništa.
U vezi sa tim ubistvom pozivan je u Nikšićkoj policiji, kada mu je rečeno da
donese i preda telefon marke "Nokia 6610I" crne boje, koji je kupio u radnji
mobilnih telefona vlasnika R.T., a koja se nalazi u Nikšiću preko puta hotela
"Onogošt". Pošto je imao dva mobilna telefona jedan marke "Samsung
E700", a drugi "Nokia 3200i", odlučio je da ih zamijeni za dva bolja
telefona, pa je pošao je u napred navedenu radnju i vlasnikU T.-iću ponudio
telefone, koje je procijenio na iznos od 170,00 eura. Nakon toga mu je T-ić
predao "Nokiu 6610I" crne boje, koju mu je procijenjenio 90,00 eura i još
jednu "Nokiu 7210" koju mu je procijenio 70,00 eura a zatim mu je dodao
još 10,00 eura. Motiv da zamijeni svoje telefone je bio da dobije dva
telefona približno istog kvaliteta, a ne da za njih daje pare. Ispostavilo se
da
"Nokia 6610I", potiče od nekog ko je vezan za neko krivično djelo, i da su
ga zbog toga zvali iz policije da je vrati.
Svjedok J.V. je u svom svjedočkom iskazu datog pred istražnim sudijom
ovog suda, i na glavnom pretresu u bitnom istakla da joj je pokojni J.M.
rođak, jer su im đedovi bili rođena braća, te da je imenovani živio u staroj
kući koja mu je ostala od oca, odnosno u polovini kuće koja ima od prilike
oko 100 kvadrata, dok su drugu polovinu koristili ona i njen brat za ostavu.
Inače kuća ima prizemni sprat, pa je J.M. u istu živio od kada je došao iz
Beograda. Ne može da se sjeti tačno kada je poslednji put vidjela J.M., jer
je kuća u kojoj ona živi 300 m udaljena od naprijed navedene stare kuće u
kojoj je imenovani živio ali je moguće da je to bilo prije nedelju dana od
kad je saznala da je mrtav. Sjeća da je bio petak, odnosno par dana prije
nego što su J.M. pronašli mrtvog, kad je sa bratom V. bila na njivi da vade
krompir. Tom prilikom su pored njih prošli malo poguren čovjek, starosti
između 50 i 60 godina, obučen u crno, crne kose i brade, , kojeg je i ranije
gledala da dolazi kod J.M. i da tamo često boravi, i sa njim mlađi čovjek
kratko ošišan oko 25 godina. Nakon što je sve otkriveno, saznala je da je
bradonja J.R., a ovaj drugi Đ.I.. Njih dvojica su došli iz pravca radnje
"Đurković Company" odnosno pilane "Radović", pa su im se javili, i pitali
ih je li rodio krompir, a zatim su produžili put kuće J.M.. Tada nije vidjela
šta oni tamo rade, jer se inače odatle ne vidi dvorište J.M., ali zna da su
tamo
ostali nekih 10-tak minuta nakon čega su otišli pored glavnog puta, koji je
bio malo dalji od njih. Nakon toga pojavila su se još dva mladića koja su
pitala njegnog brata "gdje je ovaj Mićo", na šta isti nije znao šta da im
kaže.
Čudno joj je bilo zašto nema J.M., zašto ovi ljudi ne mogu da ga nađu, zašto
ne bere paradajz u svojoj bašti, pa je obratila pažnju u petak veče kada je
vidjela da u njegovoj kući ne gori svijetlo i da se ništa ne dešava. U subotu
dana 08.10.2005. godine, pošla je u svoj dio kuće pa se sa balkona naklonila
prema dijelu kuće J.M. i tom prilikom je primijetila da sve stoji kao i
prethodnih dana,. Zatim je otišla u dvorište gdje je primijetila neko slabo
svijetlo u prizemnom dijelu ispod stepenica. Dalje je istakla da je u nedelju
ujutro srela komšiju M.M. sa kojim je popričala u vezi toga kako nema J.M.
pa joj je imenovani tom prilikom rekao da je i on to isto primijetio, te da je
u
oškrinuti prozor prizemnog dijela kuće J.M. ostavio jednu grudu sira. Nakon
toga je zajedno sa M. prišla dijelu kuće J.M., odakle je vidjela da je
kupatilo
otključano, pa je zamolila imenovanog da otvori vrata od istog nakon čega
su vidjeli da nije bilo nikog unutra i da je sve čisto. Tom prilikom je
probala
da otvori ulazna vrata prizemnog dijela pa je vidjela da su ista zaključana,
nakon čega je kroz prozor vidjela jedan kauč koji nije bio sređen i pored
njega jednu papuču, što je čudilo. Dalje je zajedno sa M. pošla na zapadni
prozro međutim kroz isti se zbog zavjese nije moglo ništa vidjeti pa joj je M.
predložio da sačekaju do 14 časova pa da sve prijave policiji, što je i
prihvatila. U međuvremenu još nekoliko puta je odlazila do ispred kuće
J.M., na terasu pa je negdje oko 14,00 časova na njegovoj terasi vidjela
jednu crnu kožnu rukavicu sa bijelom oblogom iznutra zbog čega je
poduzela jeza jer pomenutu rukavicu nije ranije primećivala. Pokušala je
telefonom da dobije J.M. pa kada se ispostavilo da nije to bio taj broj
odlučila se da uz prethodnu konsultaciju sa M.i njenim bratom M. sve prijavi
policiji. Tom prilikom joj ni u snu nije moglo pasti na pamet da bi neko od
M.-Ića to uradio obzirom da su J.-ići uvijek pomagali M.-iće i da između
njih postoje 4 kumstva. Posebno je istakla da nikada nije viđakla M.S. da
dolazi kod J.M.. Inače J.M. nije zavisio ni od koga, mada je znao da popije i
da u takvim prilikama bude zao na jeziku, međutim imao je , dobru dušu.
Nadalje je navela da je milorad sa prvom ženom imao troje djece, od kojih
mu sin živi negdje u Španiji kojeg je zadnji put vidjela prije 10 - 12 godina,
dok mu dvije kćerke žive u Kraljevu sa majkom koja se preudala, te da
istima ne zna adrese a da je druga žena J.M. umrla.
Svjedok J.M. je u svom svjedočkom iskazu pred Istražnim sudijom ovog
suda u bitnom istakao da mu je pokojni J.M. bio rođak, da su njihovi đedovi
braća, te da je imenovani u poslednjih 8 godina živio u polovini njihove
zajedničke kuće koja im je ostala od đeda, dok on živi u novoj kući koja je
udajena od 300 m od iste. Inače sa pokojnim J.M. nije bio u nekim
intenzivnim odnosima, ali nisu bili ni u svađi, pa je zadnji put bio kod njega
u kući prije godinu ipo dana. Nadalje je istakao da je J.M. po cijeli dan bio
na svom imanju, od kojeg je imao prihode mada je imenovani imao i prihode
od penzije, s tim što je moguće da se bavio prodajom stanova dok je živio u
Srbiji. Od komšija sa kojima je J.M. najviše komunicirao bili su M. sa kojim
je pio i M.M., koji je koristio njegovo imanje za ispašu stoke. Poznato mu je
da su kod J.M. dolazili neki nepoznati ljudi, da je bilo glasne muzike, pa je
tako zapazio J.R. da često dolazi kod njega. Obzirom da su primijetili da se
J.M. ne kreće oko svoje kuće i oko imanja, i da se ništa ne čuje, njegova
sestra je tada obavijestila policiju nakon čega je otkriveno da je imenovani
ubijen. Nadalje je naveo da je J.M. imao dvije žene da je ima troje djece i to
sina i dvije kćerke, koji ga nisu posjećivali od kad se vratio na starevini da
živi prije 8 godina. Inače je čuo da mu je sin negdje u Španiju, te da su mu
kćerke negdje u Kraljevo, i da ih J.M. nije gledao zadnjih 20 godina tačnije
od kada su bili djeca. Posebno je istakao da su u Crnoj Gori J.M.-u najbliži
B.J. koji živi u Podgorici, koji mu je brat od tetke, kao i M.D. koji mu je
takođe brat od tetke i koji živi u Nikšiću, međutim od rođaka J.-ića najviše
ga je posjećivao J.S. koji živi u Nikšiću.
Na glavnom pretresu svjedok je u bitnom ponovio iskaz dat pred istražnim
sudijom stim što je dodao da je u saznanju da je J.S. telefonom obavijestio
sina J.M. o glavnom pretresu i da ne zna zašto nije došao. Inače J.M. je
sahranjen na njihovom groblju u Gornje Polje gdje je imao svoju grobnicu, s
tim što su mu oni organizovali sahranu na koju nisu prisustvovali njegova
djeca tačnije njegova kćerka i sin. Ima saznje da je J.M. prodao neku zemlju
prije možda 7 ili 8 mjeseci, s tim što ne zna za koji iznos novca.
Svjedok T.R. je u svom svjedočkom iskazu pred Istražnim sudijom ovog
suda i na glavnom pretresu u bitnom istakao da je vlasnik radnje za prodaju i
otkup mobilnih telefona "S&T Mobille" u Nikšiću, i da radi po sistemu
polovno za novac, polovno za polovno ili polovno za novo. Sjeća se da su
dana 06. ili 07.10.2005. godine, došli kod njega jedan ili dva momka i
ponudili mu na prodaju mobilni telefon marke "Nokia 6610 I", te da im je
tom prilikom nakon što je prethodno provjerio ispravnost telefona dao
novčani iznos od 55,00 eura, a zatim je utvrdio indentifikacioni broj
telefona, pri tom uzimajući ličnu kartu od prodavca telefona, M.S. iz koje je
zabilježio podatke. Nakon što je prodao mobilni telefon, polovinom Oktobra
mjeseca su ga pozvali u CB Nikšić, pa je tada saznao u policiji da je taj
telefon vezan za čovjeka koji je ubijen.
Svjedok J.V. je u svom svjedočkom iskazu u bitnom istakao da je tog dana
07.10.2005. godine, oko 15.30 časova, bio sa sestrom V. na njivi gdje su
vadili krompir kada su naišla dva čovjka i to jedan obućen u crno, crne kose
i brade, i drugi mlađi čovjek starosti 25 godina, mršav, visočiji od bradonje,
te kada su ih pozdravili, i kada je bradonja pitao je li rodio krompir a nakon
čega su otišli put kuće J.M., gdje su se zadržali nekih 10-tak minuta ili
najviše pola sata, a zatim se vratili sa druge strane livadom pored kuće Đ.-
ića u pravcu groblja. Tog istog dana u trenutku dok je kolicima vozio
krompir koji je ostavljao u svoj dio kuće a koji je ispod istog šljema sa
kućom J.M. dok se nalazio na udaljenosti od 50 m, sreo je dva ciganina koji
su ga pitali da li zna gdje je J.M., pa je rekao da ne zna te da su ga malo
prije tražili jedan bradonja i momak koji je bio sa njim. Tom prilikom
dolazeći ispred kuće J.M. nije primijetio nikakva kola, već je vidio neke
cigane koji su ispred kuće brali neke kruške. Inače živi 300 m udaljen od
kuće J.M., odakle ne vidi dvorište J.M. pa ne zna kada je zadnji put vidio
J.M. mada od tog petka nije vidio nikoga da dolazi kod njegove kuće, osim
napred navedena lica.
Svjedok Š.M., je u svom svjedočkom iskazu u bitnom istakao da je radi u
Komunalnom preduzeću u Nikšiću zbog čega je često u parku kod pošte, da
je jedne večeri bio u parku sa djevojkom kada mu je prišao stariji čovjek koji
ga je pozvao da dođe kod njega kući pri tom mu objašnjavajući tačno gdje se
njegova kuća nalazi tako da je posle nekog vremena kod imenovanog pošao
sa djevojkom i tada saznao da se isti zove Mićo. Tom prilikom mu je Mićo
dao gornji dio kuće u koji je boravio sa djveojkom. Za vrijeme boravka u
njegovoj kući i to tačnije u spratnom dijelu Mićo se nije pojavljivao pa je
tako uradio jedno 4-5 puta. Nakon navedenih odlazaka kod Mića je jedne
prilike bio sa drugom koji se zove Sebastijan, pa je imenovani zajedno sa
Mićom pošao u gornji dio kuće gdje su boravili izvjesno vrijeme s tim što
mu nije poznato šta su tamo radili, ali zna da je to kratko trajalo. Nakon
toga
mu je Sebastojan pričao da mu je Mićo pokazivao sobe i neke slike i ništa
više mada ga nije u vezi toga ništa pitao. Inače to je bio zadnji put kada je
pošao kod Mića. Posebno je istakao da je tačno da ga je jedne prilike tačnije
nakon 2-3 posjete oštećeni J.M. dok se nalazio kod njega u posjetu pitao
imali kakvog druga da ga dovede, pa mu je odgovorio da ima, zbog čega je
predložio Sebastijanu da tamo pođu.
Svjedok I.M. je u svom svjedočkom iskazu u bitnom istakao da je pokojnog
J.M. upoznao jedne prilike kada mu je prodao željezo jer sakuplja
sekundarne sirovine te da je prvi put u njegovoj kući bio zajedno sa B.F.
kada su mu pomagali oko cijepanja drva. Drugi put kada je bio sa F. kod
pokojnog J.M. bili su u donjem dijelu kuće i tu su pili kafu i rakiju. Za
vrijeme dok su sjeđeli J.M. je počeo da fata njegovog druga F. po tijelu, da
mu zavlači ruke u pantalone, pa kako je vidio što imenovani radi izašao je iz
te kuće i stao je van nekih 15 minuta, gdje je sačekao F. odakle su zajedno
pošli. Posle toga više nije išao ni sa kim kod J.M..
Svjedoka B.F. je u svom svjedočkom iskazu u bitnom istakao da je od strane
J.M. pozivan na piće pa je zajedno sa svojim drugom I.M. bio 1-2 puta u
njegovoj kući. Nakon što ih je J.M. počastio pićem počeo je da ga hvata po
tijelu i genitalijama pa je tada I. izašao iz kuće a on je "oralno popušio"
pokojnom J.M. s tim što tom prilikom niej bilo sile prilikom njihovog
odnosa. Posle toga više nije išao kod J.M..
Svjedok H.S. je u svom svjedočkom iskazu u bitnom istakao da je na poziv
J.M. na večeru jedne prilike bio u njegovoj kući i to zajedno sa bratom F. i
rođakom G., te da je tom prilikom J.M. nagovarao njegovog brata F. da
ostanu da spavaju kod njega kući, s tim što mu je nudio, da on ostane jer mu
se sviđa, a to je bilo zbog seksa ali on to nije htio.
Svjedok H.M. je u svom svjedočkom iskazu u bitnom istakao da je na poziv
J.M. jedne prilike sa svoja tri druga I., F. i Š. bio u kući imenovanog, te da
je
tom prilikom J.M. nakon što ih je ugostio počeo hvatati po tijelu, pa s
obzirom da su shvatili da je peder izašli su iz kuće.
Svjedok S.Z. je u svom svjedočkom iskazu u bitnom istakao da je sa
svojom djevojkom sa kojom je sada u braku bio par puta u kući J.M., kada je
imenovani pokušavao da ga hvata rukama po tijelu ali valjda zato što je bila
djevojka sa njim isto je prekinuo. Na