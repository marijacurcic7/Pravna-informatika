                                                                                                                      K. br. 34/11

U IME CRNE GORE
OSNOVNI SUD U DANILOVGRADU , kao prvostepeni krivični, po sudiji Vladimiru
Novoviću, uz učešće Ane Ivanović kao zapisničara, u krivičnom predmetu
okrivljenog P.M. iz D., zbog krivičnog djela teško djelo protiv bezbjednosti
javnog saobraćaja iz čl.348 st.3 KZ u vezi čl.339 st.3 u vezi st.1 KZ, po
optužnici Osnovnog državnog tužilaštva iz Podgorice Kt.br.208/11 od
02.03.2011. godine, koju je na glavnom pretresu zastupao Grujo Radonjić,
zamjenik ODT-a iz Podgorice, nakon održanog glavnog i  javnog pretresa dana
23.09.2011.godine, u prisustvu zastupnika optužbe i okrivljenog, donio je dana
23.09.2011. godine i istog dana javno objavio  
PRESUDU
Okrivljeni P.M., od  oca V. i majke M., rodjene B., rodjen ....godine u P., sa
mjestom prebivališta u D. - O. bb, državljanin Crne Gore, oženjen, otac jednog
djeteta, zaposlen u JKZP D., po zanimanju vodoinstalater, završio srednju
školu, pismen, srednjeg imovnog stanja, neosudjivan.  
Kriv je
Što je:  
Dana 24.02.2010.godine, oko 14,40 časova, na lokalnom putu G.Z. - D., u mjestu
V., opština D., ne pridržavajući se saobraćajnih propisa iz čl.31 st.1 ZOBS-a
na putevima ugrozio saobraćaj i doveo u opasnost život i tijelo ljudi, na
način što upravljajući putničkim vozilom marke "VW Golf III" reg.oznaka DG AF
... u pravcu D., nije brzinu kretanja vozila prilagodio okolnostima,
karakteristikama i stanju puta, te atmosferskim prilikama - mokrom i klizavom
kolovozu i krivini, već se kretao neprilagodjenom brzinom od 45 km/h, umjesto
brzinom od 40 km/h, pa je usljed neprilagodjene brzine, prilikom savladjivanja
krivine, izgubio kontrolu nad vozilom, prešao preko lijeve ivice kolovoza i
udario u kamenu ogradu pored kuće, vlasništvo M.R., kojom prilikom je saputnik
u njegovom vozilu oštećeni P.S. zadobio tešku tjelesnu  povredu u vidu potresa
mozga i nagnječine kože glave,  
- čime je počinio krivično djelo teško djelo protiv bezbjednosti javnog
saobraćaja iz čl.348 st.3 KZ u vezi čl.339 st.3 u vezi st.1 KZ.  
Pa sud okrivljenom primjenom citiranih zakonskih propisa, te čl. 4, 5, 16, 36,
42, 52, 53 i 54 KZ i čl.226, 229 i 374 ZKP-a, i z r i č e  
USLOVNU OSUDU  
Kojom mu utvrdjuje kaznu zatvora u trajanju od 60 (šezdeset)  dana  i
istovremeno odredjuje da se ista neće izvršiti ako okrivljeni za vrijeme od  1
(jedne)  godine po pravosnažnosti presude ne učini novo krivično djelo.  
Dužan je okrivljeni da na ime troškova krivičnog postupka uplati ovom sudu
iznos od 165,00 eura i po osnovu paušala  iznos od 30,00 eura, a  sve u roku
od 15 dana po pravosnažnosti presude.  
O b r a z l o ž e nj e
Optužnicom Osnovnog državnog tužilaštva iz Podgorice Kt.br.208/11 od
02.03.2011. godine, stavljeno je na teret okrivljenom P.M. da je izvršio
krivično djelo teško djelo protiv bezbjednosti javnog saobraćaja iz čl.348
st.3 u vezi čl. 339 st.3 u vezi st.1 KZ. Zastupnik optužbe je na glavnom
pretresu u završnoj riječi precizirao činjenični opis krivičnog djela na način
kako je to navedeno u izreci presude, dok je pravna kvalifikacija ostala ista.
U završnoj riječi je  predložio  da sud okrivljenog oglasi krivim i kazni u
okviru zakonom propisane kazne.  
Okrivljeni P.M., u odbrani datoj na glavnom pretresu, u bitnom je naveo da
priznaje izvršenje krivičnog djela i da je kriv. Tvrdi da je tačno da se dana
24.02.2010.godine, oko 14,40 časova, na lokalnom putu G.Z. - D., u mjestu V.,
opština D., nije pridržavao saobraćajnih propisa iz čl.31 st.1 ZOBS-a na
putevima, te da je ugrozio saobraćaj i doveo u opasnost život i tijelo ljudi.
To je učinio na način što upravljajući putničkim motornim vozilom marke "VW
Golf III" reg.oznaka DG AF ... u pravcu D. nije brzinu kretanja vozila
prilagodio okolnostima, karakteristikama i stanju puta, te atmosferskim
prilikama, tj. mokrom i klizavom kolovozu i krivini, već se kretao brzinom od
45 km/h umjesto brzinom od 40 km/h, pa je usljed neprilagodjene brzine
prilikom savladjivanja krivine izgubio kontrolu nad vozilom, prešao preko
lijeve ivice kolovoza i udario u kamenu ogradu pored kuće vlasništvo M.R.,
kojom prilikom je saputnik u njegovom vozilu, njegov kum P.S. zadobio tešku
tjelesnu povredu, u vidu potresa mozga i nagnječine kože glave. Tvrdi da je
nakon predmetne nezgode obilazio oštećenog - njegovog kuma P.S.  
U završnoj riječi okrivljeni je naveo da se kaje zbog počinjenog krivičnog
djela.  
Sud je na glavnom pretresu u dokaznom postupku pročitao zapisnik o uvidjaju
Uprave policije Ispostava D. br…. sa datumom popunjavanja 25.02.2010.godine,
izvršio uvid u medicinsku dokumentaciju izdatu na ime oštećenog P.S., pročitao
nalaz i mišljenje vještaka sudske medicine dr B.B. Kri.br.102/10 od
15.12.2010.godine, pročitao nalaz i mišljenje vještaka saobraćajne struke ing.
M.Š. Kri.br.102/10 od oktobra mjeseca 2010.godine i pročitao izvod iz kaznene
evidencije Uprave policije PJ Podgorica br.29-245/11-18325/2-2900 od
07.07.2011.godine izdat na ime okrivljenog.  
Iz nalaza i mišljenja vještaka saobraćajne struke ing. M.Š. Kri.br.102/10 od
oktobra mjeseca 2010.godine i zapisnika o uvidjaju Uprave policije Ispostava
D. br…. sa datumom popunjavanja 25.02.2010.godine utvrdjuje se da se predmetna
saobraćajna nezgoda dogodila dana 24.02.2010.godine, oko 14,40 časova, na
lokalnom putu G.Z.-D., u mjestu V., kojom prilikom je okrivljeni P.M.
upravljao vozilom marke "VW Golf III" reg. oznake DG AF …, dok je saputnik u
vozilu bio oštećeni P.S.. Na mjestu nezgode kolovoz je asfaltni, u vrijeme
dešavanja nezgode mokar, dok su uslovi vožnje bili dnevni, a predmetni potez
puta predstavlja preglednu krivinu koja se prostire udesno. Okrivljeni je
vozilom udario u kamenu ogradu pored kuće, vlasništvo M.R., a na kolovozu
nijesu bili vidljivi tragovi kočenja ili zanošenja vozila. Vještak je našao da
se okrivljeni u trenutku nalijetanja na fizičku prepreku - kamenu ogradu pored
puta, kretao vozilom brzinom od 45 km/h, da su pri tom limitirajući uslovi
saobraćaja odnosno zakrivljenost puta i klizavost kolovoza uslovljavali
bezbjednu brzinu kretanja do 40 km/h. Vještak je mišljenja da je do nezgode
došlo usljed propusta u vožnji od strane okrivljenog, koji je upravljao
vozilom marke "VW Golf III" reg.oznaka DG AF ..., što se ogleda u tome što
isti nije prilagodio brzinu kretanja vozila datim uslovima saobraćaja tj.
zakrivljenom putu i klizavom kolovozu, koje uslove je mogao da predvidi,
usljed čega je prilikom savladjivanja kritičnog poteza puta, koji se prostire
u obliku krivine, nastupila destabilizacija, a zatim skretanje i izlijetanje
vozila preko kolovoza, nakon čega je došlo do udara prednjeg dijela predmetnog
vozila u fizičku prepreku, odnosno ogradu dvorišta kuće pored kolovoza puta,
gdje se vozilo nasilno zaustavilo. Po mišljenju ovog vještaka okrivljeni je
mogao izbjeći predmetnu nezgodu u slučaju da je na prostornoj distanci, ne
manjoj od 16 metara od tačke udara u fizičku prepreku, reagovao u cilju
smanjenja - prilagodjavanja brzine kretanja vozila, a u slučaju da je reagovao
na prostornoj distanci od 27 metara od tačke udara u fizičku prepreku, mogao i
zaustaviti svoje vozilo prije kontakta sa fizičkom preprekom.  
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke.  
Iz nalaza i mišljenja vještaka sudske medicine dr B.B. Kri.br.102/10 od
15.12.2010.godine i medicinske dokumentacije izdate na ime oštećenog P.S.,
utvrdjuje se da je u predmetnoj saobraćajnoj nezgodi oštećeni zadobio tešku
tjelesnu povredu u vidu potresa mozga i nagnječine kože glave, a koja je
nastala udarom kosmatog dijela glave o tvrdu i ravnu podlogu, kao što je
unutrašnjost vozila.  
Sud je cijenio nalaz i mišljenje ovog vještaka pa je isti prihvatio kao jasan,
stručan i objektivan i dat prema pravilima struke i nauke.  
Iz izvoda iz kaznene evidencije Uprave policije PJ Podgorica br.
29-245/11-18325/2-2900 od 07.07.2011.godine, izdatog na ime okrivljenog P.M.
utvrdjuje se da isti nije osudjivan.  
Sud je cijenio priznanje okrivljenog dato u odbrani na glavnom pretresu, pa je
isto prihvatio kao istinito, potpuno i jasno, a priznanje okrivljenog stoji u
skladnoj vezi sa zapisnikom o uvidjaju, nalazom i mišljenjem vještaka
saobraćajne struke ing. M.Š. Kri.br.102/10 od oktobra mjeseca 2010.godine,
nalazom i mišljenjem vještaka sudske medicine dr B.B. Kri.br.102/10 od
15.12.2010.godine i medicinskom dokumentacijom izdatom na ime oštećenog.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da su
se u radnjama okrivljenog P.M. stekla sva bitna obilježja bića krivičnog djela
teško djelo protiv bezbjednosti javnog saobraćaja iz čl.348 st.3 KZ u vezi
čl.339 st.3 u vezi st.1 KZ. Naime, okrivljeni je dana 24.02.2010.godine, oko
14,40 časova, na lokalnom putu G.Z. - D., u mjestu V., opština D., ne
pridržavajući se saobraćajnih propisa iz čl.31 st.1 ZOBS-a na putevima ugrozio
saobraćaj i doveo u opasnost život i tijelo ljudi, na način što upravljajući
putničkim vozilom marke "VW Golf III" reg.oznaka DG AF ... u pravcu D., nije
brzinu kretanja vozila prilagodio okolnostima, karakteristikama i stanju puta,
te atmosferskim prilikama - mokrom i klizavom kolovozu i krivini, već se
kretao neprilagodjenom brzinom od 45 km/h, umjesto brzinom od 40 km/h, pa je
usljed neprilagodjene brzine, prilikom savladjivanja krivine, izgubio kontrolu
nad vozilom, prešao preko lijeve ivice kolovoza i udario u kamenu ogradu pored
kuće, vlasništvo M.R., kojom prilikom je saputnik u njegovom vozilu oštećeni
P.S. zadobio tešku tjelesnu  povredu u vidu potresa mozga i nagnječine kože
glave.  
Navedeno činjenično stanje utvrdjeno je prije svega iz priznanja okrivljenog
datog na glavnom pretresu, koje je sud cijenio kao istinito, potpuno i jasno.
Okrivljeni je, izmedju ostalog, naveo da je tačno da dana 24.02.2010.godine,
oko 14,40 časova, na lokalnom putu G.Z. - D., u mjestu V., opština D.,
upravljajući putničkim motornim vozilom marke "VW Golf III" reg.oznaka DG AF
... u pravcu D., nije brzinu kretanja vozila prilagodio okolnostima,
karakteristikama i stanju puta, te atmosferskim prilikama, odnosno mokrom i
klizavom kolovozu i krivini i da se kretao brzinom od 45 km/h umjesto brzinom
od 40 km/h, pa je usljed neprilagodjene brzine prilikom savladjivanja krivine
izgubio kontrolu nad vozilom, prešao preko lijeve ivice kolovoza i udario u
kamenu ogradu pored kuće vlasništvo M.R.. Tom prilikom je saputnik u njegovom
vozilu oštećeni P.S. zadobio tešku tjelesnu povredu, u vidu potresa mozga i
nagnječine kože glave, a koje povrede oštećenog su precizno utvrdjene kao
takve i nalazom i mišljenjem vještaka sudske medicine dr B.B. Kri.br.102/10 od
15.12.2010.godine i medicinskom dokumentacijom izdatom na ime oštećenog.  
Ovakvo činjenično stanje upotpunjuju nalaz i mišljenje vještaka saobraćajne
struke ing. M.Š. Kri.br.102/10 od oktobra mjeseca 2010.godine i zapisnik o
uvidjaju Uprave policije Ispostava D. br…. sa datumom popunjavanja
25.02.2010.godine, iz kojih se utvrdjuje da se predmetna saobraćajna nezgoda
dogodila dana 24.02.2010.godine, oko 14,40 časova, na lokalnom putu G.Z.-D., u
mjestu V., kojom prilikom je okrivljeni P.M. upravljao vozilom marke "VW Golf
III" reg. oznake DG AF …, dok je saputnik u vozilu bio oštećeni P.S., a do
nezgode je došlo usljed propusta u vožnji od strane okrivljenog, što se ogleda
u tome što isti nije prilagodio brzinu kretanja vozila datim uslovima
saobraćaja, okolnostima, karakteristikama i stanju puta, te atmosferskim
prilikama, odnosno zakrivljenom putu i mokrom i klizavom kolovozu, koje uslove
je mogao da predvidi i kretao se neprilagodjenom brzinom od 45 km/h, umjesto
brzinom od 40 km/h, pa je zbog neprilagodjene brzine, prilikom savladjivanja
kritičnog poteza puta, koji se prostire u obliku krivine, nastupila
destabilizacija, a zatim skretanje i izlijetanje vozila preko kolovoza, nakon
čega je došlo do udara prednjeg dijela predmetnog vozila u fizičku prepreku,
odnosno ogradu dvorišta kuće pored kolovoza puta, gdje se vozilo nasilno
zaustavilo, usljed čega je oštećeni P.S., kao saputnik u vozilu okrivljenog,
zadobio opisanu tešku tjelesnu povredu.  
Članom 31 st.1 ZOBS-a na putevima propisano da je vozač dužan da brzinu
kretanja vozila prilagodi okolnostima, karakteristikama i stanju puta,
vidljivosti, preglednosti, atmosferskim prilikama, stanju vozila i tereta,
frekvenciji saobraćaja i drugim saobraćajnim uslovima, tako da vozilo može
blagovremeno da zaustavi pred svakom preprekom koju pod datim uslovima može da
predvidi. Imajući u vidu naprijed citiranu zakonsku odredbu, te navedeno
činjenično stanje, ovaj sud nalazi da je okrivljeni, ne pridržavajući se
saobraćajnog propisa iz čl.31 st.1 ZOBS-a na putevima ugrozio saobraćaj i
doveo u opasnost život i tijelo ljudi na način što se, kako je to već
utvrdjeno, kretao neprilagodjenom brzinom od 45 km/h, dok je prilagodjena
brzina kretanja vozila za date uslove saobraćaja iznosila do 40 km/h, tako da
je usljed tih propusta došlo do saobraćajne nezgode u kojoj je oštećeni P.S.
zadobio tešku tjelesnu povredu.  
Cijeneći psihički odnos okrivljenog prema izvršenom krivičnom djelu, sud
nalazi da je okrivljeni, postupajući na naprijed opisani način, bio svjestan
da svojom radnjom može učiniti krivično djelo, odnosno da može ugroziti
saobraćaj i dovesti u opasnost život i tijelo ljudi, usljed čega kod drugog
može nastupiti teška tjelesna povreda, ali je olako držao da do toga neće
doći, što znači da je u konkretnom slučaju postupao sa svjesnim nehatom.  
Zbog toga su se u radnjama okrivljenog stekla sva obilježja krivičnog djela
teško djelo protiv bezbjednosti javnog saobraćaja iz čl.348 st.3 KZ u vezi
čl.339 st.3 u vezi st.1 KZ  
Sud je odlučio da se u dokaznom postupku ne saslušava u svojstvu svjedoka
oštećeni P.S., nakon što je zastupnik optužbe odustao od izvodjenja ovog
dokaza, obzirom da je činjenično stanje bilo u dovoljnoj mjeri utvrdjeno, a
saslušanje ovog svjedoka je vodilo nepotrebnom odugovlačenju postupka.  
Sud je prilikom odlučivanja o vrsti i visini krivične sankcije za okrivljenog,
imao u vidu sve okolnosti na strani okrivljenog koje su značajne za njen izbor
i visinu, u smislu člana 42 KZ, pa je od olakšavajućih okolnosti, na strani
okrivljenog našao da je mlad, da je priznao izvršenje krivičnog djela i da
ranije nije osudjivan, što je utvrdjeno iz citiranog izvoda iz kaznene
evidencije, dok otežavajućih okolnosti nije bilo, pa je sud okrivljenom
izrekao uslovnu osudu, kojom mu je utvrdio kaznu zatvora u trajanju od 60
(šezdeset) dana i istovremeno odredio rok provjeravanja od 1 (jedne) godine,
odnosno da se utvrdjena kazna neće izvršiti ako okrivljeni za vrijeme od jedne
godine po pravnosnažnosti presude ne izvrši novo krivično djelo. Sud je našao
da se u konkretnom slučaju, a imajući u vidu naprijed navedene olakšavajuće
okolnosti, može očekivati da će se upozorenjem, uz prijetnju kaznom uticati na
okrivljenog da ubuduće ne vrši krivična djela, te da nije nužno da se kazna
primjeni radi krivičnopravne zaštite i da će se u konkretnom slučaju izrečenom
uslovnom osudom  u potpunosti ostvariti svrha izricanja ove krivične sankcije
iz čl. 52 KZ u okviru opšte svrhe izricanja krivičnih sankcija iz čl. 4 st. 2
KZ.  
Na osnovu čl. 226 i 229 ZKP-a, okrivljeni je obavezan da na ime troškova
krivičnog postupka uplati ovom sudu iznos od 165,00 eura, a koji troškovi se
odnose na nagradu odmjerenu za rad sudskog vještaka sudske medicine dr B.B. u
iznosu od 60,50 eura i nagradu odmjerenu za rad sudskog vještaka saobraćajne
struke ing. M.Š. u iznosu 104,50 eura, kao i da na ime sudskog paušala plati
iznos od 30,00 eura, koji paušal je odredjen shodno složenosti i trajanju
postupka, uz ocjenu imovinskih prilika okrivljenog. Prednje troškove
okrivljeni je dužan platiti u roku od 15 dana po pravosnažnosti presude.  
Na osnovu izloženog, a shodno čl.374 ZKP-a, odlučeno je kao u izreci.
   ZAPISNIČAR,                                                               S
U D I J A,
   Ana Ivanović, s.r
Vladimir Novović, s.r  
PRAVNA POUKA: Protiv ove presude može se izjaviti žalba Višem sudu u podgorici
u roku od 8 dana od dana prijema pismenog otpravka, a preko ovog suda.  