K.br. 18/2011
U IME CRNE GORE
OSNOVNI SUD U DANILOVGRADU, kao krivični, po sudiji pojedincu Vladimiru
Novoviću, uz učešće Ane Ivanović kao zapisničara, u krivičnom predmetu protiv
okrivljenog J.O. iz N., zbog krivičnog djela kradja iz čl. 239 st.1 KZ, po
optužnom predlogu Osnovnog državnog tužilaštva iz Podgorice Kt.br.1438/10 od
21.01.2011. godine, koji je na glavnom pretresu zastupala Snežana Šišević,
zamjenik ODT-a iz Podgorice, nakon održanog glavnog i javnog pretresa u
prisustvu zastupnika optužbe i okrivljenog, dana 12.09.2011.godine, donio je
dana 12.09.2011.godine i istog dana javno objavio  
P R E S U D U
Okrivljeni J.O., od oca Lj. i majke B., rodjene M., rodjen ….godine u N., sa
mjestom prebivališta u N. - ul. S.K. br…, državljanin Crne Gore, tehničar,
oženjen, otac troje djece, pismen, završio srednju školu, vojsku služio u S.
1982.godine, vodi se u vojnoj evidenciji u N., srednjeg imovnog stanja,
osudjivan presudom Okružnog suda Titograd K.br.36/82 od 06.12.1982.godine,
zbog krivičnog djela iz čl.153 st.1 tač.1 KZ SRCG na šest mjeseci zatvora
uslovno na jednu godinu, presudom Opštinskog suda Kotor K.br.79/85 od
23.02.1987.godine, zbog krivičnog djela iz čl.152 st.1 KZ CG na 6 mjeseci
zatvora uslovno na dvije godine, presudom Osnovnog suda u D.u K.br.43/94 od
01.11.1999.godine, zbog krivičnog djela iz čl.190 st.5 u vezi čl.185 st.3 u
vezi st.1 KZ RCG na kaznu zatvora u trajanju od 1 godine, presudom Osnovnog
suda u Nikšiću K.br.44/05 od 29.05.2007.godine, zbog krivičnog djela iz čl.49
st.1 i 4 KZ na kaznu zatvora u trajanju od 4 mjeseca i presudom Osnovnog suda
Nikšić K.br.362/07 od 29.05.2007.godine, zbog krivičnog djela iz čl.144 KZ CG
na kaznu zatvora u trajanju od 5 mjeseci.  
Kriv je
Što je:  
Dana ...godine, u mjestu P., opština D., oduzeo i prisvojio tudje pokretne
stvari u namjeri da njihovim prisvajanjem sebi pribavi protivpravnu imovinsku
korist, na način što je ušao u dvorište kuće vlasništvo oštećenog P.A. i sa
terase oduzeo i prisvojio baštensku garnituru - sto i četiri stolice, sve
ukupne vrijednosti 425,00 eura,  
- čime je počinio krivično djelo kradja iz čl.239 st.1 KZ.  
Pa ga sud primjenom citiranog zakonskog propisa, te čl.4, 5, 15, 32, 36, 42 i
51 KZ i čl.226, 229 i 374 ZKP-a  
O S U Đ U J E
Na kaznu zatvora u trajanju od 3 (tri) mjeseca u koju kaznu mu se uračunava
vrijeme za koje je bio zadržan od strane Uprave policije Ispostava D., počev
od 20.10.2010.godine do 21.10.2010.godine.  
Dužan je okrivljeni da na ime troškova krivičnog postupka uplati ovom sudu
iznos od 237,50 eura i po osnovu sudskog paušala iznos od 30,00 eura, a sve u
roku od 15 dana po pravosnažnosti presude.  
Na osnovu čl.239 st.2 ZKP-a, obavezuje se okrivljeni da oštećenom P.A. na ime
imovinsko pravnog zahtjeva - naknade štete, plati iznos od 425,00 eura, u roku
od 15 dana po pravosnažnosti presude.  
O b r a z l o ž e nj e
Optužnim predlogom Osnovnog državnog tužilaštva iz Podgorice Kt.br.1438/10 od
21.01.2011. godine, stavljeno je na teret okrivljenom J.O. da je izvršio
krivično djelo kradja iz čl.239 st.1 KZ. Zastupnik optužbe je na glavnom
pretresu u završnoj riječi precizirao činjenični opis krivičnog djela iz
optužnog predloga, na način odredjen kao u izreci presude, dok je pravna
kvalifikacija ostala ista. Predložio je da sud okrivljenog oglasi krivim i
izrekne mu kaznu zatvora u granicama propisanim zakonom.  
Okrivljeni J.O. u odbranama datim u pretkrivičnom postupku pred ovlašćenim
službenicima Uprave policije - Ispostava D. i istražnom postupku u bitnom je
naveo da se dana 08.08.2010. godine vraćao iz P. preko D. prema G.Z. Skrenuo
je prema putu za željezničku stanicu i na terasi jedne kuće primijetio je
garnituru. Zaustavio se u neposrednoj blizini, izašao je iz vozila i ušao je
kroz otvorenu kapiju u dvorište. Zatim je prekoračio ogradu od terase. Tvrdi
da se na terasi nalazio sto, na kojem je bila staklena zaštita i jedna
staklena posuda kockastog oblika. Ovu staklenu posudu kockastog oblika je
odložio na pločice, a staklenu zaštitu na travnati dio do kuće. Tvrdi da je
tom prilikom izvršio kradju ovog stola i četiri stolice. Navedene predmete je
utovario u vozilo i odvezao do P. Na kamionskoj pijaci oduzete predmete je
prodao jednom licu za iznos od 50 eura. Nakon što je uzeo novac svojim vozilom
je pošao u pravcu N.  
Okrivljeni J.O. u odbrani datoj na glavnom pretresu je priznao izvršenje
krivičnog djela navodeći da je kriv. Trvdi da je tačno da je dana ... godine,
u mjestu P., opština D., oduzeo i prisvojio tudje pokretne stvari, u namjeri
da njihovim prisvajanjem sebi pribavi protivpravnu imovinsku korist, na način
što je ušao u dvorište kuće vlasništvo oštećenog P.A. i sa terase oduzeo i
prisvojio baštensku garnituru koju su činili sto i četiri stolice. Prihvatio
je i da je vrijednost oduzetih stvari 416,00 eura.  
Okrivljeni J.O. u završnoj riječi je naveo da se kaje zbog počinjenog
krivičnog djela, te da će nastojati da obešteti oštećenog.  
Sud je na glavnom pretresu u dokaznom postupku pročitao iskaz svjedoka-
oštećenog P.A. sa zapisnika o saslušanju svjedoka Kri.br. 161/10 od
29.11.2010. godine, pročitao zapisnik o uvidjaju Uprave policije Ispostava D.
Pu.br. 61/2010 od 08.08.2010.godine, pročitao izvještaj o kriminalističko-
tehničkom pregledu lica mjesta Ku.br.197/10 od 08.08.2010. godine, izvršio
uvid u foto-dokumentaciju Uprave policije Ispostava D. br. 18-04-244/10-197 od
08.08.2010.godine, pročitao zapisnik o daktiloskopskom vještačenju Uprave
policije Forenzički centar br. 835/10 od 22.09.2010. godine, pročitao nalaz i
mišljenje vještaka komercijalne struke dr S.P. Ki.br.161/10 od 30.12.2010.
godine i saslušao ovog vještaka i pročitao izvod iz kaznene evidencije Uprave
policije PJ Nikšić br. 938 od 21.04.2011. godine.  
Svjedok-oštećeni P.A. u iskazu je u bitnom naveo da je negdje u avgustu
mjesecu ...godine kada je ustao i izašao na terasu primijetio da mu je nestala
baštenska garnitura od ratana. Tvrdi da je bila stara oko godinu dana. Sjeća
se da je uoči nestanka baštenske garniture sjedio na terasi do 02,00 časova,
tako da pretpostavlja da se kradja desila u intervalu od 02 do 05 časova.
Pridružio se krivičnom gonjenju i postavio je zahtjev za naknadu štete.  
Iz zapisnika o uvidjaju Uprave policije Ispostava D. Pu.br. 61/2010 od
08.08.2010.godine, utvrdjuje se da je dana ... godine, u periodu od 02,00 do
08,00 časova, sa terase ispred porodične kuće oštećenog P.A., u mjestu P.,
opština D., otudjena baštenska garnitura od ratana i to sto i četiri stolice.
Tom prilikom staklena zaštita koja je sastavni dio stola je pronadjena u
dvorištu S.Š., koji je prvi komšija oštećenog P.A.  
U izvještaju o kriminalističko-tehničkom pregledu lica mjesta Ku.br.197/10 od
08.08.2010. godine, navedeno je da je lice mjesta fotografisano, te da su na
staklenoj posudi koja je bila na stolu pronadjeni otisci prstiju koji su dva
puta izazvani sivim argentoratom i fiksirani bijelom folijom.  
U zapisniku o daktiloskopskom vještačenju Uprave policije Forenzički centar
br. 835/10 od 22.09.2010. godine, navedeno je da trag papilarnih linija,
pronađen na staklenoj posudi, izazvan prilikom kriminalističko-tehničkog lica
mjesta sivim argentoratom i fiksiran bijelom folijom  je podesan za
identifikaciju. Upoređivanjem ovog traga sa otiscima papilarnih linija
okrivljenog J.O. utvrđeno je da isti potiče od kažiprsta desne ruke
okrivljenog J.O..  
U foto-dokumentaciji Uprave policije Ispostava D. br. 18-04-244/10-197 od
08.08.2010.godine, nalaze se fotografije porodične kuće P.A. u mjestu P. u D.,
terase gdje se nalazio sto, staklene posude i pepeljare, te komšijskog
dvorišta gdje je pronadjeno staklo od stola.  
Iz nalaza i mišljenje vještaka komercijalne struke dr S.P. Ki.br.161/10 od
30.12.2010. godine i saslušanja ovog vještaka sa glavnog pretresa utvrđuje se
da vrijednost predmetne baštenske garniture, koju su činili sto i četiri
stolice od plastičnog ratana, na dan izvršenja krivičnog djela iznosi 425,00
eura.  
Sud je cijenio nalaz i mišljenje ovog vještaka, pa je isti prihvatio kao
jasan, stručan, objektivan i zasnovan na pravilima struke i nauke, a na koji
stranke nijesu imale primjedbi.  
Iz izvoda iz kaznene evidencije Uprave policije PJ Nikšić br. 938 od
21.04.2011. godine izdatog na ime okrivljenog utvrđuje se da je isti osuđivan
presudom Okružnog suda Titograd K.br.36/82 od 06.12.1982.godine, zbog
krivičnog djela iz čl.153 st.1 tač.1 KZ SRCG na šest mjeseci zatvora uslovno
na jednu godinu, presudom Opštinskog suda Kotor K.br.79/85 od
23.02.1987.godine, zbog krivičnog djela iz čl.152 st.1 KZ CG na 6 mjeseci
zatvora uslovno na dvije godine, presudom Osnovnog suda u D.u K.br.43/94 od
01.11.1999.godine, zbog krivičnog djela iz čl.190 st.5 u vezi čl.185 st.3 u
vezi st.1 KZ RCG na kaznu zatvora u trajanju od 1 godine, presudom Osnovnog
suda u Nikšiću K.br.44/05 od 29.05.2007.godine, zbog krivičnog djela iz čl.49
st.1 i 4 KZ na kaznu zatvora u trajanju od 4 mjeseca i presudom Osnovnog suda
Nikšić K.br.362/07 od 29.05.2007.godine, zbog krivičnog djela iz čl.144 KZ CG
na kaznu zatvora u trajanju od 5 mjeseci.  
Sud je cijenio iskaz svjedoka-oštećenog P.A.  pa je našao da se isti
objektivno i istinito izjasnio o činjenicama koje su mu poznate, a koje se
odnose na mjesto sa kojeg je oduzeta predmetna baštenska garnitura, kao i
tačno vrijeme njenog oduzimanja. Iskaz ovog svjedoka stoji u skladnoj vezi sa
zapisnikom o uvidjaju Uprave policije Ispostava D. Pu.br. 61/2010 od
08.08.2010.godine.  
Na osnovu naprijed izložene činjenične gradje koja proizilazi iz sadržine
dokaza provedenih na glavnom pretresu, ovaj sud je nesumnjivo utvrdio da je
okrivljeni J.O., počinio krivično djelo kradja iz čl. 239 st.1  KZ. Naime,
okrivljeni je dana ...godine, u mjestu P., opština D., oduzeo i prisvojio
tudje pokretne stvari u namjeri da njihovim prisvajanjem sebi pribavi
protivpravnu imovinsku korist, na način što je ušao u dvorište kuće vlasništvo
oštećenog P.A. i sa terase oduzeo i prisvojio baštensku garnituru - sto i
četiri stolice, sve ukupne vrijednosti 425,00 eura.  
Sve naprijed navedene činjenice utvrdjene su iz priznanja okrivljenog J.O.
datog u odbranama u pretkrivičnom i istražnom postupku i na glavnom pretresu i
nalaza i mišljenje vještaka komercijalne struke dr S.P. Ki.br.161/10 od
30.12.2010. godine i saslušanja ovog vještaka sa glavnog pretresa.  
Naime, iz odbrana okrivljenog J.O. datih u pretkrivičnom i istražnom postupku
i na glavnom pretresu utvrdjuje se da je isti dana ... godine, u mjestu P.,
opština D., oduzeo i prisvojio tudje pokretne stvari, u namjeri da njihovim
prisvajanjem sebi pribavi protivpravnu imovinsku korist, na način što je ušao
u dvorište kuće vlasništvo oštećenog P.A. i sa terase oduzeo i prisvojio
baštensku garnituru koju su činili sto i četiri stolice. Ovakvo priznanje
okrivljenog sud je cijenio kao istinito, potpuno, jasno, dato svjesno i
dobrovoljno, uz razumijevanje posljedica datog priznanja. Priznanje
okrivljenog stoji u skladnoj vezi sa  zapisnikom o uvidjaju Uprave policije
Ispostava D. Pu.br. 61/2010 od 08.08.2010.godine i iskazom svjedoka-oštećenog
P.A.. Da je vrijednost oduzete baštenske garniture od ratana i to stola i
četiri stolice, na dan izvršenja krivičnog djela iznosila 425,00 eura sud je
utvrdio iz nalaza i mišljenje vještaka komercijalne struke dr S.P.
Ki.br.161/10 od 30.12.2010. godine i saslušanja ovog vještaka sa glavnog
pretresa.  
Krivično djelo krađa iz čl.239 st.1 KZ čini onaj ko tuđu pokretnu stvar oduzme
drugom, u namjeri da njenim prisvajanjem sebi ili drugom pribavi protivpravnu
imovinsku korist. U konkretnom slučaju, a na način kako je to činjenično
utvrđeno, okrivljeni je oduzeo tuđe pokretne stvari u namjeri da njihovim
prisvajanjem pribavi sebi protivpravnu imovinsku korist, a pri tom je
vrijednost oduzetih stvari iznosila 425,00 eura. Zbog toga se u radnjama
okrivljenog stiču sva bitna obilježja krivičnog djela krađa iz čl.239 st.1 KZ.  
Sud je u konkretnom slučaju cijenio psihički odnos okrivljenog prema izvršenom
krivičnom djelu, pa je našao da je, postupajući na naprijed utvrđeni način,
predmetno krivično djelo učinio sa direktnim umišljajem, jer je bio svjestan
svog djela i htio je njegovo izvršenje.  
Sud cijenio i druge provedene dokaze pa je našao da su bez uticaja na drgačije
presuđenje u ovoj krivičnoj stvari.  
Sud je prilikom odlučivanja o kazni imao u vidu sve okolnosti na strani
okrivljenog u smislu čl.42 KZ , pa je od olakšavajućih okolnosti našao da je
priznao izvršenje krivičnog djela, da je oženjen otac troje djece, a od
otežavajućih okolnosti da je osudjivan presudom Okružnog suda Titograd
K.br.36/82 od 06.12.1982.godine, zbog krivičnog djela iz čl.153 st.1 tač.1 KZ
SRCG na šest mjeseci zatvora uslovno na jednu godinu, presudom Opštinskog suda
Kotor K.br.79/85 od 23.02.1987.godine, zbog krivičnog djela iz čl.152 st.1 KZ
CG na 6 mjeseci zatvora uslovno na dvije godine, presudom Osnovnog suda u D.u
K.br.43/94 od 01.11.1999.godine, zbog krivičnog djela iz čl.190 st.5 u vezi
čl.185 st.3 u vezi st.1 KZ RCG na kaznu zatvora u trajanju od 1 godine,
presudom Osnovnog suda u Nikšiću K.br.44/05 od 29.05.2007.godine, zbog
krivičnog djela iz čl.49 st.1 i 4 KZ na kaznu zatvora u trajanju od 4 mjeseca
i presudom Osnovnog suda Nikšić K.br.362/07 od 29.05.2007.godine, zbog
krivičnog djela iz čl.144 KZ CG na kaznu zatvora u trajanju od 5 mjeseci, što
je utvrđeno iz citiranog izvoda iz kaznene evidencije, pa je okrivljenom
izrekao kaznu zatvora u trajanju od 3 (tri) mjeseca, nalazeći da je ista
adekvatna težini učinjenog krivičnog djela i ličnosti okrivljenog kao
učinioca, te da će se ovakvom kaznom postići svrha kažnjavanja iz čl.32 KZ i
na taj način dovoljno uticati na okrivljenog da ubuduće ne vrši ista ili
slična krivična djela u okviru opšte svrhe propisivanja i izricanja krivičnih
sankcija iz čl.4 st.2 KZ.  
Na osnovu čl.51 KZ okrivljenom se u izrečenu kaznu ima uračunati vrijeme za
koje je bio zadržan od strane Uprave policije Ispostava D., počev od
20.10.2010.godine do 21.10.2010.godine.  
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, obavezan je da plati ovom sudu na ime
troškova krivičnog postupka iznos od 237,50 eura, koji troškovi se odnose na
ime nagrade odmjerene vještaku komercijalne struke dr S.P. u iznosu od 137,50
eura, kao i na ime nagrade odmjerene braniocu po službenoj dužnosti
okrivljenog u pretkrivičnom postupku adv. S.R. u iznosu od 100,00 eura , kao i
da na ime sudskog paušala plati ovom sudu iznos od 30,00 eura, a koji iznos je
odredjen srazmjerno trajanju i složenosti ovog postupka, uz ocjenu imovinskih
prilika okrivljenog. Prednje iznose okrivljeni je dužan platiti u roku od 15
dana po pravosnažnosti presude.  
Na osnovu čl.239 st.2 ZKP-a obavezan je okrivljeni da na ime imovinsko pravnog
zahtjeva - naknade štete isplati oštećenom P.A. iznos od 425,00 eura, obzirom
da je nesporno utvrdjeno da je vrijednost stvari koje je oduzeo toliko
iznosila. Ovaj iznos okrivljeni je dužan platiti oštećenom u roku od 15 dana
po pravosnažnosti presude.  
Na osnovu izloženog, a primjenom čl. 374 ZKP-a, odlučeno je kao u izreci ove
presude.  
ZAPISNIČAR,
S U D I J A,
   Ana Ivanović, s.r
Vladimir Novović, s.r  
PRAVNA POUKA: Protiv ove presude može se izjaviti žalba u roku od 8 dana od
dana prijema pismenog otpravka Višem sudu u Podgorici, a preko ovog suda.  