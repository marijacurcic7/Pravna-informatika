                                                                                                        **_Posl.br. K 97/07_**

U IME NARODA
OSNOVNI SUD U DANILOVGRADU kao krivični u vijeću sastavljenom od
Predsjednika suda Ćupić Ratka kao predsjednika vijeća i sudija porotnika
Knežević Draga i Babić Velimira kao članova vijeća uz učešće Cicmil Milene kao
zapisničara u krivičnom predmetu protiv okrivljenog K.M. iz S. opština D.,
zbog krivičnog djela teška tjelesna povreda iz čl. 151 st.2 Krivičnog zakonika
po optužnci ODT-a Podgorica Kt.br. 1561/06 od 5.07.2007. godine, nakon
održanog glavnog javnog pretresa dana 27.11.2007. godine, u prisustvo
zastupnika optužnice Raspopović Marije zamjenika ODT-a, donio je, a dana
29.11.2007. godine javno objavio  
P R E S U D U
Okrivljeni K.M., zv. M., od oca V. i majke D., rodjene V., rodjen ....
godine u P. sa prebivalištem u S. – opština D., državljanin RCG, neoženjen,
pismen, završio srednju školu, srednjeg imovnog stanja, osudjI. presudom
Osnovnog suda u Podgorici posl.br. K. 102/97 od 13.02.1998. godine zbog
krivičnog djela iz čl. 172 st.1 KZ RCG uslovnom osudom – tri mjeseca zatvora
uslovno na jednu godinu,  
Kriv je
Zato što je:  
Dana 6.07.2006. godine u Zavodu za izvršenje krivičnih sankcija u Spužu,
opština Danilovgrad, drugog teško tjelesno povrijedio tako da je usled toga
trajno i u znatnoj mjeri oštetio važan organ njegovog tijela i narušio mu
zdravje tako teško da je usled toga doveden u opasnost život povrijedjenog, na
način što je po obavjanju dodijeljenog zadatka pranja vozila, pozvao oštećenog
– osuđenika P.F. u prostorije dežurne službe ZIKS-a i nakon kraće rasprave
udario ga otvorenom šakom u predjelu lica a potom ga uveo u posebnu prostoriju
gdje ga je oborio na pod a zatim mu zadao više udaraca pesnicama i nogama u
predjelu grudi i stomaka, nanoseći mu teške tjelesne povrede sa oštećenjem
važnog organa - slezine, u vidu razdora slezine, nagnječenja trbuha,
nagnječenja zida grudnog koša, nagnječenja ličnog dijela glave u predjelu
lijevog oka, nagnječenja i oguljotine kože desnog ramena, usled kojih povreda
je oštećenom doveden u opasnost život pa je hiruškom intervencijom dio slezine
morao biti odstranjen,  
- čime je izvršio krivično djelo teška tjelesna povreda iz čl. 151 st.2
Krivičnog zakonika,  
pa ga sud na osnovu citiranog zakonskog propisa čl. 4, 32, 36, 42, 45 i 46 KZ
i čl. 364 ZKP  
O S U Đ U J E
Na kaznu zatvora u trajanju od 3 (tri) mjeseca koju će izdržati po
pravosnažnosti ove presude.  
Obavezuje se okrivljeni da ovom sudu plati troškove krivičnog postupka u
iznosu od 99,00 (devedesetdevet) € kao i 20,00 (dvadeset) € paušala sve na
žiro-račun Trezora RCG br. 832-149-41 i to u roku od 15 dana od dana
pravosnažnosti presude pod prijetnjom prinudne naplate.  
O b r a z l o ž e nj e
Optužnicom ODT-a Podgorica Kt.br. 1561/06 od 5.07.2007. godine pri kojoj je
njen zastupnik ostao do kraja glavnog pretresa, stavljeno je na teret
okrivljenom K.M.u da je izvršio krivično djelo činjenično i pravno bliže
predstavljeno u izreci ove presude.  
Okrivljeni nije priznao izvršenje krivičnog djela.  
U svojoj odbrani i istrazi je naveo da je kritične večeri oko 19  časova
preuzeo smjenu u KPD-omu i bio dežurni smjene. Sa njim u smjeni su te noći
bili: J.I., Đ.Ž. i M.G. koji su bili na spoljašnjem obezbjedjenju u karaulama,
a bilo je i još nekih kolega kojih se ne može sjetiti, dok je van karaule bio
A.I.. Nakon kraćeg vremena po preuzimanju smjene, imao je poziv od koleginice
B. D., koja je bila na obezbjedjenju u ženskom dijelu zatvora. Ista mu se
požalila na osudjenika P. F. tj. oštećenog, ističući da se ovaj prema njoj
nedolično ponašao, jer je pred njom izlazio polunag i da ju je provocirao.
Navodi da je on P.a znao od ranije kao problematičnu osobu i uživaoca droge.
Inače P. je tokom izdržavanja kazne bio «slobodnjak» pa mu je bilo povjereno
da vrši pranje službenih vozila. On je zato pozvao kolegu A. koji je bio na
obezbjedjenju da P.a dovede kog njega u dežurnu službu. Kada ga je A. doveo,
stekao je utisak da se P. «nadrogirao» bio je go do pojasa sa zavrnutim
pantalonama i nestabilno je hodao. On ga je zato pitao: «Zašto provociraš i
što tražiš u ženskom dijelu zatvora», na što mu je ovaj odgovorio: «Što je
tebe briga» i opalio mu šamar. Nakon toga, on je oštećenog P. odgurnuo od
sebe, usled čega je ovaj pao i glavom udario u vrata dežurne prostorije, ali
je odmah zatim ustao i sjeo. On je zatim pozvao šefa obezbjedjenja B. B. koji
je došao te P. testirao na prisustvu droge, obavio sa njim razgovor i odveo
ga.  
Na glavnom pretresu okrivljeni je uglavnom ponovio navode iz istrage, s tim
što je kazao da je oštećeni P. u njegovoj kancelariji (tj. kancelariji
okrivljenog), bio zamahnuo stistunom pesnicom da ga udari, pa je, kako navodi
on «izblokirao» udarac, tako što je postavio ruku i svojom rukom uhvatio ruku
oštećenog, a potom oštećenog odgurnuo, usled čega je ovaj pao nazad, te da
oštećenog nije udario. Dodao je još da je toga dana bio štrajk osudjenika, pa
su isti  «izbili» tj. fizički napali oštećenog, mada on ne zna imena tih
osudjenika koji su ga napali. Na postavljeno pitanje još je kazao da je
povodom ovog slučaja protiv njega u ZIKS-u vodjen dispciplinski postupak i da
mu je kao disciplinska mjera izrečena novčana kazna 30% od mjesečne plate.  
Sud je na pretresu izveo dokaze: saslušanjem svjedoka – oštećenog P.F.a, te
svjedoka B. Dijane, A. I., T.M., L. Z., D.V., B.Ž., B. B. i N.N., saslušanjem
vještaka medicinske struke dr. B.B., čitanjem nalaza i mišljenja ovog vještaka
od 9.11.2006. godine, čitanjem izvještaja ljekara specijaliste hirurga
Kliničkog centra CG od 19.07.2006. godine, te izvještaja ljekara specijalisti
hirurga od 6.07.2006. godine, koja glasi na ime P.F., uvidom u zdravstveni
karton koji glasi na njegovo ime i čitanjem izvoda iz  kaznene evidencije za
okrivljenog.  
Svjedok – oštećeni P.F., u svojoj izjavi je naveo da se u vrijeme kada se
desio sporni dogadjaj, nalazio u ZIKS-u Spuž radi izdržavanja kazne, pa je tu
jedno vrijeme radio u automahaničarskoj radionici. Kritičnog dana pozvao ga je
šef obezbjedjenja B. da mu opere vozilo, pa je on pošao do ženskog dijela
zatvora da uzme deterdžent i sundjer. Kada je vozilo oprao s obzirom da je
bila velika vrućina, sa sebe je bio skinuo majicu, te kada je vraćao
deterdžent i sundjer, jednostavno je zaboravio da majcu obuče. Dežurna
službenica je vikala na njega zbog toga što je tako došao, pa je vrjerovatno
pozvala nekoga iz dežurne službe da bi ga pozvali na razgovor. Zato je sa
komandirom koji ga je čuvao dok je prao kola, a čijeg se imena na sjeća, pošao
do dežurne službe. Ispred kancelarije dežurne službe bio je okrivljeni K.M.,
koji je otpočeo na njega da viče i da ga «sramoti» što je bez obučene majice
bio do ženskog zatvora. K. mu je tom prilikom opalio šamar. Medjutim, on mu je
tada šamar vratio, nakon čega je okrivljeni K. zahtijevao od njega da dodje u
njegovu kancelariju radi davanja izjave. On je pošao i ušao u kancelariju
ispred okrivljenog. Kada se daje izjava obično se dobije olovka i papir, ali
on to nije dobio, pa je bilo očigledno da ga okrivljeni zbog davanja izjave
nije pozvao. Pošto je za njim ušao u kancelariju, okrivljeni ga je odmah
udario rukom u predjelu glave, pa kako je udarac bio jak, od tog udarca je pao
na pod, nakon čega je okrivljeni nastavio da ga udara rukama i nogama u
predjelu stomaka i grudnog koša. Takvo udaranje trajalo je nekoliko minuta, i
za sve to vrijeme on je bio na podu. Pošto je završio sa udarcima, okrivljeni
K. je od njega zahtijevao da podje sa njim da se opere, s obrzirom da je bio
krvav u predjelu lica, a krv mu je tekla iz nosa. Medjutim, on je to odbio,
jer je želio da ga u takvom stanju vidi neko od starješina okrivljenog. Sjeća
se da je došao B. koji ga je odveo da se testira na drogu u kancelariji koja
se nalazi u upravnoj zgradi, nakon čega je vraćen u svoju sobu. Pošto je u
sobi imao velike bolove, pao je u nesvijest. Zbog zadobijenih povreda u
bolnici je proveo oko 10 dana gdje mu je izvršena operacija te hirurškom
intervencijom odstranjeno oko pola slezine. Još je dodao da je nakon povratka
iz bolnice, on ostao u poluotvorenom odjeljenju zatvora, što znači da je
procijenjeno da za ovaj dogadjaj on nije kriv, jer bi u suprotnom izdržavanje
kazne nastavio u drugom tj. zatvorenom dijelu. Na kraju je izjavio da se
pridružuje krivičnom godnjenju  protiv okrivljenog.  
Svjedok A. I. je naveo da je od skoro zaposlen u Zavodu za izvršenje krivičnih
sankcija i to na mjesto spoljnjeg objezbjedjenja. Sjeća se da je neposredno
prije spornog dogadjaja bio dobio naredjenje da odveze vozilo službe
obezbjedjenja na pranje u blizini ženskog dijela zatvora. Pranje vozila je
izvršio osudjenik P.F. a on ga je on čuvao dok je taj posao vršio. Kad je
završio pranje vozila P. je otišao prema ženskom dijelu zatvora da vrati
sundjer i deteržent, a pošto se uputio bez majice, on mu je vikao da stane, da
tako nepristojno obučen ne ulazi, ali ga ovaj nije čuo. Tada je reagovala
koleginica iz ženskog dijela zatvora i pozvala dežurnog K.M., pa je on od K.a
dobio naredjenje da mu P.a dovede što je i uradio. K. i P. su tom prilikom
stali jedan naspram drugog pa ga je K. pitao: «Je si li ti pijan» a P. je
reagovao tako što je zamahnuo rukom da udari K.. Navodi da je K. tada
«izblokirao» udarac postavljenjem ruke, a zatim ga odgurnuo od sebe, pa je P.
pao i udario se o ivici vrata te povrijedio u predjelu arkade usled čega mu je
potekla krv. Sjeća se da je nakon pada P. prijetio K. govoreći mu da će ga
sačekati nakon izlaska iz zatvora i da će mu za to platiti. Pošto se P.
povrijedio K. je pozvao B. B., pa kada je ovaj došao, on (tj. svjedok A.) je
napustio dežurnu kancelariju i ne zna što je dalje bilo. Ovaj svjedok još
dodaje, da dok je kod K. bio sa P., K. nije udarao P..  
Svjedokinja B. D. koja je zaposlena kao službenica u ZIKS-u je posvjedočila,
da je negdje u mjesecu  julu 2006. godine nakon prijema druge smjene neko
pozvonio na vrata pa je ona izašla i pred sobom vidjela mladića koji se
predstavio kao osudjenik, ističući da treba da joj vrati šampon za pranje kola
koji mu je prethodno dala njena koleginica. Navodi da se taj osudjenik vrlo
čudno ponašao, odmjeravao ju je, pravio razne grimase lica, i prosto se
izazovno ponašao, a što je najgore bio je samo u farmericama koje su bile
spušteno mimo normalnih i pristojnih granica. Zato je ona morala da pozove
dežurnu službu i ukaže na njegovo ponašenje. Kasnije, tokom noći je doznala da
je nastao neki problem sa tim osudjenikom.  
Svjedoci B.Ž. i N.N. su u svojim izjavama naveli da ih je kritične noći neko
od komandira pozvao u poluotvoreni paviljon zato što je nekom od zavorenika
pozlilo, pa kada su tamo istrčali, vidjeli su osudjenika P. u holu paviljona i
to u poluležećem položaju, kojom prilikom su ga neki zavorenici pridržavali.
Svjedok B. je još kazao da je prethodno čuo da je bilo došlo do nekog
konflikta izmedju ovog zatvorenika i dežurnog u smjeni K..  
Iz nalaza i mišljenja vještaka medicinske struke dr. B.B., koji je svoj nalaz
još usmeno dopunio i dodatno obrazložio na glavnom pretresu, utvrdjuje se da
je oštećeni P.F. zadobio više povreda i to: razdor slezine, nagnječenje
trbuha, nagnječenje zida grudnog koša, nagnječenje ličnog dijela glave u
predjelu lijevog oka, nagnječenje i oguljotine kože desnog ramena, te da je
usled takvih povreda bio doveden u opasnost život oštećenog, pa je hirurškom
intervencijom dio slezine morao biti odstranjen. Vještak pri tom zaključuje da
je povreda trbuha u vidu razdora slezine te krvarenja u trbušnoj duplji,
posebno teška tjelesna povreda koja je mogla dovesti do nastupanje smrti kod
oštećenog u slučaju da je izostala odgovarajuća medicinska pomoć, pa ta
povreda u zbiru sa ostalim navedenim povredama predstavlja posebno tešku i po
život opasnu povredu. Što se tiče mehanizma nastanka ovih povreda vješak
zaključuje da je povreda grudnog koša u vidu nagnječine zida grudnog koša
nastala djelovanjem zamahnute tupo-tvrde sile ravne površine slabijeg ili
srednjeg inteziteta djelovanja najmanje u dva navrata na tijelo povrijedjenog,
te da je mogla nastati djelovanjem zamahnute stisnute pesnice ili zamahnute
noge. Takodje i povreda u vidu nagnječenja kože ličnog dijela glave u predjelu
lijevog oka nastala je djelovanjem tupo-tvde sile ravne površine i to u jednom
navratu, slabijeg inteziteta djelovanja, a mogla je nastati djelovanjem
zamahnute stisnute pesnice, dok je povreda u vidu nagnječine i oguljotine kože
desnog ramena nastala prilikom pada oštećenog njegovim desnim ramenim
predjelom na neku tvrdu i ravnu podlogu kao što je pod, zid i slično. Što se
tiče povrede u vidu nagnječine zida trbuha, te razdora gornjeg pola slezine
kod oštećenog, vještak u svom nalazu zaključuje da je ista nastala djelovanjem
zanahnute tupo-tvrde sile ravne potvršine na predio trbuha povrijedjenog i to
od naprijed i nešto više sa lijeve strane, na predio gornjeg lijevog kvadranta
trubuha dovodeći do nastanka nagnječine zida trbuha, razdora gornjeg pola
slezine, oštećenja krvnih sudova slezine i isticanja krvnog sadržaja u trbušnu
šupljinu sa gubitkom krvi iz krvotoka oštećenog, pa kako je usled krvarenja
došlo do stanja šoka oštećenog uradjena je hirurška intervencija, kojom
prilikom je utvrdjeno postojanje oko jednog litra krvnog sadržaja u trbušnoj
duplji te dio slezine hirurši odstranjen. Vještak pri tom zaključuje da je ova
povreda mogla nastati snažnijim djelovanjem zamahnute stisnute pesnice ili
zamahnute noge sa obućom na navedeni trbušni dio tijela oštećenog.  
Nalaz i mišljenje ovog vještaka na koji inače nije bilo primjedbi, zasniva se
na relevantoj medicinskoj dokumentaciji, pa sud  isti prihvata kao stručan,
dovoljno argumentovan i uvjerljiv.  
Cijeneći odbranu okrivljenog i rezultat naprijed izvedenih dokaza, sud je
utvrdio da je okrivljeni  izvršio krivično djelo koje mu se stalja na teret.  
Naime, oštećeni P.F. je dana 6.07.2006. godine, u poslijepodnevnim časovima,
kao osudjenik u ZIKS-u Spuž, od strane šefa obezbjedjenja B. B. bio dobio
zadatak da opere službeno vozilo. Nakon završenog pranja vozila, uputio se ka
ženskom dijelu zatvora da bi vratio deterdžent i sundjer, ali pošto je bio
nauredno odjeven tj. bez obučene majice na sebi, bio je ukoren od strane
službenice ZIKS-a B. D., koja je o tome obavijestila okrivljenog K.M., pa je
ovaj naredio A. I., koji radi na poslovima obezbjedjenja, da oštećenog dovede
kod njega. Sve ovo je utvrdjeno na osnovu kazI.ja oštećenog, svjedoka A. kao i
kazI.ja okrivljenog. Pošto je oštećeni doveden kod okrivljenog ispred
kancleracije, okrivljeni  je optočeo da viče na njega, te ukorio ga zbog toga
što je pošao u ženski dio zatvora nepristono odjeven i fizički ga napao, na
način što mu je opalio šamar, a oštećeni mu je po sopstvenom priznanju šamar
odmah vratio nakon čega mu je okrivljeni naredio da udje u kancelariju
navnodno radi davanja izjave. Ali nakon ulaska u kancelariju, okrivljeni ga je
odmah snažno uradio rukom u predjelu lica i oborio na pod, a zatim mu zadao
više uradaca pesnicama i nogama u predjelu grudi i stomaka i nanio mu povrede
bliže opisane u izreci. Sud je ovo utvrdio na osnovu doslednog kazI.ja
oštećenog u istrazi i na glavnom pretresu i na osnovu nalaza i mišljenja
vještaka medicinske struke, čije obrazloženje mehanizma nastanka povreda stoji
u skladu sa kazI.jem oštećenog. Naime, oštećeni i u istrazi i na glavnom
ptresu navodi da mu je okrivljneni, nakon ulaska u kancelariju prvo zadao
snažan udarac rukom u predjelu glave – lica, od kojeg udarca je on pao na pod,
a da  mu je zatim u takvom položaju, tj. dok je bio na podu zadao više
udaraaca kako pesnicama tako i nogama i to najviše u predjelu grudi i stomaka.
Vještak medicinske struke, upravo zaključuje da je povreda oštećenog u
predjelu ličnog dijela glave nastala djelovanjem zamahnute tupo-trvde sile, te
da je to moglo biti djelovanjem zamahnute pesnice, a da je povreda u vidu
nagnječenja i oguljotine desnog ramena nastala prilikom pada oštećenog, na
tvrdu i ravnu podloguj kao što je pod, zid i slično, dok je povreda u vidu
nagnječenja zida trbuha i razdora slezine, mogla nastati snažnim djelovanjem
zamahnute stisnute pesnice ili noge na trbušni dio tijela oštećenog. Kod
ovakvog kazI.ja oštećenog i nalaza vještaka medicinske struke koji stoje u
skladnoj medjusobnoj vezi, sud iskaz okrivljenog da oštećenog nije udarao već
navodno samo odgurnuo, cijeni samo kao pokušaj usmjeren u pravcu izbjegavanja
krivično – pravne odgovornosti. Na isti način sud cijeni i izjavu okrivljenog
naknadno datu na glavnom pretresu, da su oštećenog napali osudjenici čija
imena on ne zna, a koji su toga dana štrajkovali, jer da su ga drugi osudjeni
napali, to bi u ZIKS-u sigurno bili evidentirano. Sud je takodje imao u vidu i
iskaz svjedoka A. I. koji je bio jedini očevidac dogadjaja. Ali njegovo
kazI.je, da je okrivljeni samo odgurno oštećenog P., koji je zbog toga pao, i
da ga nije udarao, sud cijeni kao neobjektivno, sa nastojanjem da okrivljenom
kao svom kolegi na poslu, olakša položaj u ovom krivičnom postupku. Uz to
iskaz svjedoka A. je u suprotnosti sa nalazom  vještaka medicinske struke koji
se zasniva na relevatnoj medicinskoj dokumentaciji kao i u suprotnosti sa
iskazom oštećenog, pa ga zbog svega toga sud ne prihvata, cijeneći da je isti
pristrasan i neobjektI..  
Zato sa svega izloženog sud zaključuje da je okrivljeni K.M. dana 6.07.2006.
godine u Zavodu za izvršenje krivičnoh sankcija u Spužu, drugog teško tjelesno
povrijedio, tako da je usleg toga trajno i u znatnoj mjeri oštetio važan organ
tijela i narušio mu zdravnje tako teško da je usled toga doveden u opasnost
život povrijedjenog, tj. oštećenog P.F.. Okrivljeni je to počino način što je
po obavljanju dodijeljenog zadatka pranja vozila, pozvao oštećenog –
osudjenika P.F. u prostorije dežurne službe ZIKS-a i nakon kraće rasprave,
istog uudario šakom u predjelu lica, a potom ga oborio na pod i zadao mu više
udaraca pesnicama i nogama u predjelu grudi i stomaka, nanoseći mu teške
tjelesne povrede bliže opisane u izreci. Okrivljeni je pri tom postupao s
eventuralnim umišljajem, jer je bio svjestan da udarajući oštećenog pesnicama
i nogama na napijed opisani način, istog može teško povrijediti odnosno
prouzrokovati mu teško narušenje zdravlja, pa je na tu posledicu pristao. Zato
se u radnjama okrivljenog stiču sva bitna obilježja bića krivičnog djela teška
tjelesna povreda iz čl. 151 st. 2 KZ.  
Sud je imao u vidu i druge izvedene dokaze, odnosno iskaze saslušanih
svjedoka, ali pošto isti nijesu bili očevidci spornog dogadjaja, to ništa
konkretno o samom dogadjaju nijesu ni kazali pa su isti bez uticaja na
drugačije presudjenje.  
Pošto je sud utvrdio da je okrivljeni K.M. izvršio krivično djelo koje mu se
stavlja na teret, istog je valjalo oglasiti krivim i kazniti.  
Prilikom izbora vrste i odmjeravanja visine krivične sakcije, sud je kao
olakšavajuće okolnosti na strani okrivljenog cijenio, to što je isti u
izvjesnoj mjeri bio izazvan ponašanjem oštećenog, jer je oštećeni protivno
propisanom redu u ZIKS-u nepristojno odjeven išao do ženskog dijela zatvora,
te bio nepristojan prema zbužbenici B. D, koja ga je zato i prijavila
okrivljenom, a kada ga je okrivljeni kao jedan od strarješina nakon povratka,
ispred svoje kancelarije ukorio i ošamario, oštećeni mu je prema sopstvenom
prizanju šamar vratio  i to u prisustvu kolege okrivljenog, tj. u prisustrvu
A. I.. Ove okolnosti po ocjeni suda mogu se smatrati naročito olakšavajućim,
te da zato ima mjesta ubalažavanju kazne u smislu čl. 45 i 46 ZKP-a, pa je sud
okrivljenom izrekao kaznu ispod posebnog minimuma kazne, smatrajući da se i sa
tako ublaženom kaznom može postići svrha kažnjavanja. Sud je imao u vidu
okolnost da je okrivljeni ranije jedan put osudjI. uslovnom osudom zbog
krivičnog djela ugrožavanje javnog saobraćaja iz čl. 172 st.1 KZ i to presudom
Osnovnog suda u Podgorici posl.br. K. 102/97 od 13.02.1998. godine ali s
obzirom na protek vremena i da nije osudjI. zbog istovrsnog krivičnog djela,
sud mu je osudjvianost nije uzeo kao otežavajuću okolnost.  
O troškovima krivičnog postupka odlučeno je na osnovu čl. 199 i 202 ZKP-a, pa
kako je okrivljeni oglašen krivim obavezan je na plaćenja troškova i to 99,00
€ na ime medicinskog vještačenja i 20,00 € paušala.  
Na osnovu svega izloženog a primjenom čl.364 ZKPa odlučeno je kao u ireci ove
presude.  
OSNOVNI SUD U DANILOVGRADU
Dana 27.11.2007. godine
ZAPISNIČAR,
PREDSJEDNIK SUDA – VIJEĆA,
Cicmil Milena s,r
Ćupić Ratko s,r  
PRAVNA POUKA: Protiv ove presude može se izjaviti žalba Višem sudu u
Podgorici i to u roku od 15 dana od dana prijema, a preko ovog suda.  