Posl.br. K  272/08
U IME NARODA
OSNOVNI SUD U DANILOVGRADU kao krivični, po sudiji Željku Vukoviću kao sudiji
pojedincu, uz učešće Rajke Bobičić kao zapisničara, u krivičnom predmetu
okrivljenog L.D. iz D., zbog krivičnog djela mučenje i zlostavljanje iz čl.
167 st. 3 u vezi st. 2 KZ, po optužnom predlogu Osnovnog državnog tužilaštva
iz Podgorice Kt br 2748/06 od 07.11.2007.godine, nakon održanog glavnog javnog
pretresa dana 16.09.2009. godine, u prisustvu zastupnika optužbe Vukašinović
Velimira, zamjenika ODT-a iz Podgorice i u odsustvu uredno pozvanog
okrivljenog, donio je i istog dana javno objavio  
P R E S U D U
Okrivljeni L.D., od oca V. i majke Lj., rodjene Lj., rodjen.... godine u P.,
sa prebivalištem u D. –  D.S. – M., državljanin Crne Gore, završio Srednju
školu unutrašnjih poslova, vodi se u vojnoj evidenciji MUP-a, srednjeg imovnog
stanja, neosudjivan,  
Na osnovu čl. 363 tač.3 ZKP-a  
OSLOBAĐA SE OD OPTUŽBE
Da je:  
Dana 21.12.2006. godine u kafani «Boemi» u Danilovgradu kao službeno lice –
policajac u vršenju službe zlostavljao drugog,  na način što je fizički
nasrnuo na oštećenog P.N. udarajući ga više puta palicom u predjelu lica,
nanoseći mu lake tjelesne povrede u vidu nagnječenja ličnog dijela glave sa
lijeve strane,  
čime bi izvršio krivično djelo mučenje i zlostavljanje iz čl. 167 st. 3 u vezi
st. 2 KZ,  
Troškovi  krivičnog postupka padaju na teret budžetskih sredstava suda .  
O b r a z l o ž e nj e
Optužnim predlogom Osnovnog  državnog tužilaštva iz Podgorice Kt br. 2748/06
od 07.11.2007.godine, stavljeno je na teret okrivljenom L.D.  da je izvršio
krivično djelo činjenično i pravno bliže opisano u izreci ove presude.  
Okrivljeni nije saslušan na glavnom pretesu, pošto se  iako je uredno pozvan
nije  odazvao pozivu, te je sud donio rješenje da se, shodno čl. 453 st. 3
ZKP-a glavni pretres održi u odsustvu uredno pozvanog okrivljenog, s obzirom
da je isti salušan u pethodnom postupku, a njegovo prisustvo na glavnom
pretresu nije nužno.  
Okrivljeni u svojoj odbrani iznesenoj u pethodnom postupku navodi kako je
kritične prilike došao u kafić «Boemi», po obavještenju dežurne službe MUP-a
za narušavanje javnog reda i mira. Ispred ovog lokala susreo je oštećenog M.a
koji mu je rekao da je u kafiću fizički malteretiran od strane P.N., te je on
otišao u Stanicu policije kako bi podnio krivičnu prijavu. Nakon toga vratio
se na lice mjesta, ušao je u lokal, prišao šanku i pozvao radnicu rekavši joj
da izadje s njim napolje kako bi od nje dobio obavještenja o dogadjaju. Tada
je P.N., kojeg je on inače od ranije znao iz grada, rekao šta on ima da izvodi
njegovu curu napolje, a on mu je objasnio da je to neophodno kako bi prikupio
informacije o dogadjaju koji se prethodno desio.  Nakon ovog P. je uzeo ovu
radnicu za ruku i rekao mu: « Ko si  ti da nju izvodiš njapolje, šta ima ti da
je zoveš». Kako su vrata od lokala bila otvorena, na vratima se pojavio M., a
kada ga je P. ugledao krenuo je prema njemu. On je stao izmedju njih dvojice,
licem okrenut prema P., pokušavajući da ga spriječi da fizički nasrne na M.a.
Pri tom M. P. nije ničim izazivao već je mirno stajao iza njega. Naredio je P.
da prestane sa raspravom, pa kako ga on nije poslušao, gurno ga je rukom prema
nazad, pošto se P. bio primakao. Medjutim, on se opet zaletio prema M. i uspio
da ga udari dva puta, pošto se on u tom trenutku nalazio malo sa strane.  Opet
je stao izmedju M. i P. pokušavajući ponovo da ih razdvoji, kada ga je P.
dohvatio za jaknu i pokušao da ga spriječi u vršenju službe, pa kako nije
postupao po njegovim naredjenjima,  a njegove fizičke nasrtaje nije mogao da
spriječi, postupio je u skladu sa pravilima službe i upotrijebio palicu
udarivši ga dva puta u predjelu ramena. Pošto ga je savladao pozvao je patrolu
da dodje i vozilom ga odvede do Stanice policije.  
Sud je na pretresu izveo dokaze: saslušanjem svjedoka oštećenog P.N.,
saslušanjem svjedoka M. V., čitanjem nalaza i mišljenja sudskog vještaka
medicinske struke od 10.10.2007. godine, čitanjem zapisnika o saslušanju
svjedoka R.S., datog pred istražnim sudijom ovog suda datog 05.06.2007.godine,
čitanjem zapisnika o saslušanju svjedoka M.S., datog pred istražnim sudijom
ovog suda od 02.06.2007. godine, varšenjem uvida u rješenje Područnog organa
za prekršaje Danilovgrad PP br. 1017/06 od 10.01.2006. godine, vršenjem uvida
u službenu zabilješku komandira SP od 20.12.2006. godine, vršenjem uvida u
izvještaj OB Danilovgrad - SP Danilovgrad od 26.12.2006. godine, te izvoda iz
kaznene evidencije za okrivljenog.  
Oštećeni P.  ističe kako je kritične prilike bio u kafiću «Boemi» u
Danilovgradu u kojem je bio i jedan momak M., čijeg imena ne može da se sjeti.
Izmedju njih dvojice je došlo do svadje i prepirke. U medjuvremenu je došao
policajac – okivljeni L.D., kojeg on nije poznavao, i pitao šta je bilo. On mu
je odgovorio da je to samo prepirka i zamolio policajca da ga pusti, pošto ga
je bio stegao za ruku na kojoj je skoro prije toga imao operaciju, i pošto je
osjetio jak bol vrisnuo je.  Policajac je vjerovatno pomislio da će on da ga
udari, pa ga je udario palicom u predjelu ispod lijevog oka. Takodje, udario
ga je još četiri puta po licu. Konobarica je plakala i «vriskala»,  govoreći
policajcu da ga ne udara. Nakon toga stigla je policajka M. S. i bio je
odveden u Stanicu policije. Dodaje da kritične prilike nije bio sposoban za
tuču, pošto je prethodno imao nekoliko operacija i lijeva ruka mu je van
funkcije, a i desna je dosta oštećena.  
Svjedok R.S. navodi da je kritične prilike bila za šankom u lokalu «Boemi» kao
konobarica, i te večeri u kafani su izmedju ostalih bili P.N. i M. V. Tokom
večeri izmedju njih dvojice je izbila prepirka, nakon čega su obojica ustali i
uhvatili se rukama. Medjutim,  dvojica momaka koji su tu bili prisutni
spriječili su dalji fizički kontakt izmedju njih.  Tada je M. izašao napolje,
dok je N. ostao u kafani. M. je spolja stalno izazivao N. nazivajući ga
pogrdnim imenima,  psujući ga i izazivajući ga na tuču. Kada je N. izašao,
stigla je policija. Policajac  je ušao u lokal i pitao ko je zvao policiju,
našto je ona odgovorila da ne zna, nakon čega je policajac nju pozvao da
izadje napolje, kako bi od nje saznao šta se desilo. Ona je policajcu rekla da
u lokalu nije bilo nikakve tuče već samo sporečkanje.  Policajac je držao
oštećenog P.a za ruku, koji ga je molio da ga pusti da nešto raspravi sa M.em.
Policajac mu nije dozvolio i onda je P. pokušao rukom preko policajca da
dohvati M.. Policajac ga je stisnuo za ruku i P. je vrisnuo, a poznato joj je
da je neporedno prije toga imao tešku operaciju. U tom trenutku policajac je
uzeo palicu i tri puta ga udario po glavi.  P. je počela da teče krv niz lice,
pa je ona molila policajca da ga ne udara, poštojoj je bilo žao. Tvrdi da
oštećeni P. ničim nije doprinio da se policajac na ovakav način ophodi prema
njemu, pošto nije pružao nikakav otpor niti ga je vrijedjao, ni gurao, već je
samo pokušao da uspostavi kontakt s M..  
Svjedok M. S. navodi da je kritične prilike u večernjim časovima dobila poziv
od Dežurne službe  da podje kako bi pružila pomoć kolegi L.u zbog privodjenja
lica ispred kafane «Boemi».  Kada je, zajedno sa svojim kolegama T. i Đ.,
stigla na lice mjesta ispred kafane je bila gužva. Čula je kako se P. obraća
policajcu – okrivljenom L. riječima: « Platićeš mi ga što si me udario, ja
nijesam ništa kriv», nakon čega je su oštećenom stavili lisice na ruke i
odvezli ga u Stanicu policije.  Vidjela je da oštećeni ispod oka ima jednu
modricu – podliv, pa ga je pitala šta mu je to, a on je odgovorio kako ga je
palicom udario policajac L.  
Svjedok M. V. u svom svjedočkom iskazu navodi da se kritične večeri nalazio u
kafani "Boemi" sa nekim društvom. Ističe da je istovremeno u kafani bio i sada
oštećeni P.N.. U jednom trenutku P. mu je prišao i nešto počeo da mu govori, a
zatim ga udario šakom u predjelu glave. Kada mu je P. prišao primijetio je da
je bio u vidno pijanom stanju. Nakon što ga je P. udario on je iz kafane
pozvao policiju, pa se pojavio policajac L.D. i rekao njemu  i P. da izadju
napolje. Njih dvojica su izašli na trotorar ispred kafane, a izmedju njih je
stao policajac L.. Pokušao je da objasni policajcu šta se u kafani dogodilo,
kada je P. pokušao da ga udari iza ledja L., u čemu je i uspio udarivši ga
jedanput u predjelu vrata. Tada je L. odgurnuo P.a a ovaj je L. udario jednom
ili dva puta i povukao ga za uniformu. U medjuvremenu došli su policajci koji
su ga priveli u stanicu. Napominje da dok je on bio na licu mjesta L. nije
udarao P..  
Iz rješenja Područnog organa za prekršaje u Danilovgradu PP br. 1017/06-1 od
10.01.2006. godine da je P.N. proglašen krivim za počinjeni prekršaj, zbog
fizičkog napada na M. V. i kažnjen novčanom kaznom od 500,00 €.  
Iz izvještaja o upotrebi fizičke snage, palice i sredstava za vezivanje
utvrdjuje se da je okrivljeni  komandiru policije podnio izvještaj u vezi sa
kritičnim dogadjajem u kojem je naveo upotrijebljena sredstva fizičke prinude
prema okrivljenom, a u cilju spsrečavanja remećenja javnog reda i mira.  
Iz službene zabilješke komandira SP Danilovgrad utvrdjuje se da je isti kao
starješina ocijenio da je upotreba sredstva prinude od strane okrivljenog kao
službenika policije prema P. N. bila u skladu sa zakonom i pravilno izvedena.  
Nakon sprovedenog dokaznog postupka, cijeneći odbranu okrivljenog i rezultat
izvedenih dokaza, sud je utvrdio da je okrivljeni počinio krivično djelo koje
mu se stavlja na teret.  
Naime, okrivljeni je kao dežurni policajac došao kritične večeri u kafanu
"Boemi" po pozivu M. V. koji je pozvao policiju zbog sukoba sa oštećenim P. N.
Nakom dolaska okrivljeni je pozvao konobaricu u lokalu R.S. da izadje iz
lokala kako bi se informisao o dogadjaju. Tada je prišao oštećeni P.N., koji
je pokušao da udari M. V.. Kako bi spriječio sukob oštećenog sa M., okrivljeni
je stao izmedju njih i odgurnuo P.. Medjutim, oštećeni je uhvatio oklrivljenog
za jaknu i pokušao da pored njega udari M., u čemu je i uspio. Tom prilikom ga
je okrivljeni udario palicom dva puta . Ovakvo činjenično stanje utvrdjeno je
na osnovu iskaza svjedoka M. V.,  čiji navodi su potvrdjeni i iskazom svjedoka
R.S., koja takodje navodi da je oštećeni P. pokušavao da udari M. u čemu je
okrivljeni pokušao da ga spriječi. Što se tiče navoda oštećenog da je on zbog
povrijedjene ruke, kada ga je okrivljeni uhvatio za ruku počeo da viče, te da
ga je zbog toga okrivljeni udario, sud smatra neuvjerljivim, s obzirom da
stoji u suprotnosti sa iskazom svjedoka M. V., koji je bio očevidac premetnog
dogdjaja , te nelogičnim, s obzirom da je pokušavao da udari M. V., što je
utvrdjeno iz iskaza samog M. i svjedoka R.S. to  što je okrivljeni udario
palicom oštećenog ne znači da je istog zlosavljao, s obzirom da je pokušavao
da spriječi sukob  oštećenog sa M., nakon što isi nije htio da postupi po
nalogu okrivljenog ni pošto ga je ovaj odgurnuo. Iz navedenog slijedi da je
okrivljeni postupio u skladu sa zakonom u trenutku kada su se stekli zakonski
uslovi za upotrebu sredstva prinude prema oštećenom P. N., što se potvrdjuje
službenom zabilješkom komandira Policijske ispostave Danilovgrad od
20.12.2006. godine.  Stoga su navodi iz javne optužbe da je okrivljeni počinio
predmetno krivično djelo ostali nedokazani i u sumnji, pa je okrivljenog
valjalo, s pozivom na čl. 363 tač.3 ZKP-a osloboditi od optužbe.  
O troškovima krivičnog postupka oslučeno je na osnovu čl. 203 st. 1 ZKP-a te
troškovi krivičnog postupka padaju na teret budžetskih sredstava suda.  
Na osnovu prednjeg, primjenom citiranih zakonskih odredbi odlučeno je kao u
izreci presude.  
OSNOVNI SUD U DANILOVGRADU
Dana 16.09.2009. godine
ZAPISNIČAR,
S U D I J A,
Rajka Bobičić
Željko Vuković  
Dostavljeno:
ODT-u
Okrivljenom  
PRAVNA POUKA : Protiv ove presude može se izjaviti žalba Višem sudu u
Podgorici u roku od 8 dana od dana prijema pismenog otpravka, a preko ovog
suda .  
Za tačnost otpravka 