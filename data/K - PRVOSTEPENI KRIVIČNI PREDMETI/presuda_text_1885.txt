Posl.br. K.271/08
U IME NARODA
OSNOVNI SUD U DANILOVGRDU kao krivični, po predsjedniku suda Ćupić Ratku kao
sudiji pojedincu, sa zapisničarem Bojanić Slobodankom u krivičnom predmetu
protiv okrivljenih L.D. i M.D. zbog krivičnog djela zlostavljanje i mučenje iz
čl. 167. st. 3. u vezi st. 1. KZ i krivičnog djela laka tjelesna povreda iz
čl. 37. st. 2.  u vezi  st. 1. KZ i okrivljenog K.A. zbog  krivičnog djela
zlostavljanje i mučenje iz čl. 167. st. 3 u vezi st. 1. KZ, po optužnom
predlogu ODT Podgorica Kt. br. 686/04 od 14.11.2005. godine, nakon održanog
glavnog javnog pretresa dana 14.04.2009. godine u prisustvu zastupnika
optužnog predloga  Vukašinović Velimira zamjenika ODT, okrivljenih i njihovih
branilaca i oštećenih i njihovog punomoćnika, donio je , a dana 21.04.2009
godine javno objavio  
P R E S U D U
I
Okrivljeni :  


L.D., od oca V. i majke B. rodjene D., rodjen.... godine u P., sa prebivalištem u D. – L. bb, Srbin, završ srednju mašinsku školu, policajac neoženjen, vojsku služio 1996/97 godine u Smederevu, srednjeg imovnog stanja , neosudjivan,


M.D., od oca S. i majke S., rodjene V., rodjen .... godine u D., nastanjen u D. Ul. V.Đ. bb, Crnogorac, završio gimnaziju, službenik u OB Danilovgrad, oženjen, otac jednog djeteta, vojsku služio u Somboru 1981. godine, dobrog imovnog stanja, neosudjivan,


K r i v i   s u
Zato što su :  
U noći 31.01.2004. godine, u Danilovgradu kao službena lica u vršenju službe,
zlostavljali oštećene V.Š. i mldb. B.B.  i prema njima postupali na način na
koji se vrijedja ljudsko dostojanstvo,  na način što je okrivljeni L.  D.  kao
policajac OB Danilovgrad nakon zaustavljanja putničkog vozila marke  »Golf II«
u mjestu Lazine, kojim je upravljao oštećeni V.Š., prišao vozilu i kroz
otvoreni prozor dva puta pesnicom udario oštećenog V.Š., te otvorio  vrata  i
hvatajući oštećenog V. za prsluk izvukao ga iz vozila i pendrekom kao
sredstvom podobnim   da tijelo teško povrijedi i zdravlje teško naruši, udario
ga u predjelu  tijela, nakon čega su oštećene uveli u službeno vozilo i
uputili se u pravcu MUP-a OB Danilovgrad, tokom koje vožnje je okrivljeni L.
udario oštećenog B.a dva puta pesnicom u predjelu vilice, da bi dolaskom
okrivljenih L. i K. i oštećenih u prostorije OB Danilovgrad, okrivljeni  L.
prišao oštećenom V. na kojem su se nalazile lisice na rukama i udario ga
pesnicom u predjelu lica, nakon čega je ovlašćeni policajski službenik OB
Danilovgrad okrivljeni M.D., uveo oštećenog V. u kancelariju radi davanja
izjave u  toku koje je pesnicom udario oštećenog  više puta u predjelu grudi i
stomaka, od  kojih  udaraca je oštećeni pao na pod pa je okrivljeni M.
zamahnuo nogom obuvenom u  cipelu – kao sredstvom podobnim da tijelo teško
povrijedi ili zdravlje teško naruši u  pravcu njegove glave ali je oštećeni V.
uspio da zaštiti glavu rukom dobijajući  udarac u ruku kao i u predjelu noge,
nakon čega je prilikom uzimanja izjave od oštećenog B.B. istog ošamario, kojom
prilikom su okrivljeni L. i M. nanijeli lake tjelesne povrede oštećenom V.Š. i
to krvni podliv kože u predjelu desne bradavice dojke 3 x 2 cm, oguljotine
kože u predjelu bradavice desne dojke 5 x 2 cm, ogrebotinu kože u predjelu
podkoljenice desne noge 5 x 2 cm, krvni podliv kože sa lijeve strane 2 x 1 cm,
krvni podliv kože desnog sjedalnog predjela 1 x 1 cm, krvni podliv kože gornje
usne spoljašnjeg usnog otvora 2 x 1 cm, otok desne  obrazine  3 x 3 cm i
nagnječenje glave, dok je okrivljeni L. nanio oštećenom B. laku tjelesnu
povredu nagnječinu ličnog dijela glave  i oba zgloba donjovilične kosti lica,  

čime su izvršili krivično djelo zlostavljanje i mučenje iz člana 167. st. 3. u vezi st. 1. KZ, u sticcaju sa krivičnim djelom laka tjelesna povreda iz čl. 37. st. 2. u vezi st. 1 KZ,

pa  im sud na osnovu citiranog zakonskog propisa, člana 4, 36 i 42, KZ
utvrdjuje :  

za krivično djelo zlostavljanje i mučenje iz čll. 167 st 3 u vezi st. 1 KZ, kaznu zatvora u trajanju od po  4 (četiri) mjeseca,
za krivično djelo laka tjelesna povreda iz čl. 37 st. 2  u vezi st. 1 KZ, kaznu zatvora u trajanju od po 3 (tri ) mjeseca,

pa sud okrivljenima L.D. i M.D.,  na osnovu čl. 48, 52, 53 i 54 KZ  i z r i č
e  
USLOVNU OSUDU
Na način što im utvrdjuje kazne zatvora u trajanju od po 6 (šest) mjeseci i
istovremeno odredjuje da se kazne neće izvršiti ako u roku od 2 (dvije) godine
ne izvrše neko drugo krivično djelo.  
Obavezuju se okrivljeni da ovom sudu solidarno plate troškove krivičnog
postupka u iznosu od 92,00 (devedesetdva) eura  te da plate paušal u iznosu od
po 30,00 (trideset) € eura  na žiro račun  Trezora CG br. 832-149-41 u roku od
15 dana od  dana  pravosnažnosti presude pod prijetnjom prinudne naplate.  
II
Okrivljeni K.A., od oca  R. i majke D., rodjene R., rodjen... godine u
Podgorici, sa prebivalištem u D., ul. S.B.  bb, Crnogorac, policajac,
neoženjen, završio Srednju školu unutrašnjih poslova, vojsku nije služio,
srednjeg imovnog stanja,
OSLOBAĐA SE OD OPTUŽBE
Da je prilike bliže opisane pod I ove izreke, kao službeno lice u vršenju
službe zlostavljao oštećenog mldb. B.B. i prema njemu postupao na način na
koji se  vrijedja ljudsko dostojanstvo, tako što je nakon zaustavljanja
putničkog vozila marke »Golf II« otvorio vrata do kojih je sjedio mldb. B.B.,
te nakon što ga je izveo iz vozila, zavrnuo mu ruke na ledja, stavio lisice,
istog  dva puta udario pendrekom  u predjelu ledja iako nije pružao fizički
otpor,  

čime bi izvršio krivino djelo zlostavljanje i mučenje iz člana 167. st. 3. u vezi st. 1. KZ,

a ovo na osnovu člana 363. tačka 3. ZKP-a jer nije dokazano da je ovo krivično
djelo počinio.  
O b r a z l o ž e nj e
Optužnim predlogom ODT Podgorica Kt. br. 686/04 od 14.11.2005. godine, pri
kojem je njegov zastupnik ostao do kraja glavnog pretresa stavljeno je  na
teret okrivljenima  L.D., M.D. i K.A. da su izvršili kriv. djela bliže opisana
u izreci ove presude.  
Okrivljeni nijesu priznali izvršenje kriv. djela.  
Okrivljeni  L.D. u svojoj odbrani je naveo da je kritične  večeri kao
policajac, sa svojim kolegom – okrivljenim K.A. na magistralnom putu vršio
radarsku  kontrolu vozila. U jednom momentu  naišlo je od Podgorice jedno
vozilo koje se kretalo veoma velikom brzinom i to koliko se sječa, brzinom od
oko 117 km/h. Kolega K. mu je dao znak da se zaustavi, ali to vozilo nije
stalo, već je prošlo pored njih, povećavajući brzinu. Zato su on i kolega –
okrivljeni K. pošli za njim službenim vozilom da ga sustignu i o tome
obavijestili dežurnu službu. Vidjjeli su da je to vozilo skrenulo sa
magistralnog puta, desno kroz mjesto Gruda, pa su oni nastavili  kretanje za
njim. Kada su izašli na stari put Podgorica – Danilovgrad, to vozilo se
zaustavilo pored puta u dvorištu kuće P.V. Oni su zatim  njihovo službeno
vozilo parkirali oko 10 metara iza tog nepoznatog vozila, a u medjuvremenu po
njihovom zahtjevu , od  policije im je već bilo upućeno pojačanje. On je zatim
izašao iz službenog vozila, prišao tom nepoznatom vozilu  i na istom otvorio
vrata do vozača. Dalje navodi da uobičajeno, u drugim prilikama kada vrši
kontrolu tako  ne postupa, tj. ne otvara vrata na vozilu koje kontroliše, ali
u konkretnom slučaju nije se radilo o uobičajenoj situaciji , jer bila je noć,
a u vozilu nepoznato lice koje bježi  i koje je moglo da pruži otpor. Zato je
u konkretnonm slučaju  bio oprezan a nakon  otvaranja  vrata tog vozila i
zahtjeva upućenog vozaču da pokaže isprave, ovaj je odbio da to učini. Taj
vozač, a to je bio oštećeni V., nasrnuo je na njega uhvativši ga rukama za
revere, pa je tako izmedju njih dvojice došlo do medjusobnog guranja  i
čupanja, a u jednom momentu V. ga je čak udario pesnicom iza lijevog uha. Tada
je pristupio  njegov kolega  - policajac K, pa su  pokušali  zajedno  da
savladaju oštećenog V.. Ali u medjuvremenu su izašla dva  V. saputnika, tj. J.
i oštećeni B., koji im je prišao  čupajući za rukave njega i kolegu –
okrivljenog K. , ometajući ih na taj način da savladaju  V. koji im je pružao
otpor. Za  razliku  od B.a i V., njihov saputnik J. je samo pokušavao da smiri
situaciju. U medjuvremenu, , nakon 1 do 2 minuta,  stigla  im je u pomoć
policijska patrola sa policajcima S. i G.. S. je pomogao da se V.  savlada
stavljajući mu  lisice na ruke, nakon čega je S. službenim vozilom odvezao V.
ka Stanici policije, dok su njih dvojica, tj. on i okrivljeni K., uspjeli da
savladaju B.a, stavili mu lisice na ruke  i odvezli ga službenim vozilom.
Dalje je naveo da u službenom vozilu, kojim je on upravljao,  B. nije pružao
nikakav otpor, pa zato nije ni bilo potrebe da ga u vozilu udaraju, a takodje
ni u  Stanicu policije, pošto su oba lica bila uvedena, a nikoga od njih nije
udario, niti je vidio da ih je bilo ko drugi udarao, a inače on se u  Stanicu
policije zadržao oko 20 minuta. Dok je bio u  Stanici policije, dežurni
starješina je zahtijevao da se oštećeni V. odvede u Dom zdravlja da bi se
utvrdilo da li na njemu ima kakvih povreda  i da bi mu se uzela krv na
analizu. Tada  je službenim vozilom odvezao V.  koga je pregledao dežurni
ljekar dr Č.P.  i konstatovao da na V. nema povreda. Ističe dalje da mu nijesu
poznati rezultati analize  krvi oštećenog V., ali je kasnije od kolega
policajaca  doznao da je u Stanici policije V.  govorio da je pod dejstvom
alkohola. Na kraju u završnoj riječi je izjavio da se ne osječa krivim za
kriv. djela koja mu se stavljaju na teret,  
Okrivljeni K.A. u odbrani je naveo da je navedene večeri na magistrlnom putu
bio u  saobračajnoj patroli  sa kolegom  okrivljenim L.D. Vršeći radarsku
kontrolu, ustanovili su da im se jedno vozilo približava »munjevitom brzinom«
, pa je  on dao znak da se vozilo zaustavi. Medjutim, vozilo se niej
zaustavilo, pa su on i kolega  L. krenuli za njim službenim vozilom  da bi ga
sustigli, a istovremeno su  obavijestili Dežurnu službu. Dok  su  se kretali
za tim nepoznatim vozilom,  vidjeli su da je isto s magistralnog puta skrenulo
na seoski put ka mjestu Lazine, a  zatim izašlo na stari put i zaustavilo se
kod kuće izvjesnog P. Okrivljeni L. koji je upravljao službenim vozilom, isto
je zaustavio na odstojanju do 15 metara od tog nepoznatog vozila, a potom
izašao iz službenog vozila, a takodje je  izašao i on , i to  par sekundi
nakon izlaska L.. L. je krenuo prema vozaču tog vozila i od njega  zatražio
isprave, pri čemu ne  zna da li je L.  tom prilikom  otvorio vrata na tom
vozilu . Ali vozač tog vozila, tj. oštećeni V. je izašao iz svog vozila i
nasrnuo na L., hvatajući ga za revere i psujući ga, a potom ga u toku
medjusobnog  čupanja i guranja udario zatvorenom šakom u predjelu glave. On je
zatim zajedno sa kolegom L.  pokušao da savlada vozača V., ali su u
medjuvremenu izašli njegovi saputnici, od kojih je jedan, i to oštećeni B.
otpočeo da ga  vuče za rukave prilazeći mu s ledja, ometajući ga da pomogne
kolegi L.u   u savladjivanju V.. Medjutim, ubrzo  im je stiglo pojačanje, pa
je policajac S.  savladao V., uveo ga u službeno vozilo , a on i okrivljeni L.
su potom savladali B.a i odvezli ga službenim vozilom do Stanice policije. Dok
su bili u Stanici policije, V.  je zahtijevao  da ide kod ljekara, pa su ga on
i okrivljeni L. odvezli u Dom zdravlja u Danilovgradu da bi se utvrdilo da li
ima povreda i da li je u alkoholisanom stanju. Ističe da je V. zaista odavao
utisak  pijanog čovjeka, jer trezven čovjek tako se ne bi  ponašao.  Sjeća se
da je dežurni ljekar bio dr Č.P.  pa je  oštećenog V. u  ordinaciju uveo
okrivljeni L.. Oštećenom je  potom uzeta krv radi analize, ali njemu nijesu
poznati rezultati te analize. Okrivljeni K. je dalje izjavio  da na licu
mjesta, nakon zaustavljanja službenog vozila iza vozila oštećenih, on nije
prilazio vratima oštećenog B.a niti ga je  udarao već je prišao L.u da mu
pomogne, a takodje nije vidio ni da je L.  udario oštećenog V..  U završnoj
riječi  je izjavio da se ne osjeća krivim za kriv. djelo stavljeno mu na
teret.  
Okrivljeni M.D.  je u svojoj  odbrani naveo da  kod OB Danilovgrad radi kao
vodja sektora, pa je navedene noći  bio na terenu u gradu, kada je iz Stanice
policije  pozvan da dodje jer su  privedena neka lica koja su napala
policajce. Inače  već mu je predhodno  bilo poznato  da su neposredo prije
toga policajci L. i K. tražili  pomoć od druge patrole da bi savladali dvojicu
koji  su im bježali i nijesu htjeli da zaustave vozilo. On je zatim  došao u
Stanicu policije i ova  lica , tj. oštećene zatekao u hodniku a medju njima
je prepoznao V.Š.  kojeg je inače ranije privodio i protiv njega podnosio  je
prijavu zbog  narušavanja javnog reda i mira. . Pojedinačno im je uzeo izjave
na zapisnik, pa kako tom prilikom ta lica niesu puržala  bilo kakav  otpor
niti se arogantno ponašala, to prema njima nije primjenjivao silu jer za to
nije bilo potrebe. Dakle,  nikoga od njih nije udarao. Sjeća se da je V.,
prije nego  ga je saslušao bio kod ljekara u Dom zdralja  radi pregleda, a
koliko je on u saznjaju  na  njemu nije bilo povreda, jer da su povrede
konstatovane,  vjerovatno bi ih na njemu  primijetio, a uz to isti  ne bi bio
vraćen u Stanicu policije već u bolnicu radi ukazivanja ljekarske pomoći. Uz
to, je dodao da je prilikom saslušavanja ovih  lica, tj. oštećenih osjetio
miris alkohola, te  zato  zaključio  da su bila u alkoholisanom stanju. Na
kraju je izjavio da se ne osjeća krivim za kriv. djela koja mu se stavljaju na
teret.  
Sud je na pretresu izveo dokaze : saslušanjem svjedoka – oštećenih V.Š. i
B.B., te svjedoka J. M., S.R. , P.Č., P. R., R.M. i G.Ž., čitanjem  nalaza i
mišljenja vještaka dr B.B. od 10.06.2004. godine, čitanjem medicinske
dokumentacije na ime oštećenog V.Ša  i to uvjerenje Doma zdravlja Danilovgrad
br. 2664/1 od 3.10.2006. godine, i br. 3097/1 od 22.11.2006. godine, te
uvjerenje hitne službe Doma zdravlja Podgorica od 4.02.2004. godine,
izvještaja ljekara specijaliste od 2.02.2004. godine, čitanjem medicinske
dokumentacije na ime oštećenog B.B. i to izvještaja  ljekara specijaliste  od
3.02.2004. godine i izvještaja ljekara specijaliste od 4.02.2004, saslušanjem
vještaka medicinske struke dr B.B., čitanjem izvoda iz matične knjige rodjenih
za oštećenog B.B., uvidom u spise ovog suda posl.br. K.39/04, čitanjem dopisa
Odjeljenja bezbjednosti Danilovgrad br. 240/06 od 31.07.2006. godine i
čitanjem izvvoda  iz kaznene evidencije za okrivljene.  
Svjedok oštećeni V.Š. , je naveo da se navedene noći  sa svojim drugom J. M. i
bratom od tetke B.B.  bio uputio od Podgorice ka Danilovgradu u  namjeri da
proslave vjeridbu Milijinog brata. Inače i prije polaska za Danilovgrad su
slavili, pa je on već bio popio nekoliko čaša bijelog vina. Kada su došli u
blizinu Novog Sela,  patrola danilogradske policije im je dala znak da
zaustave vozilo, a  on je vozio brzinom većom od dozvoljene i to brzinom oko
100 km/h. Obzirom  da je oko mjesec dana ranije na istom mjestu sa istom
patrolom imao, kako navodi »jedan neprijatan susret«, jer su se tada policajci
prema njemu i njegovim saputnicima  nekulturno  i neprofesionalno ponašali, a
uz to bio je i pod dejstvom alkohola , pa se plašio da bi mogao ostati bez
vozačke dozvole, odlučio je da ne zaustavi vozilo. Zato je nastavio kretanje
vozilom, da bi ubrzo s magistralnog puta skrenuo desno  na jedan sporedni put
koji vodi kroz selo Jastreb, a zatim vozilom izašao na stari put Danilovgrad-
Podgorica  i zaustavio vozilo kod jedne kuće u blizini starog zadružnog doma.
Medjutim, ubrzo je došla policijska patrola , na čiji znak se predhodno nijesu
zaustavili. Dok je on sa svojim saputnicima sjedio u vozilu i spustio staklo
na svojim vratima , prišao mu je okrivljeni - policajac L. . Iako je očekivao
da će policajac L. prvo da ga legitimiše, odnosno da mu zatraži vozačku
dozvolu, ovaj tako  n ije postupio, već mu je prišao bez riječi i kroz okno na
vratima, s obzirom da je bilo spušteno staklo, udario ga dva puta stisnutom
pesnicom u predjelu lica,  nakon čega je on osjetio da mu je iz nosa i iz usne
potekla krv. L. je zatim  otvorio vrata vozila, uhvatio ga za prsluk i izvukao
van vozila. Tom prilikom ga je još jedan put udario u lice, nakon čega je on
policajca L.a rukama uhvato za revere i odgurnuo ga od sebe, pa se ovaj malo
»zateturao« i pao. Prije nego što ga je gurnuo, takodje ga je i opsovao, jer
je bio izrevoltiran njegovim nedoličnim ponašanjem. Policajac L. je  zatim
došao do službenog vozila i donio dva pendreka, dok je drugi policajac, tj.
okrivljeni K.  za sve to vrijeme prvo stajao iza njegovog vozila, nereagujući,
a zatim,kako u istrazi ističe, prišao je oštećenom B., izvukao ga iz vozila i
savio mu ruku. Medjutim, na glavnom pretresu je kazao da ne zna kako je B. iz
vozila izašao, tj. da li je sam izašao ili  ga je  izvukao policajac K..
Okrivljeni L. zatim pendrekom udara B., i onda kreće put njega, ali tada
policajac K.  staje izmedju njega (tj. oštećenog  V.) i policajca L. koji je
radio  vezom  zatražio  pojačanje ističući da ih navodno neko bije. U tome su
stigla kola s policijom, pa su policajci  odmah izašli iz vozila i
intervenisali, te »skočili« na njega, dok je on samo psovao. Njega je tada
policajac S. ošamaro i rekao mu da se smiri  i da ga niko neće dirati, što je
on prihvatio jer mu je taj policajac ulivao sigurnost, pa taj  šamar nije ni
shvato kao neku silu, već  samo kao nastojanje da ga smiri. Kada su stigli
pred policijsku stanicu u Danilovgradu on je izašao iz vozila  u pratnji
policajaca S. i G.  i tada se ka njemu  uputio policajac L. upućujući mu
psovku, na što ga je upozorio policajac S. i ukorio ga zbog   takvog
popnašanja. Kada su ih uveli u policijsku  stanicu, L. je viknuo da treba
poslati  izvještaj  faksom za Podgoricu , da su oni tj. oštećeni  napali
službena lica, pa je on L. rekao »lažeš« nakon čega ga je L. udario pesnicom u
nos dok su njemu na rukama bile lisice. Njega su zatim iz policije odveli u
Dom zdravlja  da bi se utvrdilo da li je pod dejstvom alkohola i  sjeća se da
je u Domu zdravlja bio dr Č.P.. On se doktoru zaista nije žalio na  povrede, a
sjeća se da je policajac L. , koji  ga je u Dom zdravlja doveo, zatražio od
doktora P.  da mu pogleda neku povredu u predjelu uha. Kada je vraćen iz Doma
zdravlja , u Stanicu  policije je već bio inspektor M. koji ga je uveo u neku
drugu prostoriju i pitao ga zbog čega nije stao policiji, te dalje što on ima
protiv njega i kako mu je to maltretirao  majku. On mu je odgovorio da je to
bilo samo  verbalno, nakon čega je M. otpočeo da ga udara  stisnutim pesnicama
i to najviše u predjelu grudi i stomaka, pa je prilikom udarca u stomak  on
pao, nakon čega je M. krenuo da ga udari nogom u glavu, a on je postavio ruku
i tako se zaštitio, ali je dobio udarac po ruci.  Dok ga je M. udarao, dva
policajca su dotrčala, a smatra da su to bili S.  i R.M. te uhvatili M. i
rekli mu da prestane,  govoreći mu : » Ubićeš dijete«. M. mu je zatim uzeo
izjavu na zapisnik, nakon čega su ga uveli u čeliju , tj. prostoriju u kojoj
su bili  B. i J., u kojoj je on proveo  36 sati, a zatim bio priveden
istražnom sudiji i nakon toga pošao kod ljekara.  
Svjedok oštećeni B.B. je naveo da se navedene noći  zajedno sa oštećenim
V.Š.om i J. M. kretao od Podgorice, putničkim vozilom kojim je upravljao V..
Na putu su naišli na saobraćajnu patrrolu, ali na njihov  znak da zaustave
vozilo, Š.  nije htio da stane, već je nastavio kretanje i krenuo  sporednim
putem i izašao na stari put  Danilovgrad – Podgorica te vozilo parkirao uz put
do jedne kuće. Ali ubrzo je službenim vozilom stigla patrola koja ih je
predhodno pokušala zaustaviti ,  pa su  vozilo parkirali iza njihovog. On je
sjedio iza Š., a Š. je samo spustio  staklo na svojim vratima  i čekao.
Policajac za kojeg su kasnije  saznali da se zove L., prišao je Š. i kroz
otvoreni prozor na vratima udario ga dva puta. Š. je zatim izašao iz vozila i
odgurnuo policajca od sebe. Njihovom vozilu je zatim prišao drugi policajac –
okrivljeni K. koji je otvorio njegova vrata, te njega izvukao iz vozila,
zavrnuo mu ruke i dva puta ga udario pendrekom  po ledjima, mada on nije
pružao otpor. Zatim je vidio da je policajac L. pošao prema službenom vozilu i
iz istog uzeo dva pendreka. Ali u medjuvremenu stigla je još  jedna patrola
policije, koja je  savladala  Š., pri čemu ne zna da li je okrivljeni L. uspio
da Š. udari, jer to nije vidio. Policajci su ih zatim uveli u službena vozila,
pa je on bio u vozilu zajedno  sa  policajcem L., dok je V. bio u drugom
vozilu sa policajcem S. . U toku vožnje ka Danilovgradu, policajac L.  ga je
u vozilu jedan put   udario pesnicom u predjelu zuba , pa kada su ih  doveli u
Stanicu policije, čuo je kako je L. vikao , a potom  šakom  udario Š.  u
predjelu nosa, kojom prilikom  je istom  iz nosa potekla krv. V. su zatim
uveli kod inspektora M.a da dade izjavu , a potom i njega. Pošto je M.
diktirao zapisnik po svojoj volji, on je dao primjedbu  i rekao da takav
zapisnik neće potpisati. Medjutim, M. ga je tada ošamario i rekao mu da treba
da bude srećan što može da stoji jer se kod njega izjava daje na jednoj nozi.
Na pretresu je još dodao da je iz prostorije za zadržavanje  začuo »krike i
jauke« svog brata od tetke – oštećenog V. koji su dopirali iz druge
prostorije. Dalje navodi da su nakon  otpuštanja iz Stanice policije  on i V.
pošli kod ljekara zbog zadobijenih povreda.  
Svjedok J. M. je posvjedočio da je kritične prilike u vozilu kojim je
upravljao oštećeni V., sjedio do njega na prednjem sjedištu  pa je jasno vidio
kako je policija dala znak  za zaustavljanje vozila, ali V. nije stao, već je
produžio  naprijed magistralnim putem,  zatim skrenuo desno na jedan sporedni
put, te nakon izlaska na stari put Podgorica – Danilovgrad, vozilo zaustavio u
dvorište jedne kuće pored puta. Ubrzo zatim stiglo je policajsko vozilo  koje
se zaustavilo iza njegovog vozila. Iz tog vozila je izašao jedan policajac, a
to je upravo bio okrivljeni L., pa kako je V. bio spustio staklo na vratima
svog vozila , L. mu je prišao i udario ga kroz otvoren prozor . U trenutku
kada ga je udario, njih  sva trojica , tj. on, V. i B., sjedjeli su u vozilu.
V. je zatim izašao iz vozila, nakon čega je došlo do medjusobnog čupanja i
guranja njega i policajca L.. Ubrzo je došlo još neko policijsko vozilo, pa se
tu našlo  više policajaca, a sjeća se da je jedan policajac donio pendrek, pri
čemu on ne zna koji je to policajac bio, ali ga je on zamolio da nikoga od
njih pendrekom ne udara , pa ih ovaj nije ni udarao. Policija ih  je zatim
uvela u službena vozila i odvezli u Stanicu policije Danilovgrad, a prilikom
vožnje do Danilovgrada, sa njim u vozilu u kojem je on bio, nijesu bili V. i
B.. Kada su došli u Stanicu policije, uveli su ih u jednu kancelariju, pa je
on tada na rukama V. i B. vidio lisice. Dok je V. stajao sa lisicama ,
prepirući se oštro sa L.em, ovaj ga je jedan put udario šakom. Dalje navodi da
je policija V. odvela u Dom zdravlja, najvjerovatnije radi analize krvi, mada
dodaje da ne zna da li je to bio jedini razlog zbog kojeg  je V. odveden u Dom
zdravlja. Nakon 20-30 minuta V. je vraćen iz Doma zdravlja, ali nakon povratka
nije bo u istoj prostoriji sa njim i B., Sjeća se da je ubrzo  došao
okrivljeni M.D. kojeg on od ranije poznaje, pa kako su vrata bila  otvorena,
začuo je kako M.  nešto raspravlja sa V., U toj galami začuo je i  neko
udaranje, pa je zaključio da to M. udara V.. Policija je potom njih trojicu
uvela u prostoriju za zadržavanje, ali je on pušten poslije  nešto manje od
jednog sata, dok su V. i B. ostali u toj prostoriji .  
Svjedok R.M., službenik MUP-a OB Danilovgrad u svojoj izjavi je naveo da je
navedene noći bio dežurni starješina, kada je patrola saobraćajne policije sa
lica mjesta javila  da im jedno vozilo  bježi  i da su za istim u potjeri.
Pošto je bila uključena radio veza, druge  patrole  su to čule  a on je jednoj
patroli izdao naredjenje da tamo podje. Kratko vrijeme nakon toga privedena su
tri lica , medju kojima su bili ošećeni B. i V.. Nakon privodjenja, on je sa
tim licima kao dežurni starješina obavio  razgovor a policajci su mu se
požalili da ta lica bježe, da su bili nekorektni i pružali otpor. V. je inače
bio bučniji, vikao je i kazao da je bio revoltiran ranijim nekorektnim
ponašanjem policije prema njemu i njegovoj majci  kada su bili zaustavljeni na
putu  u saobraćaju . V. je dalje rekao da je policija sada bila gruba prema
njemu i da ima povreda, pa je on kao dežurni starješina angažovao  policiju da
ga odvezu u Dom zdrvlja radi pregleda. Policajci su se sa V. ubrzo vratili i
kako je on bio obaviješten , na njemu nijesu konstatovane povrede. Nakon
povratka oštećenog V. iz Doma zdravlja, on je iz kancelarije dežurne službe u
holu začuo neku viku u kojoj je bilo glasova više lica. Izašao je u hol i
vidio oštećenog V.  koji je bio u čućećem položaju , a neposredno do njega bio
je okrivljeni M.D.. U jednom trenutku  je vidio kako  je M.  jedan put udario
oštećenog V. rukom, pri čemu ne zna da li  je to učino  otvorenom  ili
stisnutom pesnicom . On je tada intervenisao , zahtijevajući da se to prekine,
pa je rukama sklonio M. od oštećenog. V. je  zatim  pitao da li  treba ponovo
da ide kod ljekara, pa je odgovorio  da ne treba. Nakon toga oštećeni su
zadržani  u prostoriju za zadržavanje.  
Svjedok S.R. i G. Ž. su  posvjedočili da su njih dvojica kao patrola policije
stigli na lice mjesta kao pojačanje patroli u kojoj su bili okrivljeni  L. i
K., da je prilikom njihovog  dolaska bilo gužve i vike. Svjedok S. je još
dodao da je V.  granao rukama, da je okrivljeni L. od njega zahtijevao  da
udje u službeno , pa je čak i J. (koji je bio u društvu sa V.) od V.
zahtijevao da se smiri. Svjedok G. je  još naveo da je V. čupao L.a za
uniformu, da su se  njih vojica medjusobno hvatali i čupali. Zatim su prišli
njih dvojica – tj. S. i G., savladali njegov otpor, stavili mu lisice i  uveli
ga u vozilo. Ovaj svjedok je još posvjedočio da je i oštećeni B. vikao
upućujući  policiji neke pogrdne riječi i gurao poplicajca – okrivljenog K..  
Iz nalaza i mišljenja  vještaka medicinske struke dr B.B., koji je ovaj
dopunio i obrazložio na glavnom pretresu, utvrdjuje se da su oštećeni V.Š. i
B.B.  zadobili lake tjelesne povrede  i to oštećeni  V. krvni podliv kože u
predjelu desne bradavice dojke, veličine 3 x 2 cm, oguljotine kože u predjelu
bradavice desne dojke 5 x 2 cm, krvni podliv kože desnog sjedalnog dijela 1 x
1 cm, krvni podliv kože gornje usne spoljašnjeg usnog otvora 2 x 1 cm, otok
desne obrazine 3 x 3 cm i nagnječenje glave, dok je oštećeni B. zadobio laku
tjelesnu povredu – nagnječinu  ličnog dijela glave u oba zgloba donjevilične
kosti lica. Opisujući   mehanizam  nastanka ovih povreda, vještak zaključuje
da je  povreda kod oštećenog B..a nastala  djelovanjem zamahnute tupo-tvrde
sile ravne površine slabijeg intenziteta djelovanja, koja je djelovala  na
predio prednjih zuba obije  vilice u jednom navratu i da je takva povreda
mogla nastati djelovanjem zamahnute stisnute ili otvorene pesnice. Što se tiče
povreda oštećenog V., vještak takodje zaključuje da su povrede ličnog dijela
glave nastale djelovanjem zamahnute tupo-tvrde sile ravne površine, slabijeg
ili srednjeg intenzitata  djelovanja , na lični dio glave i to u trenutku kad
je oštećeni V. tim dijelom glave bio okrenut ka toj sili, dopuštajući pri tom
mogućnost da su takve povrede mogle nastati i djelovanjem zamahnute stisnute
ili otvorene poesnice, dok su  povrede u vidu  krvnih podliva kože i
ogrebotine kože nastale djelovanjem slične sile sabijeg intenziteta djelovanja
ili  povlačenjem ili hvatanjem oštećenog, te da su mogle nasati djelovanjem
palice -  pendreka na te  djelove tijela.  
Iz nalaza i mišljenja vještaka medicinske struke se takodje utvrdjuje da je i
okrivljeni L.D. zadobio laku tjelesnu povredu i to u vidu ogrebotine kože
gornjeg dijela lijeve ušne školjke i otok kože iza ušne školje, a koje povrede
su nastale djelovanjem zamahnute tupo-tvrde sile neravne površine slabijeg
intenziteta djelovanja na predio lijevog uha u jednom  navratu . Vještak pri
tom dopušta mogućnost da je takva povreda mogla nastati  prilikom hvatanja i
stiskanja lijeve ušne školjke u momentu kada je povrijedjeni tj.okrivljeni L.
bio okrenut ka toj sili.  
Dalje iz spisa ovog suda Posl.br. K.39/04 utvrdjuje se da je  oštećeni V.Š.,
povodom predmetnog dogadjaja oglašen krivim zbog  kriv.djela sprečavanje
službenog lica u vršenju službene radnje iz čl. 375. stav 5. u vezi  stava 3.
i 1. KZ CG, te da mu je izrečena Uslovna osuda, na način što mu je utvrdjena
kazna zatvora u trajanju od 4 mjeseca  i istovremeno odredjeno da se kazna
neće izvršiti ako isti u roku od dvije godine ne izvrši neko drugo krivično
djelo.  
Cijeneći rezultat naprijed izvedenih dokaza i odbranu okrivljenih, sud je
utvrdio da su okrivljeni L.D. i M.D. izvršili kriv. djelo zlostavljanje i
mučenje iz čl. 167. st. 3. u vezi st. 1. KZ , na način,  mjesto i vrijeme kako
je to predstavljeno u izreci ove presude, dok za okrivljenog K.A. nema dokaza
da je ovo kriv. djelo počinio.  
Naime, nesporna je činjenica da navedene noći oštećeni V.Š., upravljajući
svojim vozilom, magistralnim putem od Podogrice ka Danilovgradu, isto nije
zaustavio na znak policajaca – okrivljenog L.D.a i K.A., već je vozilom u
kojem su još bili J. Milija i oštećeni B.B., nastavio kretanje, a zatim u
cilju izbjegavanja potjere policije skrenuo desno sporednim putem, te izašao
na stari put Danilovgrad – Podgorica, koji vodi preko Lazina i vozilo
zaustavio u dvorištu jedne kuće pored puta. Takodje  je nesporno da su ih
policajci – okrivljeni L. i K. sustigli službenim vozilom koje su zaustavili
nekoliko  metara iza vozila oštećenog . Nakon zaustavljanja, iz službenog –
policijskog vozila izašao je okrivljeni L., a potom i okrivljeni K., dok
oštećeni iz svog vozila nijesu izlazili sve dok im je prišao okrivljeni L..
Pošto je  oštećeni V. na vratima vozila, sjedeći i dalje za upravljačem, već
bio spustio staklo, L. ga je kroz tako otvoreno okno na vratima dva puta
udario pesnicom u predjelu lica, nakon čega ga je rukom uhvato za prsluk da bi
ga izvukao iz vozila, kojom prilikom je došlo do medjusobnog čupanja za odjeću
i guranja, nakon čega je okrivljeni L.  posrnuo nazad, a zatim iz službenog
vozila uzeo palicu - pendrek  i istim  udario oštećenog V.. Sud je ovo utvrdio
na osnovu iskaza svjedoka – oštećenih V. i B.,  i iskaza  njihovog saputnika –
svjedoka J. M., koji  inače nije učestvovao u svadji sa policijom, kao i
nalaza i mišljenja vještaka medicinske struke. Tako ovi svjedoci u osnovi
saglasno i u istrazi i na glavnom pretresu, opisuju postupanje okrivljenog –
policajca L.a, pa jasno navode, da je L. prišao njihovom vozilu, dok su oni u
vozilu sjedjeli, te da je kroz otvoreno okno na vratima, pesnicom zadao udarce
oštećenom V.. Uz to svjedoci – oštećeni  navode  da je okrivljeni L., potom iz
službenog vozila donio  palicu – pendrek, kojim je , kako to tvrdi oštećeni
V., istog udario u predjelu ledja. Iskazi ovih svjedoka stoje u skladnoj vezi
sa nalazom i mišljenjem vještaka  medicinske struke koji se zasniva na
medicinskoj dokumentaciji a u kojem se konstatuje da je oštećeni V. zadobio
laku tjelesnu povredu, te da  izmedju ostalog ima povredu u vidu krvnog
podliva kože gornje usne spoljašnjeg usnog otvora, otok desne obrazine i
nagnječine glave, da su te povrede nastale djelovanjem zamahnute tupo-tvrde
sile  ravne površine i da su mogle nastati djelovanjem zamahnute stisnute
pesnice ili otvorene pesnice, što sve stoji u skladnoj vezi sa iskazom
oštećenih V. i B. i svjedoka J. koji su kazali da je okrivljeni L. kroz
otvoreno okno vrata vozila, dva puta pesnicom udario oštećnog V. u predjelu
lica.  
Nadalje iz iskaza okrivljenih i oštećenog B. se utvrdjuje  da su okrivljeni L.
i K. nakon dolaska druge policijske patrole, oštećenom B., stavili lisice na
ruke i uveli da u službeno vozila kojim su ga odvezli do Stanice policije
Danilovgrad. Medjutim, u toku vožnje ka  Stanici policije, okrivljeni L. je
oštećenog B.., kojem su ruke bile vezane tkv. Lisicama, udario pesnicom u
predjelu lica – vilice, a što je utvrdjeno iz iskaza oštećenog B. i nalaza i
mišljenja vještaka medicinske struke. Naime, oštećeni B. u istrazi i na
glavnom pretresu  jasno navodi da ga je u toku vožnje ka Stanici policije
okrivljeni L. udario pesnicom u predjelu lica  i to u predjelu zuba, a iz
nalaza i mišljenja vještaka medicinske struke. Dr Borovinić Budimira se
utvrdjuje da je oštećeni B. zadobio laku tejelesnu povredu u vidu nagnječine
ličnog dijela glave u oba zgloba donjovilične kosti lica i da je takva povreda
mogla nastati djelovanjem zamahnute tupotvrde sile ravne površine slabijeg
inteziteta djelovanja, koja je djelovala na predio prednjih zuba obije vilice
u jednom  navratu te da je ista mogla nasati djelovanjem zamahnute stisnute
ili otvorene pesnice, čime se poktrepljuju navodi oštećenog Bracanoviča da ga
je okrivljeni L. udario pesnicom u  predjelu zuba. Nakon što su policajci,
oštečene službenim vozilom dovezli i uveli ih u prostorije  Stanice policije,
okrivljeni L. je  prišao oštečenom V.Š.  kojem su i dalje bile  lisice na
rukama i jedan put ga šakom udario u predjelu lica.  To je učinio  pošto mu je
oštećeni V. uputio riiječi «lažeš», a nakon što je čuo riječi okrivljenog L.
da treba poslati telegram da su oni tj. oštećeni napali policajce. To se
utvrdjuje iz iskaza oštećenog V. i svjedoka J. M. koji je kazao da je u
Stanicu policije okrivljeni L. nakon «oštre prepirke» sa oštećenim V., istom
prišao i udario ga  pesnicom, a što stoji u skladu sa nalazom  vještaka
medicinske struke u kojem se konstatuje da je oštećeni  V. izmedju ostalih
povreda zadobio i povredu ličnog dijela glave – otok obrazine koja je mogla
nastati djelovanjem zamahznute stisnute ili otvorene pesnice.  
U stanici policije oštećene je kao službeno lice saslušao M.D.. Tom prilikom
okrivljeni M. je oštećenog V. više puta udario pesnicom u predjelu grudi  i
stomaka, od kojih udaraca je oštećeni pao na pod, nakon čega je okrivljeni M.
zamahnuo nogom obuvenom u cipelu, u pravcu  njegove glave, ali je oštećeni V.
uspio da zaštiti glavu rukom, dobijajući udarac u ruku,  kao i u predjelu
noge, a potom, prilikom saslušanja oštećenog B. okrivljeni M. je  istog
ošamario. Sve ovo se utvrdjuje iz iskaza oštećenih, koji su potkrijepljeni
nalazom i mišlejnjem vještaka medicinske struke kao i iskaza svjedoka R.M..
Tako oštećeni B. istovjetno u istraazi i na glavnom pretresu navodi da ga je
okrivljeni M. ošamario kada je odbio da potpiše zapisnik koji po njegovom
mišljenju nije bio istovjetan sa njegovom  izjavom, a oštćeni V., takodje u
svom doslednom kazivanju ističe da ga je okrivljeni M. više puta udario u
predjelu grudi i stomaka, te da je od zadobijenog udarca u stomak on pao,
nakon čega je M. krenuo da ga udari nogom, kojom je prilikom on postavio ruku
i tako se zaštitio dobijajući udarac po ruci. Ovakvo kazivanje oštećenog V. za
sud je uvjerljivo, jer je potkrijepljeno iskazom sjedoka R.M. i oštećnog B., a
uz to stoji u skladu sa nalazom i mišljenjem vještaka medicinske struke.
Naime, oštećeni B. navodi da je čuo krike i jauke oštećenog V. koji su
dopirali iz druge prostorije, a svjedok R.M. koji je kao službenik MUP-a OB
Danilovgrad navedene noći bio dežurni starješina posvjedočio je da je vidio
kako je okrivljeni M. udario V. rukom, te da je on tada intervenisao
zahtijevajući od  M. da prekine sa takvim postupanjem, sklanjajući pri tom M.
od oštećnog V.. Uz to u nalazu i miljenju vještaka medicinske struke stoji da
je oštećni V., pored ostalih povreda, zadobio i krvne podlive i ogrebotine
kože desne strane grudnog koša, čime se potkrepljuju prednji navodi oštećnog
da ga je okrivljeni M. udario više puta pesnicama u predjelu grudi i stomaka.  
Okrivljeni L.D. i M.D. u konkretnom slučaju, postupali su kao službena lica  u
vršenju službe, pa preduzimajući radnje prema oštećenima na  naprijed opisani
način, slijedi da su  oštećene – V.Š. i mldb. B.B.  zlostavljali i prema
njima postupali na  način na koji se vrijedja ljudsko dostojanstvo . Pri tom
su bili svjesni svog djela i htjeli  njegovo izvršenje jer su imali namjeru da
okrivljene zlostavljaju  pa su to i učinili na način na koji se vvrijedja
ljudsko dostovanstvo, a kako je to bliže i  predstavljeno u izveci presude.
Zato se u radnjama okrivljenih L. i M. stiču sva bitna obilježja  bića kriv.
djela zlostavljanje i mučenje iz čl. 167. st. 3. u vezi st. 1. KZ.  
Okrivljeni  M. i L. , izvršili su i krivično djelo laka tejlesna povreda iz
čl. 37 st. 2  u vezi st. 1 KZ. Naime,  okrilvjeni L. , prilazeći zaustavljenom
vozilu oštećenih, kroz otvoreno okno, pesnicom je dva puta udario  uoštećenog
V. u predjelu lica, a nakon izlaska oštećenog V. iz vozila  istog udario i
palicom – pendredkom kao sredstvom podobnim da tijelo teško povrijedi i
zdravlje teško naruši, te u vozilu u toku vožnje ka Stanici policije, dva puta
pesnicom u rdjelu vilice udario oštećenog B.. Uz to, oštećenog V. je udarao i
okrivljeni M., kako pesnicama u predjelu grudi i stomaka, tako i nogom
obuvenom u cipelu, kao sredstvom podobnim da se tijelo teško povrijedi i
zdravlje teško naruši. Tom prilikom oštećenom  V. nanijeli su lake tjelesne
povrede, a okrivljeni L. takodje nanio laku tjelesnu povredu oštećenom B.
udarajući ga u toku vožnje u vozilu pesnicama u predjelu vilice, nanoseći tako
oštećenima lake tjelesne povrede bliže opisane u izreci, a što je utvrdjeno iz
nalaza i mišljenja vještaka medicinske struke.  
Udarajući oštećenog V. na naprijed opisani  način, tj. okrivljeni L. palicom a
okrilvjeni M. nogom obuvenom u cipelu, isti su postupali s umišljajem, svjesni
da to čine sredstvima podobnim da tijelo teško povrijede i zdravlje teško
naruše, pa se u njihovim radnjam astiču i sva bitna obilježja bića krivičnog
djela laka tjelesna povrda iz čl. 37 st. 2 u vezi st. 1 KZ koje im se stavlja
na tert.  
U odnosu na okrivljenog K.A. sud je našao da nema dokaza da je izvršio
krivično djelo koje mu se stavlja na teret.  Naime,navodi oštećenog B.a da ga
je navodno okrivljeni K. udario dva puta pendrekom u predjelu ledja, pošto ga
je predhodno izveo iz vozila i zavrnuo mu ruke na ledja ,  ničim nijesu
dokazani, a to ne tvrde  ni njegovi saputnici tj.oštećeni V. niti svjedok J.
M. koji je neposredno prisustvovao dogadjaju. Uz to u nalazu vještaka
medicinske struke koji se zasniva na medicinskoj dokumentaciji, nijesu kod
oštećenog B. konstatovane povrede koje bi mogle nastati od udaraca pendreka,
već samo povrede u predjelu lica, a za koje povrede je utvrdjeno da ih je
nanio okrivljeni L..  
Sud je imao u vidu i ostale  izvedene dokaze, ali je našao da su bez uticaja
na drugačije presudjenje.  
S obzirom da nije dokazano  da je okrivljeni K.A. izvršio krivično djelo koje
mu se optužbom stavlja na teret, isti je na osnovu člana 363. tačka 3. ZKP-a
oslobodjen od optužbe.  
Pošto je sud utvrdio da su okrivljeni L.D. i M.D. izvršili krivično djelo
zlostavljanje i mučenje iz člana 167. st. 3.  u vezi stava 1. KZ koje im se
stavlja na teret, iste je valjalo oglasiti krivim i izreći im krivičnu
sankciju.  
Prilikom izbora vrste i odmjeravanja visine krivične sankcije , sud je u
odsustvu otežavajućih okolnosti  kao olakšavajuće na strani okrivljenih L. i
M. cijenio to što isti do sada nijesu osudjivani, te da je okrivljeni M.
porodična osoba. Sud je posebno  medju olakšavajućim okolnostima  cijenio to
što su okrivljeni bili u izvjesnoj mjeri iritirani postupcima oštećenih, jer
se oštećeni na magistralnom putu nijesu zaustavili sa svojim vozilom na
odgovarajući znak okrivljenih kao policiajaca, već su pokušali da pobjegnu
skretanjem na sporedni put, a potom i da se od policije sakriju skretanjem
vozila u tudje dvorište. Uz to , za razliku od svog saputnika J. M. koji tom
prilikom nije imao nikakvih sukoba sa policijom, (pa zato u policiji nije ni
zadržan), oštećeni su pružali otpopr policiji, pa je oštećeni V. kako sam
priznaje, nakon izlaska iz vozila, a izazvan grubim ponašanjem policajca –
okrivljenog L., istog uhvatio i čupao za revere. Tom prilikom je policajca L.a
i udario pesnicom u predjelu lijeve strane glave, što se utvrdjuje iz iskaza
okrivljenih L. i K. i nalaza i mišljenja vještaka medicinske struke u kojem
nalazu stoji  da je okrivljeni L. zadobio laku tjelesnu povredu u vidu
ogrebotine kože gornjeg dijela lijeve ušne školjke i otok kože iza ušne
školjke, te da je takva povreda mogla nastati djelovanjem zamahnute tupo-tvrde
sile na taj dio tijela, čime se potvrdjuju navodi okrivljenih da je oštećeni
V. pesnicom udario policajca – okrivljenog L.a, a što slijedi i iz pravosnažne
presude ovog suda posl. br. K. 39/04 od 8.07.2004. godine u koju je sud
izvršio uvid a iz koje se utvrdjuje da je V.Š. kao okrivljenom u tom predmetu
izrečena uslovna osuda zbog krivičnog djela sprečavanje službenog lica u
vršenju službene radnje  iz čl. 385. st. 5. u vezi stava 3. u vezi stava 1.
KZ.  
Imajućči u vidu  naprijed navedene okolnosti uz stepen društvene opasnosti
krivičnog djela u pitanju , sud nalazi da se u konkretnom slučaju i samo
upozorenjem uz prijetnju kaznom može u dovoljnoj mjeri uticati na okrivljene
da ubuduće ne vrše krivična djela, pa im je izrekao uslovne osude kao u
izreci.  
O troškovima krivičnog postupka odlučeno je na osnovu člana 199. i 202. ZKP-a,
pa kako su okrivljeni L. i M. oglašeni krivim, obavezani su na plaćanje
troškova i to medicinskog vještačenja u iznosu od 92,00 eura, koje će platiti
solidarno , kao i na plaćanje paušala u iznosu od po 30,00 eura.  
Na osnovu svega izloženog  odlučeno je kao u izreci ove presude.  
OSNOVNI SUD U DANILOVGRADU
Dana 14.04.2009. godine.
ZAPISNIČAR,
PREDSJEDNIK SUDA – SUDIJA ,
Bojanić Slobodanka
Ćupić Ratko  
Dostavljeno :

ODT
Okrivljenima 2 x
Braniocu okrivljenih
a/a

PRAVNA POUKA : Protiv ove presude može se izjaviti žalba Višem sudu u
Podgorici u roku od 8 dana od dana prijema pismenog otpravka, a preko ovog
suda .  