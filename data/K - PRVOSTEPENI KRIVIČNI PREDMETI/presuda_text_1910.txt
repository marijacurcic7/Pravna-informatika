                                                                                                              K.br.65/2010

U IME NARODA
VIŠI SUD U PODGORICI, kao prvostepeni krivični, u vijeću sastavljenom od
sudije Dragiše Rakočevića, kao predsjednika vijeća, sudija porotnika Mirka
Radovića i Spasoja Cicmila, kao članova vijeća, uz učešće Borke Jelenković,
kao zapisničara, u krivičnom predmetu protiv optuženog B.M, koga u postupku
brani Ž.D, advokat sa Cetinja, zbog krivičnog djela neovlašćena proizvodnja,
držanje i stavljanje u promet opojnih droga iz člana 300 stav 1 Krivičnog
zakonika, po optužnici Višeg državnog tužioca u Podgorici Kt. br. 179/08 od
13.09.2008.godine, koju je na glavnom pretresu zastupala Olivera Ražnatović
zamjenik Višeg državnog tužioca u Podgorici, nakon održanog glavnog i javnog
pretresa dana 03.03.2011. godine, a nakon tajnog vijećanja i glasanja donio je
i istog dana javno objavio  
P R E S U D U
Prema optuženom:  
B.M,  rođen .........godine u K. nastanjen u Đ. bb, nezaposlen, neoženjen,
završio srednju pomorsku školu, vojsku služio u Kumboru 2006.godine, srednjeg
imovnog stanja, neosuđivan.  
Na osnovu člana 362 stav 1 tačka 1 Zakonika o krivičnom postupku  
OPTUŽBA  SE ODBIJA
Da je;  
Dana 06.08.2008.godine u Podgorici, zajedno sa optuženim V. M., neovlašćeno
radi prodaje kupio i držao  heroin- supstancu proglašenu za opojnu drogu
Rješenjem o utvrđivanju opojnih droga ("Sl.list SRJ" br.44/02), na način što
je od izvjesnog "Kelija", za iznos od  150 eura, kupio 9,55 grama heroina,
koju drogu, namijenjenu daljoj prodaji, je istog dana prilikom kontrole
putničkog motornog vozila marke "Audi A4", registarske oznake HN ......u kojem
su se nalazili okrivljeni, pronašli ovlašćeni službenici Uprave policije -
Područne jedinice Podgorica, i to dva zamotuljka sa heroinom mase 3,75 i 3,80
grama u posudi za vodu ispod haube, jedan zamotuljak na vozačevom sjedištu
mase 0,73 grama i jednu tabletu subotex-a, a kod okrivljenog B.M ličnim
pretresom jedan zamotuljak sa heroinom mase 1,27 grama,  
- čime bi izvršio krivično djelo neovlašćena proizvodnja, držanje i
stavljanje u promet opojnih droga iz člana 300 stav 1 Krivičnog zakonika.  
Na osnovu člana 75 i 300 stav 6 Krivičnog zakonika, od optuženog se trajno
oduzima opojna droga- heroin, u količini od 1,27 grama, i ista se ima
uništiti.  
Troškovi krivičnog postupka padaju na teret budžetskih sredstava suda.  
O b r a z l o ž e nj e
Optužnicom VDT-a Podgorica Kt.br. 179/08 od 13.09.2008. godine, stavljeno je
na teret optuženom B.M da je izvršio krivično djelo neovlašćena proizvodnja,
držanje i stavljanje u promet opojnih droga iz člana 300 stav 1 Krivičnog
zakonika, činjenično bliže opisano u izreci presude.  
Zastupnik optužbe je u završnoj riječi odustao od optužbe protiv optuženog B.
M.,  navodeći  da u toku postupka izvedenim dokazima nije utvrđeno da je
optuženi izvršio krivično djelo koje mu je optužnicom stavljeno na teret.  
Sa ovih razloga, obzirom da je zastupnik optužnice do završetka glavnog
pretresa odustao od optužbe protiv optuženog B. M., to je sud na osnovu člana
362 stav 1 tačka 1 Zakonika o krivičnom postupku, odlučio kao u izreci ove
presude.  
Na osnovu člana 75 i 300 Krivičnog zakonika, od optuženog se trajno oduzima
opojna droga- heroin, u količini od 1,27 grama, i ista se ima uništiti.  
Kako se prema optuženom B.M optužba odbija, shodno članu 199 i članu 203 stav
1 Zakonika o krivičnom postupku, troškovi krivičnog postupka padaju na teret
buđžetskih sredstava suda.  
Sa iznijetih razloga, odlučeno je kao u izreci presude.  
VIŠI SUD U PODGORICI
Dana, 03.03.2011. godine  
ZAPISNIČAR,
PREDSJEDNIK VIJEĆA-SUDIJA,
Borka Jelenković s.r.
Dragiša Rakočević s.r.  
PRAVNA POUKA : Protiv ove presude dozvoljena je žalba   Apelacionom sudu
Crne Gore u roku od 15 dana od dana prijema prepisa iste, a preko Višeg suda u
Podgorici  
Za tačnost otpravka tvrdi
i ovjerava
namještenik suda  
