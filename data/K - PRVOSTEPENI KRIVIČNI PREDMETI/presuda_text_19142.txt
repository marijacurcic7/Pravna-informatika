HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.45/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženih F.M. iz P. zbog krivičnog djela ugrožavanje sigurnosti iz čl.168
st.1 Krivičnog zakonika i krivičnog djela laka tjelesna povreda iz čl.152 st.2
u vezi st. 1 Krivičnog zakonika i optuženog K.B. iz P. zbog krivičnog djela
laka tjelesna povreda iz čl.152 st.2 u vezi st.1 Krivičnog zakonika a po
optužnom predlogu ODT Pljevlja Kt.br.29/13 od 25.03.2013.godine, nakon
održanog glavnog i javnog pretresa u prisustvu zamjenika ODT Pljevlja
Golubović Sanje, oštećenih O.S. i K.K.,optuženih F. M. i K.B. dana
19.04.2013.godine donio je i javno objavio
P R E S U D U
Optužena F.M., od oca R. i majke R. rodjene B. rodjena dana .....godine u
mjestu Z.opština P., R.K., sa prebivalištem u P., naselje T., državljanka K.,
udata, majka 12-oro maloljetne djece, nepismena, govori romskim jezikom,
razumije crnogorski jezik, lošeg imovnog stanja, neosudjivana i
Optuženi K.B., JMBG .....,  od majke L. rodjene K., rodjen dana .....godine u
selu R. opština I., R.S., sa prebivalištem u P. naselje T., državljanin R.S.,
oženjen, otac 4 djece, pismen, završio dva razreda osnovne škole, govori
albanskim jezikom, razumije crnogorski jezik, nezaposlen, lošeg imovnog
stanja, neosudjivan.
K R I V I S U
Što su:
Optužena F.M.
Što je :
I.Dana 08.11.2012.godine oko 10,00 časova na deponiji smeća u naselju
T.opština P. ugrozila sigurnost oštećenoj O.S. prijetnjom da će napasti na
život i tijelo oštećene, na način što joj je uputila riječi prijetnje: "hoću
da te ubijem, ubiću te" i držeći nož u ruci krenula prema oštećenoj koja
prijetnja je kod oštećene izazvala osjećaj straha,
čime je izvršila krivično djelo ugrožavanje sigurnosti iz čl.168 st.1
Krivičnog zakonika,
II. Dana 08.11.2012.godine oko 10,00 časova na deponiji smeća u naselju
T.opština P. lako tjelesno povrijedila oštećenu K.K. na način što je oštećenu
jedanput udarila metalnom šipkom sredstvom podobnim da tijelo teško povrijedi
ili zdravlje teško naruši u predio spoljašnje strane lijeve šake nanijevši joj
na taj način laku tjelesnu povredu u vidu razderotine lijeve šake,
čime je izvršila krivično djelo lake tjelesne povrede iz čl.152 st.2 u vezi
st.1 Krivičnog zakonika,
pa joj sud na osnovu već citiranih zakonskih propisa te primjenom članova
4,5,13, 15, 32, 33,36 i 42 KZ
u t v r dj u j e
a) za krivično djelo ugrožavanje sigurnosti iz čl.168 st.1 Kz bliže opisano
pod I. izreke ove presude kaznu zatvora u trajanju od 30 (trideset) dana,
b) za krivično djelo lake tjelesne povrede iz čl.152 st.2 u vezi st.1 Kz bliže
opisano pod II. izreke ove presude kaznu zatvora u trajanju od
30(trideset)dana,
Pa joj sud primjenom čl.48,52,53 i 54 Kz i čl.239 i 374 ZKP-a i z r i č e
USLOVNU OSUDU
Sa kojom se optuženoj F.M. utvrdjuje jedinstvena kazna zatvora u trajanju od
45 (četrdesetpet) dana i istovremeno odredjuje da se ista neće izvršiti ako
optužena u roku od jedne godine dana na izvrši novo krivično djelo.
Optuženi K.B.
Što je:
Dana 08.11.2012.godine oko 10,00 časova na deponiji smeća u naselju T. opština
P. lako tjelesno povrijedio oštećenu F.M. na način što je oštećenu jedanput
udario drvenim kolcem, sredstvom podobnim da tijelo teško povrijedi ili
zdravlje teško naruši u predio lijeve tjemeno-slepočne regije glave, nanijevši
joj na taj način laku tjelesnu povredu u vidu kontuzije glave sa krvnim
podlivom,
čime je izvršio krivično djelo lake tjelesne povrede iz čl.152 st.2 u vezi st.
1 Krivičnog zakonika,
pa mu sud na osnovu već citiranog zakonskog propisa te primjenom članova
4,5,13, 15, 32, 33,36, 42,52,53 i 54 KZ te čl.239 i 374 ZKP-a i z r i č e
USLOVNU OSUDU
Sa kojom se optuženom K.B. utvrdjuje kazna zatvora u trajanju od 45
(četrdesetpet) dana i istovremeno odredjuje da se ista neće izvršiti ako
optuženi u roku od jedne godine dana ne izvrši novo krivično djelo.
Optuženi F.M. i K.B. na osnovu čl.226 i 229 ZKP-a dužni su platiti budžetu
Crne Gore na ime troškova krivičnog postupka solidarno iznos od 60,50 € kao i
pojedinačno na ime paušala iznos od po 27,50 €,
A sve ovo u roku od 15 dana po pravosnažnosti presude pod prijetnjom prinudnog
izvršenja.
Oštećeni O.S. i K.K. radi ostvarivanja imovinsko pravnog zahtjeva upućuju se
na parnicu.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.29/13 od
25.03.2013.godine optužilo je F.M. iz P., da je izvršila krivično djelo
ugrožavanje sigurnosti iz čl.168 st.1 Krivičnog zakonika i krivično djelo lake
tjelesne povrede iz čl.152 st.2 u vezi st.1 Krivičnog Zakonika a optuženog
K.B. iz P. da je izvršio krivično djelo lake tjelesne povrede iz čl.152 st.2 u
vezi st.1 Krivičnog zakonika, a na način, mjesto i vrijeme bliže opisano
izrekom ove presude. U završnoj riječi zamjenik ODT Pljevlja je predložio da
sud optužene oglasi krivim i osudi po zakonu za krivična djela koja su im
javnom optužbom stavljena na teret.
Oštećena O.S. se u završnoj riječi pridružila krivičnom gonjenju protiv
optužene Ferizi Mirsade i postavila imovinsko pravni zahtjev ističući da isti
ne može precizirati.
Oštećena K.K. i njen zakonski zastupnik K.L. u završnoj riječi pridružile su
se krivičnom gonjenju protiv optužene F.M. i postavile imovinsko pravni
zahtjev čiju visinu nijesu mogle precizirati.
Optužena F.M. u svojoj odbrani navodi da je dana 08.11.2012.godine zajedno sa
suprugom U.B.bila na deponiji smeća u naselju T. te da je negdje u jutarnjim
časovima, misli da je bilo oko 10,00 časova na deponiju došla O.S., K.K. i
K.Lj. takodje da sakupljaju smeće pa im je rekla da se pomjere na drugu stranu
i pitala S. hoće li da sakuplja smeće na jednu ili na drugu stranu a S.je
rekla "da uzima smeće sa strane sa koje ona želi". S. joj se tada nalazila iza
ledja i povukla je za kosu i oborila na smetlište. Optužena tvrdi da kod sebe
nije imala nož niti bilo kakav predmet a smeće sakuplja rukama i da nije
prijetila S.. Kad je S. oborila na smetlište K.K. je pozvala svog brata B. i
njegovog sina pa je B. došao na smetlište i vidjela je da B. i njegov sin za
koga misli da se zove M.drže drveni kolac i B. je prišao i drvenim kolcem je
dva puta udario u predjelu glave lijevo iznad uha i njegov sin je udario
drvenim kolcem, misli po istom mjestu ali je B. prvi udario drvenim kolcem u
predjelu glave dva puta. M. da B. sin M. ima izmedju 12 do 14.godina.
Onesvijestila se i ništa nije znala za sebe i javila se istog dana ljekaru i
ležala u bolnicu 6 dana. Ničim po ruci nije udarila K.K. i nikakav predmet
nije imala kod sebe a povrede koje je zadobila nanio joj je B. . Na glavnom
pretresu nepriznajući izvršenje krivičnih djela ni svoju krivicu ostala je pri
odbrnai datoj tužilaštvu navodeći da nemože da prizna djela koja nije izvršila
te da je u drugom stanju, u 6-stom mjesecu trudnoće a ima 12 djece, najstarije
dijete ima 15 a najmaldje 5 godina. Tvrdila je da je B. tada udario drvenim
kolcem dva puta i da još nije dobro od tih udaraca. U završnoj riječi ističući
da nije kriva tražila je da je sud oslobodi od optužbe za oba krivična djela i
tražila da se optuženi B. kazni što je udario jer on nije ni njen muž ni njen
švaler, ni njen sin pa da ima pravo da je udara a naknadu štete netraži od B.
.
Optuženi K.B. u svoju odbranu navodi da se dana 08.11.2012.godine negdje oko
12,00 časova nalazio u svojoj kući u naselju T.i da je začuo galamu koja je
dolazila iz pravca deponije smeća pa je otišao na deponiju koja se nalazi u
blizini njegove kuće i tamo zatekao svoju majku Lj., sestru K.K., svoju ženu
O.S. i njenog sina M. koga zovu Dž. . Na deponiji je bila i F.M. . Dalje je
kazao da čim je došao na deponiju vidio je da je ruka njegove sestre izgrebana
i krvava a sestra mu rekla da je izgrebala M. i da je M. udarila u predjelu
ruke nikakvom metalnom šipkom jer je od M. branila njegovu ženu koju je M.
nepala nekakvim nožem. Htio je da porazgovara sa M. a ona ga je drvenom šipkom
koja liči na drvenu šipku od metle udarila u predjelu glave, tjemeni i
potiljačni dio glave od kojih je udaraca pao i istog dana se javio ljekaru za
pomoć. Kazao je da nije M. udario a kad je pošao od kuće ponio je drvenu
šipku-nastavak od lopate sa sobom, M.nije ni prilazio i nema običaj da bije
žene niti diže ruke na njih. Ovo je drugi put da njemu M. nanose tjelesne
povrede. Sin njegove žene M. koji ima 13 godina rekao mu je da je on drvenom
letvom udario M. u predjelu glave. Na glavnom pretresu nepriznajući izvršenje
krivičnog djela ni krivicu i ostajući pri odbrani koju je dao tužilaštvu
tvrdio je da nije kritične prilike ničim udario M. te da je M. tada zadobila
povrede od njegovog maloljetnog pastorka M.koji je star 13 godina. U završnoj
riječi tražio je da ga sud oslobodi od optužbe a ako ga kazni da ga što blaže
kazni jer hrani 4 maloljetne djece.
U dokaznom postupku sud je saslušao svjedoka-oštećene O.S. i K.K., saslušao
svjedoke K.L., O.M. i U.B., pročitao nalaz i mišljenje vještaka dr.P.M.,
pročitao izvještaj ljekara specijaliste broj protokola 4931 od
08.11.2012.godine, pročitao uput ljekaru specijalisti broj 1743 od
08.11.2012.godine, pročitao izvještaj ljekara specijaliste neuropsihijatra na
ime F.M., pročitao izvještaj ljekara specijaliste na ime K.B. od
08.11.2012.godine, pročitao izvještaj ljekara specijaliste broj protokola 4927
od 08.11.2012.godine na ime K.K., pročitao izvještaj ljekara specijaliste broj
protokola 6195 od 22.11.2012.godine i pročitao izvještaj ljekara jedinice za
HMP broj protokola 8467 od 08.11.2012.godine.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optužene F.M.i optuženog K.B. ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženoj F.M. da je izvršila krivično
djelo ugrožavnaje sigurnosti iz čl.168 st.1 Kz na štetu oštećene O.S. i
krivično djelo lake tjelesne povrede iz čl.152 st.2 u vezi st.1 Kz na štetu
oštećene K.K. a optuženom K.B. da je izvršio krivično djelo lake tjelesne
povrede iz čl.152 st.2 u vezi st.1 Kz na štetu F.M.a na način, mjesto i
vrijeme bliže opisano izrekom ove presude. Optuženi F.M. i K.B. negiraju
izvršenje krivičnih djela koja su im stavljena na teret, optužena F. tvrdi da
nije imala nož i da nije prijetila oštećenoj S. kao i da nije ničim udarila po
ruci oštećenu K. a optuženi K.B. se brani da nije ničim kritične prilike
udario F.M. te da je M. drvenom letvom po glavi udario njegov maloljetni
pastorak M. .
Radi provjere odbrane optuženih sud je izveo predložene dokaze pa je svjedok -
oštećena O.S. kazala da je kritičnog dana oko 11,00 časova bila zajedno sa
svekrvom K.L. i zaovom K. na deponiji smeća, da su na deponiji smeća
sakupljali i F.M. i njen suprug U. B. kao i njihova djeca. Kada je jedan koš
sa metalnim otpadom izručen na deponiju savila se da pokupi bakarnu žicu i
tada joj je prišla F.M. i rekla joj "hoću da te ubijem" pa je pitala M. šta
joj je uradila a M. je uhvatila za grudi, gurnula pa je ona pala na smeće.
Ustala je i obratila se M. mužu govoreći mu da makne M. od nje i tada je M. iz
jedne torbice ili novčanika koji joj je bio vezan oko pasa izvadila nož i
krenula prema njoj govoreći joj " ubiću te". Uplašila se i osjetila strah za
svoj život jer to nije M.da joj prvi put prijeti. Nezna otkud M. taj nož ali
ga je izvadila iz torbice. Dalje je kazala da je njena kćerka K. krenula prema
njoj sa namjerom da je odbrani od M. a M. je tada sa otpada uzela jednu
metalnu šipku i udarila K. u predjelu šake izmedju malog i domalog prsta.
Počela je da viče a K. je otrčala u pravcu kuće i pozvala B. i kad je B. došao
na smetlište pitao je šta se desilo i tada su na B. krenuli M., njne muž i
njihova djeca. Vidjela je kad je M. dva do tri puta nekakvim drvenim kolcem
udarila B. u predjelu glave i Ba. je pao na zemlju i onesvijestio se. Kad je
on pao na zemlju M. je opet zamahnula ali sada metalnom šipkom da ga udari ali
je u tome spriječio njen maloljetni sin O.M. jer je M. drvenom letvom odnosno
okrajkom od pile koji je našao na deponiji udario u predjelu glave i da je on
nije spriječio misli da bi M. ubila B. .Oštećena K.K. je izjavila da je toga
dana u prijepodnevnim časovima zajedno sa majkom L.i snahom S. bila na
deponiji smeća gdje su bili i F.M. sa svojom djecom i mužom U.B.. Kazala je da
se njena snaha S. i M. posvadjale oko smeća jer je upravo bio došao koš otpada
u kome je bilo metala, bakra, željeza. M. je govorila da je smeće njeno i kad
je njena snaha rekla da je smeće državno M. je iz jednog novčanika-torbice
izvadila nož i sa nožem krenula prema S. govoreći joj "ubiću te nožem, ovo je
moje smeće". Htjela je da razdvoji S. i M. i tada je M. nekakvom metalnom
piškom koju je uzela sa deponije krenula prema njoj govoreći joj "bježi
odavde" i tom metalnom šipkom je udarila u lijevu ruku - šaku u predjelu
kažiprsta. Počela je da krvari i otrčala kući da pozove brata B. koji je došao
na deponiju gdje su ga napali M. i njen muž i njihova djeca. Vidjela je da je
M. nekakvom metalnom šipkom udarila B. po glavi odozgo i sa strane u potiljak
od čega je brat pao pa su ga ona i majka odvele u bolnicu. Kazala je da njen
brat B. nije imao nikakav predmet kod sebe i ničim nije udario M. niti joj
nanio povrede već je M. udario sin njene snahe S. M. nekakvim drvenim prutom
koji je pronašao na smeću i čini joj se da je M. udario negdje pozadi u
potiljak. Svjedok K.L. je posvjedočila da je kritičnog dana bila na deponiji
smeća sa snahom S. i kćerkom K., da su na deponiji bili optužena M., njen
suprug U.B. i njihova djeca te da se M. posvadjala sa S. oko sakupljanja smeća
jer je upravo na deponiji izručen jedan koš sa metalom, željezom, bakrom i
alumijumom. Vidjela je kad je njena snaha pala zato što je jedno dijete
optužene M. uhvatilo za kosu i bacilo i kad se S. podigla M. je izvadila
nekakav nož iz novčanika koji joj je bio vezan oko pasa i krenula prema S.
govoreći joj " ubiću te". Ona i njena kćerka K. su pokušale da odbrane S. a M.
je nekakvom metalnom šipkom udarila njenu kćerku u predjelu ruke odnosno šake
- kažiprsta. Kćerka je počela da krvari pa je poslala kćerku da pozove B. i
kad je B. došao na deponiju htio je da popriča sa M.mužom U. B. a onda su B.
napali M. i njena djeca i M. je B. udarila nekakvom metalnom šipkom u glavu po
zadi a napala su ga i sva M. djeca i udarala ga svuda po tijelu kamenjem,
šipkama, flašama.
Vještak dr.P.M. nakon uvida u medecinsku dokumentaciju na ime oštećene K.K. je
kazao da u izvještaju ljekara specijaliste hirurga - ortopeda broj 4927 od
08.11.2012.godine stoji: "povreda lijeve šake, povreda od strane drugog lica
... okolnosti slučaja". U rubrici klinički nalaz stoji :" na dorzalnoj strani
(spoljašnjoj) strani lijeve šake razderotinska rana koja eksponira kožu i
podkožno tijelo, lako krvareća. Pokreti prstiju uredni. Nervi i cirkulacija
nalaz uredan". Uradjeno je rengensko snimanje i nijesu vidjeni znakovi lezije
kostiju šake. U dijagnozi stoji razderotina lijeve šake. U izvještaju ljekara
specijaliste hirurga ortopeda broj 6195 od 22.11.2012.godine stoji da je
obavljena kontrola, skinuti konci i uradjeno previjanje i potvrdjena ranija
dijagnoza od 08.11.2012.godine. Vještak dr. P. je kazao u svom mišljenju da se
radi o lakoj tjelesnoj povredi koja je nanesena jednim udarcem tupe sile,
tupog tvrdog predmeta, moguće letvom, šipkom, štapom po spoljašnjoj strani
lijeve šake.
Sud u cjelosti prihvata kao objektivan i po pravilima struke dat nalaz i
mišljenje vještaka dr.P. koji nalaz i mišljenje su potkrijepljeni medecinskom
dokumentacijom za oštećenu K.K. . Cijeneći iskaz oštećene K.K. i dovodeći njen
iskaz u logičnu vezu sa objektivnim nalazom i mišljenjem vještaka dr.P. sud
prihvata kao istinit, jasan i veoma detaljan iskaz oštećene obzirom da se
iskaz oštećene u odnosu na sredstvo nanošenja povrede i broju udaraca kojim je
povreda nanesena poklapa sa nalazom i mišljenjem vještaka koji je kazao da je
povreda nastala od jednog udarca kako to ošećena i tvrdi i da je ova povreda
nastala zamahnutim udarcem tvrdim predmetom oblika štapa, šipke, letve a
oštećena je kazala da je optužena kritične prilike udarila metalnom šipkom.
Oštećena O.S. i svjedokinja K.L. su snaha odnosno majka oštećene K. pa kada se
iskaz oštećene S. i svjedokinje L. dovede u vezu sa nalazom i mišljenjem
vještaka dr. P. o načinu zadobijanja povrede oštećene K. to sud iskaz oštećene
O.S. i svjedokinje Lirije u odnosu na činjenicu ko je i čime nanio povredu
oštećenoj K. prihvata u cjelosti kao istinite i nepristrasne bez obzira na
srodstvo sa ošećenom K. . Sud je mišljenja da su oštećene S. i K. kao i
svjedokinja L. bile istinite i nepristrasne u svom svjedočenju i u odnosu na
činjenicu da je optužena F.M. kritičnog dana ugrozila sigurnost oštećenoj S.
prijetnjom da će napasti na život i tijelo oštećenoj tako što je držeći nož u
ruci krenula prema oštećenoj S. govoreći joj "hoću da te ubijem, ubiću te"
zato iskaz oštećenih S. i K. i svjedokinje L. i u ovom dijelu u cjelosti
prihvata.
Dakle, jasnim i istinitim iskazom oštećene K.K. kao i na osnovu objektivnog
nalaza i mišljenja vještaka dr.P. koji ima utemeljenje u medecinskoj
dokumentaciji za oštećenu negirana je odbrana optužene F.M. da kritične
prilike nije ničim udarila oštećenu K.K.. Naprotiv, na nesumnjiv način je
utvrdjeno da je optužena F.M. kritične prilike oštećenoj K.K. nanijela laku
tjelesnu povredu tako što je dana 08.11.2012.godine na deponiji smeća u
naselju T. udarila jedanput metalnom šipkom oštećenu u predjelu šake lijeve
ruke nanijevši oštećenoj laku tjelesnu povredu u vidu razderotine lijeve šake.
Optužena F. je bila svjesna da metalna šipka predstavlja sredstvo podobno da
tijelo teško povrijedi ili zdravlje teško naruši i da može nanijeti povrede
oštećenoj ali je uprkos tome jedanput udarila oštećenu tom metalnom šipkom u
predjelu lijeve ruke-šake, bila svjesna djela i htjela njegovo izvršenje,
dakle djelovala sa direktnim umišljajem u kojim radnjama optužene F.stoje svi
bitni elementi bića krivičnog djela lake tjelesne povrede iz čl.152 st.2 u
vezi st.1 Krivičnog Zakonika pa je sud optuženu koja je krivično djelo
izvršila kao umišljajni izvršilac oglasio krivom i osudio po zakonu. Iskazom
oštećenih O.S. i K.K. te svjedokinje K.L.utvrdjeno je i da je optužena F.M.
počinila krivično djelo ugrožavanje sigurnosti iz čl.168 st.1 Kz na način što
je kritične prilike sa nožem u ruci krenula put oštećene S. pri tom joj
upućujući riječi " hoću da te ubijem, ubiću te" koje riječi su podobne da
izazovu osjećaj ugroženosti od kojih riječi je oštećena S. bila preplašena i
imala osjećaj straha. I ovo djelo optužena F. je izvršila sa direktnim
umišljajem jer je bila svjesna da krećući se sa nožem u ruci u pravcu otšećene
S. i upućujući joj navedene riječi prijetnje ugrožava sigurnost i izaziva
strah kod oštećene ali bez obzira na to sa nožem u ruci je krenula put
oštećene i uputila joj riječi prijetnje bliže opisane, bila svjesna svoga
djela i htjela njegovo izvršenje,dakle djelovala sa direktnim umišljajem.
Dakle, kako je sud u postupku utvrdio da je optužena izvršila krivično djelo
ugrožavanje sigurnosti iz čl.168 st.1 Kz i krivično djelo lake tjelesne
povrede iz čl.152 st.2 u vezi st.1 Kz kako joj je to javnom optužbom i
stavljeno na teret sud je optuženu oglasio krivom i osudio po zakonu za oba
krivična djela.Sud je optuženoj F.M. utvrdio za krivično djelo ugrožavanje
sigurnosti iz čl.168 st.1 Kz kaznu zatvora u trajanju od 30 dana a za krivično
djelo lake tjelesne povrede iz čl.152 st.2 u vezi st.1 Kz takodje kaznu
zatvora u trajanju od 30 dana i primjenom čl.48 Kz utvrdio joj jedinstvenu
kaznu zatvora u trajanju od 45 dana a prilikom odlučivanja o vrsti i visini
kazne sud je cijenio sve okolnosti koje utiču kako na vrstu tako i na visinu
kazne u smislu čl.42 Kz. Optužena F. je majka 12-oro djece i to maloljetne, u
drugom je stanju, šesti mjesec trudnoće, lošeg imovnog stanja. Kako iz P.-K.
nije dostavljen izvod iz KE sud je imajući u vidu princip"u sumnji povoljnije
za optuženog"optuženu F.M.smatra neosudjivanom. Ove okolnosti sud je uzeo kao
olakšavajuće okolnosti na strani optužene. Obzirom na ove olakšavajuće
okolnosti na strani optužene a u nedostatku otežavajućih okolnost sud je
mišljenja da u konkretnom slučaju, a radi krivično pravne zaštite prema ovoj
optuženoj a imajući u vidu i dosadašnji život optužene nije nužno optuženoj
izricati kaznu zatvora već da se i uslovnom osudom odnosno samim upozorenjem
uz prijetnju kaznom može dovoljno uticati na optuženu da više ne vrši krivična
djela pa joj je sud u smislu čl.52 Kz utvrdio kaznu zatvora u trajanju od 45
dana istovremeno određujući da se iste neće izvršiti ako optužena u roku od 1
godine dana ne izvrši novo krivično djelo smatrajući da će se i na ovaj način
shodno čl.32 Kz u cjelosti postići svrha kažnjavanja i dovoljno uticati na
optuženu da više ne vrši krivična djela. Prilikom donošenja ovakve odluke sud
je cijenio i navode svjedoka U.B. inače supruga optužene M. koji je kazao da
je kritične prilike bio na deponiji smeća sa optuženom i da njegova žena nije
imala nikakav nož za pojasom niti prijetila oštećenoj S.a da je oštećena K.
posjekla ruku jer je rovila po smeću te da tvrdi da njegova žena M. nije
udarila nikakvim predmetom K. niti joj nanijela povrede.Ovi navodi svjedoka U.
su po mišljenju suda smišljeni u cilju pomaganja optuženoj M. njegovoj supruzi
i sud ih nije mogao prihvatiti kao istinite i nepristrasne. U prilog ovakvog
zaključka a naime da je optužena nanijela povredu oštećenoj K. ide i
objektivni nalaz i mišljenje vještaka dr.P. koji je kazao da je povreda lijeve
šake kod oštećene K. nastala jednim udarcem tupe sile, tupo tvrdog predmeta,
moguće letvom, šipkom, štapom po spoljašnjoj strani lijeve šake što upućuje na
logičan zaključak da ova povreda nije mogla nastati onako kako navodi svjedok
U. .
Optuženi K.B. je tvrdio da kritične prilike nije ničim pa ni drvenim kolcem
udario F.M. te da je M. kritične prilike zadobila povrede od njegovog
maloljetnog pastorka Muamera koji je star 13.godina. Provjeravajući ovu
odbranu optuženog sud je saslušao u svojstvu svjedoka u prisustvu zakonskog
zastupnika maloljetnog O.M. koji je kazao da kad su on i njegov očuh-optuženi
B. toga dana otišli na deponiju M.je B. udarila metalnom šipkom po glavi
odozgo i u predjelu vrata od čega je B. pao a M. podigla tu šipku sa namjerom
da ga još jedanput udari i onda je on spriječio tako što je drvenom letvom
jedanput udario M. u predjelu glave sa desne strane iznad desnog
uha.Svjedokinja K.L. je takodje posvjedočila da je kritične prilike bila ne
deponiji smeća, da njen sin B. nije udario M. drvenim kolcem već je to uradio
drvenim prutom O.M. .Vještak dr.P.M. nakon uvida u medecinsku dokumentaciju za
F.M. kazao je da u medecinskoj dokumentaciji-uputu ljekara specijaliste broj
1743 stoji: "kontuzija glave sa krvnim podlivom tjemeno slepoočno lijevo.U
izvještaju ljekara specijaliste hirurga broj 4931 od 08.11.2012. godine stoji
: "prije nekoliko sati zadobila povrede glave u predjelu čeono slepoočne
regije krvni podliv veličine dječije pesnice" u dijagnozi stoji kontuzija
glave sa krvnim podlivom u lijevoj tjemenoj slepoočnoj regiji. U svom
mišljenju vještak dr. P. je istakao da se radi o lakoj tjelesnoj povredi koja
je najvjerovatnije nanesena jednim udarcem tupim tvrdim predmetom, moguće
letvom, šipkom, štapom, lijevoj tjemeno slepoočnoj regiji glave, mišljenja je
da se radi o drvnom pedmetu jer bi metalni predmet napravio veću povredu,
razderotinu kože, lom kostiju i slično. Vještak dr.P. je svoj nalaz i
mišljenje dao na osnovu medecinske dokumentacije za F.M. i po mišljenju suda
krajnje objektivno i po pravilima struke. Iz navedenih razloga njegov nalaz i
mišljenje sud u cjelosti prihvata kao objektivan, stručan i jasan. Kada se
iskaz svjedoka K.L. i O.M. dovede u vezu sa nalazom i mišljenjem vještaka sud
je mišljenja da su svjedoci L. i M. bili pristrasni u svom kazivanju i da su
htjeli da olakšaju položaj pred sudom optuženom B. koji je sin svjedokinje L.
a očuh svjedoka M. . U prilog ovakvog zaključka suda idu navodi svjedoka M. da
je on drvenim letvom udario M. u predjelu glave sa desne strane iznad desnog
uha a po medecinskoj dokumentaciji i nalazu i mišljenju vještaka dr.P. F. M.
je imala povredu u lijevoj tjemeno slepoočnoj regiji. Svjedok M. ima
13.godina, dakle dijete je i nemože krivično pravno odgovarati. Iz ovih
razloga optuženi B., njegova majka svjedokinja L. i sam svjedok M. su izjavili
da je F.M. udario M. znajući da on ne može odgovarati za svoje postupke
odnosno za krivično djelo. Pri tome F.M.je tvrdila da joj je ovu povredu nanio
optuženi B. što joj je sud i povjerovao. Svjedok U.B. je posvjedočio da je
optuženi B. drvenom tojagom udario u predjelu glave njegovu suprugu M. ali
nezna kolika puta i sa koje strane. Bez obzira što je svjedok U. suprug F.M.
sud je mišljenja da su ovi njegovi navodi istiniti i da je svjedok kazao samo
ono što je vidio. Zato ove njegove navode sud prihvata u cjelosti kao
nepristrasne.Da svjedoci K.L. i O.M. nijesu bili iskreni u svom kazivanju već
naprotiv pristrasni na strani optuženog B. govori i to što su ovi svjedoci
izjavili da je optužena F.M. metalnom šipkom udarila dva puta po glavi B. od
kojih udaraca je on pao,sam B.navodi da je bio onesviješten a u svom nalazu i
mišljenju vještak dr.P. je kazao da u medecinskoj dokumentaciji nema opisanih
vidljivih povreda za K.B. niti se mogao izjasniti da li ih je bilo ili ne i
čime su nanešene a logično bi bilo da metalna šipka ostavlja trag i da bi
morale biti vidljive povrede od metalne šipke.
Dakle, na osnovu navoda optužene M., njene medecinske dokumentacije, nalaza i
mišljenja vješaka dr.P.M. te iskaza svjedoka U.B. negirana je odbrana
optuženog K.B. i nesumnjivo utvrdjeno da je optuženi K.B. dana
08.11.2012.godine oko 10,00 časova na deponiji smeća u naselju T.lako tjelesno
povrijedio F.M. tako što je jedanput udario drvenim kolcem koji predstavlja
sredstvo podobno da tijelo teško povrijedi ili zdravlje teško naruši u
predjelu glave -tjemeno slepoočne regije nanijevši joj tom prilikom laku
tjelesnu povredu kontuzija glave sa krvnim podlivom te da je pri tom bio
svjestan da je drveni kolac sredstvo podobno da tijelo teško povrijedi ili
zdravlje teško naruši i da isti može nanijeti tjelesnu povredu F.M. ali je
uprkos tome udario M. tim drvenim kolcem i nanio joj laku tjelesnu povredu
bliže opisanu izrekom ove presude. U ovim radnjama optuženog K.B. stoje svi
bitni elementi bića krivičnog djela lake tjelesne povrede iz čl.152 st.2 u
vezi st.1 Kz koje je optuženi izvršio sa direktnim umišljajem pa ga je sud
oglasio krivim i osudio po zakonu.
Priklikom o odlučivanja o vrsti i visini kazne sud je u smislu čl.42 Kz
cijenio sve okolnosti koje utiču kako na vrstu tako i na visinu kazne.
Optuženi je nezaposlen i lošeg imovnog stanja a pri tom porodičan čovjek i
otac četvoro djece. Ove okolnosti sud mu je uzeo kao olakšavajuće okolnosti
smatrajući ga neosudjivanim a imajući u vidu princip " u sumnji povoljnije po
okrivljenog " pošto sudu nije dostavljen izvod iz KE za ovog optuženog.
Obzirom na ove olakšavjauće okolnosti sud je optuženom K. utvrdio kaznu
zatvora u trajanju od 45 dana i smatrajući da u konkretnom slučaju i uslovnom
osudom a ovo u smislu čl.52 Kz može se postići svrha kažnjavanja odredio da se
ista neće izvršiti ako optuženi u roku od jedne godine dana ne izvrši novo
krivično djelo smatrajući da će se i samim upozorenjem uz prijetnju kaznom
dovoljno uticati na ovog optuženog da više ne vrši krivična djela.
Optuženi su u smislu čl.226 i 229 ZKP-a obavezani da Budžetu CG na ime
troškova krivičnog postupka koji čini naknada i nagrada za obavljeno
medecinsko vještačenje plati iznos od 66,50 € kao i da na ime paušala plati
ovom sudu iznos od 27,50 € koji iznos predstavlja najniži iznos za paušal a
ovo shodno trajanju i složenosti krivičnog postupka te imovnom stanju
optuženog.
Oštećene O.S. i K.K. su istakle da postavljaju imovinsko pravni zahtjev prema
optuženoj F.M. navodeći da visinu istog nemogu precizirati pa kako krivični
sud nije utvrdjivao visinu imovinsko pravnog zahtjeva to je sud oštećene radi
ostvarivanja imovinsko pravnog zahtjeva shodno čl.239 ZKP-a uputio na parnicu.
OSNOVNI SUD U PLJEVLJIMA,
Dana 19.04.2013.godine .
Zapisničar, S u d i j a,
Leković Zora Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B.Polje a preko ovog suda.
DOSTAVITI:
1 x ODT Pljevlja
2 x Optuženim