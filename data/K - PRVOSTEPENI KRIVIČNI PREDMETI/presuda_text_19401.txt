K.br. 34/13
U IME CRNE GORE
Osnovni sud u Bijelom Polju prvostepeni krivični sud sudija pojedinac Dragan
Mrdak, uz učešće nameštenika suda zapisničara Jelene Kordić, u predmetu protiv
okrivljene R. S. iz Mojkovca, zbog krivičnog djela utaja iz čl.243 st.1
Krivičnog zakonika, rješavajući po privatnoj krivičnoj tužbi od 06.02.2013.
godine, privatnog tužioca P. M., dana 08.04.2013. godine, donio je:
R J E Š E NJ E
OBUSTAVLJA SE krivčni postupak pokrenut privatnom krivičnom tužbom, privatnog
tužioca P.M. iz Mojkovca od 06.02.2013.godine, protiv okrivljene R. S. iz
Mojkovca, za krivično djelo utaja iz čl.243 st.1 Krivičnog zakonika ,
- zbog odustanka privatnog tužioca od privatne krivične tužbe.
Obavezuje se privatni tužilac P. M.da na ime troškova postupka plati: iznos od
50,00€ na ime takse u korist budžeta CG na žiro račun broj 832-151-35 kao i da
okrivljenoj plati na ime troškova angažovanog branioca iznos od 75,00€, a sve
prednje u roku od 15 dana od dana pravnosnažnosti ovog rješenja, pod
prijetnjom prinudnog izvršenja.
O b r a z l o ž e n j e
Privatnom krivičnom tužbom od 06.02.2013.godine, privatnog tužioca P.M. iz
Mojkovca, optužena je R.S. iz Mojkovca, zbog krivičnog djela utaja iz čl.243
st.1 Krivičnog zakonika.
Na glavni pretres zakazan za dan 08.04.2013.godine, pristupili su okrivljena
R.S. i njen branilac advokat J. M. a nije pristupio privatni tužilac Palević
Mijat.
Na glavnom pretresu od 25.03.2013.godine, sud je donio rješenje da se glavni
pretres odlaže i zakazuje za 08.04.2013.godine, sa početkom u 11,00 h, što je
saopšteno privatnom tužiocu P. M. i okrivljenoj uz upozorenje da su na taj
način uredno obavješteni da im se pisani poziv neće dostavljati i uz posebno
upozorenje podnosiocu privatne krivične tužbe P. M. na posledice izostanka sa
odloženog glavnog pretresa.
Dakle privatni tužilac P.M. je bio uredno pozvan na glavni pretres zakazan za
08.04.2013 godine, i propisno upozoren na posledice izostanka sa tog glavnog
pretresa, pa kako isti nije pristupio na taj glavni pretres niti je svoj
izostanak opravdao to je sud u smislu čl.57 Zakonika o krivičnom postupku
odlučio kao u izreci rješenja.
Odluka o troškovima postupka zasnovana je na čl.230. st.3. ZKP-a, a isti
troškovi se odnose na troškove takse za privatnu krivičnu tužbu u iznosu od
25,00 €, troškove takse za odluku suda po privatnoj krivičnoj tužbi u iznosu
od 25,00€, kao i na troškove okrivljene za angažovanog branioca u iznosu od
75,00€, i to na ime pristupa na glavni pretres od 08.04.2013. godine po AT-u.
OSNOVNI SUD U BIJELOM POLJU
Dana 08.04.2013. godine
Zapisničar, S U D I J A
Jelena Kordić Dragan Mrdak