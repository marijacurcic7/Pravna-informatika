

Posl. br. K.289/08
U IME NARODA 
Osnovni sud u Kotoru kao nadležni prvostepeni krivični sud, po sudiji prof. dr
Vesni Vučković uz učešće zapisničara Golub Jadranke, u krivičnom predmetu
protiv okrivljenih  T.A., B.S. I L.M. zbog krivičnog djela mučenja i
zlostavljanja iz čl. l67. st. 3. u vezi st. 2. Krivičnog zakonika CG, koje
brani adv. D. H., po punomoćju, a koji se vodi po optužnom predlogu ODT Kotor
Kt.br.43o/o6 od 3o.o5.2oo8. godine, nakon održanog glavnog i javnog pretresa,
dana lo.l2. 2009. g., u prisustvu okrivljenih,   branioca okrivljenih adv.
H.D. i zastupnika optužnog akta iz ODT Kotor Tanje Čolan zamjenika, donio je i
javno bjavio istog dana sljedeću  
P R E S U D U 
Na osnovu čl. 362.st. 1. tačka 1. ZKP-a, prema okrivljenima :  


T.A. od oca M. i majke M., rodjene G., rodjenog .......... godine u M., stalno nastanjenog u B., ....... državljanina CG , službenika MUP-a sa završenom višom školom, neoženjenog, srednjeg imovnog stanja, neosudjivanog, protiv koga se ne vodi postupak za drugo krivično djelo,


B.S. od oca O. i majke V., rodjene L., rodjenog ............... godine u B., stalno nastanjenog u B., ....., državljanina CG, službenika MUP-a sa završenom srednjom školom, neoženjenog, srednjeg imovnog stanja, neosudjivanog, protiv koga se ne vodi postupak za drugo krivično djelo,


L.M. od oca M., rodjenog ......... godine u M., stalno nastanjenog u B., ......, službenika MUP-a protiv kojeg se vodi postupak za drugo krivično djelo,


OPTUŽBA SE ODBIJA 
Da su  
U periodu od 26.o8.2oo6. godine od 22,oo časova do 27.o8.2oo6. godine do
l4,l5 časova u B. u službenim prostorijama MUP-a RCG – OB B., kao službena
lica OB B. u vršenju službe nakon privodjenja, a pri saslušanju oštećenog M.
D.  iz K., istog zlostavljali i prema njemu postupali na način kojim se
vrijedja ljudsko dostojanstvo, na način što su ga okr. T. i B. udarali
pesnicama po tijelu više puta, nakon čega ga je okr. B. kada je oštećeni naveo
da mu je glava povrijedjena istom udario šamar pitajući "boli li te sada
glava", da bi se vršenju nasilja priključio i okr. L. koji je oštećenog dok je
bio vezan lisicama pesnicama udario u grudi i stomak, više puta naglim
trzajima koljena u ledja, nakon čega su oštećenog koji je počeo gubiti svijest
odvezli u Dom zdravlja radi ukazivanja pomoći i do povrata iz Doma zdravlja
opet mu sva trojica zadali po nekoliko udaraca, a kje prilike su mu nanijeli
lake tjelesne povrede u vidu krvnog podliva kože u desnom slabinskom predjelu
promjera 3 x 3,5 cm i četiri krvna podliva kože u predjelu desne strane
grudnog koša veličine jagodice prsta,  

Te da bi time kao saizvršioci učinili krivično djelo mučenja i zlostavljanja iz čl. l67. st. 3. u vezi st. 2. KZ.

Troškovi krivičnog postupka padaju na teret budžetskih sredstava suda.  
O b r a z l o ž e n j e 
ODT Kotor, aktom Kt. br. 43o/o6 od 3o.o5.2oo8. godine optužio je T.A., B.S. i
L.M., zbog izvršenja krivičnog djela mučenje i zlostavljanje iz čl. l67. st.
3. u vezi st. 2. KZ.  
Dana, lo.l2.2oo9.godine održan je glavni pretres u prisustvu okrivljenih,
njihovog branioca adv. D. H., oštećenog M. D. i zastupnika optužbe zamjenika
ODT Tanje Čolan i istog dana doneta je odluka u ovoj krivičnopravnoj stvari.  
Nakon pruženih odbrana okrivljenih i izvedenog dokaznog postupka  saslušanja
oštećenog M. D., kao i ostalih dokaza iz spisa predmeta i to izvještaja Doma
zdravlja B., pročitanog izvoda iz KE za okrivljene i to: UP Berane, Mojkovac i
Plav,  na saglasnost stranaka pročitanih izjava svjedoka  V. S., M. M., V. R.,
B. M., O. M., M. M.,  nalaza vještaka i dopune istog medicinske struke dr K.
N., zastupnik optužbe je izjavio  da odustaje od  daljeg krivičnog gonjenja.
Naime, okrivljeni ne priznaju izvršenje krivičnih djela, svjedoci nisu vidjeli
kao učinioce istog, a vještak je u svom nalazu naveo da je M. povrede mogao
zadobiti i pri padu, prilikom  lišenja slobode, a  sam ošt. M. D. je pri
suočenju sa  okrivljenima promijenio svoj iskaz i rekao da isti  nisu vršili
nasilje prema njemu.  Na osnovu izloženog, odustao je  od daljeg krivičnog
gonjenja protiv okr.  
Oštećeni je na osnovu čl. 6o. ZKP-a, poučen o svojim pravima da može nastaviti
krivično gonjenje protiv okrivljenih, po istom opt. aktu i da se ima odmah
izjasniti da li nastavlja krivično gonjenje ili ne, nakon čega  je izjavio da
ne želi da nastavi krivično gonjenje protiv T.A., B. S. i L. M..  
Imajući u vidu da je zastupnik optužbe odustao od podnijetog optužnog
predloga, a oštećeni nije nastavio krivično gonjenje, to je  na osnovu čl.
362. st. l. tačka l. ZKP-a, donijeta presuda kojom se  optužba odbija u odnosu
na okrivljene T. A., B. S. i L. M..  
Odluka o troškovima krivičnog postupka zasnovana je na čl. 2o3. ZKP-a.  
OSNOVNI SUD U KOTORU
Dana, lo.l2.2oo9. godine 
Zapisničar,
Sudija, 
Golub Jadranka
Prof. dr. Vesna Vučković  
PRAVNA POUKA : Protiv ove presude dozvoljena je žalba u roku 8 dana od
dana prijema, Višem sudu u Podgorici, preko ovog suda.  