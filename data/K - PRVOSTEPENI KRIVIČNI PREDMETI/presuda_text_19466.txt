K.br.85/12
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane u krivičnom
predmetu protiv optuženog B. B. iz P., zbog krivičnog djela ugrožavanje
sigurnosti iz čl.168.st.1. Krivičnog zakonika i krivičnog djela nedozvoljeno
držanje oružja i eksplozivnih materija iz čl. 403.st.1. Krivičnog zakonika, po
optužnim predlozima ODT iz Kolašina Kt.br.69/12 od 28.09.2012. godine i
Kt.br.75/12 od 18.10.2012. godine, nakon održanog glavnog javnog pretresa dana
11.02.2013. godine u prisustvu zamjenika ODT Kolašin Šćepanović Maje i
oštećenog B.V., donio je i javno objavio,-
P R E S U D U
Optuženi:
B. B., od oca V. i majke R. rodj.V., rodjen …. godine u K., sa prebivalištem u
P. – Z. – P. Š., Srbin, državljanin CG, govori srpskim jezikom, penzioner,
oženjen, otac šestoro djece, nepismen, nije završio školu, lošeg imovnog
stanja, osudjivan.
K r i v j e:
Zato što je:
a)​ Dana 23.08.2012. godine u mjestu M. – Opština K., ugrozio sigurnost
oštećenog B. V. prijetnjom da će napasti na njegov život i tijelo na način što
je došao u dvorište kuće oštećenog držeći u ruci pištolj marke „Kolt“
nepoznatog fabričkog broja te je isti usmjerio u pravcu oštećenog govoreći mu
tom prilikom da će ga ubiti što je kod oštećenog izazvalo osjećaj straha i
nesigurnosti,
-​ čime je izvršio krivično djelo ugrožavanje sigurnosti iz čl. 168.st.1. Krivičnog zakonika.
a)​ Dana 28.08.2012. godine u svojoj kući u M. – Opština K. neovlašćeno držao
vatreno oružje na način što je protivno čl.10.st.3.t.2. i čl.10a.st.2. Zakona
o izmjenama i dopunama Zakona o oružju („Sl.list CG“ br. 20 od 15.04.2011.
godine) bez odgovarajuće isprave o oružju neovlašćeno držao džepni revolver
„Veldog“ kal.6 mm bez fabričkog broja i šest metaka kal.6,35 mm,
-​ čime je izvršio krivično djelo nedozvoljeno držanje oružja i eksplozivnih materija iz čl. 403.st.1. Krivičnog zakonika.
Pa mu sud primjenom citiranih zakonskih odredbi i čl.48.st.1. Krivičnog
zakonika,
U T V R DJ U J E
-​ za krivično djelo ugrožavanje sigurnosti iz čl.168.st.1. Krivičnog zakonika, kaznu zatvora u trajanju od 3 (tri) mjeseca,
-​ za krivično djelo nedozvoljeno držanje oružja i eksplozivnih materija iz čl. 403.st.1. Krivičnog zakonika, kaznu zatvora u trajanju od 4 (četiri) mjeseca.
Pa mu sud za izvršena krivična djela primjenom citiranih zakonskih odredbi te
čl.48.st.2., 52, 53 i 54 Krivičnog zakonika i čl.374 ZKP-a, i z r i č e,-
USLOVNU OSUDU
Kojom okrivljenom utvrdjuje kaznu zatvora u trajanju od 6 (šest) mjeseci i
istovremeno odredjuje da se ista neće izvršiti ukoliko okrivljeni u roku od 1
(jedne) godine ne počini novo krivično djelo.
Obavezuje se okrivljeni na plaćanje sudskog paušala u iznosu od 20,00 €
uplatom na žiro-račun br. 832-196-94 koji se vodi na ime Osnovnog suda
Kolašin, a u roku od 15 dana od dana pravosnažnosti ove presude.
Oštećeni B. Ve.radi ostvarivanja svog imovinsko-pravnog zahtjeva prema
okrivljenom upućuje se na parnični postupak.
O b r a z l o ž e nj e
ODT iz Kolašina je svojim optužnim predlozima Kt.br.69/12 od 28.09.2012.
godine i Kt.br.75/12 od 18.10.2012. godine stavio na teret B. B.da je počinio
krivično djelo ugrožavanje sigurnosti iz čl. 168.st.1. Krivičnog zakonika i
krivično djelo nedozvoljeno držanje oružja i eksplozivnih materija iz čl.
403.st.1. Krivičnog zakonika, na način mjesto i vrijeme činjenično i pravno
opisano izrekom ove presude. Pri podnijetim optužnim predlozima do okončanja
glavnog pretresa ostao je zamjenik ODT Šćepanović Maja u završnoj riječi
predlažući da sud optuženog oglasi krivim i osudi po zakonu.
Obzirom da je došlo do spajanja dva optužna predloga ODT iz Kolašina tj. dva
formirana krivičnog predmeta ovog suda i to rešenjem Višeg suda u Bijelom
Polju Kv.br.339/12 od 21.11.2012. godine, to je na glavnom pretresu donijeto
rešenje da će se sprovesti jedinstveni postupak protiv okrivljenog B. B. i da
će predmet ubuduće nositi jedinstvenu oznaku spisa K.br.85/12.
Glavni pretres od 11.02.2013. godine održan je u osustvu okrivljenog
B.B.shodno čl. 457 ZKP-a, obzirom na činjenicu da sud okrivljenom nije mogao
uručiti pozive na adresama kao u spisima predmeta a i pri činjenici da je sud
ocijenio da prisustvo okrivljenog nije nužno, dok je okrivljeni prije pretresa
saslušan kod ODT Kolašin.
Sud je pročitao odbranu okrivljenog B.B. koju je dao na zapisniku kod ODT
Kolašin 27.09.2012. godine u kojoj je u bitnom naveo da je tačno da je
23.08.2012. godine u ruci držao pištolj marke „Kolt“ koji je dobio od svog
pokojnog brata a iz kojeg se nije moglo pucati, navodeći da za taj pištolj ne
posjeduje oružni list niti dokaz o porijeklu. Istakao je da je tačno da je
držaći pištolj u ruci prijetio B. V. kako bi ga zaplašio, i da je tu na licu
mjesta bila prisutna još i ćerka B. V., te je naveo da je tačno da je B. V.
stavio do znanja da ima pištolj i da mu ga je pokazao da ga dobro viti a sve
sa namjerom da ga zastraši kako bi spriječio dalje napade na sebe. Priznao je
da je na taj način ugrozio sigurnost B.V.držaći u ruci pištolj i da mu je
upravo to bila namjera i na taj način zaštiti sebe, jer svakodnevno od
B.V.trpi maltletiranje.
Sud je u dokaznom postupku po saglasnom predlogu stranaka pročitao iskaz
svjedoka B.S., saslušao oštećenog B. V., pročitao službenu zabilješku Uprave
policije – Ispostave Kolašin od 28.08.2012. godine, izvršio uvid u foto-
elaborat Uprave policije – Ispostave Kolašin i u potvrdu o privremeno oduzetom
oružju, municiji i ispravama o oružju Uprave policije – Ispostave Kolašin od
28.08.2012. godine, pročitao izvještaj o balističkoj analizi Forezničkog
centra iz Danilovgrada od 20.09.2012. godine, te pročitao izvod iz Kaznene
evidencije na ime okrivljenog B.B. izdat od Uprave policije – Ispostava
Kolašin od 31.10.2012. godine.
Oštećeni B.V. u svom iskazu na glavnom pretresu u bitnom je naveo da se dana
23.08.2012. godine nalazio ispred svoje porodične kuće u mjestu M. – Opština
K., da je u jednom trenutku na njegov posjed došao B.B.držeći u ruci pištolj
marke „Kolt“ sa rukom ispruženom u njegovom pravcu, bukvalno nišaneći, te mu
prijetio da će ga ubiti. Naveo je da je prvi put u životu osjetio strah za
sopstveni život, a da je u jednom trenutku iz kuće izašla njegova ćerka
B.S.kako bi mu pomogla da se odbrani od B. B., a koja je kada je vidjela tu
situaciju počela da plače, te da je on tada uzeo jedan kamen i sa njim gadjao
B.nakon čega je on počeo da se povlači nazad svo vrijeme držeći pištolj u
ruci. Pojasnio je da je udaljenost izmedju njega i B.B. bila nekih 15 metara.
U završnoj riječi se pridružio krivičnom gonjenju protiv B. B.i naveo da će
imovinsko-pravni zahtjev ostvariti u posebnom postupku.
Svjedok B. S.u svom iskazu kod ODT Kolašin u bitnom je navela da je dana
23.08.2012. godine bila u svojoj porodičnoj kući u mjestu M. – Opština K.kada
je začula neku viku napolje zbog čega je izašla iz kuće i vidjela da B.B. u
ruci drži pištolj i da istim nišani u pravcu njenog oca i da je pri tom
prijetio da će ga ubiti. Navela je da se zbog toga prepala i počela da plače,
a da je pri tom pobjegla u kuću i pozvala policiju.
Iz službene zabilješke Uprave policije – Ispostave Kolašin od 28.08.2012.
godine i foto-elaborata, sud je utvrdio da su dana 28.08.2012. godine
ovlašćeni službenici Ispostave Kolašin pošli u mjesto M.radi privodjenja B.B.
kojom prilikom su u porodičnoj kući imenovanog našli rastavljen revolver
nepoznatog broja i marke sa 6. metaka kalibra 6,35 mm, nakon čega su od
imenovanog oduzeli revolver i metke i istog priveli u Ispostavu Kolašin.
Iz potvrde o privremenom oduzetom oružju, municiji i ispravama o oružju izdatu
od Uprave policije – Ispostave Kolašin od 28.08.2012. godine , sud je utvrdio
da je od B. B. oduzet revolver nepoznate marke i broja i 6 metaka kalibra 6,35
mm.
Iz izvještaja o balističkoj analizi Forezničkog centra iz Danilovgrada od
20.09.2012. godine, sud je utvrdio da je Foreznički centar vršio analizu
revolvera sa preklapajućim obaračem i unutrašnjim obaračem bez oznaka
proizvodjača i bez fabričkog broja, te da je na osnovu karakteristika obarača
i udarača utvrdjeno da revolver pripada vrsti džepnih revolvera „Veldog“ koji
su proizvedeni krajem devetnestog vijeka, da je kalibar tih revolvera 6 mm ali
da u dobošu tog revolvera može stajati municija kalibra 6,35 mm. Utvrdjeno je
iz istog izvještaja da je predmetni revolver neispravan.
Iz izvoda iz kaznene evidencije na ime okrivljenog B.B. izdat od Uprave
policije – Ispostave Kolašin dana 31.10.2012. godine, utvrdjeno je da je
imenovani osudjivan presudom Osnovnog suda u Kolašinu u predmetu K.br.68/90 za
krivično djelo iz čl. 48 KZ SRCG te u predmetu K.br.17/99 za krivično djelo iz
čl. 36.st.1. KZ RCG, kao i presudom Višeg suda u Podgorici u predmetu
K.br.88/2002 za krivično djelo iz čl. 30.st.2.t.6. KZ CG.
Nakon sprovedenog dokaznog postupka, cijeneći navode javne optužbe odbranu
okrivljenog i izvedene dokaze, sud je utvrdio da su činjenice iz opisa izreke
presude pod tačkom a) u svemu dokazane te da je okrivljeni B.B.počinio
krivično djelo ugrožavanje sigurnosti iz čl. 168.st.1. Krivičnog zakonika, pa
ga je sud za to krivično djelo oglasio krivim i krivično-pravno odgovornim jer
su se u njegovim radnjama ostvarila sva bitna obilježja predmetnog krivičnog
djela. Prednje proizilazi iz iskaza oštećenog B. V., svjedoka B. S. kao i iz
odbrane okrivljenog, naime, oštećeni B. V. u svom iskazu je naveo da mu je
okrivljeni dana 23.08.2012. godine prijetio držeći u ruci pištolj koji je
držao u desnoj ruci ispruženoj u njegovom pravcu pri tom mu govoreći da će ga
ubiti, na istovjetan način kritični dogadjaj opisuje i svjedok B.S.dok i sam
okrivljeni u svojoj odbrani navodi da je tačno da je dana 23.08.2012. godine u
ruci držao pištolj marke „Kolt“ i da mu je bila namjera da zastraši B.V. i da
na taj način zaštiti sebe. Iz opisanog proizilazi da je okrivljeni kritične
prilike postupao umišljajno jer je kod istog postojala svijest da držeći u
ruci pištolj ugrožava sigurnost oštećenog B.V. i da je na taj način kod
oštećenog izazvao osjećaj straha i nesigurnosti.
Cijeneći navode javne optužbe, odbranu okrivljenog, proizvedene dokaze, sud je
utvrdio da su i činjenice iz opisa izreke presude pod tačkom b) u svemu
dokazane, te da je okrivljeni B.B.počinio krivično djelo nedozvoljeno držanje
oružja i eksplozivnih materija iz čl. 403.st.1. Krivičnog zakonika,pa ga je
sud i za to krivično djelo oglasio krivim i krivično-pravno odgovornim.
Prednje proizilazi iz odbrane okrivljenog, službene zabilješke Uprave policije
– Ispostave Kolašin, potvrde o privremenom oduzetom oružju, municiji i
ispravama o oružju, te i iz izvještaja o balističkoj analizi Forezničkog
centra iz Danilovgrada. Naime, sam okrivljeni u odbrani navodi da posjeduje
pištolj svog pokojnog brata koji nije ispravan i da za isti ne posjeduje
oružni list niti dokaz o porijeklu, a iz službene zabilješke i potvrde o
privremenom oduzetom oružju evidentno je da su ovlašćeni policijski službenici
u kući okrivljenog pronašli džepni revolver „Veldog“ i šest metaka kalibra
6,35 mm, dok iz izvještaja o balističkoj analizi proizilazi da predmetni
revolver pripada vrsti džepnih revolvera „Veldog“ sa preklapajućim obaračem i
unutrašnjim obaračem u koji može stajati municija kalibra 6,35 mm. Iz opisanog
proizilazi da je okrivljeni postupao umišljajno i da je kod njega postojala
svijest da neovlašćeno drži vatreno oružje a bez odgovarajuće isprave o
oružju.
Uzimajući u obzir navedeno sud je okrivljenom B. B.predhodno utvrdio zatvorske
kazne za svako krivično djelo primjenom čl. 48.st.1. Krivičnog zakonika, a u
skladu sa visinom kazne predvidjeno za svako pojedinačno krivično djelo, da bi
nakon toga okrivljenom izrekao kaznu zatvora u trajanju od šest mjeseci
istovremeno odredjujući da se ista neće izvršiti ukoliko okrivljeni u roku od
jedne godine ne počini novo krivično djelo.
Odlučujući o krivičnoj sankciji za okrivljenog sud je cijenio sve okolnosti
koje utiču na odmjeravanje iste a tiču se ličnosti okrivljenog i krivičnih
djela stavljenih mu na teret, pa je od olakšavajućih okolnosti našao da je
okrivljeni u poznoj životnoj dobi i da je porodičan čovjek. Raniju
osudjivanost okrivljenog sud nije uzeo kao otežavajuću okolnost sa razloga što
je višestruko proteklo vrijeme od zadnje osudjivanosti koje zakon predvidja, a
da bi se takva osudjivanost smatrala kao otežavajuća okolnost. Obzirom na
iznijeto sud je mišljenja da u konkretnom slučaju stoje uslovi za izricanje
uslovne osude kojom se može dovoljno uticati na okrivljenog da ubuduće ne vrši
krivična djela i da će se istom postići svrha generalne i specijalne
prevencije.
Shodno čl.229 ZKP-a sud je obavezao okrivljenog B.B. na plaćanje sudskog
paušala u iznosu od 20,00 €, koji iznos je srazmjeran dužini trajanja postupka
a koje troškove je okrivljeni izazvao izvršenjem predmetnih krivičnih djela.
Shodno čl.239 ZKP-a sud je oštećenog B.V. uputio da svoj imovinsko-pravni
zahtjev ostvari u parničnom postupku, sa razloga što oštećeni tokom postupka
nije opredjelio svoj zahtjev.
Na osnovu naprijed utvrdjenog činjeničnog stanja, a shodno primjeni citiranih
zakonskih odredbi, odlučeno je kao u izreci presude.
OSNOVNI SUD U KOLAŠINU,
Dana, 11.02.2013. godine
Zapisničar, PREDSJEDNIK SUDA,
Mrdak Ljiljana s.r. Arsen Popović s.r.
PRAVNA POUKA: Protiv ove presude dozvoljena je žalba u roku od 8. dana od dana
prijema pismenog otpravka. Žalba se podnosi Višem sudu u Bijelom Polju, a
preko ovog suda.