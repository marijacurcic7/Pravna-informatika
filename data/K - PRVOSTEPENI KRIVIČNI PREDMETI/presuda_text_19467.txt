K.br.93/12-11
U IME CRNE GORE
OSNOVNI SUD U KOLAŠINU kao prvostepeni krivični po sudiji Mirjani Čepić, uz
učešće zapisničara Mašković Marijane, u krivičnom predmetu protiv okrivljenog
R. M. iz K. - S., zbog krivičnog djela teška tjelesna povreda iz čl.151 st.1.
Krivičnog zakonika CG, a postupajući po optužnom predlogu ODT iz Kolašina
Kt.br.108/11 od 10.05.2012.godine, nakon održanog glavnog javnog pretresa dana
28.11.2012.godine u prisustvu zastupnika optužnog akta ODT – Kolašin Grujić
Vojislava i optuženog R. M., donio je i javno objavio dana 03.12.2012.godine -
P R E S U D U
OKRIVLJENI:
R. M., JMBG ..., od oca M. i majke D. rodj.K., rođen ....godine u mjestu S. -
Opština K., sa prebivalištem u P. ul. .. bb naselje L., državljanin Crne Gore,
govori crnogorskim jezikom, oženjen, otac četvoro djece, nezaposlen, pismen,
završio srednju elektro školu, lošeg imovnog stanja, osudjivan.
K r i v j e:
Zato što je:
Dana 04.12.2011.godine u mjestu S., Opština K. teško tjelesno povrijedio
oštećenu R. V. na način što je napao oštećenu dok je čistila dvorište ispred
svoje kuće, te je udario drvenim kolclem dužine oko 1,30 m i debljine oko 5cm
u predjelu lijeve nadkoljenice, nanijevši joj tešku tjelesnu povredu u vidu
preloma nadkoljenične kosti lijeve noge u donjoj trećini ove kosti
-čime je izvršio krivično djelo teška tjelesna povreda iz čl.151 st.1 Krivičnog zakonika.
Pa sud okrivljenog primjenom citirane zakonske odredbe te čl.2 ,4 stav 2, 32,
36, 46 st. 1 tačka 5 Krivičnog zakonika te čl.229 i 374 ZKP-a
O S U Đ U J E
Na kaznu zatvora u trajanju od 2/dva/ mjeseca koja će se izvršiti po
pravosnažnosti ove presude .
Obavezuje se okrivljeni na plaćanje troškova krivičnog postupka u iznosu od
177,00€, te na plaćanje sudskog paušala u iznosu od 50,00€ koje će uplatiti u
roku od 15 dana od dana pravosnažnosti presude , na žiro račun Osnovnog suda
Kolašin br. 832-196-94, prednje pod prijetnjom prinudnog sudskog izvršenja.
Oštećena R. V. radi ostvarivanja imovinskopravnog zahtjeva upućuje se na
parnicu.
O b r a z l o ž e nj e
ODT iz Kolašina je svojim optužnim katom Kt.br.108/11 od 10.05.2011.godine
stavio na teret okrivljenom da je počinio krivično djelo teška tjelesna
pvoreda iz čl.151 st.1 Krivičnog zakonika , na način mjesto i vrijeme
činjenično i pravno opisano izrekom ove presude. ODT Kolašin Vojislav Grujić
ostao je pri podnijetom optužnom predlogu do okončanja glavnog pretresa i
završnoj riječi precizirao optužni predlog, kao u izreci presude, smatrajući
da je izvedenim dokazima u potpunosti potvrđeno činjenično stanje iz
dispozitiva optužnog akta I da je okrivljeni izvršio krivično djelo teška
tjelesna povreda iz čl.151 st.1 te predložio da sud okrivljenog oglasi krivim
I osudi po zakonu.
Okrivljeni R. M. u svojoj odbrani datoj na glavnom pretresu dana
28.11.2012.godine izjavio je da ostaje pri odbrani datoj u toku dosadašnjeg
postupka i odbrani datoj pred ODT, da ne priznaje izvršenje krivičnog djela
niti prihvata krivicu za isto, te u potpunosti ostaje pri odbrani datoj pred
ODT Kolašin dana 26.12.2011.godine u kojoj je naveo da je dana
04.12.2011.godine boravio u porodičnoj kući u mjestu Starče sa svojom suprugom
Damjanović Zdenkom I trogodišnjim sinom.Njegova supruga je sa sinom pošla do
njegovog brata od strica R. J. a da je on ostao kući a obzirom da je padala
jaka kiša nije iz iste izlazio, a inače da bi došao do kuće morao bi proći
pored kuće R. V.. Dalje je naveo da istog dana oko l2časova čuo neku galamu I
psovke ispred kuće koje je izgovarala R. V.držeći kosijer u ruci, da bi nakon
toga on izašao ispred kuće a R. V. je sjela u blizini kuće I to na kiši bez
kišobrana, da bi on rekao da ne dolazi kod njegove kuće pogotovo kad on nije
tu iz razloga što mu je ranije pravila štetu.Za svo to vrijeme R. V. ga je
psovala I vrijeđala govoreći mu lopove, psujući mu majku I oca I još puno toga
iz koga razloga je on putem telefona pozvao policiju – I. K., da bi mu iz iste
odgovoreno da ne mogu nikoga poslati jer je tog dana bio udes u P. u kojem su
smrtno stradala dva lica,a da ako bude problema ponovo ih pozovu. Kako R. V.
nije prestajala sa psovkama on je otišao da se požali njenoj starijoj sestri
R. M., tom prilikom nije ulazio u njihovu kuću, jer mu je sestričina Vinkina I
Milkina rekla da ona nije tu. U tom trenutku došla je R. V. I zamahnula
kosijerom u pravcu njegove glave sa namjerom da ga udari, ali on je uspio da
joj oduzme kosijer I baci ga u pravcu nasloženih drva.Naveo je da je R. V.
bila u vidno pijanom stanju, da je nakon što joj je bacio kosijer ista pošla
ka drvljaniku gdje se nalazila I sjekira I to trčeći tako da je u jednom
trenutku pala oslanjajući se koljenima na zemlju nakon čega se oklizala nekih
1,50m.Istakao je da je nije gurnuo niti udario R. V.bilo čim , a da je sav
ovaj događaj čuo njegov brat od strica R. J. koji se nalazio ispred njegove
kuće.Nakon toga on je otišao svojoj kući nakon čega je došla I njegova supruga
koja je pošla u kući R. V. koja je zajedno sa V. sestričinom uvela V. u
kuću.Poznato mu je od ranije da R. V. često u pijanom stanju napada sve koji
prolaze pored njene kuće ,a da on I pored štete koju mu je pričinila, sa njom
nije imao problema. Na kraju je naveo da mu nije poznato odakle su nastupile
povrede kod R. V., a da su iste jedino mogle nastati prilikom njenog pada.U
završnoj riječi je naveo da u cjelosti ostaje pri odbrani datoj u dosadašnjem
toku postupka te ponovio da nije kriv za krivično djelo stavljeno mu na teret.
U dokaznom postupku sud je saslušao svjedoka oštećenu R. V., saslušao svjedoka
Č. B., pročitao iskaze svjedoka R. J. i D. Z. date na zapisnik sa glavnog
pretresa dana 18.06.2012.godine, pročitao nalaz I mišljenje vještaka
medicinske struke B. dr.B.od 12.0l.20l2.godine te izjašnjenje vještaka dato na
glavnom pretresu dana 04.07.2012.godine, pročitao otpusnu listu sa epikrizom
KC CG , pročitao otpusnu listu Instituta za fizikalnu medicinu I
rehabilitaciju Dr.S. M.od 8.05.20l2.godine, izvršio uvid iz KE izdat na ime
okrivljenog od strane Uprave policije P. br.245/620/2 od l7.05.20l2.godine.
Svjedok oštećena R. V. u svom iskazu datom na glavnom pretresu dana
28.11.2012.godine navela je da ostaje u cjelosti pri iskazu datom na zapisnik
pred ODT Kolašin od 10.05.2012.godine u kojem je navela da je dana 04.
12.2011.godine nalazila u dvorištu ispred porodične kuće sa svojom sestričinom
Č. B., kojom prilikom je čistila dvorište pa je u ruci imala metlu i kosijer
kojim je kresala ovu metlu.Primijetila je tada da prema njima ide R. M., sa
kojim već duži period ona I njena porodica nijesu u dobrim odnosima kojim je
branio korišćenje puta I vode I koje ih je često vrijeđao, koji im je prišao I
bez ikakvog povoda drvenim kolcem dužine oko l,30m I debljine oko 5cm, je
udario u predjelu nadkoljenice neposredno iznad koljena, a da joj je od tog
udarca nogla pošla unazad, te da je tom prilikom pala I počela da doziva u
pomoć.Nakon poziva u pomoć došla je supruga okrivljenog I zajedno sa njenom
sestričinom unijela u kuću.Dalje je navela da su sjutradan za nju došla
bolnička kola I povela je u KC CG, gdje je konstatovan prelom noge I gdje je
liječena do l9.l2.20ll.godine.Istakla je da prije ovog događaja negdje oko dva
dana prošla pored kuće R. M. I to sa sestričinom kojom prilikom im je on kazao
da samo njena sestričina može korisiti taj put ,a da ona ne smije prolaziti.
Dana kada ju je R. M. udario istakla je da između njih nije bilo nikakve
svađe, te da ne zna razlog takvog njegovog ponašanja a da su ona I njena
sestričina toga dana samo izagnali stoku na pašu.Na kraju je izričito
ustvrdila da joj je R. M. povrede nanio udarcem štapom ,a da povrede nijesu
nastale prilikom pada, te da su na cjelokupnoj koži nadkoljenice sjutradan
bile vidne modrice.Pridružila se krivičnom gonjenu protiv okrivljenog I
istakla imovinsko-pravni zahtjev.
Svjedokinja Č. B. u svom iskazu datom na glavnom pretresu dana
28.11.2012.godine izjavila da ostaje pri iskazu datom tokom prethodnog
postupka, gdje je navela da je kritičnog dana padala kiša, da je njena tetka
M. bila u komšiliku, a da se ona sa tetkom R. V. nalazila ispred kuće, da je
putem naišao okrivljeni R. M. i rekao “nijesam ja V. T.sa sinovima, kad bijem
ja lomim”, tom prilikom im govoreći kako V. neda njoj i M. da prespavaju u
kući već spavaju u izbi. Tada je udario V.kolcem dužine od po 1 m u predjelu
lijeve noge, te da se ne može izjasniti u kojem predjelu noge, da je V. nakon
toga pala I počela da poziva u pomoć nakon čega je došla M. žena I V. zajedno
sa njom unijela u kuću.
Svjedok R. J., u svom iskazu datom na glavnom pretresu dana 18.06.2012.godine
naveo je da je kritičnog dana padala kiša I da on pri povratku iz sela B.
svojoj kući nije primitio nikog ispred kuće R.M., a da je u svojoj kući
zatekao ženu R. M. I njegovo dijete. Kada je izašao iz kuće vidio je kako je
R. V. prilazi sa jednog brda I kreće u pravcu kuće R.M., da u rukama drži
kosijer, tom prilikom upućujući psovke I kletve ne samo M.nego I čitavom
bratstvu.Nakon toga došla je do M. kuće I prošla ispred vrata a potom nekih
20m više M. kuće sjela I nastavila da kune.Naveo je da mu je poznato da je V.
M. R. pričinjavala štetu presijecajući mu crijevo za vodu I sl. Nakon toga je
primijetio da je M. otišao uz brdo koje vodi u pravcu V. kuće a V. sa
kosijerom u ruci za njim.Šta se dalje dešavalo nije mu poznato, a da je
sjutrdadan bio u posjeti kod kuće oštećene, a da je ista bila prebačena u
bolnicu. Tom prilikom B., sestričina oštećene ,mu je rekla da je M. V.samo
oteo kosijer a da je nije udarao.
Svjedokinja D. Z. u svom iskazu datom na glavnom pretresu dana
18.06.2012.godine navela je da je kritičnom prilikom sjedjela kod đevera I
pila kafu, da je u međuvremenu stigao njen đever I rekao da R. M. psuje I kune
njenog supruga I da se nalazi ispred njihove kuće. Nakon čega je ona krenula u
pravcu kuće kada je primijetila svog supruga kako ide uz brdo ka kući R. V. a
da je za njim sa kosijerom u ruci išla R. V.. Prilazeći kući R. V. na
udaljenosti nekih 100m primijetila je da je njen suprug oteo nešto iz ruke V.
I bacio ga u stranu i da u tom trenutku kreće u pravcu njihove kuće. Nakon što
se susrela sa mužem ona odlazi u pravcu V. kuće , koju zatiče kako leži na
zemlju kojom prilikom joj je lijeva noga bila ispružena , a desna
savijena.Pojasnila je da je neposredno prije nego što je V. krenula u pravcu
drvljanika pala obzirom da je bila jaka kiša a trava klizava, te odgovorno
ustvrdila da je V. bila na nogama kada se njen suprug okrenuo I pošao u pravcu
njihove kuće.Kada je došla dooštećene ista joj je rekla “Š. me bacio na
šljivu” misleći na njenog supruga, da bi u tom trenutku naišla I Č.B. I rekla
svojoj tetki V. da je Š.nije udario, već da je ona konzumirala alkohol. Nakon
toga su unijeli V. u kuću .
Iz otpusne lice sa epikrizom KC CG utvrđuje se da je oštećenoj urađena hiruška
intervencija spajanja slomljenih djelova kosti I to dana 12.12.2011.godine te
da su hiruška intervencija I dalji tok liječenja protekli uredno, dok se iz
otpusne liste Instituta Dr.”S. M.” utvrđuje da je liječenje u istom preduzeto
nakon preloma donjeg dijela nadkoljenične kosti lijeve noge, te urađene
hiruške intervencije, a da je nakon završenog liječenja uz diskretno
poboljšanje otpuštena na kućno liječenje.
Iz nalaza I mišljenja vještaka med.struke Dr.B. B. utvrđuje se da je
povrijeđena R. V. kritičnom prilikom zadobila povredu lijeve noge u vidu
preloma nadkoljenične kosti, koja je nastala prilikom pada lijevom stranom
tijela tačnije nadkoljenicom lijeve noge na kakvu tvrdu I ravnu podlogu, ali
da se ne može isključiti I mogućnost nastanka ove povrede djelovanjem kakve
zamahnute tupotvrde sile,ravne površine snažnijeg inteziteta , a da se o
preciznom pravcu I smjeru djelovanja te sile ne može sa sigurnošću izjasniti,
jer nema potrebnih podataka u medicinskoj dokumentaciji. Navedena tjelesna
povreda predstavlja običnu tešku tjelesnu povredu.
Iz neposrednog izjašnjenja vještaka B. B., datog na zapisnik o glavnom
pretresu dana 04.07.2012.godine, na kom precizirao I pojasnio svoj nalaz,
utvrđuje se da je vještak izjavio da mu je naknadno dostavljena medicinska
dokumentacija na ime R. V. I to dvije otpusne liste sa epikrizom od kojih je
jedna izdata od strane KC CG a druga od strane Instituta za fizikalnu medicinu
“Dr.S. M.”. Imajući u vidu osnovni nalaz i naknadno predgledanu medicinsku
dokumentaciju izjavio je da je oštećena bila na liječenju od 05.12.2011. do
19.12.2011.godine te da je dana 12.12.2011.godine urađena hiruška intervencija
spjašanje slomljenih djelova kosti da je nakon toga oštećena boravila u
Institutu za fizikalnu medicinute da je tokom liječenja došlo do poboljašnja
pokretljivosti , te se na osnovu naknadno priložene dokumentacije može uzeti u
obzir da je do ovakve povrede lijeve noge došlo usled djelovanja jako
zamahnute tupo tvrde sile ravne površine, koja je djelovala na donju trećinu
nadkoljenične kosti lijeve noge, koja sila je djelovala u jednom navratu.
Dalje je naveo da se apsolutno ne može isključiti I mogućnost nastanka ovakve
povrede prilikom pada donjom trećinom nadkoljenice lijeve noge na kakvu tvrdu
podlogu, ali da je po njemu takva mogućnost manje vjerovatna, jer u slučaju da
bi se ovakva povreda zadobila prilikom pada nakon trčanja potrebno je da se
povrijeđena na podlogu oslonila samo koljenom lijeve noge,tako da bi sva
težina povrijeđene bila usmjerena na to koljeno, te da bi jedino u toj
situaciji moglo doći do preloma, a da bi tom prilikom obzirom da povrijeđena
nije imala neku posebnu zaštitu na koljenu moralo doći do oštećenja
površinskih struktura lijevog koljena ali da u medicinskoj dokumentaciji takva
se oštećenja ne pominju.Nadalje je mišljenja da su se kod povrijeđene nakon
više sati pa nakon I jedan ili dva dana mogli pojaviti znaci krvnog podliva u
vidu plavo obojenog tkiva.
Iz izvoda iz KE izdatog na ime okrivljenog od strane Uprave policije Ispostave
K. utvrđuje se da je R. M. osuđivan I to: presudom Osnovnog suda Podgorica
K.br.07/l59 od 5.05.2009.godine za krivično djelo iz čl.220 st. 2 u vezi čl.35
Zakona o izmjenama I dopunama KZ CG kojom prilikom mu je izrečena kazna u
trajanju od 3/tri/ mjeseca uslovno na jednu godinu, I presudom Osnovnog suda
Podgorica K.br.08/l943 od 8.10.2009.godine za krivično djelo iz čl.339 st.1 KZ
CG kojom prilikom mu je izrečena kazana zatvora u trajanju od 30 dana uslovno
na jednu godinu.
Cijeneći sve provedene dokaze kako pojedinačno tako I u njihovom međusobnom
odnosu sud je našao da je okrivljeni R. M.počinio krivično djelo teška
tjelesna povreda iz čl.151 st.1 Krivičnog zakonika. Naime nesporno je da je
dana 04.12.2011.godine u mjestu S., Opština K. teško tjelesno povrijedio
oštećenu R. V. na način što je napao oštećenu dok je čistila dvorište ispred
svoje kuće , te je udario drvenim kolcem dužine oko 1,30 m I debljine oko 5cm
u predjelu lijeve nadkoljenice, nanijevši joj tešku tjelesnu povredu u vidu
preloma nadkoljenične kosti lijeve noge u donjoj trećini ove kosti –čime je
izvršio krivično djelo stavljeno mu na teret. Ovakav zaključak suda proizilazi
prije svega iz iskaza svjedoka oštećene R. V., nalaza i mišljenja vještaka
med.struke dr B. B. koji je u svom pojašnjenju na glavnom pretresu naveo kao
vjerovatniju mogućnost nastupanja ove povrede usled djelovanja jako zamahnute
tupotvrde sile ravne površine u koju spada I drveni kolac a koja sila je
djelovala u jednom navratu na nogu povrijedjene. Ove iskaze potvrdila je i Č.
B., koja je takođe opisala način nanošenje tjelesnih povreda na identitičan
način kao i oštećena. Iskaze svjedoka Z. D. i R. J. sud nije prihvatio sa
razloga što R. J. nije ni bio prisutan od trenutka kada su R. V.I okrivljeni
napustili dvorište kuće okrivljenog odnosno nije ni bio prisutan u trenutku
povredjivanja oštećene. Takođe D. Z. odgovorno tvrdi da je oštećena sama pala
u dvorištu, tačnije da je proklizala i pala na oba koljena, i to da je u
trenutku odlaska okrivljenog od kuće oštećene, ista bila na nogama. Međutim,
ovakav iskaz oštećene, koja je ujedno i privilegovani svjedok, supruga
okrivljenog , sud je odbacio kao sračunat na pomaganje okrivljenom u cilju
umanjenja krivičnopravne odgovornosti, u kom kontekstu se izjasnio I vještak
med.struke pa je ovakvu mogućnost nastanka povrede označio kao manje
vjerovatnu, jer bi u toj situaciji oštećena morala svom snagom biti oslonjena
samo na na lijevo koljeno u kom slučaju bi došlo do oštećenja površinskih
struktura koljena za šta nema dokaza u medicinskoj dokumentaviji. Očigledno je
da je konkretnom prilikom okrivljeni umišljajno postupio, svjestan da se
drvenim kolcem naprijed opisanih dimenzija, može nanijeti teška tjelesna
povreda.
Opredjeljujući se za krivičnu sankciju kod okrivljenog sud je cijenio sve
okolnosti od zančaja za individualizaciju iste, a tiču se ličnosti okrivljenog
I djela stavljenog mu na teret, pa je od olakšavajućih okolnosti na strani
okrivljenog našao da se radi o porodičnom čovjeku, ocu četvoro djece,
činjenicu da je ranije osuđivan sud je cijenio kao otežavajuću obzirom da je
presudom Osnovnog suda Podgorica K br.159/07 okrivljeni oglašen krivim za
krivično djelo nasilje u porodici iz čl.220 st2 u vezi čl.35 Zakona o
izmjenama I dopunama KZ CG, što ukazuje na njegovu sklonost ka vršenju nasilja
.
Kako je za ovo krivično djelo predviđena kazna zatvora od 6 mjesseci do 5
godina, sud je primjenjujući odredbe o ublažavanju krivične sankcije iz čl.46
st.1 tačka 5 Krivičnog Zakonika , a imajući u vidu naprijed navedene
olakšavajuće okolnosti, okrivljenog osudio na kaznu zatvora u trajanju od
2/dva/ mjeseca, koja krivična sankcija je po mišljenju suda primjerena težini
izvršenog krivičnog djela, nastaloj posledici kao I ličnosti počinioca, te je
nadalje mišljenja da će se istom postići svrha kažnjavanja predviđena čl.32
Krivičnog zakonika.
Kako je okrivljeni oglašen krivim to ga je sud shodno čl.229 u vezi čl.226
ZKP-a, obavezao na plaćanje troškova krivičnog postupka, u iznosu od l77,00€
koji se odnose na naknadu za dati nalaz mišljenje vještaku D.B. B. iznos od
77,00€,te za neposrednoizjašnjenje istog vještaka na glavnom pretresu od
100,00€, te obavezao na plaćanje sudskog paušala u iznosu od 50,00€, koji je
srazmjeran dužini trajanja postupka I imovinskim prilikama okrivljenog.
Obzirom da je R. V. istakla imovinskopravni zahtjev, čiju visinu tokom
postupka nije opredijelila, to sud nije imao dovoljno osnova kako za
djelimično, tako ni za potpuno presuđenje, pa je oštećenu shodno čl.239 stav 2
u vezi stava l ZKP-a radi ostvarivanja imovinskopravnog zahtjeva uputio na
parnicu.
Sa svega naprijed iznijetog odlučeno je kao u izreci presudu shodno čl.374
ZKP-a.
OSNOVNI SUD U KOLAŠINU
Dana 03.12.20l2.godine
Zapisničar, Sudija,
Mašković Marijana s.r. Mirjana Čepić s.r.
Pravna pouka: Protiv ove presude može se izjaviti žalba Višem sudu u Bijelom
Polju u roku od 8 dana od dana prijema iste preko ovog suda.