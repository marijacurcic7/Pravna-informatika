K.91/12-11
U IME CRNE GORE
OSNOVNI SUD U KOLAŠINU, kao prvostepeni krivični po sudiji Mirjani Čepić kao
sudiji pojedincu, uz učešće zapisničara Mašković Marijane, protiv okrivljenog
B V . iz M. zbog krivičnog djela prevara iz čl.244 st 1 Krivičnog zakonika
,postupajući po optužnom aktu ODT iz Kolašina Kt.br.47/11 od
24.10.2011.godine, nakon održanog glavnog javnog pretresa u prisustvu
zastupnika optužnog akta ODTKolašin Vojislava Grujića, oštećenog i okrivljenog
kao i njegovog branioca adv.B.Lj.iz B.P., donio je i javno objavio dana
28.12.2012.godine
PRESUDU
OKRIVLJENI: B. V.,od oca V. i majke S. rodjene D., rodjen .1970.godine u M.
gdje je i nastanjen naselje L., državljanin Crne Gore, poljoprivrednik,
razveden, otac dvoje djece, pismen, završio srednju školu, vojsku služio,
lošeg imovnog stanja, do sada neosudjivan
Na osnovu člana 373 st.1 tačka 2 ZKP-a
OSLOBADJA SE OPTUŽBE
Da je: U decembru mjesecu 2008.godine u mjestu L.i, Opština K., u namjeri da
sebi pribavi protivpravnu imovinsku korist lažnim prikazivanjem činjenica
doveo u zabludu oštećenog R. D., na način što mu je tražio da mu preda novac u
iznosu od 1.846,00 €, lažno prikazujući da će novac predati V. V., na osnovu
preostalog duga po osnovu kredita koji je koristio oštećeni, pa ga je tako
naveo da mu na štetu svoje imovine preda novac, a koji novac nije saglasno
dogovoru predao V. V. već ga je zadržao za sebe, u kom iznosu je sebi pribavio
protivpravnu imovinsku korist, a oštećenom nanio štetu
- čime bi počinio krivično djelo prevara iz čl.244 st1 Krivičnog zakonika
Troškovi krivičnog postupka u iznosu od 159,90 € padaju na teret budžetskih
sredstava
Oštećeni R. D. radi ostvarivanja imovinskopravnog zahtjeva upućuje se na
parnicu
O b r a z l o že nj e
ODT iz Kolašina svojim optužnim aktom Kt.br. 47/11 od 24.10.2011.godine stavio
je na teret okrivljenom B.V. da je počinio krivično djelo kradja iz čl. 239
st. 1 Krivičnog zakonika, da bi u toku postupka a na glavnom pretresu održanom
16.12.2011.godine precizirao optužni akt i promjenio pravnu kvalifikaciju
djela stavljajući na teret okrivljenom da je počinio krivično djelo prevara iz
čl. 244 st. 1 Krivičnog zakonika na način, mjesto i vrijeme činjenično opisane
izrekom presude. Pri preciziranom optužnom aktu ostao je do okončanja glavnog
pretresa predlažući u završnoj riječi da sud okrivljenog oglasi krivim i osudi
po zakonu pri tom ističući da je tokom postupka dokazano da je okrivljeni
počinio djelo koje mu se stavlja na teret, a ovo prevashodno zbog nesumnjive
činjenice da bez obzira na dogovor izmedju okrivljenog i oštećenog predmetni
kredit još nije vraćen, da je nesporno da je oštećeni okrivljenom predao iznos
od 1.846,00 € a ovaj novac okrivljeni primio, pri tom se obavezujući da će
vratiti cjelokupni iznos. Kredit nije vraćen, a oštećeni u svojoj imovini
pretrpio manjak u iznosu od 1.846,00 € koji mu okrivljeni nije vratio ni do
danas niti je izvršio preuzetu obavezu.
Okrivljeni u svojoj odbrani ističe da ostaje pri odbrani datoj u toku
dosadašnjeg postupka, dodajući da mu je poznata činjenica da je novac koji mu
je oštećeni predao od otpremnine, a ovo obzirom na to da je sa oštećenim
pašenog, te da su svakodnevno bili u kontaktu. Takodje nespori činjenicu da je
od oštećenog tražio taj novac, da bi završio obaveze lične prirode, te se
obavezao da će u ratama vratiti njegov kredit. Kada je isplatio 18 ratu
obavijestio je oštećenog da nema mogućnosti da više plaća, isti mu je
odgovorio da nije problem samo da mu zabrana ne dodje za žirante, do čega nije
ni došlo. Takodje navodi da je bio korisnik kredita koji je podignut na ime
supruge oštećenog B.B., koji kredit se još otplaćuje jer je rok za otplatu
četiri godine. Na ovom kreditu žirant je njegova majka koja kredit otplaćuje
od njene penzije. Naveo je da od 2008.godine nije bio korisnik nijednog
kredita, a takodje da nije zaposlen, kao ni niko od članova njegove najuže
porodice. Takodje nije korisnik socijalne pomoći, niti se bavi poljoprivredom.
Bilo mu je poznato da način plaćanja u ratama proizvodi znatno veći iznos u
odnosu na onaj koji je njemu R. dao da zatvori kredit. U predhodnom postupku
okrivljeni je naveo da ne priznaje izvršenje krivičnog djela, da ne privhata
krivicu za isto. Naveo je da se cjelokupni dogadjaj desio u toku 2008.godine,
da mu je R. dao 1.640,00 € a ostatak u martu mjesecu sledeće godine koje je
uplatio na ime rate u M., dok mu je jedan dio dao na ruke. Naveo je da je rata
iznosila 120,00 €, te da je zbog bolesti svoje supruge i finansijske krize u
kojoj se našao prestao da uplaćuje kredit. Dalje je pojasnio da je oštećeni na
ime njegove bivše supruge B. S. podigao kredit kod A. banke u iznosu od
4.000,00 € sa rokom otplate četiri godine, rate su predavene V. V. koji je bio
akviziter A. banke, te da mu je poslednja rata uplaćena 11.11.2008.godine.
Takodje je naznačio da je nastavio sa urednom otplatom kredita po prijemu
novca od oštećenog do 19.03.2010.godine kada je uplatio poslednju ratu.
Preostali iznos kredita od 1.308,00 € priznaje kao dug i obavezuje se da će
isti platiti kada se stvore uslovi za to. Branilac okrivljenog u završnoj
riječi je istakao da tokom provedenih dokaza i tokom postupka a prevashodno
prema nalazu i mišljenju vještaka fin. Struke nedvosmisleno je utvrdjeno da je
optuženi cjelokupan novac koji je dobio od oštećenog isplatio u 15 jednakih
rata po 120,00 € do 11.03.2010.godine. takodje je utvrdjeno da iznos koji su
našli optuženi i oštećeni nije bio dovoljan za zatvaranje predmetnog kredita.
Razlika da bi se kredit u potpunosti zatvorio je 407,60 € koliko je bilo
potrebno da se u vrijeme kada je oštećeni predao novac okrivljenom kredit u
potpunosti i izmirio. I sada okrivljeni prihvata da kredit zatvori ali ne i da
plati razliku od 407,60 € jer je ista obaveza oštećenog. Tokom 2013.godine
optuženi ima ugovorene poslove te se nada da će izmniriti preostali iznos
kredita ali ne i iznos od 407,60 €, jer se radi o pogrešnom obračunu izmedju
okrivljenog i oštećenog a ne o prevari. Takodje je naveo da gospodin R. ima
status oštećenog koji formalno ne može imati, obzirom da se kredit vodi na ime
supruge okrivljenog, a činjenica je da je oštećeni žirante lično obezbijedio
te da na njegovoj strani stoji moralna obaveza. Okrivljeni je u završnoj
riječi istakao da je od pokretanja postupka uporno tvrdio da je riječ o
pogrešnom obračunu kredita odnosno o iznosu koji je potreban za njegovo
zatvaranje. Istakao je da nije ekonomista već ima završeni treći stepen
srednje škole, pa i nije kvalifikovan da isti obračunava. Očigledno je a što
je utvrdjeno i kroz nalaz vještaka da nije imao namjeru da bilo koga prevari
pa ni oštećenog. Prihvatio je u cjelosti završnu riječ svog branioca.
U dokaznom postupku sud je saslušao oštećenog R. D.pročitao iskaze svjedoka B.
B., R. M., Š. B., B. B., pročitao iskaz svjedoka Š. D., V. V. i J. N., izvršio
uvid u potvrdu P. banke CG od 23.11.2011.godine, izvršio uvid u kopiju ugovora
zaključenog izmedju S. B. i A. banke od 12.02.2007.godine kao i aneks ugovora
od 12.02.2007.godine, izvršio uvid u plan otplate kredita sa listingom
otplate, izvšrio uvid u kopiju kreditne knjižice, te kopiju priznanice br.
0114636 od 19.03.2010.godine, izvršio uvid u priznanice br. 078427, o110356,
0117409 i 0119591, pročitao izvod iz KE izdat na ime okrivljenog, kao i nalaz
i mišljenje vještka fin. Struke od 27.12.2012.godine.
Iz iskaza oštećenog R. D. utvrdjuje se da se isti pridružio krivičnom gonjenju
protiv okrivljenog i tražio da mu isti isplati iznos koji mu je dao na ime
kredita, istakao je da postupak nije iniciran zbog porodičnih sukoba, već iz
ličnih interesa, da se kredit ne bi odbijao njegovim žirantima. Okrivljeni je
od njega tražio novac na poslugu, obavezujući se da će on plaćanjem rata
zatvoriti kredit. Inače oštećeni je novac ranije predavao V. V. koji je bio
povjerenik A. invest banke, a takvu obavezu imao je i okrivljeni. Prije
predaje novca okrivljenom, oštećeni je uplatio 21 ratu kredita. Novac koji je
dobio na ime otpremnine od Preduzeća E. drvo dobio je u 2008 godini u novembru
mjesecu, tako da je na ruke dao tačno 1.846,00 €ura, a naknadno je uplatio još
jednu ratu od 120,00 €ura. Ova rata od 120,00 €ura bila je potrebna da bi se u
kompletu zatvorio dugovani iznos na ime kredita koji je podigao. Pojasnio je
da je ovu ratu dao V.V. jer okrivljeni nije bio predao novac do tada koji mu
je oštećeni dao u iznosu od 1.846,00 €ura. U ostalom dijelu ostao je pri
iskazu datom pred istražnim sudijom od 19.09.2011. godine gdje je naveo da je
u toku 2007 godine na ime svoje svastike B. S. supruge okrivljenog, podigao
kredit u iznosu od 4.000,00 €ura i taj kredit je uredno otplaćivao. Žirante za
kredit je oštećeni lično tražio , jer je isti bio za njegove potrebe. Nakon
što je dobio otpremninu iz firme pozvao je B.koji je došao u njegovu kuću i
istom u prisustvu svoje supruge, brata i supruge okrivljenog dao iznos od
1.846,00 €ura, a kojim iznosom bi kompletno zatvorio svoj kredit. Prvobitni
dogovor sa B. bio je da on uredno otplaćuje rate od tog novca, jer mu je novac
bio potreban našta je on i pristao. B. je u medjuvremenu platio nekoliko rata
a trenutno dug iznosi 1.500,00 €ura. Oštećeni navodi da je slučano saznao da
kredit nije vraćen te da je ovaj slučaj predat sudu u B.P., sa kog razloga je
i predao krivičnu prijavu policiji, jer razgovor sa okrivljenim nije imao
efekta. U završnoj riječi oštećeni se pridružio završnoj riječi ODT i tražio
da sud na ime imovinsko pravnog zahtjeva obaveže okrivljenog da isplati iznos
koji mu je dao. Na glavnom pretresu 10.12.2012.godine dodao je da je nesporno
da je okrivljenom dao novac u iznosu od 1.864,00 €, te da se isti obavezao da
će zatvoriti predmetni kredit, pri tom je irelevantno da li će kredit biti
zatvoren u ratama ili će odjednom uplatiti taj iznos. Takodje je okrivljeni u
svojoj odbrani prihvatio dug i obavezao se da će čim bude u mogućnosti dug
vratiti, a netačna je njegova tvrdnja da ga je obavijestio da nije više u
mogućnosti da dalje vraća kredit, već je to obavještenje dobio od V.V.. koji
mu je rekao da se kredit redovno neisplaćuje. Tada je oštećeni otišao kod
okrivljenog i pitao ga o tome, našta mu je ovaj odgovorio da se ne sjekira, sa
njim je tada bila prisutna i njegova supruga. U završnoj riječi pridružio se
završnoj riječi tužioca i tražio da se tuženi obaveže da vrati kredit.
Iz iskaza svjedoka B. B. utvrdjuje se da je isti ostao pri iskazu datom na
zapisnik pred istražnim sudijom od 19.09.2011. godine, gdje je naveo da ga je
R. zamolio da mu bude žirant za kredit koji je trebao da podigne na ime svoje
svastike B.S. iz M.a, pa je kao radnik JP K. istom ovjerio dokumentaciju.
Svjedoku nije poznato kod koje je banke oštećeni trebao da podigne kredit ni u
kom iznosu. Nakon nekih devet mjeseci R.ga je obavijestio da je cjelokupni dug
po kreditu izmiren. Nije mu poznat način na koji je on taj dug izmirio, ni da
li je to uradjeno, a koliko mu je poznato u firmu nije dolazila
administrativna zabrana.
Iz iskaza svjedoka R. M., utvrdjeno je da je isti ostao pri navodima datim na
zapisnik pred istražnim sudijom od 19.09.2011. godine gdje je u bitnom istako
da su on i njegov brat primili otpremninu obzirom da je Preduzeće E. D. otišlo
pod stečaj. Odmah nakon prijema tog novca bio je u posjeti kod svog brata kada
je on u svojoj kući u prisustvu svoje supruge i u njegovom prisustvu dao B. V.
iz M., iznos od 1.846,00 €ura kojim iznosom bi u cjelosti zatvorio kredit koji
je podigao na ime B. – B. S. supruge okrivljenog. Svjedok navodi da je shvatio
da je ovaj novac trebao da preda povjereniku A. i. B. a kasnije je od svog
brata saznao da B. V. taj novac nije uplatio, te da mu je to priznao, a da je
to saznao kada je sa svojim kumom Š. D. bio u M.. Na glavnom pretresu je
istakao da je novac pred njim izbrojan, da je to bilo negdje 2008 godine.
Istakao mu je da mu nije poznat konkretan dogovor izmedju njegovog brata i B.,
poznato mu je samo da je isti rekao da će on taj kredit da otplaćuje.
Iz iskaza svedokinje Š. B. utvrdjuje se da je ista ostala pri navodima datim
na zapisniku pred istražnim sudijom od 19.09.2011. godine, gdje je u bitnom
istakla da je otprilike prije tri godine R.zamolio da mu bude treći žirant za
kredit koji je trebao da podigne kod neke banke u B.P. i to na iznos 3.000 –
4.000,00 €. Obzirom da je radnica M. škole kod iste je ovjerila
administrativnu zabranu i izjavu za žiranta nakon čega je D. podigao kredit
ali joj nije poznato ko je bio nosilac istog. Po proteku izvjesnog vremena R.
D. je nazvao i obavijestio je da je izmirio sve obaveze po osnovu kredita, a
adminis. Zabrana nije stigla u školu gdje je zaposlena. Nije se sa sigurnošću
mogla izjasniti koliko je vremenski period prošao od momenta kada je žirirala
R. do momenta kada je ona obavijestio da je kredit vraćen. Istakla je da je to
period možda od oko šest mjeseci, a prilikom žiriranja mjenicu nije
potpisivala.
B. B. u svom svjedočkom iskazu istakla je da je njen suprug novac B. dao u
decembru mjesecu 2008 godine nakon što je primio otpremninu iz E. D.. Njen
suprug je taj iznos od 1.846,00 €ura, dao tog dana B., stim da ovaj taj kredit
vraće. Takodje je B. na njeno ime kod iste banke uzeo kredit koji takodje nije
vratio i ona je dobila poziv iz policije, obzirom da su žiranti počeli da
vraćaju kredit. B je tražio od njenog supruga da mu preda novac obavezujući se
da će taj kredit vratiti. Nije se mogla precizno izjasniti, misli da je B.
rekao da će taj kredit vraćati mjesečno, jer su mu pare bile potrebne. Na dan
kada je predat novac obračunato je koliko je novca potrebno da se kredit
zatvori i toliko novca je njen suprug predao B. Na jednu ratu od 120,00 €ura
računala se kamata dok se na preostali iznos nije računala kamata jer se dug
vraćao odjednom. U ostalom dijelu ostala je pri iskazu datom na zapisnik pred
istražnim sudijom od 19.09.2011. godine gdje je istakla da je njen suprug
naime njene sestre supruge okrivljenog podigao kod A i. banke iznos od
4.000,00 €ura, sa rokom otplate od četiri godine i da je isti za taj kredit
našao žirante iz K-. Njen suprug je redovno otplaćivao kredit jer je predavao
rate predstavniku banke V. V.. Kada je dobio otpremninu okrivljeni je dao
iznos od 1.846,00 €ura da zatvori kredit.
Iz iskaza svjedoka Š. D. datog na zapisnik pred istražnim sudijom od
19.09.2011. godine utvrdjuje se da je isti kum sa oštećenim, da mu je isti
ispričao da je nakon dobijanja otpremnine B. V. dao novac kako bi zatvorio
kredit koji je bio podigao na ime svoje svastike, supruge okrivljenog.
25.12.2010. godine oštećeni ga je pozvao da ga odveze u M. kod okrivljenog, i
kada su došli kod njega kući nakon razgovora pokazao im je papir na kome je
bilo upisano da mu je D. R. dao iznos od 1.846,00 €ura, te da je on taj novac
uzeo, kada im je ispričao da je nekoliko rata po ovom kreditu platio kako se i
dogovorio sa oštećenim. Oštećeni ga je molio da kredit što prije vrati kako ne
bi dolazile zabrane žirantima. B. je obećao da će sledećeg dana poći u A. i.
B. da vidi o čemu se radi i da izmiri kredit.
Iz iskaza svjedoka V. V. datog na zapisnik pred istražnim sudijom od
19.09.2011. godine utvrdjuje se da je isti obavljao poslove seoskog saradnika
A. i. B.iz B. P. za reon L. i Ž., i poznato mu je da je na ime B. S. iz M.
odobren kredit u iznosu od 4.000,00 €, datuma odobrenja ne može se sjtiti ,
medjutim o tome postoje papiri pa tu okolnost nije teško utvrditi. Ovaj kredit
u jednom periodu je uredno vraćan i rate mu je najčešće donosio R. D., a
nekada i B. V.. Rate za kredit je preduzimao lično i u kreditnoj knjižici
potpisivao da je primio novac, a primljeni novac razduživao kod saradnika
banke. U poslednjem periodu taj kredit nije vraćan blagovremeno i to kašnjenje
iznosi oko godinu dana, zbog čega je dokumentacija po tom kreditu
proslijedjena Osnovnom sudu u B. P., radi prinudne naplate. Šta su se B.i R.
medjusobno dogovorili svjedoku nije poznato.
Iz iskaza svjedokinje J. N.od 19.09.2011. godine utvrdjuje se da je istu R. N.
bratanica oštećenog zamolila preko njene kćerke da žirira njenom stricu kako
bi podigao kredit. Nataša je donijela obrasce tj. Administrativnu zabranu i
izjavu za žiranta koju dokumentaciju je svjedokinja potpisala, a što je
ovjereno i u E. gdje je svedokinja zaposlena. Nije joj poznato ko je nosilac
tog kredita, ali se radilo o kreditu od 1.000,00 do 2.000,00 €ura. Takodje
svjedokinji nije poznato kod koje banke je kredit podignut. Do sada u
Preduzeću u kome radi nije dolazila nikakva administrativna zabrana a
svjedokinja smatra da je kredit vraćen.
Iz izvoda iz KE utvrdjuje se da okrivljeni do sada nije osudjivan.
Iz kopije ugovora o zajmu br. LD0703900086 utvrdjuje se da je kredit zaključen
izmedju A. i.b. i B. S.da je odobren kredit u iznosu od 4.000,00 €ura, da je
ugovor zaključen na 48 mjeseci uz fiksnu kamatnu stopu u iznosu od 0,9 %
mjesečno, a da je kredit odobren u svrhu izgradnje štale. Žiranti po ovom
kreditu su B. B., J. N.i Š. B.
Iz Aneksa istog ugovora utvrdjuje se da je A. i. B. prenijela na banku
komitenta CKB – P. sva svoja sadađnja i buduća potraživanja nastala u vezi sa
ovim ugovorom.
Iz potvrde P.c.b.br. 122 od 23.11.2011. godine utvrdjuje se da je R.D.u ovoj
banci podigao otpremninu od firme E.d. u iznosu od 1.900,00 €ura, dana
1.12.2008.godine.
Iz Plana otplate kredita sa listingom otplate utvrdjuje se da se prva rata
uplaćuje 2.03.2007.godine, da je po Planu otplate zadnja rata trebala biti
plaćena 12.01.2011. godine, visina rate iznosila je 120,00 €ura da bi visina
zadnje rate iznosila 115,00 €ura, odnosno sa kamatom od 36,00 €ura.
Iz kopije knjižice o otplatama rata kao evidencije koju je kod sebe imao
okrivljeni utvrdjuje se da je zadnja rata plaćena 19 marta 2010. godine u
iznosu od 120,00 €ura.
Iz kopije priznanice br. 0114636 utvrdjuje se da je 19.03.2010.godine B. S.
platila na ime rate iznos od 120,00 €ura.
Iz kopije priznanice br. 078427 utvrdjuje se da je uplata od 120,00 €ura od
strane B. S. izvršena 20.07.2009.godine, potom iz priznanice br. 0110356 da je
uplata izvršena 9.11.2009.godine u iznosu od 120,00 €ura, 12.01.2010. godine
priznanicom 0117409, da je B. S. uplatila 120,00 €ura i priznanicom br.
0119591, da je imenovana 18.02.2010.godine uplatila iznos od 120,00 €ura.
Iz nalaza i mišljenja vještaka finansijske struke utvrdjeno je da je isti
izvršio uvid u dokumentacijukoja mu je prezentirana od MFI M C. P .pa je
utvrdio da je po kreditu LD br. 0703900086 koji je zaključen izmedju A. MFI B.
P.i S. B. isplaćeno 36 anuiteta ukupan iznos 4.320,00 €. Od ovog uiznosa
3.024,00 € odnosi se na glavnicu dok se 1.296,00 € odnosi na plaćenu ugovorenu
kamatu na pozajmljena sredstva. Do decembra 2008.godine uplaćen 21 anuitet u
iznos od 120,00 o ukupno iznosi 2.520,00 € zadnja uplata izvršena je 27.
novembra 2008.godine. prilikom otplate zajma novčana sredstva uplaćivana su na
ime B. S., dok podatak ko je vršio uplatu sredstava i u kojem iznosu na osnovu
postojeće dokumentacije nije moguće utvrditi. Od prvog decembra 2008.godine
uplaćeno je 15 anuiteta kredita u ukupnom iznosu od 1.800,00 €, od ovog iznosa
1.260,00 € odnosi se na glavnicu i 540,00 € odnosi se na ugovorenu kamatu. Da
bi se izvršilo zatvaranje kredita na dan 01.12.2008.godine neophodno je bilo
uplatiti sledeći iznos obaveza : glavnica 2.236,00 €, redovna kamata za 18
dana 21,60 €, kamata je predivdjena ugovorom u čl. 8 kojim je predvidjeno da
ukoliko zajmoprimac izvrši plaćanje zajma prije ugovorenog roka zajmodavac ima
pravo na naplatu još jedne mjesečne rate kamate u iznosu od 36,00 €. Da bi se
kredit u potpunosti zatvorio na dan 01.12.2008.godine bilo je potrebno
2.293,60 €. Dakle iznos koji je oštećeni dao okrivljenom nije bio dovoljan da
bi se izmirio cjelokupni kredit već je za zatvaranje bilo neophodno 407,60 €,
preostali dug po kreditu na dan vještačenja iznosi 1.408,00 €.
Cijeneći sve izvedene dokaze kako pojedinačno tako i u njihovom medjusobnom
odnosu sud je našao da tokom postupka nije dokazano da je okrivljeni počinio
krivično djelo prevara iz čl. 244 st. 1 Krivičnog zakonika na način kako mu se
optužnim aktom stavlja na teret. Naime, nesporno je tokom postupka utvrdjeno
da je oštećeni dao okrivljenom novac u iznosu od 1.846,00 €, što je potvrdila
i supruga oštećenog B. B., da je dogovor bio da okrivljeni vraća kredit u
ratama ali da zatvori cjelokupni kredit. Nesporno je takodje a što se
utvrdjuje iz iskaza svjedoka B. B., J. N.i Š.B. da je oštećeni zamolio ova
lica da budu žiranti po kreditu, te da im do danas po osnovu istog ništa nije
odbijano niti im je stizala administrativna zabrana. Svjedok R. M. potvrdio je
nespornu činjenicu a koja je utvrdjena i iz potvrde P. C. banke da je oštećeni
na ime otpremnine od firme „E. d.“ dana 01.12.2008.godine dobio otpremninu od
1.900,00 €, te da je isti bio očevidac jer se nalazio u kući svoga brata,
ovdje oštećenog, kada je isti u prisustvu svoje supruge i njega dao B. V.
iznos od 1.846,00 € kojim iznosom bi okrivljeni zatvorio cjelokupni kredit
koji je podignut na ime njegove supruge B. S., te da je novac trebao biti
uplaćen povjereniku A.b.Svjedok V. V.koji je u to vrijeme bio povjerenik banke
takodje je potvrdio činjenicu da je B. S. odobren kredit od 4.000,00 €, da je
u jednom periodu uredno vraćan, da su rate naizmjenično donosili R. D. a
nekada i B. V., rate za kredit je on preuzimao lično i u kreditnoj knjižici
potpisivao lično i da je novac razduživao kod saradnika banke. U poslednjem
periodu kredit nije vraćan i dokumentacija po kreditu proslijedjena je na
postupak Osnovnom sudu B.P. radi prinudne naplate. Medjutim kroz nalaz i
mišljenje vještaka fin. struke utvrdjeno je da je kredit izmirivan u
kontinuitetu, da je od dana kada je okrivljeni preuzeo obavezu vraćanja
kredita uplaćeno 15 anuiteta odnosno 1.800,00 €, a takodje se izjasnio da je
ovaj iznos bio nedovoljan da bi se 01.12.2008.godine. na dan kada je oštećeni
R. dao ovaj novac okrivljenom, zatvorio kredit, te da je bilo potrebno još
407,60 €. Dakle sud je ovakav nalaz vještaka prihvatio kao nesumnjivo stručan
i nepristrasan, jer se vještak izjasnio po svim stavkama, ističući najprije da
je od kredita vraćeno 3.024,00 €, odnosno 36 anuiteta, te da je od 01.
decembra 2008.godine vraćeno 15 anuiteta po 120,00 €. Očigledno je dakle da je
okrivljeni cjelokupni novac koji je oštećeni R. njemu dao uplatio na ime
otplate kredita A. b.. Nesporna je činjenica da okrivljeni nije ovaj novac
zadržao za sebe, niti sebi pribavio imovinsko-pravnu korist, pa samim tim ni
oštećenom nanio štetu, jer kroz postupak i kroz iskaze saslušanih svjedoka
nije dokazano da je žirantima odbijen bilo koji iznos po osnovu ovog kredita,
te samim tim da ni oni nijesu pretrpjeli štetu. Očigledno da tokom postupka
nije dokazano postojanje namjere na strani okrivljenog da lažnim prikazivanjem
činjenica sebi pribavi protiv-pravnu imovinsku korist, a oštećenom nanese
štetu, što je osnovni elemenat postojanja ovog krivičnog djela, jer je
dokazano upravo kroz nalaz vještaka a i kroz iskaz B. B. da je dogovor
oštećenog i okrivljenog bio da se okrivljeni posluži novcem, uz obavezu da
uredno uplaćuje rate kredita i isplati kredit, kroz koje dokaze je potvrdjena
odbrana okrivljenog koju je sud prihvatio kao istinitu i utemeljenu na
izvedenim dokazima i utvrdjenim činjenicama, te samim tim odbacio tvrdnje
oštećenog koji navodi da je pretrpio štetu i traži da mu se novac od 1.846,00
€ vrati i ako je očigledno da okrivljeni taj novac nije zadržao za sebe već je
isti u jednakim mjesečnim anuitetima uplaćivao zajmodavcu. Kod ovakvog
činjeničnog stanja neprihvatljivi su navodi optužbe da je zanemarljiv dogovor
izmedju okrivljenog i oštećenog, jer kredit još uvijek nije otplaćen, te da je
oštećeni u svojoj imovini pretrpio manjak u iznosu od 1.846,00 € koji novac
okrivljeni oštećenom nije vratio. Ovakva optužba je neutemeljena na provedenim
dokazima i činjenici koja je kao nesporna utvrdjena kroz nalaz vještaka a to
je da je okrivljeni upravo iznos koji je dobio od oštćenog platio na ime
otplate kredita. Činjenica je da kredit nije izmiren, te da je za uplatu
zajedno sa pripadajućom kamatom potrebno još 1.408,00 € za njegovo zatvaranje,
medjutim okrivljeni čak i ovaj dug prihvata uz obavezu da će kroz sezonske
poslove tokom 2013.godine ovaj kredit zatvoriti, medjutim u konkretnom slučaju
riječ je o gradjanoskopravnom odnosu a ne o krivičnoj odgovornosti
okrivljenog, jer kako je već naprijed navedeno u radnjama okrivljenog nije
dokazano postojanje prevarne namjere a u cilju postizanja protiv pravne
imovinske koristi. Sa naprijed iznijetog sud je shodno čl. 373 st. 1 tač. 2
ZKP-a okrivljenog oslobodio od optužbe.
Kako je okrivljeni oslobodjen od optužbe to je sud donio odluku da troškovi
krivičnog postupka u iznosu od 159,90 €, koji se odnose na naknadu vještaku
finansijske struke Rakočević Predragu padaju na teret budžetskih sredstava
shodno čl. 230 u vezi čl. 226 ZKP-a.
Obzirom da je oštećeni istakao imovinsko-pravni zahtjev, a da je sud donio
presudu kojom se okrivljeni oslobadja od optužbe sud je shodno čl. 239 st. 3
u8 vezi st. 1 ZKP-a oštećenog uputio na parnicu.
Sa svega naprijed iznijetog odlučeno je kao u izreci presude.
OSNOVNI SUD U KOLAŠINU
Dana, 28.12.2012.godine
Zapisničar, S U D I J A,
Marijana Mašković s.r. Mirjana Čepić s.r.
PRAVNA POUKA :
Protiv ove presude može se izjaviti žalba u roku od 8 dana od dana prijema
iste, V. s. u B. P., a preko ovog suda.