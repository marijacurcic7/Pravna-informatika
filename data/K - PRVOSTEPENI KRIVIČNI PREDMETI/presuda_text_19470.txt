K.br.17/13
U IME CRNE GORE
OSNOVNI SUD U KOLAŠINU, kao prvostepeni krivični, po predsjedniku suda Arsenu
Popoviću, uz učešće zapisničara Ljiljane Mrdak u krivičnoj stvari protiv
optuženog B. M. iz K. – D.P.zbog krivičnog djela nasilje u porodici ili
porodičnoj zajednici iz čl.220 st.1 Krivičnog zakonika, po optužnom predlogu
ODT iz Kolašina Kt.br.13/13 od 05.03.2013. godine, nakon održanog glavnog
javnog pretresa dana 07.05.2013. godine, u prisustvu zastupnika optužnog akta
ODT Grujić Vojislava, optuženog B.M. i njegovog branioca adv.N. V.te oštećene
B.M., donio je i javno objavio -
P R E S U D U
Prema optuženom:
B.M., JMBG … od oca Z. i majke P. rođ.Đ., rođen ….godine u K., sa
prebivalištem u selu R. – D. P., Crnogorac, državljanin Crne Gore, govori
crnogorskim jezikom, po zanimanju zemljoradnik, oženjen, otac četvoro djece,
osuđivan i to : presudom Osnovnog suda Kolašin K.br.42/03 od 13.09.2004.godine
na tri mjeseca zatvora uslovno za jednu godinu za krivično djelo iz čl.37
st.2, presudom Osnovnog suda Kolašin K.br.336/09 od 16.12.2009.godine na
četiri mjeseca zatvora uslovno za jednu godinu za krivično djelo iz čl.403
st.1, presudom Osnovnog suda Kolašin K.br.67/12 od 25.09.2012.godine na 30
dana zatvora za krivično djelo iz čl.327 st.1, presudom Osnovnog suda Kolašin
K.br.71/12 od 27.09.2012.godine na 30 dana zatvora za krivično djelo iz čl.403
st.1
Shodno čl.372 st.1 tačka 1 ZKP-a
ODBIJA SE OPTUŽBA
Da je :
Dana 01.02.2013.godine, u porodičnoj kući u mjestu R. - Opština K., primjenom
grubog nasilja narušio tjelesni i duševni integritet člana svoje porodice -
supruge B. M., na način što je nakon verbalnog konflikta nekoliko puta udario
oštećenu zatvorenom šakom, nogom i kožnim dijelom kaiša u predjelu glave i
tijela, nanijevši joj tom prilikom lake tjelesne povrede u vidu krvnog podliva
kože ličnog dijela glave u predjelu brade premjera 3:2, te krvnih podliva
zadnje strane srednje trećine natkoljenice lijeve noge, - te da je time
izvršio krivično djelo nasilje u porodici ili porodičnoj zajednici iz čl.220
st.1 Krivičnog zakonika
- zbog odustanka ODT iz Kolašina od optužbe
Troškovi krivičnog postupka padaju na teret budžetskih sredstava.
Oštećena B. M. upućuje se da svoj imovinsko-pravni zahtjev ostvari u posebnom
postupku.
O b r a z l o ž e nj e
Optužnim predlogom ODT Kolašin Kt.br.13/13 od 05.03.2013. godine stavljeno je
na teret B. M. iz K.– D. P., da je počinio krivično djelo nasilje u porodici
ili u porodičnoj zajednici iz čl.220.st.1. Krivičnog zakonika.
U toku glavnog pretresa održanog 07.05.2013. godine ODT iz Kolašina Grujić
Vojislav odustao je od daljeg krivičnog gonjenja protiv optuženog B. M. sa
razloga što tokom glavnog pretresa nije dokazano da je optuženi izvršio
krivično djelo stavljeno mu na teret. ODT je naveo da je tokom dokaznog
postupka utvrdjeno i to iz medicinske dokumentacije i nalaza i mišljenja
vještaka medicinske struke da su kod oštećene nastale lake tjelesne povrede,
ali obzirom da je oštećena uskratila svoj svjedočki iskaz na glavnom pretresu
u skladu sa čl.109. ZKP-a, a kako u predmetu nije bilo drugih dokaza iz kojih
bi se mogao izvesti zaključak da je povrede oštećenoj nanio optuženi a koje bi
potvrdile činjenične navode optužnog akta, to je ODT odustao od daljeg
gonjenja.
Shodno čl. 60.st.1. ZKP-a oštećena B.M. je izjavila da ne želi nastaviti
krivično gonjenje protiv optuženog, a nakon odustanka ODT iz Kolašina od
optužbe.
Kod ovakvog stanja stvari a dhodno čl.379.st.10 ZKP-a, sud je bez upuštanje u
dalje raspravljanje predmetne krivično-pravne stvari donio presudu kojom se
optužba odbija.
Odluka o troškovima krivičnog postupka donijeta je shodno čl.230.st.1. ZKP-a.
Shodno čl. 239.st.3. ZKP-a sud je oštećenu B.M. uputio da svoj imovinsko-
pravni zahtjev ostvari u posebnom postupku.
Sa izloženog je odlučeno kao u izreci presude.
OSNOVNI SUD U KOLAŠINU,
Dana, 07.05.2013. godine
Zapisničar, PREDSJEDNIK SUDA,
Mrdak Ljiljana s.r. Popović Arsen s.r.
PRAVNA POUKA: Protiv ove presude dozvoljena je žalba u roku od 8. dana od dana
prijema pismenog otpravka. Žalba se podnosi Višem sudu u Bijelom Polju a preko
ovog suda.