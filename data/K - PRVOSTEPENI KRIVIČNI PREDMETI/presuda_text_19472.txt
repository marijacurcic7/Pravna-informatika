K.br.61/12
U IME CRNE GORE
OSNOVNI SUD U KOLAŠINU kao prvostepeni krivični, po sudiji Mirjani Čepić, kao
sudiji pojedincu, uz učešće zapisničara Mašković Marijane, u krivičnom
predmetu protiv okrivljenog V . Z. iz Kolašina zbog krivičnog djela teška
tjelesna povreda iz čl.151 st.1 Krivičnog zakonika Crne Gore, postupajući po
optužnici ODT Kolašin Kt.br.26/12 od 15.06.2012.godine, nakon održanog glavnog
javnog pretresa u prisustvu zastupnika optužnog akta ODT Grujić Vojislava i
okrivljenog V.Z.donio je i javno objavio dana 17.01.2013. godine, -
P R E S U D U
Okrivljeni:
V. Z., JMBG . od oca V. i majke N. rodj. M.rodjen 30.08.1989.godine u
Mojkovcu, nastanjen u Kolašinu – Radigojno, Crnogorac, državljanin Crne Gore,
po zanimanju radnik, zaposlen u preduzeću “A. S.”, neoženjen, pismen, završio
srednju elektrotehničku školu, srednjeg imovnog stanja, govori srpskim jezikom
do sada neosuđivan.
K r i v j e:
Zato što je:
Dana 29.04.2012.godine oko 02,45 časova u noćnom klubu “S.”, u ul.V. M. u K.,
teško tjelesno povrijedio oštećenog R. M.na način što ga je na stepeništu
noćnog kluba, polomljenom staklenom flašom, koju je držao u ruci, udario dva
puta u predjelu desne strane lica nanijevši mu tom prilikom teške tjelesne
povrede manifestovane u vidu rane sjekotine u predjelu desnog obraza, koja
zahvata spoljašnju desnu trećinu gornje usne, dužine oko 5-6 cm, rane
sjekotine u desnom donjoviličnom predjelu, dužine oko 7 cm I više crtastih
rana sjekotina I oguljotina u istom predjelu
-čime je izvršio krivično djelo teška tjelesna povreda iz čl.151 st.1 Krivičnog zakonika Crne Gore
Pa ga sud primjenom citirane zakonske odredbe i čl. 2, 4, 32, 36, 42, 46 st.1
t.5 Krivičnog zakonika i čl.229 i 374 ZKP-a
O S U Đ U J E
Na kaznu zatvora u trajanju od 2 (dva) mjeseca, koja će se izvršiti po
pravosnažnosti presude.
Obavezuje se okrivljeni na plaćanje troškova krivičnog postupka u iznosu od
465,50 € , te da na plaćanje sudskog paušala u iznosu od 30,00 € a prednje u
roku od 15 dana od dana pravosnažnosti presude pod prijetnjom prinudnog
sudskog izvršenja na žiro-račun br.832-196-94 koji se vodi na ime Osnovnog
suda Kolašin.
O b r a z l o ž e nj e
ODT iz Kolašina svojim optužnim aktom Kt.br.26/12 od 15.06.2012.godine stavio
je na teret okrivljenom V. Z. da je počinio krivično djelo teška tjelesna
povreda iz čl.151 st.2 Krivičnog zakonika Crne Gore. Pri podnijetom optužnom
aktu ODT iz Kolašina Grujić Vojislav ostao je do okončanja glavnog pretresa,
ostajući u zaveršnoj riječi pri opisu krivičnog djela datog u optužnom aktu,
te je u završnoj riječi iz činjeničnog opisa djela izostavio riječ “trajne”
ispred riječi “unakaženosti”, predlažući da sud okrivljenog oglasi krivim i
osudi po zakonu, dok je pravna kvalifikacija djela ostala nepromijenjena.
Okrivljeni V. Z. je u svojoj odbrani datoj na glavnom pretrsu dana
28.09.2012.godine naveo da ne priznaje izvršenje krivičnog djela niti prihvata
krivicu za isto i da ostaje pri izjavi datoj pred ODT Kolašin
05.06.2012.godine u kojoj je naveo da je dana 28.04.2012.godine sa svojim
društvom sjedio u lokalu “M.” gdje je konzumirao alkohol, da je oko 01h
29.04.2012.godine pošao u diskoteku “S.” ali nije konzumirao alkohol i da je u
diskoteci bio R. M., kojeg poznaje od ranije ali sa isitm nije u baš dobrim
odnosima i da su se prilikom susreta uvijek korektno odnosili jedan prema
drugom, s tim što je od strane R. M. uvijek bilo provokacija i da mu je R. I
te noći često prilazio i ponavljao da će da ga nauči da igra, da je iznerviran
M. ponašanjem I iz drugih razloga koje ne želi da navodi uzeo sa šanka
staklenu pivsku flašu i izašao iz diskoteke i da je tu stajao sa A.M., da je u
jednom trenutku izašao i R. M. i pitao ga koga čeka, što ga je dodatno
iznerviralo i on je u ljutnji staklenom flašom koju je držao u desnoj ruci
udario R. M. u predjelu lica i tom prilikom se flaša polomila i njemu
napravila posjekotinu na desnoj ruci i da da je od tog udarca R. pao niz
stepenice,a on otišao sa lica mjesta i da nije vidio da li je R.povrijeđen i
dodao je da je flašu držao za grlo I da je R. udario dnom od flaše. Dalje
navodi da mijenja svoju izjavu u pogledu namjere da udari oštećenog, jer je te
noći bio u alkoholisanom stanju i da se usled takvog stanja često ne sjeća
svojih grešaka i postupaka, da je nakon mjesec dana od kritičnog događaja
mislio da je R. namjerno udario, da bi protokom određenog vremena shvatio da
možda nije ni imao namjeru da ga udari nego možda da polomi flašu o zid ili
slično i da se ne može sjetiti da li se u tom momentu postakao,pao. Ističe da
je različitost kazivanja u pogledu razloga zbog kojih je bio i došao u
konflikt sa R. vjerovatno proizvod nekih njegovih razmišljanja I pogrešnog
tumačenja situacije, da ostaje pri izjavi datoj na glavnom pretresu I da
izražava kajanje zbog pričinjenog djela. U završnoj riječi osztao je pri
odbrani datoj u toku dosadašnjeg postupka.
Sud je u dokaznom postupku saslušao oštećenog Rakočević Marka I svjedoka A.
M., pročitao službenu zabilješku Uprave policije Ispostava K.br.10/371, 10/372
I 10/373 od 03.05.2012.godine, pročitao izvještaj ljekara specijaliste KCCG na
ime oštećenog od 29.04.2012.godine, pročitao nalaz I mišljenje vještaka
medicinske struke B. dr B. od 12.05.2012.godine, pročitao izvod iz KE izdat na
ime okrivljenog od 11.07.2012.godine, izvršio uvid u foto-elaborat sačinjen od
strane UP Ispostava K., saslušao vještaka medicinske struke B. dr B., saslušao
vještaka ORL i MFC struke K. V., pročitao nalaz I mišljenje vještaka
medicinske struke dr Č. D..
Oštećeni R. M. u svom iskazu datom na glavnom pretresu dana 28.09.2012.godine
je naveo da bi želio da promijeni svoju izjavu datu pred ODT Kolašin dana
15.06.2012.godine u kojoj je naveo da je u noći 28.na 29.04.2012.godine radio
u diskoteci “S.” I da je tom prilikom došao I V. Z. I pozdravio se sa njim, da
tokom noći nije imao nikakvu komunikaciju sa V. niti su bili u nekoj svađi, da
je nagdje pri kraju rada diskoteke izašao iz diskoteke I primijetio V. na
podijimu na vrhu stepenica, u malo savijenom položaju sa slomljenom flašom
zelene boje I da ga je pitao da li dobro,misleći da se povrijedio I nakon toga
prošao pored njega. Dalje je naveo da se nedugo zatim vratio sa namjerom da
uđe u diskoteku I pri prolasku pored Vrhovca čuo njegove riječi “ubiću te” I u
tom trenutku ga je V. udario navedenim dijelom staklene flaše u predjelu desne
strane usta I desne strane obraza, I da se on instiktivno okrenuo I V. mi je
rekao “zaklaću te” I još jednom ga udario tim dijelom slomljene flaše u dasnu
stranu lica I da mu je tom prilikom napravio prilično velike posjekotine koje
su jako krvarile I da je on nakon zadobijenih udaraca pao niz stepenice, da ga
je drug medenica milorad odmah povezao u dom zdravlja K. nakon čega je radi
daljeg ukazivanja ljekarske pomoći prevezen u K. c. Crne Gore gdje su mu
povrede obrađene I dodao da se pridružuje krivičnom gonjenju protiv
okrivljenog a da će imovinsko pravni zahtjev istaći tokom postupka. Na glavnom
pretresu je istakao da želi da promijeni iskaz dat pred ODT Kolašin sa razloga
što je u tom periodu bio pod jakim antidepresivima pa nije mogao realno
sagledati neke činjenice, da je sa V. bio u dosta korektnim odnosima, da je
kritične noći, po njegovom mišljenju,V. bio u pijanom stanju, da su se
normalno pozdravili I da se prilikom njegovog povratka u diskoteku V.
zateturao držeći pivsku flašu u rukama I pri tom teturanju pao I udario ga
flašom u lice, te smatra da je ovu povredu zadobio slučajno I da kod V. nije
postojala namjera da ga udari. Dalje je naveo da se ne pridružuje krivičnom
gonjenju protiv okrivljenog niti ističe imovinsko pravni zahtjev, da je
različitost kazivanja na glavnom pretresu u odnosu na prvobitnu izjavu datu
pred ODT pod uticajem antidepresiva I terapije zbog povreda koje je dobio I da
ostaje pri izjavi datoj na glavnom pretresu.
Svjedok A. M. u svom iskazu datom na glavnom pretresu dana 28.09.2012.godine
je naveo da ostaje pri iskazu datom pred ODT Kolašin dana 15.06.2012.godine u
kojem je naveo da je u noći 28.na 29.04.2012.godine negdje između 02h I 03h
došao svojim autom do diskoteke “S.” , da je tu vidio V. Z. I pitao ga da ga
povede kući, ali V.je rekao da neće jer čeka djevojku, da je vidio I R. M.
koji je izašao I vratio se u diskoteku I da je dok je R.prolazio pored V.,
koji mu se nalazio sa desne strane, primijetio kako V. zamahuje rukom I udara
R. u predjelu desne strane lica, ali da ne zna čime ga je udario. Dalje je
naveo da se ne može izjasniti da li je V. udario R. jednom ili više puta I da
je vidio da je M. pao niz stepenice,a V. trčeći otišao u nepoznatom pravcu, a
da je on pomogao da se Rakočević poveze do D. z.. I dodao da tom prilikom nije
bilo nikakve komunikacije između R. I V., osim što je R. pitao V. da li mu je
dobro, na šta mu je V.odgovorio da je dobro I da čeka djevojku. Svjedok je
pojasnio da se V. u trenutku kada mu je prilazio ljuljao I da je vidio da je u
pijanom stanju I da prethodno između V. I rakočevića nije bilo nikakvog
međusobnog guranja, čupanja I slično.
U službenim zabilješkama Uprave policije Ispostava K.br.10/371, 10/372 i
10/373 od 03.05.2012.godine konstatovano je da su ovlašćeni policijski
službenici izašli na lice mjesta povređivanja R. od strane V.gdje su zatekli
trgove krvi i polomljenu pivsku flašu, da su od strane ljekara HMP K.
obaviješteni putem telefona da je R. zadobio povrede slomljenom pivskom flašom
u predjelu lica sa dvije veće posjekotine i da je upućen u KCCG P., da su
očevidci događaja M. N., M. M. i A. M., da je 29.04.2012.godine V. lišen
slobode i priveden u prostorije Ispostave.
Iz izvještaja ljekara specijaliste KCCG na ime oštećenog od 29.04.2012.godine
utvrđeno je Rakočević upućen kolima HMP K. zbog povrede desne strane lica I
ugla usana zadobijenih u tuči, da nije gubio svijest, da je posjekotina na
desnom obrazu u dužini od 7-8 cm I da druga rana u dužini od 5 cm zahvata
desni ugao usana I gornju usnu.
Iz izvoda iz KE izdatog na ime okrivljenog br.02-245/12-3613/2 od
11.07.2012.godine se utvrđuje da isti ne prolazi kroz kaznenu evidenciju
Ispostave M..
U foto-elaboratu broj 22/3-57/12 od 29.04.2012.godine sačinjenom od strane UP
Ispostava K., bliže je prikazan izgled lica mjesta predmetnog događaja.
Iz nalaza I mišljenja vještaka medicinske struke B. dr B. od
12.05.2012.godine, utvrđeno je da je oštećeni zadobio povredu ličnog dijela
glave, te više sitnih oguljotina i ogrebotina kože pomenutog dijela glave,
nastale djelovanjem zamahnute staklene flaše, na način što je flaša djelovala
na glavu povrijeđenog u jednom navratu, od desno i lako naprijed ka lijevo i
lako pozadi, horizontalno, u odnosu na uzdužnu osu glave povrijeđenog,
srednjim intenzitetom djelovanja sile i to sa dnom ove flaše na predio desne
strane ličnog dijela glave tj.okrenutim ka usnoj školjci desnog uha, a grlom
flaše okrenutim ka spoljašnjem usnom otvoru desne strane lica, dok su dublje
strukture glave (kosti lica, zubi) ostale nepovrijeđene i da se u konkretnom
slučaju radi o povredi ličnog dijela glave a koja je posebno teška tjelesna
povreda i da se zbog toga, usled zarastanja rana, formira ožiljak na uočljivom
mjestu koji će ostati kao trajna naruženost.U svom neposrednom izjašnjenju
datom na glavnom pretresu dana 28.09.2012.godine utvrđuje se da je ovaj
vještak ostao pri osnovnom nalazu i mišljenju datom 12.05.2012.godine i dodao
da su povrede desne strane ličnog dijela glave kod oštećenog nastale oštrim
djelovanjem pivske flaše u dva navrata, jedan put kad je oštećeni tim dijelom
bio okrenut ka sili povređivanja čime je došlo do oštećenja desnog dijela
gornje usne spolašnjeg usnog otvora i prednjeg dijela desne obrazine, a drugi
put djelujući sa desne strane na lični dio glave takođe oštrim dijelom
slomljene flaše i zahvatajući zadnji dio desne obrazine i dio neposredno iznad
ugla donjovilične regije. Dalje je naveo da povrijeđeni prilikom nastajanja
ovih povreda nije bitnije mijenjao položaj glave u odnosu na silu povređivanja
kao ni da počinilac djela povređivanja nije bitnije mijenjao položaj svoje
zamahnute ruke prema glavi povrijeđenog i da je nakon neposrednog pregleda
povrijeđenog uočio ožiljke na desnoj strani ličnog dijela glave, nastale
zarastanjem pomenutih rana i da je došlo do izvjesne naruženosti ličnog dijela
glave kod oštećenog, da izuzev naruženosti nije došlo do oštećenja nekog
značajnog organa niti je trajno oštećena funkcija organizma i da i dalje
ostaje pri mišljenju da se u konkretnom slučaju radi o posebno teškoj
tjelesnoj povredi. Dodao je da je, kada je rekao da se radi o naruženosti lica
oštećenog, mislio na unakaženost ličnog dijela glave i uopšte ličnog izgleda
povrijeđenog. Pojasnio je da je, imjući u vidu napomenu oštećenog da je
povredu zadobio jednim udarcem, prihvatljivo samo pod uslovom da je
povrijeđeni u momentu zadobijanja povreda u vrlo kratkom vremenskom intervalu
promijenio položaj glave i to tako što je zadobijanjem jednae povrede naglo
okrenuo glavu u desnu stranu i da je tom prilikom mogao doći u kontakt sa
oštrim dijelovima slomljene flaše i da su, ukoliko se ta mogućnost prihvati,
kod oštećenog postojale dvije povrede i to povreda desne strane ličnog dijela
glave i druga povreda desne strane ličnog dijela glave.
Imajući u vidu da je okrivljeni prigovorio nalazu i mišljenju vješaka dr B. B.
i predložio dopunu dokaznog postupka angažovanjem vještaka uže specijalnosti
maksiofacijalni hirurg ili hirurg plastične hirurgije, kako bi se izjasnio u
pogledu kvalifikacije tjelesne povrede, to je sud saslušao vještaka K. V.,
koji je svoje izjašnjenje dao neposredno na glavnom pretresu, dana
16.11.2012.godine, na osnovu dokumentacije, fotografija i neposrednog pregleda
oštećenog, utvrđeno je da je kod oštećenog došlo do nasilnog oštećenja mekih
tkiva desne strane lica koji zahvataju i desnu stranu gornje usne sa dva
"reza" odnosno razderotine veličina 5cm i 7 cm i koje su na licu ostavile
ožiljak, odnosno ožiljnu promjenu i da eventualnom hirurškom intervencijom
može doći do smanjenja iste, da predmetna povreda nije zahvatla koštane
djelove lica, odnosno vilicu, desni i zube niti je napravila oštećenja, kao ni
funkcionalne ispade ni raskid završetaka glavnih živčanih struktura, ta da se
u konkretnom slučaju radi jedino o estetskoj naruženosti koja sa sobom nosi
naruženost i koja se može klasifikovati jedino na osnovu subjektivnog utiska
posmatrača i osjećaja i objektivnog viđenja ožiljnih promjena. Dalje je naveo
da se u ovom slučaju radi o lakoj tjelesnoj povredi koja za sobom ostavlja
jedino ožiljne posledice i obzirom da nema funkcionalnih ispada predlaže da
se, radi smanjivanja ožiljka, napravi dodatna hirurška intervencija i da je
dosadašnjom praksom sve povrede meko-tkivne koje ne izazivaju funkcionalne
smetnje već su manje-više vidljive golim okom posmatrača, kvalifikovao kao
lake tjelesne povrede i da zbog očuvane mimike nije došlo do oštećenja
projekcija grane facijalnog živca odnosno ličnog živca desne strane i da se sa
estetskog aspekta ova povreda tretira kao srednji stepen naruženosti.
Obzirom na neusaglašenost nalaza vještaka medicinske struke B. dr B. I
vještaka MFC K.V., sud je u dopuni dokaznog postupka odredio dopunsko
vještačenje po vještaku medicinske struke dr D. Č., iz čijeg nalaza je
utvrđeno da je R. M. zadobio ranu sjekotinu u predjelu desnog obraza, koja
zahvata spoljašnju desnu trećinu gornje usne, dužine oko 5-6 cm, ranu
sjekotinu u desnom donjoviličnom predjelu, dužine oko 7 cm I više crtastih
rana sjekotina I oguljotina u istom predjelu i da se navedene povrede, u
vrijeme nanošenja, pojedinačno i zbirno kvalifikuju kao obična teška tjelesna
povreda i da navedene povrede nisu dovele do unakaženosti niti su ugrožavale
život, ali su dovele dom izmijenjenosti srednjeg stepena.
Ocjenom svih izvedenih dokaza kako pojedinačno tako i u njihovom medjusobnom
odnosu sud je na nesumnjiv način utvrdio da su se u radnajma okrivljenog V. Z.
stekla sva obilježja bića krivičnog djela teška tjelesna povreda iz čl.151
st.1 Krivičnog zakonika. Naime nesporno je da je okrivljeni dana
29.04.2012.godine oko 02,45 časova u noćnom klubu “S.t”, u ul.V. M.u K., teško
tjelesno povrijedio oštećenog R. M., na način što ga je na stepeništu noćnog
kluba, polomljenom staklenom flašom, koju je držao u ruci, udario dva puta u
predjelu desne strane lica nanijevši mu tom prilikom teške tjelesne povrede
manifestovane u vidu rane sjekotine u predjelu desnog obraza, koja zahvata
spoljašnju desnu trećinu gornje usne, dužine oko 5-6 cm, rane sjekotine u
desnom donjoviličnom predjelu, dužine oko 7 cm I više crtastih rana sjekotina
I oguljotina u istom predjelu. Činjenično stanje predstavljeno u dispozitivu
utvrđeno je iz iskaza oštećenog R.M. datog pred ODT, dok izmijenjeni iskaz dat
na glavnom pretresu sud nije prihvatio sa razloga što je očigledno da je
oštećeni time htio da pomogne okrivljenom u cilju izbjegavanja odnosno
umanjenja krivično pravne odgovornosti. Iskaz svjedoka A. M. saglasan je sa
prvobitnim iskazom oštećenog jer je isti bio očevidac događaja. Ovaj iskaz
svjedoka je u saglasnosti sa odbranom okrivljenog datom pred ODT, gdje je
okrivljeni praktično priznao izvršenje krivičnog djela. Činjenica da je došlo
do teškog tjelesnog povreživanja oštećenog utvrđena je kako kroz nalaz I
mišljenje vještaka medicinske struke Borovinić dr Budimira, tako I kroz nalaz
vještaka dr D. Č., koji su se na gotovo identičan način izjasnili o mehanizmu
nastanka tjelesne povrede I o njenoj težini. Mišljenje vještaka ORL I MFC
hirurgije dr V. K. u pogledu kvalifikacije same tjelesne povrede sud nije
prihvatio jer se vještak bazirao u svom nalazu na postojećem stanju oštećenog,
ističući da nije došlo do funkcionalnih ispada već jedino što je došlo do
ožiljnih posledica što se može hirurškim putem sanirati. Ovaj vještak bez
obzira na medicinsku dokumentaciju koju je imao pred sobom nije dao
kvalifikaciju tjelesne povrede u vrijeme povređivanja već se neposredno
izjašnjavao pregledajući oštećenog na glavnom pretrersu, dakle par mjeseci
nakomn povređivanja. Pokušaj okrivljenog da u toku glavnog pretresa mijenja
svoju odbranu a naročito ističući nedostatak umišljaja na svojoj strani,
pravdajući to činjenicama da je bio u alkoholisanom stanju te da je sve to
plod njegovih razmišljanja I pogrešnog tumačenja situacije sud je odbacio kao
sračunatu na izbjegavanje krivično pravne odgovornosti, tim prije što je na
glavnom, pretresu okrivljeni negirao izvršenje krivičnog djela I krivicu za
isto. Očigledno je da je okrivljeni postupio umišljajno, udarajući okrivljenog
flašom, sredstvom podobnim da tijelo teško povrijedi I zdravlje teško
naruši,dakle bio je svjestan svog djela I htio njegovo izvršenje.
Okrivljenom je optužnicom stavljeno na teret da je učinio krivično djelo teška
tjelesna povreda iz čl.151 st.2 Krivičnog zakona, što predstavlja
kvalifikovani oblik koji podrazumijeva da se oštećeno lice teško tjelesno
povrijedi ili mu zdravlje teško naruši tako da je usled toga doveden u
opasnost život povrijeđenog ili je uništen ili trajno i u znatnoj mjeru
oštećen ili oslabljen neki važan dio tijele ili važan organ ili je
prouzrokovana trajna nesposobnost za rad povrijeđenog ili trajno i teško
naručenje njegovog zdravlja ili unakaženost, što predstavlja tzv. osobito
tešku tjelesnu povredu. Tokom postupka su nalaz i mišljenje dali vještaci B.dr
B. i dr N. V. koji nisu bili saglasni u pogledu kvalifikacije povrede, pa je
sud, obzirom na činjenicu da je raspolagao sa dva suprotna mišljena, na osnovu
čl.125 i 126 ZKP-a donio naredbu da se obavi novo vještačenje od strane
vještaka dr Č.D. koja je u svom nalazu i mišljenju navela da se navedene
povrede kvalifikuju kao obična teška tjelesna povreda, koji nalaz je sud
prihvatio jer je saglasan u većem dijelu sa nalazom vještaka B. koji je takođe
mišljenja da je riječ o teškoj povredi, s tim što je ovaj vještak ostao pri
mišljenju da je riječ o osobito teškoj tjelesnoj povredi. Kada se ima u vidu
sadašnje zdravstveno stanje oštećenog I izjašnjenje vještaka MFC V. K. koji je
rekao da da ova tjelesna povreda nije napravila funkciopnalne ispade kao ni
raskid završetaka glavnih živčanih struktura lica koj edaju osjaćaj
dodira,bola,taktilne osjaćaje to ovakva povreda predstavlja jedino estetsku
naruženost koja se može klasifikovati jedino na osnovu subjektivnog utiska
posmatrača I osjaćaja kao I objektivnog viđenja ožiljnih promjena, koji
ožiljak se hirurškim putem može korigovati sud je prihvatio kvalifikaciju
povrede datu od strane dr D. Č.kao nesumnjivo stručnu I objektivnu kao I njeno
mišljenje da konstatovane povrede kod oštećenog nijesu dovele do unakaženosti
njegovog lica ,što jekvalifikatorna okolnost,već samo do estetdke
izmijenjenosti srednjeg stepena.. Obzirom na činjenicu da sud nije vezan
pravnom kvalifikacijom djela datog od strane ODT-a to je okrivljeni V. Z.
oglašen krivim I krivično pravno odgovornim za krivično djelo teška tjelesna
povreda iz čl.151 st.1 Krivičnog zakonika. Sud je mišljenja da nije povrijedio
objektivni identitet izmedju optužbe I presude time što je iz činjeničnog
opisa djela datog u optužnom aktu izostavio riječi ,,tako da je usled toga
došlo do unakaženosti lica oštećenog,,…što predstavlja kvalifikatornu
okolnost,a koja okolnost nije dokazana tokom glavnog pretresa,te da se
navedenim preciziranjem ostaje u okviru životnog događaja opisanog optužnim
aktom .
Službene zabilješke Uprave policije Ispostave K.,koje su pročitane na glavnom
pretresu sud nije cijenio prilikom donošenja svoje odluke ,a ovo obzirom na
činjenicu da su iste sačinjene u predkrivičnom postupku od strane policiskih
službenika,pa kao takve nemaju dokaznu snagu.
Opredjeljujući se za krivičnu sankciju kod okrivljenog sud je cijenio sve
okolnosti od značaja za individualizaciju iste a tiču se ličnosti okrivljenog
i djela stavljenog mu na teret pa je od olakšavajućih okolnosti na strani
okrivljenog našao da je riječ o mladoj osobi do sada neosuđivanoj, dok
otežavajućih okolnosti nije bilo. Pri činjenici da je za ovo krivično djelo
predvidjena kazna zatvora od šest mjeseci do pet godina, sud je imajući u vidu
naprijed navedene olakšavajuće okolnosti, okrivljenog osudio na kaznu zatvora
u trajanju od 2(dva) mjeseca, koja krivična sankcija je po mišljenju suda
primjerena težini izvršenog krivičnog djela , nastaloj posledici kao i
ličnosti počinioca, te je nadalje mišljenja da će se istom postići svrha
kažnjavanja predviđena čl.32 krivičnog zakonika.
Kako je okrivljeni oglašen krivim to ga je sud shodno čl.226 i čl.229 ZKP-a
obavezao na plaćanje troškova krivičnog postupka u iznosu od 465,50 € koji se
odnose na naknadu za dati nalaz i mišljenje vještaku dr B. B. iznos od 60,50 €
, te za neposredno izjašnjenje istog vještaka iznos od 120,00 € , za
neposredno izjašnjenje vještaka dr K.V. iznos od 120,00 € i za dati nalaz i
mišljenje vještaku dr Č. D. iznos od 165,00 €, te sudskog paušala u iznosu od
30,00 € koji je srazmjeran dužini trajanja postupka I imovinskim prilikama
okrivljenog.
Sa svega naprijed iznijetog odlučeno je kao u izreci presude shodno čl.374
ZKP-a.
OSNOVNI SUD U KOLAŠINU,
Dana, 17.01.2013. godine
Zapisničar, S U D I J A,
Mašković Marijana s.r. Čepić Mirjana s.r.
PRAVNA POUKA: Protiv ove presude dozvoljena je žalba u roku od 8. dana od dana
prijema iste, V. s. u B. P.u a preko ovog suda.