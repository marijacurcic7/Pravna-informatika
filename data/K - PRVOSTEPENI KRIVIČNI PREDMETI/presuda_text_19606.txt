HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.42/13
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljene C.V., zbog
krivičnog djela iz čl.239 st.1 KZ, povodom optužnog predloga ODT Herceg Novi
Kt.br.59/13 od 08.04.2013. godine, nakon održanog glavnog i javnog pretresa
dana 24.05.2013. godine, u prisustvu okrivljene C.V. i ODT Herceg Novi
Zejnilagić Snježane, donio je i javno objavio slijedeću
P R E S U D U
Okrivljena: C.V.,JMBG ...,od oca Z. i majke S.,rođene M.,rođene ....godine u
L.,stalno nastanjena u L.,sa boravištem u HN,ul...., neudate, nezaposlena,
državljanka S.,osuđivana presudom Osnovnog suda u Novom Sadu K.br.300/12 od
22.05.2012 godine , zbog krivičnog djela laka tjelesna povreda iz čl.122. stav
2. KZRS na kaznu zatvora u trajanju od 6 mjeseci.
K r i v a j e
Što je :
Dana 09.03.2013.godine u Herceg Novom naselje Podi,sa stola iz dnevne sobe
kuće oštećenog J.D. ,u kojoj je u kratkom vremenskom periodu prije kritičnog
događaja stanovala i radila,a nakon što joj je oštećeni saopštio da napusti
kuću i iseli svoje stvari,iskoristila njegovo kratko odsustvo iz kuće i u
namjeri da sebi pribavi protivpravnu imovinsku korist,oduzela crni lap top
marke „Dell“ model „Inspirion“ ser.br.5050-5742 i punjač za navedeni uređaj
vrijednosti 340,00 eura,vlasništvo oštećenog J.D.,pri čemu je bila svjesna
svog djela i htjela njegovo izvršenje,
-čime je izvršila krivično djelo krađa iz čl.239 st.1 Krivičnog zakonika .
pa je sud, na osnovu čl.239.stav 1 KZ i primjenom čl. primjenom čl. 4, 32, 41,
42 KZ te čl.374,229.stav 4 . ZKP-a
OSUĐUJE
Na kaznu rada u javnom interesu u trajanju od 180 (stoosamdeset) sati, koji se
raspoređuju na vrijeme od 4 mjeseca.
Ukoliko okrivljena ne bude vršila rad u javnom interesu ,ova kazna će se
zamijeniti kaznom zatvora tako što će se svakih započetih šezdeset časova rada
u javnom interesu zamijeniti kaznom zatvora u trajanju od jednog mjeseca.
Okrivljena se oslobađa obaveze plaćanja troškova krivičnog postupka.
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 24.05.2013. godine
Zapisničar: S u d i j a:
Milović Tereza Leković Branislav