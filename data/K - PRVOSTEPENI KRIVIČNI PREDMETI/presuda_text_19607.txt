Posl.br.K.4/13
OSNOVNI SUD U HERCEG NOVOM, po sudiji Leković Branislavu, u krivičnom predmetu
povodom pismenog podneska V.Z. od 09.01.2013 godine ,dana 25.02.2013.godine
donio je slijedeće
R J E Š E NJ E
Na osnovu čl.204.stav 3 ZKP-a o d b a c u j e s e kao nerazumljiv podnesak
podnosioca V.Z. od 09.01.2013. godine, naslovljen kao žalba na rješenje ODT
Hereg Novi Ktn.br.79/12 od 21.12.2012 godine.
O b r a z l o ž e nj e:
V.Z. je podnio Osnovnom sudu Herceg Novi dana 09.01.2013. godine podnesak
naslovljen kao žalba na rješenje ODT Hereg Novi Ktn.br.79/12 od 21.12.2012
godine kojim je odbačena njegova krivična prijava protiv nn lica iz Komunalne
policije u Herceg Novom.
Dana 21.01.2013 godine sud je podnosiocu podneska V.Z.u uputio pismeni poziv
da uredi podnesak,kojim ga je poučio na koji način je potebno urediti
podnesak,te istog upozorio da ukoliko u roku od 8 dana od prijema poziva ,ne
ispravi podnesak,da će ga sud rješenjem odbaciti.
Naime,podnosiocu je ukazano da je čl. 59. ZKP-a propisano da kada državni
tužilac rješenjem odbaci krivičnu prijavu o tome će obavijestiti oštećenog i
dostaviti mu rješenje o odbačaju krivične prijave,a da oštećeni ima pravo da
preduzeme,odnosno nastavi krivično gonjenje u roku od 30 dana od prijema
obavještenja. Shodno navedenoj odredbi ,ukoliko se ne slaže sa odlukom
državnog tužioca ,oštećeni ima pravo da nastavi krivično gonjenje,jer iz
navedene odredbe ne proizilazi da oštećeni ima pravo žalbe na rješenje
državnog tužioca o odbačaju krivične prijave. Ovo posebno ako se ima u vidu da
Sudija za istragu nema mogućnost da ukine rješenje državnog tužioca o
odbacivanju krivične prijave ili da istom naloži određeno postupanje.Stoga,je
podnosiocu podneska ukazano da ukoliko nastavlja ,odnosno preuzma krivično
gonjenje,potrebno je da podnese optužni predlog protiv određenog lica i zbog
određenog krivičnog djela, a optužni predlog mora sadržati ime i prezime
okrivljenog sa ličnim podacima ukoliko su poznati,kratak opis krivičnog djela
sa bitnim obilježjima krivičnog djela, označenje suda pred kojim se ima
održati glavni pretres,predlog koje dokaze treba izvesti na glavnom pretresu i
predlog da se okrivljeni oglasi krivim i osudi na osudi na kaznu po zakonu,
sve u smislu čl. 450.stav 1. ZKP-a, jer u protivnom, sud ne može postupati po
navedenom aktu
Podnosilac podneska V.Z. nije u ostavljenom roku uredio predmetni podnesak ,pa
kako je protekao rok od 8 dana ,obzirom da je isti pismeni poziv za uređenje
primio 29.01.2013 godine,a sudu nije dostavio uređen podnesak,odlučeno je kao
u izreci na osnovu čl.204.stav 3. ZKP-a.
OSNOVNI SUD U HERCEG NOVOM
Dana, 25.02.2013.godine.
PRAVNA POUKA: S u d i j a:
Protiv ovog rješenja dozvoljena je
žalba u roku od 3 dana od dana prijema, Leković Branislav
Višem sudu u Podgorici, putem ovog suda