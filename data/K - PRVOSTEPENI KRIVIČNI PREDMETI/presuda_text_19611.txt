HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.20/2013
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog M.A., zbog
krivičnog djela iz čl. 220 st.1 KZ, povodom optužnog predloga ODT Herceg Novi
Kt.br.18/13 od 20.02.2013. godine, nakon održanog glavnog i javnog pretresa
dana 13.03.2013. godine, u prisustvu okrivljenog M.A.,zamjenika ODT Herceg
Novi Pavlović Nade i oštećene M.I., donio je i javno objavio slijedeću
P R E S U D U
Okrivljeni: M.A.,JMBG ...,od oca M. i majke A. rođene Č.,rođen ....godine u
K.,sa prebivalištem u I.-ul....pismen sa završenom SSS,po zanimanju trgovac ,
nezaposlen izdržava se od izdavanja stana,vlasnik kuće u Igalu,oženjen,otac
dvoje punoljetne djece,govori crnogorskim jezikom,neosuđivan.
K r i v j e
Što je:
U toku noći 20./21.01.2013.godine u porodičnoj kući u Igalu,primjenom grubog
nasilja u alkoholisanom stanju,narušio tjelesni integritet supruge M.I.,tako
što je nakon proslave porodične slave,po odlasku gostiju dok je oštećena
sjedala za kompjuterom,bez povoda,prišao istoj i upućujući joj prijetnje da
mora da se iseli iz kuće jer namjerava da dovede drugu ženu,snažno uhvatio
oštećenu za kosu,a potom je sa stolice bacio na pod gdje je nogama udarao po
čitavom tijelu,kojom prilikom je ista zadobila povrede u predjelu glave lijeve
i desne natkoljenice kao i u predjelu obje nadlaktice koje povrede
predstavljaju laku tjelesnu povredu,pri čemu je bio svjestan djela i htio
njegovo izvršenje,
-čime je izvršio krivično djelo nasilje u porodici ili u porodičnoj zajednici iz čl.220.stav 1 Krivičnog zakonika .
pa mu sud, na osnovu čl. 220.stav 1 KZ i primjenom čl.4,32,36,42,52,53 i 54 KZ
te čl.374,229.stav 1 ZKP-a izriče
USLOVNU OSUDU
kojom mu utvrđuje kaznu zatvora u trajanju od 30 ( trideset ) dana i
istovremeno određuje da se ista neće izvršiti ukoliko u roku od 1 ( jedne )
godine ne učini novo krivično djelo.
Okrivljeni se obavezuje da plati troškove krivičnog postupka u paušalnom
iznosu od 50,00 eura u korist budžeta Crne Gore na žiro račun 832-158-14 u
roku od 15 dana po pravosnažnosti presude.
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 13.03.2013. godine
Zapisničar: S u d i j a:
Milović Tereza Leković Branislav