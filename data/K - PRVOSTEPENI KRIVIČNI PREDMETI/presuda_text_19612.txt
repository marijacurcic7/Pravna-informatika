HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.3/2013
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog R.N., zbog
krivičnog djela iz čl.348 st.3 u vezi 339 st.3 u vezi st.1 KZ, povodom
optužnog predloga ODT Herceg Novi Kt.br.241/12 od 10.01.2013. godine, nakon
održanog glavnog i javnog pretresa dana 14.03.2013. godine, u prisustvu
okrivljenog R.N.,ODT Herceg Novi Samardžić Nikole,branioca okrivljenog
adv.M.LJ.,oštećenog Ž.K. i punomoćnika oštećenog I.S., donio je i javno
objavio slijedeću
P R E S U D U
Okrivljeni: R.N.,JMBG ...,od oca D. i majke Z. rođene P.,rođen ....godine u
mjestu K.,Opština S.-Republika S.,sa prebivalištem u mjestu
rođenja,ul.“...,penzioner sa mjesečnom penzijom od 500 eura,oženjen,otac dvoje
punoljetne djece, državljanin Republike Srbije,govori srpskim jezikom,razumije
crnogorski,neosuđivan.
K r i v j e
Što je:
Dana 10.12.2012.godine oko 11,15 časova na jadranskoj magistrali u
Baošićima,opština Herceg Novi upravljajući vozilom marke „Opel Corsa“
reg.oz.HN ...,postupajući suprotno čl.22 st.1 ZOBS-a na putevima,ugrozio
saobraćaj i doveo u opasnost živote i tijela ljudi na način što je svojim
vozilom započeo uključivanje u saobraćaj sa parking prostora u neposrednoj
blizini marketa „Haus“ na glavni magistralni put kako bi se uključio na
saobraćajnu traku koja vodi iz pravca Baošića u pravcu Bijele,a da se
predhodno nije uvjerio da to može da učini bez opasnosti po druge učesnike u
saobraćaju,čineći to na mjestu na kojem to nije dozvoljeno,obzirom da se na
tom dijelu puta nalazi neisprekidana bijela linija koja razdvaja saobraćajne
trake,iako je bio svjestan da svojom radnjom može učiniti djelo,odnosno
izazvati saobraćajnu nezgodu,ali je olako držao da do toga neće doći,uslijed
čega je svoje vozilo doveo u fazu fizičke prepreke na putanji kretanja
motocikla marke „Yamaha“ tip „F26NHG“ reg.oz HN .... kojim je iz pravca Bijele
upravljao oštećeni Ž.K.,nakon čega je došlo do kontakta prednjeg dijela
motocikla i bočnog lijevog dijela vozila kojim je upravljao okrivljeni,a koji
kontakt se desio na desnoj kolovoznoj traci gledano iz smjera kretanja
motocikla i to neposredno uz središnju kolovoznu liniju,da bi zatim oštećeni
bio odbačen preko vozila i pao na put,zadobivši teške tjelesne povrede u vidu
otvorenog preloma lijeve natkoljene kosti,otvorenog preloma kostiju lijeve
podlaktice,preloma pete kosti lijevog ručja,iščašenja sa prelomom desnog
ručnog zgloba i razderotine brade,
-čime je izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1Krivičnog zakonika .
pa mu sud, na osnovu čl.348 st.3 u vezi čl.339 st.3 u vezi st.1.KZ i primjenom
čl.4,32,36,42,52,53 i 54 KZ te čl.374,229.stav 1 i čl.239 st.2 ZKP-a izriče
USLOVNU OSUDU
kojom mu utvrđuje kaznu zatvora u trajanju od 6 ( šest ) mjeseci i istovremeno
određuje da se ista neće izvršiti ukoliko u roku od 2 ( dvije ) godine ne
učini novo krivično djelo.
Oštećeni Ž.K. se upućuje na parnični postupak radi ostvarivanja imovinsko
pravnog zahtjeva.
Okrivljeni se obavezuje da plati troškove krivičnog postupka u iznosu od
181,50 eura i paušal u iznosu od 50,00 eura u korist budžeta Crne Gore na žiro
račun 832-158-14 u roku od 15 dana po pravosnažnosti presude,kao i da
oštećenom Želalić Kosti nadoknadi troškove postupka na ime angažovanja
punomoćnika o čijem iznosu će sud odlučiti posebnim rješenjem kada se ti
podaci pribave.
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 14.03.2013. godine
Zapisničar: S u d i j a:
Milović Tereza Leković Branislav