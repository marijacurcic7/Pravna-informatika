HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
K.br.208/12
OSNOVNI SUD U HERCEG NOVOM, po sudiji Leković Branislavu, uz učešće
zapisničara Milović Tereze, u krivičnom predmetu protiv okrivljenog B.B., zbog
krivičnog djela nasilje u porodici ili u porodičnoj zajednici iz
čl.220.st.1.KZ, povodom optužnog predloga ODT H.Novi Kt.br.193/12 od
18.12.2012 godine, nakon glavnog i javnog pretresa dana 18.01.2013
godine,održanog od sustvu okrivljenog B.B. shodno čl.457 ZKP-a,a u prisustvu
zamjenika ODT Herceg Novi Pavlović Nade i oštećene J.L. , , donio je i javno
objavio sljedeću ,
P R E S U D U
Okrivljeni:
B.B.,JMBG ..., od oca V. i majke R.,rođene B. ,rođen ... godine u K.
,nastanjen u HN,M.,...,oženjen ,otac jednog maloljetnog djeteta, neosuđivan,
državljanin Crne Gore,
K r i v j e
Što je:
Dana 15.09.2012.godine oko 20,30 časova,u porodičnom stanu u Meljinama
primjenom grubog nasilja narušio tjelesni integritet svoje nevjenčane supruge
J.L.,na način što je u toku svađe oštećenu čupao za kosu,otvorenim dlanovima
udarao po licu i gornjim djelovima tijela da bi je u jednom momentu uhvatio za
vrat i stiskao govoreći „ubiću te,ne interesuješ me ni ti ni toja porodica“
kojom prilikom je oštećenoj nanio lake tjelesne povrede u vidu ogrebotine u
predjelu lica i vrata i hematoma u predjelu desne ruke,pri čemu je bio
svjestan svog djela i htio njegovo izvršenje,
-čime je izvršio krivično djelo nasilje u porodici ili prodičnoj zajednici iz čl.220 st.1 Krivičnog zakonika .
pa mu sud, na osnovu čl.220 st.1 KZ i primjenom čl.4,32,36,42,52,53 i 54 KZ i
čl.229.stav 1. te čl.374 ZKP-a izriče,
USLOVNU OSUDU
kojom mu utvrđuje kaznu zatvora u trajanju od 60 ( šezdeset ) dana i
istovremeno određuje da se ista neće izvršiti ukoliko u roku od 2 ( dvije )
godine ne učini novo krivično djelo.
Okrivljeni se obavezuje da u korist Budžeta Crne Gore plati troškove krivičnog
postupka u paušalnom iznosu od 30,00 eura.
O b r a z l o ž e n j e
Osnovni državni tužilac H.Novi podnio je optužni predlog Kt.br.193/12 od
18.12.2012 godine protiv okrivljenog B.B., zbog krivičnog djela nasilje u
porodici ili u porodičnoj zajednici iz čl.220.st.1. KZ,te je na glavnom
pretresu precizirao činjenični opis djela na način da se u poslednjem redu
unesu riječi „u vidu ogrebotine u predjelu lica i vrata i hematoma u predjelu
desne ruke,pri čemu je bio svjestan svog djela i htio njegovo izvršenje".U
završnoj riječi je ostao pri optužnom predlogu i predložio da sud okrivljenog
oglasi krivim i izrekne uslovnu osudu sa dužim rokom provjere.
Sud je glavni pretres održao u odsustvu okrivljenog B.B. shodno čl.457 ZKP-a
jer je isti uredno pozvan,nije opravdao nedolazak,a njegov prisustvo nije bilo
nužno jer je ranije saslušan.
Okrivljeni B.B. saslušan u pretkrivičnom postupku je priznao izvršenje
krivičnog djela i svoju krivicu zbog istog,te je u bitnom istakao da je
kritičnog dana u svađi ošamario par puta svoju nevjenčanu suprugu L. i uhvatio
je za kosu,ali da mu je žao zbog toga što je svađa imala takav epilog,kao i da
je sa suprugom izgladio odnose i da sada ,kao i prije ovog događaja žive
skladno i brinu o njihovom sinu.
U dokaznom postupku saslušana je u svojstvu svjedoka oštećena J.L.,izvršen
uvid u ljekarsku potvrdu Hitne pomoći H.Novi od 16.09.2012 godine na ime
oštećene i izvod iz KE ovog suda za okrivljenog.
Oštećena u svojstvu svjedoka J.L. je u bitnom izjavila da je sa okrivljenim u
vanbračnoj zajednici već 6 godina i sa istim ima sina starog 4 i po
godine.Navela je da je kritičnog dana došlo do svađe između nje i supruga
kojom prilikom je on čupao za kosu,više puta udarao otvorenom i zatvorenom
šakom po licu,stiskao za vrat i govorio da će je ubiti i da ga ne interesuju
ni ona ni njena porodica,a da se sve to odigralo u prisustvu njihovog
maloljetnog sina ,koji je tom prilikom plakao.Dodala je da je bila u Domu
zdravlja na pregled te da posjeduje medicinsku dokumentaciju . Dalje navodi,
da su se nakon ovog događaja ona i suprug izmirili i da žive zajedno i da on
od tada nije vršio nasilje nad njom. Ističe, da se ne pridružuje krivičnom
gonjenju i ne postavlja imovinsko pravni zahtjev.
Sud je prihvatio iskaze oštećene u svojstvu svjedoka J.L., jer je uvjerljiv,
logičan i potvrdjen medicinskom dokumentacijom o povredama .
Iz izvještaja ljekara hitne pomoći doma zdravlja H.Novi od 16.09.2012 godine,
proizilazi da je oštećena J.L. pregledana u navedenoj ustanovi i da su tom
prilikom kod iste konstatovane povrede u vidu ogrebotine u predjelu lica i
vrata i hematoma u predjelu desne ruke.
Sud je prihvatio navedenu medicinsku dokumentaciju kao vjerodostojnu,Jjer je
sačinjena u zakonitoj proceduri od strane nadležne zdravstvene ustanove, a na
isti stranke nisu imale primjedbi.
Uvidom u izvod iz kaznene evidencije ovog suda za okrivljenog utvrdjuje se da
okrivljeni ranije nije osudjivan .
Sud je prihvatio izjavu okrivljenog i cijenio je kao jasno i potpuno priznanje
izvršenja krivičnog djela i krivice zbog istog,jer je uvjerljiva logična i
potkrijepljena izvedenim dokazima-iskazom oštećene J.L. i medicinskom
dokumentacijom o povredama kod oštećene.
Ocjenom priznanja okrivljenog i svih izvedenih dokaza utvrdjeno je da je
okrivljeni izvršio djelo za koje se tereti ana način bliže opisan u izreci ove
presude.
Činjenično stanje je u pogledu svih bitnih elemenata predmetnog krivičnog
djela dovoljno utvrđeno i iz tako utvrđenog činjeničnog stanja proizilazi da
su u ponašanju okrivljenog ostvarena sva obilježja krivičnog djela nasilje u
porodici ili u porodičnoj zajednici iz čl.220.stav 1.KZ , jer je primjenom
grubog nasilja ugrozio tjelesni integritet člana svoje porodice.
U odnosu na oblik vinosti, sud je utvrdio da je okrivljeni ovo krivično djelo
počinio sa direktnim umišljajem, jer je bio je svjestan da svojim radnjama,
vrši grubo nasilje nad članom svoje porodice, odnosno bio je svjestan svog
djela i htio je njegovo izvršenje.
Odlučujući o vrsti i visini krivične sankcije koju okrivljenom treba izreći za
počinjeno krivično djelo,sud je cijenio sve okolnosti iz čl.42 KZ,pa mu je od
olakšavajućih okolnosti cijenio to što otac jednog maloljetnog djeteta, koje
je u obavezi da izdržava, da ranije nije osuđivan,te stav oštećene koja se
nije pridružila krivičnom gonjenju. Na drugoj strani sud nije našao
otežavajućih okolnosti. Cijeneći naprijed navedene okolnosti, sud je uvjerenja
da je konkretno djelo manje društveno opasno, odnosno lakše i da nije nužno, s
obzirom na sve okolnosti, prema okrivljenom primjeniti zatvorsku kaznu, jer se
osnovano može očekivati da će i samo upozorenje uz prijetnju kaznom dovoljno
uticati na njega da ubuduće ne vrši krivična djela,te da će se istom u okviru
opšte svrhe izricanja krivičnih sankcija predviđene čl.4 KZ ,ostvariti i svrha
kažnjavanja iz čl.32 istog zakona.Stoga je sud okrivljenom izrekao uslovnu
osudu kojom mu je utvrdio kaznu zatvora u trajanju od 60 dana i istovremeno
odredio da se ista neće izvršiti ukoliko okrivljeni u roku od 2(dvije) godine
ne učini novo krivično djelo.
Odluka o troškovima krivičnog postupka zasniva se na odredbi
čl.229.st.1.ZKP-a,pa je okrivljeni obavezan da u korist budžeta Crne Gore
plati paušalni iznos od 30,00 eura koji je odmjeren u skladu sa složenosti i
dužinom trajanja krivičnog postupka i imovnim stanjem okrivljenog.
OSNOVNI SUD U HERCEG NOVOM
Dana 18.01.2013 godine.
Zapisničar Sudija
Milović Tereza Branislav Leković
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog
suda.
DNA:
-ODT H.Novi 
-Okrivljenom
-u spise