HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.2/13
OSNOVNI SUD U HERCEG NOVOM,po sudiji Leković Branislavu, uz učešće zapisničara
Milović Tereze, u krivičnom predmetu protiv okrivljenog R.Z. zbog krivičnog
djela iz čl.386 st.2 KZ povodom optužnog predloga ODT H.Novi Kt.br.53/12 od
27.12.2012. godine, nakon održanog usmenog i javnog glavnog pretresa, dana
25.02.2013. godine, u prisustvu okrivljenog R.Z. i zamjenika ODT Herceg Novi
Samardžić Nikole, donio je i istog dana javno objavio sljedeću:
P R E S U D U
Okrivljeni: R.Z.,JMBG ..., od oca Z. i majke LJ.,rođene A.,rođen ....godine u
K.,sa prebivalištem u I.,...., državljanin Crne Gore,po zanimanju vojno
lice,zaposlen u VP ... B. sa mjesečnom zaradom od 420,00 eura,lošeg imovnog
stanja,oženjen,otac troje maloljetne djece,neosuđivan.
K r i v j e
Što je :
u periodu između 20.oktobra 2011.godine i 20.novembra 2011.godine u Herceg
Novom,kao službeno lice svjesno propustio da prijavi da je na štetu VCG
izvršeno krivično djelo za koje se po zakonu može izreći kazna zatvora u
trajanju preko 5 godina ili teža kazna,a za koje djelo je saznao u vršenju
svoje dužnosti,tako što kao stariji vodnik zaposlen u VP ... B. kao komandir
odjeljenja za održavanje i podršku i raspoređen na poziciji rukovodioca
materijalnih sredstava u magacinu br.2 u kasarni „O.B.“ u K. nije nadležnim
organima Vojne policije prijavio da je neutvrđenog dana u periodu između
20.10.2011.godine i 20.11.2011.godine na štetu VCG izvršeno krivično djelo
teška krađa iz čl.240 st.1 KZ na način da je nepoznato lice provalilo u
prostorije magacina u kojem su smještena materijalno tehnička sredstva
jedinice kojoj okrivljeni pripada i koja je zadužio nakon raspoređivanja na
dužnost Komandira odjeljenja za podršku i održavanje u periodu između 22. i
23.06.2009.godine,kojom prilikom je oduzeta velika količina vojne opreme i
sredstava koje pripadaju V.,a za koje krivično djelo je saznao prilikom
obilaska magacina u kasarni,pri čemu je bio svjestan svog djela i hito njegovo
izvršenje,
-čime je izvršio krivično djelo neprijavljivanje krivičnog djela i učinioca iz čl.386 st.2 Krivičnog zakonika.
pa mu sud, na osnovu čl. 386 st.2 KZ i primjenom čl.4,32,36,42,52,53 i 54 KZ
te čl.374,229 st.1 ZKP-a izriče
USLOVNU OSUDU
Kojom mu utvrdjuje kaznu zatvora u trajanju od 3 (tri) mjeseca i istovremeno
odredjuje da se ova kazna neće izvršiti ako za vrijeme od 1 (jedne) godine ne
izvrši novo krivično djelo.
Na osnovu čl.229.stav 1. ZKP-a okrivljeni se obavezuje da plati troškove
krivičnog postupka u paušalnom iznosu od 50,00 eura u korist budžeta Crne Gore
na žiro račun 832-158-14.
O b r a z l o ž e nj e:
Osnovni državni tužilac Herceg Novi podnio je optužni predlog Kt.br.53/12 od
27.12.2012. godine protiv okrivljenog R.Z. zbog krivičnog djela
neprijavljivanje krivičnog djela i učinioca iz čl.386 st.2 Krivičnog zakonika,
te je na glavnom pretresu ostao pri optužnom predlogu i predložio sudu da
okrivljenog oglasi krivim i izrekne mu uslovnu osudu.
Okrivljeni R.Z. je u svojoj odbrani u u bitnom naveo da je kao stariji vodnik
od juna 2009.godine zadužen za magacin u kasarni u K. u kome se nalazilo više
kompleta ronilačke opreme uključujući boce za ronjenje,kompase,maske kao i
veliki dio opreme koji je bio predviđen za rashod zbog starosti.Početkom
oktobra 2011.godine,obavjestio ga je kolega stariji vodnik M.D. da ga je
kontaktirao poznanik zaposlen u policiji u cilju identifikacije zaplijenjene
ronilačke opreme te da iz viđenog sumnja da je navedena oprema iz magacina
koji on zadudužuje. Dalje je naveo da je par dana poslije toga došao u
policiju Herceg Novi kojom prilikom je prepoznao da predmetna ronilačka oprema
potiče iz njegovog magacina s obzirom da je na torbi za nošenje opreme pisao
nadimak njegovog kolege.Dan poslije prepoznavanja,iako se nalazio na
bolovanju,obišao je zgradu u kojoj se nalazi taj magacin i na istoj otkrio
tragove provale.Primjetio je da je na jednom od prozora koji se nalazi na
visini od 1,5m od zemlje brava odvaljena i roletna zadignuta, iako je prije
odlaska na odmor na svim prozorima spustio roletne,te da je na ulaznim vratima
magacina skinut katanac koji je on stavio i stavljen drugi katanac koji se
lako mogao skinuti da bi se zamaskirala činjenica da je neko u međuvremenu
ulazio u magacin.Objasnio je da je ušao u magacin i utvrdio da iz istog
nedostaje 5 kompleta ronilačih odijela od kojih je jedan prepoznao dan prije u
policiji,te nekoliko ronilačkih boca,ronilačkih prsluka,maski,peraja,disalica
i ostale opreme za ronjenje. Istakao je da nestanak opreme iz magacina nije
prijavio nadležnim vojnim iili civilnim organima iz straha da mu se ne pripiše
odgovornost za nestanak robe i da tako izgubi posao. Dodao je da o nestanku
opreme nije obavjestio ni kolegu M. koji mu je prvobitno ukazao da bi jedno od
nađenih ronilačkih odijela moglo poticati iz vojnog magacina. Dalje je naveo
da je da manjak navedene robe pokrije tako što je sličnu robu nabavio o svom
trošku ili besplatno preko svojih poznanika. Dalje je naveo da su ga dana
24.11.2011.godine dok se nalazio na bolovanju,pozvali je da dođe sa ključevima
u magacin radi inspekcije stanja sredstava od strane vojne policije.Tog dana
je i utvrđen manjak originalne robe i zamjena iste,kojom prilikom je priznao
nadležnim organima vojne policije šta je uradio. Istakao je da je tačno da
nije oformio sveske ulaska,izlaska i kontrole dok je obavljao dužnost u
kasarni,što je objasnio činjenicom da je zbog malog broja ronilaca kojima je
izdavao opremu istu samo zapisivao u svoju bilježnicu prilikom preuzimanja od
strane ronilaca,nakon čega bi vrijeme u kojem su ronioci obavljali svoje radne
zadatke provodio sa njima i opremu nakon ispunjenih zadataka sam uzimao
natrag,svo vrijeme imajući neposredan uvid u vrstu i količinu zadužene robe,te
da navedene sveske inače ne tretiraju materijalno stanje opreme,već samo
zaduženja i razduženja.Istakao je da su ga tokom odsustva i bolovanja
mijenjali vodnici K. i M.,ali samo formacijski i u komandnim dužnostima,te da
su se svo vrijeme fizički nalazili u Baru i da nisu mogli da vrše neposredni
nadzor nad magacinom u K..Konačno je u završnoj riječi istakao da se kaje zbog
toga što nije nadležnima prijavio provalu i krađu u kasarni,a da je to učinio
iz straha da se manjak ne pripiše njemu,te je čak od svog novca nabavljao
opremu i vraćao u kasarnu,pa je molio sud da mu te okolnosti cijeni prilikom
izbora vrste i visine krivične sankcije.
Sud je u postupku proveo dokaze čitanjem uz saglasnost stranaka iskaza
svjedoka M.D1. i saslušanjem svjedoka T.M., te pročitao službenu zabilješku
Čete Vojne Policije od 29.11.2011.godine,izvještaj Pomorskog odreda Mornarice
VCG od 21.10.2010.godine i izvještaj istog odreda od
21.11.2011.godine,materijalne listove br. 1578011, br. 1577911 i br.1577811
svi od 19.10.2011.godine, izvještaj Pomorskog odreda Mornarice VCG od
28.11.2011.godine sa inventarskim listom od 25.11.2011. godine, rješenje
Generalštaba VCG od 17.03.2009.godine,izvještaj o prijemu dužnosti od
01.04.2009. godine sa zapisnikom o primopredaji sredstava br.2578-1,pregled
bolovanja na ime okrivljenog R.Z. za dane od 17.10.2011 do 17.11.2011.godine i
dane od 22.11.2011 do 18.01.2012.godine te pribavio i pročitao izvod iz
kaznene evidencije za okrivljenog.
Analizirajući provedene dokaze,te dovodeći ih u vezu jedne sa drugima i sa
odbranom okrivljenog, sud je utvrdio činjenično stanje kao u izreci presude,te
našao da je okrivljeni izvršio krivično djelo neprijavljivanje krivičnog djela
i učinioca iz čl.386 st.2 Krivičnog zakonika .
Svjedok M.D1. je naveo da je kao kriminalistički tehničar zaposlen u Četi
Vojne Policije u Podgorici,te da je u novembru mjesecu 2011.godine njegova
jedinica obavještena od strane Uprave Policije da su prilikom rada na
suzbijanju ilegalnog ribolova zaplijenili nekoliko kompleta opreme koji po
oznakama pripadaju Vojsci Crne Gore,- magacinu u K. čiji je rukovodilac
okrivljeni R.Z.. Pojasnio je da je narednog dana se sa kolegom F.P. zaputio se
u K. gdje je u razgovoru sa okrivljenim R.Z. saznao da isti ima određeni
manjak u sredstvima koji duži,a iz razloga što se početkom oktobra desila
provala u magacin kojom prilikom je otuđeno 5 kompleta ronilačke opreme koju
duže diverzanti.Dodao je da je nakon toga sa kolegom F. izvršio uviđaj kojom
prilikom nije ustanovio tragove provale ,ali da uviđaj nije vršen na prozorima
koji su u hodnicima objekta,već samo na prozorima koji neposredno povezuju
spoljašnost i prostorije sa opremom.istakao je da je tom prilikom pitao
okrivljenog zašto nije obavjestio nadležne o provali,s obzirom da je to
predviđeno pravilima službe,na šta mu je okrivljeni odgovorio da je to učinio
u strahu da se krađa ne pripiše njemu i da je od svojih sredstava pribavljao
opremu koja je nedostajala kako se slučaj ne bi otkrio.Po saznanju navedenog
formirana je vojna komisija koja je 25.11.2011.godine detaljno inventarisala a
zatim tri dana poslije sastavila izvještaj o stanju i količini opreme u
skladištu,te utvrdila koja oprema nedostaje i u kojoj količini.Na osnovu
navedenog izvještaja procjenjena šteta je dana 24.01.2012.godine utvrđena na
9,442,23 eura.Dalje je naveo da je dana 01.02.2012.godine,a po pribavljanju
napred navedenih informacija,u svojstvu službenog lica Vojne Policije saslušao
okrivljenog koji mu je ponovio navode izrečene u oktobru mjesecu. Istakao je
da mu je poznato da je okrivljeni po službenom rasporedu raspoređen u Bar te
da je svakog dana morao da se javlja na dužnost u kasarni u Baru i da bi
zaduženi magacin u K. po naredbi povremeno obišao radi kontrole magacina i
radi izdavanja opreme u slučaju potrebe za istom.Takođe je istakao da je
pravilima službe predviđeno da u slučaju odsustva(bolovanja,godišnjeg odmora)
lica zaduženog za magacin,u konkretnom slučaju okrivljenog R.,funkciju istog
preuzima tročlana komisija koja bi bila zadužena za evidentiranje ulaska i
izlaska robe iz magacina,a ne pojedinačno određeno lice. Konačno,naveo je da
nijedno od 5 odijela ronilačke opreme koje je nestalo iz magacina nije vraćeno
Vojsci.
Svjedok T.M. je izjavio da je kao inspektor u Upravi Policije Herceg Novi u
oktobru mjesecu 2011.godine zajedno sa kolegama iz Tivta učestvovao u
rasvijetljavanju jednog krivičnog dijela razbojništva kojom prilikom je,između
ostalih stvari,pronađena torba sa ronilačkom opremom i donešena u prostorije
Uprave Policije Područna Jedinica Herceg Novi.Kako je u prostorijama policije
primjetio svog poznanika M.D.,za koga je znao da je vojni ronilac,pozvao ga je
radi pomoći u identifikaciji vlasnika navedene opreme.dalje je naveo da mu je
M. naveo da takav tip opreme koristi vojska,ali da to ne može da tvrdi sa
sigurnošću dok ne kontaktira sa kolegom koji radi kao magacioner u K..Nakon
nekoliko dana kontaktirao ga je M. i zamolio da se zajedno sa njim i tim
njegovim kolegom nađu na piću kako bi pričali o navedenoj opremi,na što je on
odgovorio da o takvim stvarima može razgovarati samo službeno i da M. i njegov
kolega pristupe u prostorije policije.Istog dana je M. došao sa svojim kolegom
koji se predstavio kao R.Z. i naveo da radi kao magacioner u K..Pojasnio je da
je R. pogledao zaplijenjenu opremu i nakon što je konstatovao da se radi o
opremi koju duži njegova jedinica,tražio da mu se ista vrati,navodeći da je
nekoliko dana ranije primjetio da je jedan od prozora na magacinu kojim je
zadužen bio otvoren,ali da nije ulazio unutra da provjeri je li sve u redu i
na broju već je samo odokativno konstatovao da ne manjka ništa od opreme te da
slučaj krađe nije prijavio. Objasnio je R.u da je potrebno da obavjesti svoje
pretpostavljene o provali nakon čega bi organi Vojne Policije izvršili uviđaj
i podnijeli krivičnu prijavu,nakon čega bi Vojsci,kao oštećenoj strani,bila
vraćena pronađena oprema,na šta je okrivljeni rekao da je razumio i da će se
čuti ako za to bude potrebe.Nakon ovog sa okrivljenim više nije
kontaktirao.Posebno je istakao da prilikom pokazivanja opreme R.u nije
sastavljao nikakve službene akte,jer se radilo o čisto informativnom
razgovoru,te da su na ronilačkom odijelu na etiketi bili upisani inicijali
„T.M“što je konstatovao i okrivljeni navodeći da ima kolegu T..Na glavnom
prestresu dodao je da je policija nakon toga u februaru 2013.godine
operativnim radom pronašla još vojne opreme kod izvjesnog Topović Velibora za
koju se sumnja da potiče iz istog magacina,a konkretno se radi o ronilačkim
odijelima sa upisanim inicijalima „P.“,“T.“,“A.“koja su,po utvrđivanju
porijekla,predata predstavnicima Vojske.
Sud je prihvatio iskaze svjedoka M.D1. i T.M. jer su uvjerljivi i logični,te u
skladu sa provedenim pismenim dokazima,a ni stranke nisu imale primjedbi na
iste.Iskazi ovih svjedoka su od značaja jer se istim potvrđuje priznanje
okrivljenog da je u kritičnom periodu izvršena provala u predmetnom vojnom
magacinu i krađa opreme iz istog ,da je okrivljeni saznao za tu provalu i
krađu opreme ali da istu nije prijavio nadležnom organu niti pretpostavljenim
starješinama.
Iz službene zabilješke Čete Vojne Policije od 29.11.2011.godine sastavljene od
strane starijeg vodnika M.D1. proizilazi da su pripadnici Čete Vojne Policije
dana 18.11.2011.godine od strane rukovodioca Ekspoziture Kriminalističke
policije Uprave Policije Područne Jedinice Herceg Novi obavješteni da su
pripadnici policije tokom rasvijetljavanja više krivičnih djela izvršili
pretres na više lokacija kojom prilikom zaplijenili ronilačka opremu za koju
je utvrđeno da je otuđena prije dva mjeseca iz magacina u kasarni K.,zajedno
sa više ronilačkih odijela,boca za ronjenje i opreme.Istim magacinom je bio
zadužen izvjesni R.Z. koji krađu nije prijavio iz straha od otkaza,te radnici
Uprave policije nisu mogli preduzeti odgovarajuće zakonske korake.Nakon što su
pripadnici Vojne Policije obavjestili svoje pretpostavljenje o navedenim
činjenicama,oformljena je komisija u čijem sastavu je bio i R.Z. koja je dana
24.11.2011.godine izvršila uvid u stanje stvari u gore pomenutom
magacinu.Navedena komisija je utvrdila između ostalog da se oprema čuva na
neuredan i nepropisan način,da nisu formirane evidencione sveske,te da
nedostaje 5 kompleta nove ronilačke opreme,koji su se,prema riječima
komandanta Pomorskog odreda,nalazili u skladištu. Nakon što su organi Vojne
Policije obavjestili pretpostavljenje,po naredbi komandanta Pomorskog odreda
formirana je posebna komisija za detaljno kontrolisanja stanja stvari na
zaduženju kod R.Z..Tom prilikom je utvrđeno da nedostaje mnogo više sredstava
nego što je to prvobitno R. izjavio organima Vojne Policije,te da sredstva
nedostaju i iz magacina za koje R. nije prijavio da su obijeni.Organi Vojne
policije su izvršili pregled lica mjesta,odnosno prozora preko kojeg je,po
riječima R.a,izvršena provala i nisu našli tragovi nasilnog ulaska ni otisci
prstiju navodnog počinitelja.Nakon ovoga je zatražena od Komande Mornarice
tačna procjena štete,koja,po mišljenju Vojne Policije,prelazi iznos od tri
hiljade eura,te je po dobijanju iste,cijelokupan slučaj dostavljen Osnovnom
državnom tužiocu u Herceg Novom na dalje postupanje
Iz izvještaja Pomorskog odreda Mornarice VCG od 21.10.2010.godine i izvještaja
istog odreda od 21.11.2011.godine te materijalnih listova
br.1578011,br.1577911 i br.1577811 svi od 19.10.2011.godine,proizilazi da su
nadležni organi VCG u vremenskom periodu od 06.09 do 22.10.2010.godine te u
vremenskom periodu od 05.09. do 21.10.2011.godine vršili uvid u
knjigovodstveno stanje zaduženja u navedenim magacinima te da nisu utvrđene
nepravilnosti.
Iz izvještaja Pomorskog odreda Mornarice VCG od 28.11.2011.godine sa
inventarskim listom od 25.11.2011.godine proizilazi da je komisija u prisustvu
rukovaoca pokretnih stvari R.Z. utvrdila da se pokretna sredstva na zaduženju
istog nepropisno čuvaju i skladište,te da su evidentne razne promjene stanja u
odnosu na zadnje inventarisanje,pri čemu nije bilo moguće utvrditi stvarno
činjenično stanje,s obzirom da sredstva nisu sortirana i propisno
složena.Takođe je evidentirano da nedostaju pojedina sredstva sa liste
zaduženja,te da se neki dijelovi od ronilačke opreme i sredstava koje je
rukovaoc prikazao nikad nisu koristili u Pomorskom odredu.Navedeni manjak i
obrazloženja su prikazani u inventarskom listu od 25.11.2011.godine.
Iz rješenja Generalštaba VCG posl.br 07/862-4 od 17.03.2009.godine proizilazi
da je dana 17.03.2009 okrivljeni stariji vodnik R.Z. raspoređen na dužnost
Komandira odjeljenja za podršku i održavanje Pomorskog odreda Mornarice VCG sa
mjestom službovanja u Baru.
Iz izvještaja o prijemu dužnosti od 01.04.2009.godine sa zapisnikom o
primopredaji sredstava br.2578-1 od 23.06.2009.godine proizlazi da je dana
01.04.2009 okrivljeni stariji vodnik R.Z. primio dužnost Komandira odjeljenja
za podršku i održavanje Pomorskog odreda Mornarice VCG sa mjestom službovanja
u Baru te dana 22.i 23.06.2009 godine u kasarni u K. primio od vodnika I klase
V.Ž. sredstva u viđenom stanju sa šifri 401,600 i 360 oznake knjigovodstva 04
kao i ključeve od magacina i vozila.
Iz pregleda bolovanja na ime R.Z. proizilazi da je isti odsustvovao sa posla u
vremenskom periodu od 17.10.2011.godine do 17.11.2011.godine zbog povrede,te u
vremenskom periodu od 22.11.2011.godine do 18.01.2012.godine zbog njege užeg
člana porodice do 15 godina.
Sud je cijenio kao vjerodostojne navedene pismene dokaze jer su sačinjeni u
zakonitoj proceduri od strane nadležnih organa,a na iste ni stranke nisu imale
primjedbi.
Iz izvještaja o kaznenoj evidenciji pribavljenom od strane Uprave Policije-
Ispostava Kolašin za okrivljenog proizilazi da isti ranije nije osuđivan.
Sud je prihvatio izjavu okrivljenog R.Z. jer je u skladu sa provedenim
dokazima iskazima svjedoka M. i T. ,kao i sa pismenim dokazima,pa je istu
cijenio kao priznanje izvršenja krivičnog djela koje mu je stavljeno na teret.
Naime, okrivljeni je potvrdio da je u kritičnom periodu utvrdio da je
provaljen predmetni magacin koji je on dužio kao službeno lice u Vojsci CG,te
da je iz istog ukradena vojna oprema,ali da tu krađu nije prijavio nadležnim
organima ,a što je u skadu sa iskazima svjedoka T. i M. i sa provedenim
pismenim dokazima.
Polazeći od naprijed provedenih i analiziranih dokaza, kao i priznanja
okrivljenog, sud je nesumnjivo utvrdio činjenično stanje kao u izreci ove
presude.
U naprijed opisanim radnjama okrivljenog sud je našao sva bitna obilježja
krivičnog djela neprijavljivanje krivičnog djela i učinioca iz čl. 386 st 2
KZ-a, jer je kao službeno lice svjesno propustio da prijavikrivično djelo za
koje je saznao u vršenju svoje dužnosti,a za to djelo se može izreći kazna
zatvora od 5 godina.
U odnosu na oblik vinosti, sud je utvrdio da je okrivljeni navedeno krivično
djelo počinio sa direktnim umišljajem jer je bio svjestan svog djela i htio je
njegovo izvršenje,odnosno bio je svjestan da je bio obavezan da prijavi
krivično djelo za koje je saznao u vršenju dužnosti ,a da je za to djelo
moguće izreći kaznu zatvora od 5 godina.
Odlučujući o vrsti i visini krivične sankcije koju okrivljenom treba izreći za
počinjeno krivično djelo,sud je cijenio sve okolnosti iz čl.42 KZ.
Shodno navedenom zakonskom propisu sud je okrivljenom kao olakšavajuće
okolnosti cijenio raniju neosuđivanost,priznanje izvršenja djela,te činjenicu
da se radi o porodičnom čovjeku,lošeg imovnog stanja,ocu troje maloljetne
djece koje je u obavezi da izdržava.Sud nije našao otežavajuće okolnosti na
strani okrivljenog. Kada se ima u vidu ukupnost svih olakšavajućih okolnosti i
posebno raniju neosuđivanost,sud je mišljenja da se navedeno djelo može
smatrati lakšim, te da nije nužno, s obzirom na ličnost okrivljenog, prema
njemu primjeniti kaznu, jer se osnovano može očekivati da će i samo upozorenje
uz prijetnju kaznom dovoljno uticati na njega da ubuduće ne vrši krivična
djela. Zbog toga je sud primjenom članova 52., 53. i 54. KZ istovremeno
odredio da se utvrđena kazna zatvora u trajanju od 3(tri) mjeseca neće
izvršiti ako okrivljeni za vrijeme od 1(jedne) godine ne izvrši novo krivično
djelo,što je vrijeme provjeravanja odmjereno u skladu sa visinom utvrđene
kazne i ličnosti okrivljenog .
Sud je u smislu čl.229. st.1.ZKP-a okrivljenog obavezao da na ime paušala
plati iznos od 50,00 eura,a koji iznos je odmjeren u skladu sa složenošću i
dužinom trajanja krivičnog postupka i imovnim stanjem okrivljenog.
OSNOVNI SUD U HERCEG NOVOM
Dana 25.02.2013.godine.
Zapisničar Sudija
Milović Tereza Branislav Leković
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog
suda.  
DNA:
-ODT H.Novi,
-okrivljenom,
-VCG 
-u spise