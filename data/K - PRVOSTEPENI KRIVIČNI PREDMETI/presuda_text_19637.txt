HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.18/2013
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog V.G., zbog
krivičnog djela iz čl. 339 st.1 KZ, povodom optužnog predloga ODT Herceg Novi
Kt.br.22/12 od 13.02.2013. godine, nakon održanog glavnog i javnog pretresa
dana 04.03.2013. godine, u prisustvu okrivljenog V.G.,ODT Herceg Novi Stijović
Rista i oštećenog L.Z., donio je i javno objavio slijedeću
P R E S U D U
Okrivljeni: V.G.,JMBG ...,od oca Ž. i majke B. rođene V.,rođen ....godine u
K.,sa prebivalištem u Đ. bb,po zanimanju električar,sa završenom
sss,nezaposlen izdržavaju ga roditelji,neoženjen,ne posjeduje nepokretnosti na
svoje ime,državljanin Crne Gore,neosuđivan.
K r i v j e
Što je:
Dana 16.12.2012.godine,oko 02.50 časova u Đ.,Opština Herceg Novi,upravljajući
pmv.marke „VW““ tip „Golf II“ registarskih oznaka HN ... na magistralnom putu
iz pravca Herceg Novog u pravcu Kamenara,postupajući suprotno čl.31. st.1 i
čl.200. st.1 Zakona o bezbjednosti saobraćaja na putevima,ugrozio saobraćaj i
doveo u opasnost živote i tijela ljudi,na način što se kretao brzinom koja
nije bila prilagođena uslovima,karakteristikama i stanju puta,koji je bio
mokar usled kiše koja je padala i što je upravljao vozilom pod dejstvom
alkohola pri koncentraciji od 1,21% alkohola u organizmu,iako je bio svjestan
da u alkoholisanom stanju nije sposoban za bezbjednu vožnju i da može izazvati
saobraćajnu nezgodu,odnosno da može učiniti krivično djelo,pa je na to
pristao,da bi zbog neprilagođene brzine i stanja alkoholisanosti dolaskom na
kritično mjesto u neposrednoj blizizini kuće P.T.,izgubio kontrolu nad
vozilom,prešao na suprotnu kolovoznu traku i udario u potporni zid sa lijeve
strane puta,a nakon toga prednjim čeonim dijelom svog vozila u prednji čeoni
dio vozila marke „Citroen“ tip „Borlingo“ reg.ozn.HN ... kojim je iz pravca
Kamenara upravljao oštećeni L.Z.,koji je tom prilikom zadobio lake tjelesne
povrede u vidu nepravilne posjekotine promjera oko 3 cm u čeonom dijelu glave
i ogrebotinu dužine oko 7 cm na lijevoj podlaktici.
-čime je izvršio krivično djelo ugrožavanje javnog saobraćaja iz čl.339 st.1 Krivičnog zakonika .
pa mu sud, na osnovu čl.339 st.1 KZ i primjenom čl.4,32,36,42,52,53 i 54 KZ te
čl.374,229.stav 1 i 239.stav 2 ZKP-a izriče
USLOVNU OSUDU
kojom mu utvrđuje kaznu zatvora u trajanju od 60 ( šezdeset ) dana i
istovremeno određuje da se ista neće izvršiti ukoliko u roku od 1 ( jedne )
godine ne učini novo krivično djelo.
Na osnovu čl. 74.KZ okrivljenom se i z r i č e
MJERA BEZBJEDNOSTI
zabrana upravljanja motornim vozilima «B» kategorije u trjanju od 1(jedne)
godine.
Okrivljeni se obavezuje da plati troškove krivičnog postupka u paušalnom
iznosu od 50,00 eura u korist budžeta Crne Gore na žiro račun 832-158-14 .
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 04.03.2013. godine
Zapisničar: S u d i j a:
Milović Tereza Leković Branislav