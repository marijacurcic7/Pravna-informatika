HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.158/12
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog K.D., zbog
krivičnog djela iz čl. 339. st. 3 u vezi st.1. KZ CG, povodom optužnog
predloga ODT H.Novi Kt.br.231/11-2 od 25.01.2012.godine, nakon održanog
glavnog i javnog pretresa dana 15.10.2012.godine, u prisustvu zamjenika ODT
Herceg Novi Stijović Rista i okrivljenog K.D., donio je i javno objavio
slijedeću
P R E S U D U
Okrivljeni: K.D., JMBG ..., od oca B. i majke B., rođ. M., rodjen ...godine u
C., stalno nastanjen u B., Opština Herceg Novi, pismen sa završenom SSS,
nezaposlen, oženjen, otac jednog djetetasa mjesečnim primanjem od 250,00
eura,radi privatno kao automehaničar, državljanin Crne Gore, osuđivan presudom
Osnovnog suda u Herceg Novom K.br.103/99 od 20.12.1999.godine,zbog krivičnog
djela iz čl. 37 st. 2 KZ RCG, na kaznu zatvora od 5 mjeseci uslovno na 2
godine, presudom Osnovnog suda u Herceg Novom K.br. 42/08 od
02.07.2008.godine,zbog krivičnog djela iz čl. 220 KZ CG,na kaznu zatvora od 6
mjeseci uslovno na 2 godine, presudom Osnovnog suda K.br. 120/11 od
12.08.2011,zbog krivičnog djela iz čl. 166 st. 1 KZ,na kaznu zatvora od 2
mjeseca i presudom Osnovnog suda Herceg Novi K.br. 150/11 od
14.09.2011.godine, zbog krivičnog djela iz čl. 220 st. 1 KZ, na kaznu zatvora
od 30 dana .
K r i v j e
Što je :
dana 02.07.2011.godine oko 21,15 časova u Kumboru-Zmijice, Opština Herceg
Novi, upravljajući PMV marke „BMW“, tip 318, reg.oznaka HN..., na magistralnom
putu iz pravca Herceg Novog u pravcu Bijele, postupajući suprotno čl.31 st.1 i
čl.32 st.1 Zakona o bezbjednosti saobraćaja na putevima, ugorzio saobraćaj i
doveo u opasnost živote i tijela ljudi na način što dolaskom na kritično
mjesto u neposrednoj blizini kuće V.LJ. brzinu kretanja vozila nije prilagodio
okolnostima, karakteristikama i stanju puta, te atmosverskim prilikama-kiši
koja je padala, a zbog koje je kolovoz bio mokar i klizav, kao i što je vozio
nedozvoljenom brzinom od 50,09 km/h, iako je za taj dio naselja brzina
kretanja vozila postavljenim saobraćajnim znakom ograničena na 40 km/h, a koja
brzina je veća od dozvoljene za 10,09 km/h, uslijed čega je prilikom
preticanja nepoznatog kombi vozila i pokušaja povratka na svoju kolovoznu
traku izgubio kontrolu nad vozilom tako što je proklizao i počeo da rotira po
kolovozu, kojom prilikom je bočnim desnim dijelom svog vozila udario u prednji
čeoni dio vozila marke „Audi“, tip 100, reg.oznaka NK ..., kojim je iz pravca
Bijele upravljao oštećeni E.A. iz N., a nakon toga se vozilo okrivljenog
zarotiralo i zadnjim dijelom udarilo u bočni lijevi dio vozila marke „Audi“, i
kasnije i u bankinu sa desne strane kolovoza gdje se i zaustavilo, kojom
prilikom su zadobili lake tjelesne povrede i to oštećeni E.A. u vidu nagnječne
rane sternalne regije grudnog koša, nagnječinu i ogrebotine lijevog lakta, kao
i krvni podliv desne nadlaktice, suvozač u vozilu oštećenog E., oštećena V.I.,
nagnječne rane čeonog dijela glave i lijevog koljena, a suvozač u vozilu
okrivljenog, oštećeni S.M., u vidu nagnječne rane parijentalne regije glave,
vrata i leđa sa ogrebotinama kože,
-čime je izvršio krivično djelo ugrožavanje javnog saobraćaja iz čl.339.stav 3. u vezi stava 1 Krivičnog zakonika,
pa ga sud, na osnovu čl.339 st.3. u vezi stava 1 KZ i primjenom čl.4,32,39,
42,45 st.1 tač.3 i 46 KZ
OSUĐUJE
Na novčanu kaznu u iznosu od 400,00 (četiristotine) eura,koju je dužan platiti
u roku od 3 (tri) mjeseca po pravosnažnosti presude.
Ako okrivljeni ne plati novčanu kaznu u određenom roku sud će novčanu kaznu
zamjeniti kaznom zatvora,tako što će za svakih započetih 25,00 eura novčane
kazne odrediti jedan dan kazne zatvora.
Na osnovu čl.229.stav 1. ZKP-a okrivljeni se obavezuje da plati troškove
krivičnog postupka u iznosu od 289,00 eura i paušalni iznos od 30,00 eura.
Na osnovu čl.239 st.2 ZKP-a oštećeni E.A. se upućuje na parnični postupak radi
ostvarivanja imovinsko pravnog zahtjeva.
O b r a z l o ž e nj e
Osnovni državni tužilac u Herceg Novom podnio je optužni prijedlog
Kt.br.231/11-2 od 25.01.2012.godine, protiv okrivljenog K.D., zbog krivičnog
djela ugrožavanja javnog saobraćaja iz čl. 339.st. 3. u vezi st.1. KZ, a na
glavnom pretresu je zamjenik ODT precizirao optužni predlog na način da je u
12. redu rečenice umjesto riječi „preticanje NN kombi vozčaunio riječi „
preticanje nepoznatog kombi vozila“, dok su u ostalom dijelu činjenični opis i
pravna kvalifikacija ostali neizmijenjeni. U završnoj riječi tužilac je ostao
pri preciziranom optužnom prijedlogu, te predložio da sud okrivljenog oglasi
krivim i osudi po zakonu.
Okrivljeni K.D. je u svojoj odbrani u bitnom naveo da se dana kada se desila
saobraćajna nezgoda kretao iz pravca Herceg Novog u pravcu Kamenara, i da je u
Kumboru iza skretnice za put koji vodi prema moru započeo preticanje kombija
JKP-a iz Heceg Novog, koje se ili sporo kretalo ili je bilo zaustavljeno.
Dalje je naveo da je preticavši kombi, kretao se brzinom od oko 60 km/h i to
na mjestu gdje se nalazila isprekidana uzdužna bijela linija. Pretekavši
vozilo i vrativši se u svoju kolovoznu traku, izgubio je kontrolu nad vozilom
koje se zarotiralo u krug i zaustavilo poprečno između dvije kolovozne trake,
tj. po sredini kolovoza, i to zbog klizavog kolovoza od kiše koja je padala,
kao i od ulja ili nafte prosutog po putu.Istakao je da je u tom momentu iz
pravca Kamenra velikom brzinom naišlo vozilo i prednjim čeonim dijelom udarilo
u predjelu desnog točka i prednjih desnih vrata njegovog vozila.Od toga udara
njegovo vozilo se odbilo i zarotiralo,te je zadnjim lijevim dijelom vozila
udario u bankinu na lijevoj strani kolovoza,pa se zatim ponovo vratio na desnu
stranu kolovoza i udario u desnu bankinu desnom stranom vozila. Objasnio je da
je klizav kolovoz i bio uzrok zašto je vozilo koje je dolazilo iz suprotnog
smjera prednjim čeonim dijelom udarilo u njegovo vozilo, kojom prilikom su
zadobili povrede i on i njegov suvozač S.M., kojeg je nakon udesa izvukao iz
vozila, a nakon što je pomogao ženi koja se nalazila u vozilu koje je udarilo
u njegovo. Dodao je da nema primjedbi na zaključak vještaka saobraćajne struke
da je uzrok nezgode to što se on kretao neprilagođenom brzinom uslovima puta i
brzinom vbećom od dozvoljene.
Konačno je u završnoj riječi istakao da priznaje izvršenje djela ali smatra da
postoji doprinos nastanku nezgode koji se ogleda u prosutom ulju na
kolovozu,pa smatra da to sud treba da cijeni kao olakšavajuću okolnost,kao i
okolnost da je otac jednog maloljetnog djeteta koje je u obavezi da
izdržava,pa ukazuje sudu da postoje olakšavajuće okolnosti koje bi opravdale
izricanje novčane kazne u nekom manjem iznosu .
U dokaznom postupku sprovedeni su dokazi saslušanjem saslušanjem vještaka
saobraćajne struke O.LJ.a, te na saglasan prijedlog stranaka čitanjem pismenog
nalaza i mišljenja vještaka medicinske struke dr S.B. i iskaza oštećenih u
svojstvu svjedoka E.A. i V.I.,te, te čitanjem zapisnika o uviđaju Osnovnog
suda u H.Novom Kri.br.71/11 od 02.07.2001. godine, uvidom u fotodokumentaciju
UP PJ H.Novi od 02.07.2011. godine i skicu lica mjesta saobraćajne nezgode,
čitanjem izvještaja o utvrđivanju alkohola u krvi i urinu KBC Podogorica
br.1058 i br 1060 oba od 20.07.2011. godine, čitanjem izvještaja bolnice
Meljine o povredama kod oštećenih i to br. 3714/11 od 24.08.2011. godine, br.
3413/11 od 24.08.2011. godine, br. 4285/11 od 01.11.2011. godine i br. 4740/11
od 01.11.2011. godine, vršenjem uvida u izvještaj iz kaznene evidencije za
okrivljenog dostavljen od strane Uprave policije PJ Cetinje od 01.02.2012.
godine, te uvidom u izvještaj ovog suda o kaznenoj evidenciji za okrivljenog
od 14.03.2012. godine.
Oštećena u svojstvu svjedoka, V.I., je u bitnom izjavila da se dana kada se
desila saobraćajna nezgoda nalazila u vozilu kojim je upravljao E.A.,a kretali
su se iz pravca Kamenara prema Herceg Novom . Dolaskom na kritično mjesto
prije same nezgode ,ugledala je vozilo koje je iz suprotnog pravca započelo
preticanje, a to prije nego je to vozilo počelo da rotira po kolovozu . Dalje
je navela da se vozilo u kojem se ona nalazila kretalo veoma sporo, te da je
jasno vidjela kako vozilo iz suprotnog smjera nelijeće na njih. Prilikom
sudara zadobila je povrede u predjelu glave, te da se više i ne sjeća daljeg
toka dešavanja. Zna samo da su je nakon nezgode izvukli iz auta i odveli u HMP
Herceg Novi, a zatim u Bolnicu Meljine. Konačno je istakla da se ne pridružuje
krivičnom gonjenju protiv okrivljenog i da ne postavlja imovinsko pravni
zahtjev.
Oštećeni u svojstvu svjedoka, E.A., je u bitnom izjavio da je dana kada se
desila saobraćajna nezgoda kretao iz pravca Kamenara ka Herceg Novom, a da je
u njegovom vozilu na mjestu suvozača bila V.I.. Dolaskom na kritično mjesto
ugledao je vozilo koje je iz suprotnog pravca započelo preticanje, a prije
nego je to isto vozilo počelo da rotira po kolovozu i i prije same nezgode.
Dalje je naveo da je vozilo kojim je upravljao veoma sporo i to najviše 40 do
50 km/h,da se skoro zaustavio nakon što je vidio da vozilo iz suprotnog smjera
nalijeće na njih. Od udara su i on i njegova saputnica zadobili povrede, a
prvi koji su im ukazali pomć su bili zaposleni u JKP Heceg Novom. Dalje je
pojasnio da je kolovoz u vrijeme nezgode bio klizav i da je padala kša, a da
je lice mjesta bilo neosvijetljeno.Na glavnom pretresu je pojasnila da je
neposredno prije sudara,vozilo okrivljenog stranačke klizilo prema vozilu u
kom se ona nalazila,a koje se sporo kretalo i da je tako došlo do kontakta u
momentu dok su oba vozila bila u pokretu.Konačno je istakao da se ne
pridružuje krivičnom gonjenju protiv okrivljenog ,ali da postavlja
imovinskopravni zahtjev,stim što nije precizirao osnov i visinu istog.
Sud je prihvatio iskaze oštećenih u svojstvu svjedoka V.I. i E.A., jer su
logični i uvjerljivi,obzirom da su u odnosu na odlučne okolnosti međusobno
saglasni,te potkrijepljeni pismenim dokazima-medicinskom dokumentacijom o
povredama, zapisnikom o uviđaju saob.nezgode,fototehničkom dokumentacijom
,skicom lica mjesta nezgode,kao i nalazom i mišljenjem vještaka saobraćajne
struke O.LJ.a.
Vještak saobraćajne struke O.LJ. je u svom pismenom nalazu i mišljenju ,kao i
u usmenom iskazu u bitnom naveo da je nalaz sačinio na osnovu dokumentacije u
spisima predmeta,kao i izlaskom na lice mjesta nezgode,te je dalje naveo da se
nezgoda dogodila dana 02.07.2011 godine oko 21,15h u Kumboru,na Jadranskoj
magistrali u blizini kuće Vujinović Radomira,da su u nezgodi učestvovali K.D.
koji je upravljao vozilom marke „BMW“ reg.ozn.HN AT501 ,te E.A. koji je
upravljao vozilom marke „Audi“ reg.ozn NK ....Dalje je naveo da je u vrijeme
nezgode kolovoz bio mokar i klizav ,usljed padanja kiše i da je vidljivost
bila smanjena jer se nezgoda dogodila u noćnim uslovima na dijelu puta koje
nije osvijetljeno javnom rasvjetom.Dalje je naveo da je na mjestu nezgode put
širine 6,90m,izrađen od asfaltnog zastora ,bez oštećenja i udarnih rupa i da
je kolovoz podijeljen neisprekidanom linijom na dvije kolovozne
trake,namijenjen za odvijanje dvosmjernog mješovitog saobraćaja. Istakao je da
je na mjestu neposredeno prije lica mjesta nezgode,gledano iz pravca Herceg
Novog,kolovoz obilježen isprekidanom linijom,koja se završava neposredno prije
mjesta nezgode. Vozila su se kretala međusobno u susret i to vozilo marke
„BMW“ se kretalo iz pravca Herceg Novog prema Kamenarima,dok se vozilo marke
„Audi“ kretalo iz pravca Kamenara prema Herceg Novom. Na vozilu marke „BMW“
konstatovana su oštećenja u predjelu desne bočne strane sa centralnim
oštećenjem u predjelu desnog prednjeg točka i stuba desnih vrata,dok su na
vozilu „Audi „ konstatovana oštećenja u predjelu prednje čeone strane,te
lijeve bočne i zadnje desne strane. Za fiksnu tačku (FT) je uzet početak
zaštitne ograde sa lijeve strane puta gledano iz pravca Herceg Novog prema
Kamenarima,za orjentacionu pravu (OP) je uzet pravac desne ivice puta gledano
iz pravca Herceg Novog.Dalje je naveo da je iz fototehničke dokumentacije
vidljivo da je mjesto kontakta vozila u zaustavnoj poziciji vozila „Audi“,a
njegov zaustavni položaj je definisan sljedećim parametrima-zadnji lijevi
točak udaljen je 5,40m od OP,na udaljenosti 14,60m po OP od OT,dok je prednji
lijevi točak udaljen 4,50m od OP na udaljenosti 11,70m po OP od OT. U
zaustavnom položaju vozilo je zauzimalo smjer kretanja ka Herceg Novom.Ovo
vozilo u zaustavnom položaju nije ostavilo tragove kočenja. Zaustavni položaj
vozila „BMW“ definisan je sljedećim parametrima-zadnji desni točak vozila je
udaljen 1m od Opna udaljenosti od 21,40m po OP od OT,dok je prednji desni
točak udaljen 2,20m od Opna udaljenosti 23,90m po OP od OT.Ovo voyilo u
yaustavnom polo\aju nije ostavilo tragove ko;enja,a u yaustavnom polo\aju je
yate;eno prednjim lijevim to;kom van pune bijele linije desne kolovozne trake
iz pravca Herceg Novog. Vještak je dalje istakao da je mjesto kontakta vozila
na oko 0,8m od središnje beisprekidane linije koja dijeli kolovoz,ka spoljnoj
ivici kolovoza.Kontakt jeostvaren prednjim čeonim dijelom vozila marke “Audi”
i desnom prednjom bočnom stranom vozila “BMW”u momentu kada je vozilo “BMW”
bilo poprečno pozicionirano na pravcu puta I većim dijelom svog gabarita na
lijevoj kolovoznoj traci.Vjašeak je naglasio da obzirom na tragove,te
dimenzije vozila I kolovoza I pozicije zatečenih vozila,da se u trenutku
kontakta vozilo “BMW” polovinom svojih gabarita nalazilo na lijevoj kolovoznoj
traci,odnosno da je zahvatalo širinu od oko 2,00m kolovozne trake namijenjene
za saobraćaj vozila iz suprotnog smjera.Istakao je da se vozilo “Audi” u
momentu kontakta kretalo brzinom od 38km/h a da se vozilo “BMW” u trenutku
proklizavanja po kolovozu kretalo brzinom od 50,09km/h.Dalje je naveo da je
ograničenje brzine na mjestu nezgode 40km/h za vozila koja se kreču iz pravca
Herceg novog prema Bijeloj,dok je ogranničenje brzine iz Bijele prema Herceg
Novom 50 km/h . Konačno vještak je mišljenja da se saobraćajna nezgoda
dogodila na dijelu lijeve kolovozne trake jadranske magistrale iz pravca
Herceg Novog u pravcu Bijele,te da je saobraćajna nezgoda nastupila kao
posljedica radnji vozača vozila „BMW“ koji se kretao brzinom većom od
dozvoljene saobraćajnim znakom i neprilagođenom brzinom uslovima puta,pa je
nakon izvršenog preticanja, svojim vozilom proklizao i rotirao po kolovozu,
čime je stvorio iznenadnu i neotklonjivu prepreku za vozača „Audija“, koji se
kretao svojom kolovoznom trakom u smjeru kretanja.
Vještak je na glavnom pretresu istakao da je prilikom izrade nalaza imao u
vidu da je kolovoz na mjestu nezgode bio mokar i klizav,pa i eventualno
postojanje ulja na kolovozu je time obuhvaćeno i nije od uticaja na drugačiji
zaključak u odnosu na uzrok nastanka saobraćajne nezgode.Naglasio je da
opisano ulje na kolovozu nije direktno doprinijelo nastanku nezgode,jer se
okrivljeni vozilom nepravilno odnosno neprilagođenom brzinom kretao i prije
nailaska na to ulje.
Sud je prihvatio nalaz i mišljenje vještaka saobraćajne struke O.LJ.a jer je
uvjerljiv i argumentovan,dat od strane kompetentnog vještaka,a uopštena
primjedba okrivljenog nije umanjila značaj ovog nalaza. Naime,okrivljeni je
prigovorio nalazu vještaka u dijelu gdje je utvrđena brzina kretanja vozila
„Audi“ navodeći da bi pri toj brzini oštećenja na vozilimia morala biti
manja,dok je istakao da nema primjedbi na zaključak vještaka da je uzrok
nezgode to što se on kretao neprilagođenom brzinom uslovima puta i brzinom
vbećom od dozvoljene.
Iz izvještaja Bolnice Meljine o povredama oštećenih E.A.,V.I. i S.M.a i to
br.3714/11 od 24.08.2011. godine, br. 3413/11 od 24.08.2011. godine, br.
4285/11 od 01.11.2011. godine i br. 4740/11 od 01.11.2011. godine ,te iz
pismenog nalaza i mišljenja vještaka medicinske struke dr S.B. proizilazi da
je E.A. zadobio povrede u vidu nagnječne rane sternalne regije grudnog koša,
nagnječinu i ogrebotinu lijevog lakta, kao i krvni podliv desne nadlaktice, te
da se ove povrede pojedinačno i zbirno kvalifikuju kao lake tjelesne povrede
koje ne ostavljaju trajne posljedice po životnu i radnu sposobnost, da je K.D.
zadobio povrede u vidu nagnječnih rana lijevog ručnog zgloba, lijevog ramena i
lopatice, i lijevog kuka, te da se ove povrede pojedinačno i zbirno
kvalifikuju kao lake tjelesne povrede koje ne ostavljaju trajne posljedice po
životnu i radnu sposobnost,a da je S.M. zadobio povrede u vidu nagnječnih rana
parijetalne regije glave, vrata i leđa sa ogrebotinama kože, te da se ove
povrede pojedinačno i zbirno kvalifikuju kao lake tjelesne povrede koje ne
ostavljaju trajne posljedice po životnu i radnu sposobnost i da je V.I.
zadobila povrede u vidu nagnječnih rana čeonog dijela glave i lijevog koljena,
te da se ove povrede pojedinačno i zbirno kvalifikuju kao lake tjelesne
povrede koje ne ostavljaju trajne posljedice po životnu i radnu sposobnost.
Sud je prihvatio kao uvjerlji pismeni nalaz i mišljenje vještaka medicinske
struke jer je stručan i argumentova,dat na osnovu medicinske dokumentacije u
spisisma kao materijalnom dokazu,a na isti ni stranke nisu imale primjedbi.
Iz zapisnika o uviđaju saobraćajne nezgode Osnovnog suda u H.Novom
Kri.br.71/11 od 02.07.2001. godine proizilazi da se saobraćajna nezgoda
dogodila na Jadranskom putu u Kumboru, u mjestu Zmijice, dana
02.07.2011.godine oko 21:45 časova, da kolovoz na licu mjesta nije imao
vidljivih oštećenja, ali da je bio mokar i klizav jer je padala sitna kiša, a
i bio je evidentan sloj neke vrste masoće na mjestu gdje se nezgoda desila. Na
mjestu nezgode nije postojao znak ograničenja brzine, ali je isti postojao na
mjestu prije saobraćajne nezgode gledajući iz pravca Herceg Novog ka Bijeloj,
i to neposredno nakon skretanja za plažu Zmijice, i on je iznosio 40 km/h, a
suprotnoj strani je bio znak za ograničenje brzine od 50 km/h, za smjer
kretanja Bijela-Herceg Novi. U vrijeme uviđaja bila je noć, a sam put na
mjestu nezgode nije bio osvijetljen javno rasvjetom. Kolovoz na dvije trake
razdvaja puna linija, koja se pretvara u isprekidanu, a neposredno prije
mjesta nezgode gledajući iz pravca Herceg Novog. Na licu mjesta su se zatekla
dva putnička vozila koja su se sudarila i to “Audi 100“ reg.oznaka NK ... i
„BMW“ reg.oznaka HN .... Učesnici nezgode su bili E.A. koji je upravljao
vozilom marke „Audi“, K.D., koji je upravljao vozilom marke „BMW“, V.I., kao
suvozač u „Audiju“ i S.M., kao suvozač u „BMW-u“. Konstatovano je da su svi
učesnici nezgode zadobili lake tjelesne povrede, a primjetna su oštećenja na
oba vozila. Nije bilo očevidaca nezgode , a na mjestu uviđaja nisu zatečeni
tragovi kočenja.
Iz fotodokumentacie UP PJ H.Novi od 02.07.2011. godine i skice lica mjesta
saobraćajne nezgode, vide se zaustavne pozicije vozila koja su učestvovala u
nezgodi, te su na vozilu marke „BMW“ vidna oštećenja u predjelu desne bočne
strane sa centralnim oštećenjem u predjelu desnog prednjeg točka i stuba
desnih vrata,dok su na vozilu „Audi „ vidna oštećenja u predjelu prednje čeone
strane,te lijeve bočne i zadnje desne strane. Za fiksnu tačku (FT) je uzet
početak zaštitne ograde sa lijeve strane puta gledano iz pravca Herceg Novog
prema Kamenarima,za orjentacionu pravu (OP) je uzet pravac desne ivice puta
gledano iz pravca Herceg Novog.Dalje je naveo da je iz fototehničke
dokumentacije vidljivo da je mjesto kontakta vozila u zaustavnoj poziciji
vozila „Audi“,a njegov zaustavni položaj je definisan sljedećim parametrima-
zadnji lijevi točak udaljen je 5,40m od OP,na udaljenosti 14,60m po OP od
OT,dok je prednji lijevi točak udaljen 4,50m od OP na udaljenosti 11,70m po OP
od OT. U zaustavnom položaju vozilo je zauzimalo smjer kretanja ka Herceg
Novom.Ovo vozilo u zaustavnom položaju nije ostavilo tragove kočenja.
Zaustavni položaj vozila „BMW“ definisan je sljedećim parametrima-zadnji desni
točak vozila je udaljen 1m od Opna udaljenosti od 21,40m po OP od OT,dok je
prednji desni točak udaljen 2,20m od Opna udaljenosti 23,90m po OP od OT.Ovo
voyilo u yaustavnom polo\aju nije ostavilo tragove ko;enja,a u yaustavnom
polo\aju je yate;eno prednjim lijevim to;kom van pune bijele linije desne
kolovozne trake iz pravca Herceg Novog.Dalje proizilazi da su na udaljenosti
od 3,70m od OP i 11,20m po OP od OT evidentni tragovi polomljenog stakla i
plastike na asfaltu.Takođe su vidna oštećenja zaštitnih ograda sa obje strane
puta na udaljenosti od oko 16,20m od OT.Širina kolovoza je 6,90m,a isti je
podijeljen na dvije kolovozne trake.
Iz izvještaja o utvrđivanju alkohola u krvi i urinu KBC Podogorica br.1058 i
br. 1060 oba od 20.07.2011. godine, proizilazi da okrivljeni K.D. ,kao i
oštećeni E.A. nisu imali alkohola u krvi i urinu u vrijeme nastanka
saobraćajne nezgode.
Sud je navedene pismene dokaze cijenio kao vjerodostojne jer su sačinjeni od
nadležnih organa i ustanova u zakonitoj proceduri ,a na iste ni stranke nisu
imale primjedbi.
Iz izvještaja iz kaznene evidencije za okrivljenog dostavljenog od strane
Uprave policije PJ Cetinje od 01.02.2012. godine, te iz izvještaja ovog suda o
kaznenoj evidenciji za okrivljenog od 14.03.2012. godine proizilazi da je
okrivljeni ranije osuđivan presudom Osnovnog suda u Herceg Novom K.br.103/99
od 20.12.1999.godine,zbog krivičnog djela iz čl. 37 st. 2 KZ RCG, na kaznu
zatvora od 5 mjeseci uslovno na 2 godine, presudom Osnovnog suda u Herceg
Novom K.br. 42/08 od 02.07.2008.godine,zbog krivičnog djela iz čl. 220 KZ
CG,na kaznu zatvora od 6 mjeseci uslovno na 2 godine, presudom Osnovnog suda
K.br. 120/11 od 12.08.2011,zbog krivičnog djela iz čl. 166 st. 1 KZ,na kaznu
zatvora od 2 mjeseca i presudom Osnovnog suda Herceg Novi K.br. 150/11 od
14.09.2011.godine, zbog krivičnog djela iz čl. 220 st. 1 KZ, na kaznu zatvora
od 30 dana .
Sud nije proveo dokaz saslušanjem oštećenog u svojstvu svjedoka S.M.a jer je
tužilac na glavnom pretresu izjavio da odustaje od tog predloga obzirom da je
svjedok nedostupan sudu jer živi u inostranstvu bez poznate adrese.
Sud je prihvatio izjavu okrivljenog, te je cijenio kao priznanje izvršenja
djela koje mu je stavljeno na teret,obzirom da je u skladu sa izvedenim
dokazima-iskazima oštećenih,medicinskom dokumentacijom o povredama kod
oštećenih ,te nalazima i mišljenjima vještaka saobraćajne i medicinske
struke..
Polazeći od naprijed provedenih i analiziranih dokaza i izjave okrivljenog,
sud je utvrdio da je okrivljeni Kaluđerivić Dragan dana 02.07.2011.godine u
mjestu Kumbor, Opština Herceg Novi, upravljajući PMV marke „BMW“, na
magistralnom putu iz pravca Herceg Novog u pravcu Bijele, postupajući suprotno
čl. 31 st.1 i čl.32 st.1 Zakona o bezbjednosti saobraćaja na putevima, ugorzio
saobraćaj i doveo u opasnost živote i tijela ljudi na način što dolaskom na
kritično mjesto u neposrednoj blizini kuće V.LJ. brzinu kretanja vozila nije
prilagodio okolnostima, karakteristikama i stanju puta, te atmosverskim
prilikama-kiši koja je padala, a zbog koje je kolovoz bio mokar i klizav, kao
i što je vozio nedozvoljenom brzinom od 50,09 km/h, iako je za taj dio naselja
brzina kretanja vozila postavljenim saobraćajnim znakom ograničena na 40 km/h,
a koja brzina je veća od dozvoljene za 10,09 km/h, uslijed čega je prilikom
preticanja nepoznatog kombi vozila i pokušaja povratka na svoju kolovoznu
traku izgubio kontrolu nad vozilom i udario u prednji čeoni dio vozila marke
„Audi“, koje je dolazilo iz suprotnog smjera, kojom prilikom su zadobili lake
tjelesne povrede i to oštećeni E.A., oštećena V.I., suvozač u vozilu oštećenog
E., te oštećeni S.M., suvozač u vozilu okrivljenog.
Kod takvog utvrđenog činjeničnog stanja, u naprijed opisanim radnjama
okrivljenog, sud je našao sva obilježja krivičnog djela - ugrožavanje javnog
saobraćja iz čl.339. stav 3 u vezi stava 1 KZ, jer se okrivljeni vozač nije
pridržavao saobraćajnih propisa-odredbe čl.31.stav 1 ZOBS-a na putevima, prema
kojoj odredbi vozač mora brzinu kretanja vozila prilagoditi uslovima i stanju
mokrog i klizavog kolovoza tako da vozilo može da zaustavi pred svakom
preprekom koju u datim uslovima može da predvidi,te protivno odredbi čl.32
st.1 istog zakona ,jer je vozio nedozvoljenom brzinom od 50,09 km/h, iako je
za taj dio naselja brzina kretanja vozila postavljenim saobraćajnim znakom
ograničena na 40 km/h, te je na taj način prouzrokovao saobraćajnu nezgodu u
kojoj su tri lica zadobila lake tjelesne povrede.
Sud nalazi da se vinost okrivljenog pri izvršenju ovog krivičnog djela, i to
kako u odnosu na radnju izvršenja-ugrožavanje javnog saobraćaja i dovođenje u
opasnost života i tijela ljudi, tako i odnosu na nastupjele posljedice - lake
tjelesne povrede kod oštećenih, sastoji u svjesnom nehatu, jer je okrivljeni
bio svjestan da svojim ponašanjem, opisanim naprijed, kao vozač, može ugroziti
javni saobraćaj i dovesti u opasnost živote i tijela ljudi, ali je olako držao
da do toga neće doći ili da će to moći spriječiti.
Prilikom odlučivanja o vrsti i visini krivične sankcije,koju okrivljenom treba
izreći,sud je cijenio sve okolnosti shodno čl. 42. KZ, koje utiču da kazna
bude veća ili manja, pa je okrivljenom kao olakšavajuće okolnosti cijenio da
je oženjen,otac jednog maloljetnog djeteta,koje je u obavezi da izdržava,te da
se oštećeni nisu pridružili krivičnom gonjenju, dok mu je od otežavajućih
okolnosti cijenio raniju višestruku osuđivanost pri čemu je imao u vidu da se
ranije osude odnose na krivična djela koja nijesu srodna sa predmetnim djelom
. Sud je navedne okolnosti cijenio kao naročito olakšavajuće okolnosti koje
ukazuju da se i blažom kaznom od predviđene može postići svrha kažnjavanja, pa
je okrivljenom primjenom člana 45 st.1 tač.3 KZ,a imajući u vidu granice
ublažavanja kazne iz čl.46 KZ, utvrdio ispod zakonom propisanog minimuma
novčanu kaznu u iznosu od 400,00 eura sa rokom plaćanja od 3 mjeseca od
pravosnažnosti presude,nalazeći da je ovako utvrđena kazna u skladu sa
ličnošću okrivljenog, težinom izvršenog djela i imovnim stanjem okrivljenog u
smislu čl.42.st.2.KZ , te da će se istom postići svrha kažnjavanja iz čl. 4 i
32 KZ .
Na osnovu čl. 239 st. 2 ZKP-a, sud je oštećenog E.A. uputio na parnični
postupak radi ostvarivanja imovinsko pravnog zahtjeva,jer podaci u ovom
postupku nisu pružali dovoljno osnova ni za djelimično presuđenje.
Oštećena V.I. je u svojoj završnoj riječi izjavila da ne postavlja
imovinskopravni zahtjev.
Na osnovu čl. 202. st. 1 ZKP-a okrivljeni je obavezan da plati troškove
krivičnog postupka u iznosu od 289,00 eura koji se odnose na troškove
medicinskog i saobraćajnog vještačenja,kao i i znos od 30,00 eura na ime
paušala,koji je odmjeren u skladu sa dužinom i složenosti trajanja postupka i
imovnim stanjem okrivljenog.
OSNOVNI SUD U HERCEG NOVOM
dana, 15.10.2012.godine.
Zapisničar: Sudija:
Milović Tereza Leković Branislav
PRAVNA POUKA:
Protiv ove presude dozvoljena je žalba u
roku od 8 dana od dana prijema, Višem sudu
u Podgorici, a putem ovog suda.