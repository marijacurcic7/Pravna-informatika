K. br. 34/13
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE
OSNOVNI SUD U PODGORICI, kao prvostepeni krivični, po sudiji Željki Jovović,
uz učešće Danijele Rajković kao zapisničara, u krivičnom predmetu protiv
okrivljenog V. M., zbog krivičnog djela krađa iz čl. 239 st. 1 Krivičnog
zakonika, odlučujući po optužnom predlogu Osnovnog državnog tužioca Podgorica
Kt. br. 765/12 od 26. 12. 2012. godine, nakon glavnog i javnog pretresa
održanog dana 26. 04. 2013. godine, u prisustvu zastupnika optužnog predloga
B. K. i okrivljenog V. M., donio je i istog dana javno objavio,
P R E S U D U
Prema okrivljenom
V. M., JMB xxxxxxxxxxxxx, od oca P. i majke M., rođene L., rođenom xx. xx.
xxxx. godine u Andrijevici, sa prebivalištem u Podgorici u ul. Dalmatinskoj
bb, državljanin Crne Gore, otac dvoje djece, pismen, penzioner, završio
mašinski fakultet, srednjeg imovnog stanja, neosuđivan
Na osnovu čl. 372 st. 1 tač.1 Zakonika o krivičnom postupku
OPTUŽBA SE ODBIJA
Kojom je predstavljeno da je:
Dana 11. 04. 2011. godine, u Podgorici, na svom placu u Tološima bb, svjestan
svog djela, čije je izvršenje htio i znajući da je njegovo djelo zabranjeno,
oduzimao drugom tuđu pokretnu stvar - vodu, vlasništvo oštećenog preduzeća
"Vodovod i kanalizacija" Podgorica, u namjeri da njenim prisvajanjem sebi
pribavi protivpravnu imovinsku korist u vrijednosti preko 150,00 eura, na
način što je u šahti na mjestu vodomjera ugradio cijev koja je direktno
priključena na vodovodnu mrežu bez vodomjera, tako da se utrošak vode nije
mogao registrovati, čime je sebi pribavio protivpravnu imovinsku korist,
- čime bi izvršio krivično djelo krađa iz čl. 239 st. 1 Krivičnog zakonika.
Nije bilo troškova krivičnog postupka koji bi padali na teret budžetskih
sredstava suda.
O b r a z l o ž e nj e
Optužnim predlogom Osnovnog državnog tužioca u Podgorici Kt. br. 765/12 od 26.
12. 2012. stavljeno je na teret okrivljenom V. M., izvršenje krivičnog djela
krađa iz čl. 239 st. 1 Krivičnog zakonika.
Na glavnom pretresu, nakon provedenih dokaza, u završnoj riječi zastupnik
optužbe B. K. je odustao od daljeg krivičnog gonjenja prema okrivljenom
nalazeći da nema dokaza da je isti izvršio krivično djelo koje mu je optužnim
predlogom stavljeno na teret iz razloga što okrivljeni negira izvršenje
krivičnog djela, a svjedoci potvrdjuju tu činjenicu.
Kako je zastupnik optužbe na glavnom pretresu odustao od daljeg krivičnog
gonjenja protiv okrivljenog V. M., a ovlašćeni predstavnik JP "Vodovod i
kanalizacija" Podgorica I. P. izjavila da neće nastaviti krivično gonjenje
protiv okrivljenog i ne postavlja imovinsko-pravni zahtjev, sud je na osnovu
čl. 372 st. 1 tač. 1 Zakonika o krivičnom postupku donio presudu kojom se
optužba odbija.
Nije bilo troškova krivičnog postupka koji bi padali na teret budžetskih
sredstava suda.
Sa iznijetih razloga odlučeno je kao u izreci presude.
OSNOVNI SUD U PODGORICI, dana 26. 04. 2013. godine
ZAPISNIČAR:
|
S U D I J A:  
---|---  
Danijela Rajković,s.r.
|
Željka Jovović,s.r.  
PRAVNA POUKA:
|
Protiv ove presude dozvoljena je žalba u roku od 8 dana od dana prijema
pismenog otpravka iste, preko ovog suda Višem sudu u Podgorici.  
---|---  
ZTO Danijela Rajković
ZAPISNIČAR:
|
S U D I J A:  
---|---  
Danijela Rajković
|
Željka Jovović  
DN-a: Po primjerak presude dostaviti:
- ODT Podgorica,
- Okrivljenom,
- A/a.
Postupljeno dana __
Radnik suda ______