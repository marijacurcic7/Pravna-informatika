HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
K.br.107/13
U IME CRNE GORE
OSNOVNI SUD U PODGORICI, po sudiji Jovović Željki, uz učešće Rajković
Danijele, kao zapisničara, u krivičnom predmetu protiv okrivljenog Č. M., zbog
krivičnog djela gradjenje objekta bez gradjevinske dozvole iz čl. 326a
Krivičnog zakonika, rješavajući po optužnom predlogu ODT-a Podgorica Kt. br.
1339/12 od 04.02.2013. godine, nakon održanog glavnog i javnog pretresa, u
prisustvu zastupnika optužbe R. G. i okrivljenog, dana 12.03.2013. godine
donio je, i istog dana javno objavio.
P R E S U D U
Okrivljeni
Č. M., JMB xxxxxxxxxxxxx, od oca P. i majke D., rođene S., rođen xx. xx. xxxx.
godine u Bijelom Polju, sa prebivalištem u Podgorici Park šume, državljanin
Crne Gore, oženjen, otac dvoje djece, završio srednju školu, lošeg imovnog
stanja, neosuđivan.
Kriv je
Što je:
U avgustu 2012. godine u Podgorici, Park šume, svjestan svog djela čije je
izvršenje htio i znajući da je njegovo djelo zabranjeno, postupajući protivno
odredbi čl. 69 Zakona o uređenju prostora i izgradnji objekata (Sl.list CG br.
51/08), započeo izgradnju objekta bez prethodno pribavljene građevinske
dozvole, na način što je nadogradio postojeći stambeni objekat površine 80,0
m², iako za to nije imao građevinsku dozvolu,
- čime je izvršio krivično djelo građenje objekta bez građevinske dozvole iz
čl. 326a Krivičnog zakonika.
Pa mu Sud za navedeno krivično djelo primjenom čl. 4 st. 2, čl. 42 st. 1, čl.
52 st. 2, čl. 53 i 54 Krivičnog zakonika i čl. 226, 229 i 374 Zakonika o
krivičnom postupku, izriče
USLOVNU OSUDU
Kojom mu predhodno utvrđuje kaznu zatvora u trajanju od 6 (šest) mjeseci i
istovremeno određuje da se ista neće izvršiti, ako okrivljeni u roku od 1
(jedne) godine po pravosnažnosti presude ne izvrši novo krivično djelo.
Obavezuje se okrivljeni da plati na ime troškova krivičnog postupka iznos od
30,00€, u roku od 15 dana po pravosnažnosti presude, pod prijetnjom prinudnog
izvršenja.
O b r a z l o ž e nj e
Optužnim predlogom ODT-a u Podgorici Kt.br.1339/12 od 04.02.2013. godine,
okrivljenom Č. M. stavljeno je na teret da je izvršio krivično djelo gradjenje
objekta bez gradjevinske dozvole iz čl. 326a Krivičnog zakonika. Zastupnik
optužbe je u završnoj riječi izjavio, da u cjelosti ostaje pri podnijetom
optužnom predlogu i predložio je sudu da okrivljenog za krivično djelo
stavljeno mu na teret oglasi krivim i osudi po zakonu.
Okrivljeni Č. M. je u svojoj odbrani priznao da je izvršio djelo stavljeno mu
na teret. U prethodnom postupku, na zapisniku o saslušanju osumnjičenog od
29.01.2013. godine pred ovlašćenim tužiocem ODT-a Podgorica izjavio da je sve
do 2003. godine živio kao podstanar sa svojom četvoročlanom porodicom i tada
se odlučio da u naselju Park šuma Zagorič na državnoj parceli sagradi prizemni
objekat, pod pločom površine oko 50 m2, i da u isti useli. Tako je i uradio i
iste godine se uselio u objekat za koji plaća porez. Negdje početkom avgusta
2012. godine odlučio je da na već postojeći objekat sagradi visoko potkrovlje
i postavi krov što je sve površine oko 80 m2.Tako je i uradio ozidao je
zidove, postavio betonski krov, a zatim crijep. U toku tih radova kod njega na
gradilište došla je građevinska inspekcija koja mu je tražila građevinsku
dozvolu koju on nije imao a zatim je sačinila zapisnik. Poznato mu je da mu je
za građenje potrebna građevinska dozvola ali se za dobijanje iste nikom nije
obraćao iz razloga što je objekat sagrađen na neurbanizovanom prostoru na
državnom zemljištu. Na glavnom pretresu održanom dana 12.03.2012. je dodao da
je znao da mu je za gradnju potrebna građevinska dozvola, da će sigurno
legalizovati objekat čim to bude moguće zbog izrade DUP-a, tražiće građevinsku
dozvolu. U završnoj riječi je naveo da mu je žao što je izvršio krivično djelo
i da će čim bude mogao legalizovati objekat koji je napravio.
Imajući u vidu potpuno i jasno priznanje okrivljenog, koje u toku postupka
nije dovedeno u sumnju, i cijeneći isto kao dokaz, sud primjenom čl. 458 st. 2
Zakonika o krivičnom postupku, nije izvodio druge dokaze predložene optužnim
predlogom, osim izvoda iz kaznene evidencije izdat od strane Uprave policije
PJ Bijelo Polje br.03-245/13-1725/2 od 19.02.2013. godine, na ime okrivljenog.
Dakle, u postupku je nesumnjivo utvrdjeno da je okrivljeni Č. M., u avgustu
2012. godine u Podgorici, Park šume, postupajući protivno odredbi čl.69 Zakona
o uredjenju prostora i izgradnji objekata započeo izgradnju objekta bez
predhodno pribavljene gradjevinske dozvole, na način što je nadogradio
postojeći stambeni objekat površine 80,0m2, iako za to nije imao građevinsku
dozvolu.
Ovakvo činjenično stanje, sud je utvrdio iz nedvosmislenog i jasnog priznanja
okrivljenog Č. M. datog tokom cijelog postupka, u kojem je na detaljan način
opisao, kad, gdje i na koji način je započeo izgradnju objekta, a da prethodno
nije pribavio gradjevinsku dozvolu, ne sporeći ni činjenicu da je bio svjestan
da mu je gradjevinska dozvola za započetu izgradnju bila potrebna, ali da istu
nije ni tražio, ističući da mu je žao što je izvršio predmetno krivično djelo.
Cijeneći naprijed utvrdjeno činjenično stanje, ovaj sud nalazi da su se u
radnjama okrivljenog stekli svi subjektivni i objektivni elementi bića
krivičnog djela gradjenje objekta bez gradjevinske dozvole iz čl.326a
Krivičnog zakonika.
Naime, članom 69 Zakona o uredjenju prostora i izgradnji objekata propisano je
da se objekat može graditi na osnovu gradjevinske dozvole i tehničke
dokumentacije. Takodje je istim zakonom odredjen i pojam gradjenja objekta kao
izvodjenje radova radi gradjenja novog objekta, rekonstrukcije ili radi
promjene stanja u prostoru. U konkretnom slučaju okrivljeni je u Podgorici,
Park šume, započeo izgradnju objekta, bez predhodno pribavljene građevinske
dozvole,na način što je nadogradio postojeći stambeni objekat površine 80,0m2
, iako za to nije imao građevinsku dozvolu.
Cijeneći psihički odnos okrivljenog Č. M. prema izvršenom krivičnom djelu, sud
je našao da je okrivljeni postupajući na prethodno opisani način bio svjesan
da svojom djelatnošću čini krivično djelo, odnosno da je nadogradio postojeći
stambeni objekat površine 80,0m2 a da za to nije imao gradjevinsku dozvolu, pa
je to i htio, postupajući sa direktnim umišljajem.
Odlučujući o krivičnoj sankciji za okrivljenog, sud je najprije u smislu čl.
42 Krivičnog zakonika cijenio sve okolnosti od kojih zavisi izbor i visina
krivične sankcije (olakšavajuće i otežavajuće okolnosti), u okviru zakonom
propisanog minimuma i maksimuma za predmetno krivično djelo, pa je od
olakšavajućih okolnosti na strani okrivljenog cijenio njegove porodične
prilike, odnosno, da je oženjen, i otac dvoje djece, lošeg imovnog stanja,
njegovo korektno držanje pred sudom, prihvatanje odgovornosti i s tim u vezi
jasno i potpuno priznanje izvršenja krivičnog djela, ranije dobro ponašanje i
s tim u vezi raniju neosudjivanost a što je utvrdjeno iz izvoda iz kaznene
evidencije izdat od strane Uprave policije PJ Bijelo polje br.03-245/13-1725/2
od 19.02.2013. godine na ime okrivljenog, dok otežavajućih okolnosti nije
bilo, pa je okrivljenom primjenom čl. 53 i 54 Krivičnog zakonika, prethodno
utvrdio kaznu zatvora u trajanju od šest mjeseci i istovremeno odredio da se
ista neće izvršiti ukoliko okrivljeni u roku od 1(jedne) godine od dana
pravosnažnosti presude ne učini novo krivično djelo, nalazeći da će se u
konkretnom slučaju i uslovnom osudom kao mjerom upozorenja, uz prijetnju
kaznom zatvora, na uspiješan način uticati na okrivljenog da ubuduće ne vrši
ni ovo ni druga krivična djela, pri čemu bi se u svemu ostvarila svrha
izricanja uslovne osude propisana čl. 52 Krivičnog zakonika, u okviru opšte
svrhe izricanja krivičnih sankcija propisane čl. 4 st. 2 istog zakonika.
Kako je okrivljeni oglašen krivim, sud ga je shodno odredbi čl. 229 Zakonika o
krivičnom postupku obavezao na plaćanje troškova krivičnog postupka sudskog
paušala u iznosu od 30,00 eura, koji iznos je odredjen shodno trajanju i
složenosti postupka, kao i imovinskim prilikama okrivljenog.
Na osnovu izloženog a shodno čl. 374 Zakonika o krivičnom postupku odlučeno je
kao u izreci presude.
OSNOVNI SUD U PODGORICI, dana 12.03.2013. godine
ZAPISNIČAR:
|
S U D I J A:  
---|---  
Rajković Danijela,s.r.
|
Jovović Željka,s.r.  
PRAVNA POUKA:
|
Protiv ove presude dozvoljena je žalba u roku od 8 dana od dana prijema
pismenog otpravka iste, preko ovog suda Višem sudu u Podgorici.  
---|---  
ZTO: Danijela Rajković
ZAPISNIČAR:
|
S U D I J A:  
---|---  
Rajković Danijela
|
Jovović Željka  
DN-a: Po primjerak presude dostaviti:
- ODT Podgorica,
- Okrivljenom,
- A/a.
Postupljeno dana __
Radnik suda ______