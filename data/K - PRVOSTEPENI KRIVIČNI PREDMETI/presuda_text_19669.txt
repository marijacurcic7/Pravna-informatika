HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
CRNA GORA
Posl. br. K. br. 1209/12
U Podgorici, dana 01. 04. 2013 godine
OSNOVNI SUD U PODGORICI, kao prvostepeni, krivični, po sudiji Jovović Željki,
uz učešće Rajković Danijele kao zapisničara, u krivičnom predmetu protiv
okrivljenih "E." Crne Gore AD N. i I. R. G., zbog krivičnog djela nesavjestan
rad u službi iz čl. 417 Krivičnog zakonika, izvan pretresa dana 01. 04. 2013.
godine, donio je
R J E Š E NJ E
ODBACUJE SE optužni predlog oštećene K. M., iz Podgorice, zaveden u ovom sudu
pod brojem K. br. 1209/12, protiv okrivljenih "E." Crne Gore AD N. i I. R. G.,
zbog nepostupanja tužioca po nalogu suda da podnesak ispravi i dopuni.
O b r a z l o ž e nj e
Oštećena K. M., podnijela je ovom sudu optužni predlog protiv okrivljenih "E."
Crne Gore AD N. i I. R. G., nakon što je Osnovni državni tužilac rješenjem Kt.
br. 534/12 od 03. 10. 2012. godine odbacio krivičnu prijavu oštećene, čime je
nastavila gonjenje protiv okrivljenih.
Oštećena kao tužilac okrivljenim "E." Crne Gore AD N. i Ivani R. G. stavlja na
teret izvršenje krivičnog djela nesavjestan rad u službi iz čl. 417 Krivičnog
zakonika.
U podnijetom optužnom aktu oštećena kao tužilac nije navela kratak opis
krivičnog djela koje okrivljenim stavlja na teret, a iz kojih bi proizilazila
zakonska obilježja krivičnog djela nesavjestan rad u službi iz čl. 417
Krivičnog zakonika, a takođe nije u optužnom aktu opredijelila krivicu kao
subjektivni odnos učinioca prema djelu, a koji je osnov da im se ono stavi na
teret.
Nalogom suda od 04. 03. 2013. godine, oštećena kao tužilac je pozvana da u
roku od 3 (tri) dana podnesak ispravi i dopuni saglasno odredbama čl. 450
Zakonika o krivičnom postupku, iz razloga što podnešeni akt nije sadržavao sve
što je potrebno da bi se po njemu moglo postupiti, uz upozorenje da će se,
ukoliko u ostavljenom roku ne postupi po traženju suda, podnijeti akt odbaciti
na osnovu čl. 204 st. 3 Zakonika o krivičnom postupku.
Nalog suda za ispravku podneska je uredno uručen oštećenoj kao tužiocu K. M.
dana 21. 03. 2013. godine.
Kako oštećena nije postupila po nalogu suda i ispravila podnesak, Sud je
shodno čl. 204 st. 3 Zakonika o krivičnom postupku podnesak odbacio, donoseći
rješenje kao u dispozitivu.
ZAPISNIČAR S U D I J A
Danijela Rajković Željka Jovović
DN-a: Primjerak rješenja dostaviti:
- Oštećena kao tužilac,
- a/a
Postupljeno dana 01. 04. 2013. godine
Radnik suda ___
ZAPISNIČAR S U D I J A
Danijela Rajković, s.r. Željka Jovović, s.r.
PRAVNA POUKA: Protiv ovog rješenja dozvoljena je žalba
u roku od 3 dana, od dana prijema istog,
preko ovog suda, Višem sudu u Podgorici.
ZTO Danijela Rajković