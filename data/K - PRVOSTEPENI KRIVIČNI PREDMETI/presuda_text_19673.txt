HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
K.br. 37/13
U IME CRNE GORE
OSNOVNI SUD U PODGORICI, kao prvostepeni, krivični, po sudiji Larisi
Mijušković -Stamatović, uz učešće Lidije Radetić, kao zapisničara, u krivičnom
predmetu protiv okrivljenog B.J., zbog krivičnog djela krađa iz čl. 239 st. 1
Krivičnog zakonika, rješavajući po optužnom predlogu Osnovnog državnog tužioca
u Podgorici Kt. br. 1726/12 od 15.01.2012 godine, kojeg je na glavnom pretresu
zastupao Ivan Medojević, zamjenik ODT-a Pogorica, nakon glavnog i javnog
pretresa održanog u prisustvu zastupnika optužbe i okrivljenog dana 18.03.2013
godine, donio je i istog dana javno objavio
P R E S U D U
Okrivljeni:
B.J., od oca V. i majke J., rođene K., rođen ... godine u P., sa prebivalištem
u P. - ul.V.J., državljanin Crne Gore, po zanimanju taksista, oženjen, otac
mldb. djeteta, završio srednju elektrotehničku školu, srednjeg imovnog stanja,
ranije osuđivan i to: presudom Osnovnog suda u Podgorici K.br.03/9750 od
14.03.2007 godine zbog krivičnog djela iz čl.157 st.1 KZ-a CG na kaznu zatvora
u trajanju od tri mjeseca i presudom Osnovnog suda u Podgorici K.br.07/779 od
06.11.2008 godine zbog krivičnog djela iz čl.412 st.2 u vezi st.1 KZ-a, na
kaznu zatvora u trajanju od 60 dana,
K r i v j e
Zato što je:
Dana 01. decembra 2012. godine, u prodajnom centru oštećenog preduzeća "O."
DOO iz P., koji se nalazi ulici J.B.T., u P., svjestan svog djela čije je
izvršenje htio, znajući da je njegovo djelo zabranjeno, tudje pokretne stvari
oduzeo drugom u namjeri da njenim prisvajanjem sebi pribavi protivpravnu
imovinsku korist, na način što je iskoristio nepažnju zaposlenih i sa police
oduzeo i prisvojio vilasto-okasti ključ, ključ zglobni patent okasti, vilasto-
okasti ključ 10mm, vilasto-okasti ključ 15mm, vilasto-okasti ključ 17mm i
jedan laserski metar, sve u ukupnoj vrijednosti od 287,90 eura, vlasništvo
oštećenog preduzeća, a kojom prilikom je u izvršenju djela otkriven od strane
radnika obezbjedjenja,
- čime je izvršio krivično djelo krađa iz čl. 239 st. 1 Krivičnog zakonika,
- pa ga Sud, na osnovu citirane zakonske odredbe, te čl. 2, 3, 4, 13,15, 32,
33, 39 i 42 Krivičnog zakonika, te čl. 226, 227, 229 i 374 Zakonika o
krivičnom postupku,
O S U Đ U J E
Na novčanu kaznu u iznosu od 1.200,00€ (hiljadudvijestotineeura) koju je dužan
platiti u roku od 3 (tri) mjeseca po pravnosnažnosti presude, a ako utvrdjenu
novčanu kaznu ne plati u ostavljenom mu roku Sud će novčanu kaznu zamijeniti
kaznom zatvora, tako što će za svakih započetih 25,00 € (dvadesetpeteura)
novčane kazne odrediti 1 (jedan) dan kazne zatvora.
Obavezuje se okrivljeni da uplati na ime troškova krivičnog postupka iznos od
60,50 € (šezdeseteurapedesetcenti) Osnovnom državnom tužilaštvu u Podgorici,
te na ima paušala iznos od 50,00 (pedeset) € Bužetu Crne Gore, u roku od 15
(petnaest) dana po pravnosnažnosti presude, pod prijetnjom prinudne naplate.
O b r a z l o ž e nj e
Optužnim predlogom ODT-a Podgorica Kt.br.1726/12 od 17.01.2013 godine, kojeg
je na glavnom pretresu zastupao Ivan Medojević, zamjenik ODT-a Podgorica,
stavljeno je na teret okrivljenom B.J. da je izvršio krivično djelo kradja iz
čl. 239 st. 1 Krivičnog zakonika, pri kojem je ostao u cjelosti do kraja
glavnog pretresa, i u završnoj riječi predložio Sudu da okrivljenog oglasi
krivim i osudi po Zakonu.
Okrivljeni B.J. je u svojoj odbrani u prethodnom postupku, kao i na glavnom
pretresu priznao izvršenje krivičnog djela, navodeći da je tačno da je dana
01.12.2012 godine u prodajnom centru "O." pokušao da uzme, a da ne plati neki
alat u čemu je spriječen od strane radnika navedenog preduzeća, a radi se o
sledećem alatu: vilasto-okasti ključ, ključ zglobni patent okasti, vilasto-
okasti ključ 10mm, vilasto - okasti ključ 15mm, vilasto-okasti ključ 17mm i
jedan laserski metar. Takodje, je istakao da mu nije jasno zašto je to uradio
jer mu nizašta sve to nije bilo potrebno, da se kaje i da ga je sramota i od
samog sebe, i dodao da nije lopov i da se bavi inače humanitarnim radom.
Objasnio je da je šetajući izmedju rafova sa robom, uzeo navedeni alat -
ključeve, koji je stavio u unutrašnji džep jakne, a sa druge police uzeo je
jedan laserski metar koji je stavio u čarapu. U toj prodavnici se zadržao
možda nekih pola sata, a pored ovog alata uzeo i neke plastične tiple. Došao
je na kasu i platio pomenute plastične tiple i šarafe, a nakon toga se uputio
prema izlazu gdje ga je zaustavio radnik "O." i uhvatio ga sa naprijed
navedenim alatom. Pojasnio je da ga je ovaj radnik odveo u svoju kancelariju,
a nakon čega je došla policija pred kojom je on izvadio sve naprijed navedeno.
U završnoj riječi okrivljeni je ostao pri navodima svoje odbrane i istakao da
ne zna zašto je to uradio, da nema razloga za učinjeno.
Imajući u vidu potpuno i jasno priznanje okrivljenog, koje u toku postupka
ničim nije dovedeno u sumnju, i cijeneći isto kao dokaz, to Sud primjenom čl.
458 st. 2 Zakonika o krivičnom postupku, nije izvodio druge dokaze predložene
optužnim predlogom, osim izvod iz kaznene evidencije, od kojeg zavisi vrsta i
mjera krivične sankcije, te je u postupku na nesumnjiv način utvrđeno da je
okrivljeni dana 01.12.2012 godine u prodajnom centru oštećenog preduzeća "O."
DOO iz P., koji se nalazi ul. J.B.T., u P., svjestan svog djela čije je
izvršenje htio, znajući da je njegovo djelo zabranjeno, tudje pokretne stvari
oduzeo drugom u namjeri da njenim prisvajanjem sebi pribavi protiv-pravnu
imovinsku korist, na način što je iskoristio nepažnju zaposlenih i sa police
oduzeo i prisvojio vilasto-okasti ključ, ključ zglobni patent okasti, vilasto-
okasti ključ 10mm, vilasto-okasti ključ 15mm, vilasto-okasti ključ 17mm i
jedan laserski metar, sve ukupnoj vrijednosti od 287,90 eura, vlasništvo
oštećenog preduzeća, a kojom prilikom je u izvršenju djela otkriven od strane
radnika obezbjedjenja, čime je ostvario sva bitna obilježja krivičnog djela
krađa iz čl. 239 st. 1 Krivičnog zakonika.
Cijeneći naprijed utvrđeno činjenično stanje, Ovaj sud nalazi da su se u
radnjama okrivljenog B.J. stekli svi bitni elementi bića krivičnog djela krađa
iz čl.239. st. 1. Krivičnog zakonika, jer je okrivljeni postupajući na prednje
opisan način, oduzeo tuđu pokretnu stvar, bliže opisanu izrekom presude u
namjeri da njenim prisvajanjem sebi pribavi protivpravnu imovinsku korist.
Okrivljeni je bio svjestan da oduzima tuđu pokretnu stvar, pa je to i htio, u
namjeri pribavljanja protivpravne imovinske koristi preko 150,00 eura, pa se
njegov psihički odnos prema izvršenom krivičnom djelu manifestuje kao direktni
umišljaj.
Prilikom odmjeravanja kazne sud je na strani okrivljenog, u smislu čl. 42
Krivičnog zakonika, kao olakšavajuće okolnosti cijenio njegovo korektno
držanje pred Sudom, prihvatanje odgovornosti i s tim u vezi jasno i potpuno
priznanje izvršenja krivičnog djela, kao i izraženo kajanje zbog izvršenog
krivičnog djela, stav oštećenog koji se nije pridružio krivičnom gonjenju,
porodične prilike - činjenicu da je otac jednog mldb.djeteta, dok je od
otežavajućih okolnosti na strani okrivljenog Sud našao njegovu raniju
osuđivanost, ali ne za istorodno krivično djelo, što je utvrđeno iz izvoda iz
kaznene evidencije. Imajući u vidu, pored naprijed navedenog, i imovinske
prilike okrivljenog, koje su, kako to okrivljeni predstavlja, srednje, te
činjenicu da je zaposlen , Sud je istog osudio na novčanu kaznu u iznosu od
1.200,00 € (hiljadudvijestotineeura).Sud je mišljenja da je ovakva kazna
adekvatna stepenu krivice okrivljenog za izvršeno krivično djelo, te da će se
istom u svemu ostvariti svrha kažnjavanja iz čl. 32 Krivičnog zakonika, da
okrivljeni u buduće ne vrši krivična djela, a u okviru opšte svrhe
propisivanja i izricanja krivičnih sankcija iz čl. 4 st. 2 Krivičnog zakonika.
Shodno čl. 39 st. 5 Krivičnog zakonika, Sud je okrivljenom za plaćanje novčane
kazne odredio rok od 3 (tri) mjeseca po pravnosnažnosti presude, s tim što je
shodno čl. 39 st. 6 Krivičnog zakonika, odredio da ukoliko okrivljeni ne plati
novčanu kaznu u navedenom roku, ista će se zamijeniti kaznom zatvora tako što
će se za svakih započetih 25,00 eura novčane kazne, odrediti 1 (jedan) dan
kazne zatvora.
Odluku o troškovima krivičnog postupka Sud je donio shodno čl.226, 227 i 229
Zakonika o krivičnom postupku, a isti se odnose na troškove komercijalnog
vještačenja u iznosu od 60,50 € koje je okrivljeni dužan uplatiti Osnovnom
državnom tužilaštvu u Podgorici, te na sudski paušal u iznosu od 50,00 €, koji
je okrivljeni dužan uplatiti na račun Budžeta Crne Gore, a koji je odmjeren
shodno dužini trajanja postupka, složenosti predmeta i imovinskim prilikama
okrivljenog.
Sa svega izloženog, primjenom čl. 374 Zakonika o krivičnom postupku, odlučeno
je kao u izreci presude.
OSNOVNI SUD U PODGORICI
Dana, 18.03.2013 godine
ZAPISNIČAR, SUDIJA,
Lidija Radetić, s.r. Larisa Mijušković Stamatović, s.r.
PRAVNA POUKA :
Protiv ove presude može se izjaviti
žalba u roku od 8 (osam) dana od
dana prijema pismenog otpravka iste
Višem sudu u Podgorici,a preko ovog suda.
ZTO: Radetić Lidija