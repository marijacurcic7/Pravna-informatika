K. br. 23/13
U IME CRNE GORE
Osnovni sud u Pljevljima kao prvostepeni krivični sud, po sudiji Branku
Pejoviću uz sudjelovanje zapisničara Đondović Milenke, u krivičnom predmetu
protiv okrivljenog M. Dž. iz Pljevalja, zbog krivičnog djela krađa iz čl. 239
st. 1 Krivičnog zakonika, po optužnom predlogu ODT Pljevlja Kt. br. 30/13 od
14.02.2013. godine, nakon održaog glavnog i javog pretresa u prisustvu
zamjenika ODT Pljevlja Gačević Božidarke, okrivljenog i oštećenog R. I. iz
Pljevalja, dana 25.03.2013. godine, donio je i javno objavio
P R E S U D U
Okrivljeni M. DŽ., JMBG:..., od oca A. i majke H., rođ. T., rođen .....godine
u P., gdje i živi, ul. P. br. 52, državljanin CG, govori Srpskim jezikom,
razumije crnogorski jezik, završio srednju školu za elektroinstalatera,
neoženjen, bez djece, lošeg imovnog stanja, ranije osuđivan presudom ovog suda
K.br. 55/08 od 11.07.2008.godine, zog krivičnog djela iz čl. 152 st. 2 KZ CG,
izrečena mu kazna zatvora u trajanju od 30 dana - izdržao kaznu i presudom
ovog suda K.br. 292/10 od 09.05.2011.godine, zbog krivičnog djela iz čl. 240
st. 1 KZ CG, osuđen na kaznu zatvora u trajanju od 4 mjeseca - izdržao kaznu.
K R I V J E
Što je:
Dana, 27/28 01.2013.godine oko 03,00 časova u ul. N. R. u P., iz dvorišta
porodične kuće oštećenog R. I., u namjeri da sebi pribavi protivpravnu
imovinsku korist, oduzeo jednu prednju osovinu od TMV marke "zastava", tipa
615, i istu prodao u otkupnu stanicu sekundarnih sirovina DOO "S.", oštetivši
na taj način vlasnika R. I. za iznos od 700,00 €,-
čime je izvršio krivično djelo krađa iz čl. 239 st. 1 Krivičnog zakonika.
Pa ga sud na osnovu već citiranog zakonskog propisa, a primjenom članova 4, 5,
13, 15, 32, 33, 36 i 42 Krivičnog zakonika, te članova 226 i 229 ZKP CG
O S U Đ U J E
-2-
Na kaznu zatvora u trajanju od 30 (trideset) dana.
Okrivljeni se obavezuje da na ime paušala plati ovom sudu iznos od 27,50 €, a
ovo u roku od 15 dana po pravnosnažnosti presude pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima, optužnim predlogom Kt. br. 30/13 od
14.02.2013. godine optužilo je okrivljenog M. Dž. iz P., zbog krivičnog djela
krađa iz čl. 239 st. 1 Krivičnog zakonika, navodeći da je okrivljeni krivično
djelo izvršio na način, mjesto i vrijeme kako je to bliže opisano u izreci ove
presude. U završnoj riječi zamjenik ODT je ostao pri podnešenom optužnom
predlogu i predložio da sud okrivljenog oglasi krivim i osudi po zakonu.
Svjedok - oštećeni R. I. u završnoj riječi je istakao da se ne pridružuje
krivičnom gonjenju protiv okrivljenog, niti ističe imovinsko pravni zahtjev.
Okrivljeni M. Dž. u svoju odbranu na zapisniku ODT Pljevlja od dana
13.02.2013.godine je istakao da je dana 27/28 01.2013.godine oko 03,00 časa
došao u dvorište porodične kuće vlasništvo oštećenog R. I. iz P., a koja se
nalazi odmah naspram njegove zgrade u ul. N.R. i tom prilikom je uzeo jednu
osovinu od teretnog vozila. Pomenutu osovinu je prenio do svoje zgrade gdje
živi tačnije istu je ostavio sa zadnje strane zgrade naspram prozora, tako da
je to mogao da vidi oštećeni, nakon čega je tu osovinu prekrio daskama.
Narednog dana pozvao je taksistu K. čije ime ne zna i zamolio ga da dođe do
njegove zgrade kako bi mu prevezao osovinu do otkupne stanice. K. je odmah
došao i pomogao mu da unese osovinu od kamiona u taksi vozilo, a zatim su istu
otjerali do otkupne stanice vlasništvo K. D. koja se nalazi u naselju G. Tom
pčrilikom je pomenutu osovinu prodao veoma jeftino u staro gvožđe jer ista
nije bila za upotrebu za iznos od 12,40 €, od čega je taksisti za usluge
platio 2,00 €. Napominje, da je bez ičije pomoći izvršio krađu navedene
osovine vlasništvo R. I. i tvrdi da kritične noći nije oduzeo nikakve metalne
cijevi osim osovine. Takođe dodaje da je to uradio iz razloga što ga je
oštećeni prije dva mjeseca zaustavio ispred osnovne škole "B. B." i tom
prilikom ga pitao sledeće "znaš li M. ko mi je otuđio djelove od tojote, a ako
saznaš daću ti 20,00 €". Smatra da ga je oštećeni tim pitanjem lično
uvrijedio, a to mu nije bio prvi put da ga proziva po komšiluku, i kada
prolazi pored njega gleda ga mrko, pa je iz tog razloga izvršio predmetnu
krađu. Na kraju ističe da se kaje zbog ovoga što je uradio, a posebno zbog
komšiluka sa oštećenim. Takođe dodaje da taksista Končar nije znao da je on
kamionsku osovinu ukrao jer ga je on pitao da nije slučajno ukradena, pa mu je
okrivljeni odgovorio da nije. Posebno ističe da je on predhodnog dana prije
nego što je izvršio ovu krađu popio 15 tableta "Ksalol od 0,5 mg" i 4 piva, a
nakon toga je završio u bolnici.
U završnoj riječi je istakao da se osjeća krivim, da priznaje krivicu, da se
kaje što je ovo uradio pa na kraju svoju odgovornost ostavio sudu na slobodnu
procjenu.
U dokaznom postupku sud je saslušao svjedoka - oštećenog R. I. i svjejdoka K.
D., pročitao potvrdu UP PJ Pljevlja br. 03-240/13-1300/7 od 29.01.2013.godine
o privremeno oduzetim predmetima od K. D., pročitao potvrdu o vraćanju
oduzetih predmeta oštećenom, izvršio uvid o otkupni blok od dana
27.01.2013.godine na ime okrivljenog, izvršio uvid u dva fotoelaborata br.
38/13 i 39/13 od dana 29.01.2013.godine i pročitao izvještaj iz KE za
okrivljenog od dana 11.02.2013.godine.
-3-
Nakon provedenog dokaznog postupka i nakon ocjene svih izvedenih dokaza, a
imajući u vidu i odbranu okrivljenog, a posebno iskaz svjedoka - oštećenog sud
je utvrdio da je okrivljeni M. Dž. iz P. izvršio krivično djelo koje mu je
optužnim predlogom ODT-a stavljeno na teret, a na način, mjesto i vrijeme kao
je to bliže opisano u izreci ove presude. Ovakvu svoju odluku sud je zasnovao
na činjenicama koje slijede iz dokaza izvedenih na glavnom pretresu kao i iz
potpunog priznanja okrivljenog.
Naime, svjedok - oštećeni R. I. na glavnom pretresu u svom iskazu istakao da
živi u P. u ul. N.R. i posjeduje TMV marke "Zastava". Prije par godina kupio
je jednu osovinu koja služi za nošenje prednjeg trapa svog kamiona, stavio
istu pored zgrade - pomoćnog objekta-šupe sa namjerom da istu kada bude
potrebno stavi na svoje TMV. Napominje, da je ta osovina bila sa pres
ležajevima i sa glalvčinama gdje se samo trebalo da stave doboši i montiraju
točkovi. Vrijednost te osovine je 700,00 €, jer je on to kupio sa jednog
havarisanog vozila, a u namjeri da kada bude potrebno primijeni osovinu i istu
stavi na svoje vozilo. Negdje krajem januara 2013.godine njemu je nestalo ove
osovine pa je slučaj pčrijavio policiji. Policija je isti dan otkrila da je
njegova osovina prodata na otpadu vlasništvu K. D. u naselju B. Ista osovina
je vraćena, a policija je saznala, a kasnije je i njemu rekla da je istu
osovinu oduzeo upravo okrivljeni i da je istu prodao na otkupnu stanicu
sekundarnih sirovina zv. DOO "Starinar", vlasništvo upravo K. D.
U završnoj riječi je istakao da se ne pridružuje krivičnom gonjenju protiv
okrivljenog niti ističe imovinsko pravni zahtjev.
Svjedok K. D. je istakao da živi u Pljevljima te da je vlasnik DOO "S." i bavi
se otkupom sekundarnih sirovina. Dana 28.01.2013.godine kod njega je
okrivljeni dotjerao jednu osovinu koja je gvozdena i istu je prodao na njegovu
otkupnu stanicu i sjeća se da je ta osovina bila teška nešto oko 50-desetak
kila. On je tu osovinu dotjerao sa taksi vozilom kojim je upravljao K. S.
taksista iz P.. Sjeća se da je odmah okrivljenom izdao otkupni blok i isplatio
koliko se sjeća iznos oko 12,00 €. Kako je već istakao tu sumu je isplatio
okrivljenom. Istoga dana kod njega je došla policija pa su ga pitali da li je
neko prodao kod njega kakvu osovinu pa je on odmah policiji pokazao istu
osovinu i ispostavilo se da je to osovina vlasništvo oštećenog R. I. Njemu je
osovina odmah oduzea uz potvrdu o oduzimanju i koliko mu je poznato ista
vraćena oštećenom.
Sud je u cjelosti prihvatio odbranu okrivljenog jer je okrivljeni u potpunosti
priznao izvršenje krivičnog djela, a takođe sud je u cjelosti prihvatio i
iskaz svjedoka - oštećenog R. I. kao i iskaz svjedoka K. D. Takođe sud je
prihvatio iskaz oštećenog i u dijelu oko vrednosti sporne osovine jer je
očigledno da ista toliko vredi kada se upotrebi u prave svrhe, dakle, kao
rezervni dio za vozilo jer je i sam oštećeni istu osovinu toliko i platio,
međutim, kada se ta osovina proda u "staro gvožđe", što je okrivljeni i
učinio, ista izgubi u velikom procentu na svojoj vrijednosti, jer nije
upotrebljena adekvatno kao rezervni dio već samo kao "staro gvožđe".
Iz potvrda o oduzimanju i o vraćanju predmeta sud je zaključio da je policija
sa otpada oduzela spornu osovinu i istu uz potvrdu vratila vlasniku R. I.
Uvidom u otkupni blok DOO "Starinar" se utvrđuje da je to preduzeće
okrivljenom za prodatu osovinu isplatilo nešto više od 12,00 €.
Iz fotoelaborata se vidi bliži izgled lica mjesta odakle je sporna osovina
oduzeta, kao i fotografija gdje se sporna osovina nalazi na otpadu.
Iz izvještaja iz KE za okrivljenog br. 03-245/12-1893/2 od 11.02.2013.godine
se zaključuje da je okrivljeni ranije osuđivan od strane ovog suda i to
presudom K.br. 55/08 od 11.07.2008.godine, zbog krivičnog djela iz čl. 152 st.
2 Krivičnog zakonika, te da mu je izrečena kazna zatvora u trajanju od 30
dana, koju kaznu je okrivljeni i izdržao i presudom ovog suda K.br. 292/10 od
09.05.2011.godine, zbog krivičnog djela iz čl. 240 st. 1 tač. 1 Krivičnog
zakonika gdje je okrivljeni osuđen na kaznu zatvora u trajanju od četiri
mjeseca i gdje je kaznu i izdržao.
-4-
Kod ovakvog činjeničnog stanja na osnovu svih izvedenih dokaza, a posebno na
osnovu iskaza oštećenog kao i na osnovu potpunog priznanja okrivljenog sud je
utvrdio da je okrivljeni M. Dž. iz P. izvršio krivično djelo koje mu je
optužnim predlogom ODT-a stavljeno na teret, a na način mjesto i vrijeme kako
je to bliže opisano u izreci ove presude.
Dakle, sud je nedvosmisleno utvrdio da je okrivljeni kritičnog dana oduzeo
jednu prednju osovinu za TMV marke "Zastava" vlasništvo oštećenog R. I. iz
dvorišta oštećenog, da je vrijednost te osovine oko 700,00 €, te da je istu
osovinu okrivljeni prodao otkupnoj stanici sekundarnih sirovina DOO "S." iz
P., a sve u cilju pribavljanja protivpravne imovinske koristi jer je
okrivljeni navedeni iznos koji mu je dat na otkupnoj stanici za prodatu
osovinu zadržao za sebe. Dakle, u radnjama okrivljenog stiču se svi bitni
elementi bića krivičnog djela koje se okrivljenom stavlja na teret, pa ga je
sud iz tog razloga i oglasio krivim i osudio po zakonu.
Prilikom određivanja vrste kazne i prilikom odmjeravanja njene visine sud je u
okviru opšte svrhe krivičnih sankcija cijenio i svrhu kazne zatvora, pa je sud
mišljenja da je u konkretnom slučaju jedino bilo opravdano prema okrivljenom
izreći kaznu zatvora, što je sud i učinio i okrivljenom izrekao kaznu zatvora
u trajanju od 30 (trideset) dana smatrajući da je ista kazna prema okrivljenom
primjerena i adekvatna stepenu društvene opasnosti, težini učinjenog djela kao
i nastalim posledicama, te da izrečena kazna prema okrivljenom predstavlja onu
mjeru koja je neophodna da se prema okrivljenom postigne svrha kažnjavanja
predviđena u čl. 32 Krivičnog zakonika. Kao olakšavajuće okolnosti sud je
okrivljenom uzeo u obzir da je okrivljeni u potpunosti priznao izvršenje
krivičnog djela, da je izrazio iskreno kajanje, te da se oštećeni protiv njega
nije pridružio krivičnom gonjenju niti istakao imovinsko pravni zahtjev pošto
je u potpunosti obeštećen.
U smislu čl. 226 i 229 ZKP CG sud je obavezao okrivljenog da na ime paušala
plati ovom sudu iznos od 27,50 €, a sud je isti iznos odredio okrivljenom
imajući u vidu dužinu trajanja i složenost krivičnog postupka, kao i imovno
stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
Dana 25.03.2013.godine.
Zapisničar S u d i j a
Milenka Đondović Branko Pejović
PRAVNA POUKA: Protiv ove presude dozvoljena je žalba u roku od 8 dana po
prijemu iste Višem sudu u Bijelo Polje, a preko ovog suda.
DOSTAVLJENO:
1 x ODT Pljevlja
1 x okrivljenom
4 x u predmet