K.br.53/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Šestović Milanke, u krivičnom prdmetu
protiv okrivljenog K. B. iz Pljevalja, zbog krivičnog djela samovlašće iz
čl.384.st.1. Krivičnog zakonika po optužnom predlogu ODT Pljevlja Kt.br.37/13
od 02.04.2013. godine, nakon održanog glavnog i javnog pretresa u prisustvu
zamjenika ODT Pljevlja Gačević Božidarke, okrivljenog i zastupnika oštećene
Vojske Crne Gore, dana 19.04.2013. godine, donio je i javno objavio
P R E S U D U
Okrivljeni K. B., JMBG ..., od oca D. i majke F. rodjena K., rodjen ....
godine u K. opština P., živi u P. ul. O. bb, državljanin CG, govori srpskim
jezikom, razumije crnogorski jezik, oženjen otac troje punoljetno djece,
pismen završio osnovnu školu, lošeg imovnog stanja, ranije osudjen presudom
ovog Suda K.br.526/73 od 26.02.1974. godine zbog krivičnog djela iz
čl.259.st.1. KZ RCG, izrečena mu novčana kazna.
K r i v j e
Što je:
dana 24.01.2013. godine oko 09,30 časova u ul. O. u P. u neposrednoj blizini
kasarne "Vladimir Knežević Volodja" samovlasno pribavio pravo za koje je
smatrao da mu pripada, na način što je upotrebom fizičke sile, guranjem rukama
izvalio pet betonskih stubova vlasništvo oštećene Vojske Crne Gore,
postavljenih za konstrukciju žičane ograde oko navedene kasarne, te je na taj
način oštetio Vojsku CG za iznos od 45,00 erua,
čime je izvršio krivično djelo samovlašće iz čl.384.st.1. Krivičnog zakonika,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 53. i 54. Krivičnog zakonika te članova 226, 229. i
239. ZKP CG i z r i č e
USLOVNU OSUDU
-2-
S tim da mu utvrdjuje kaznu zatvora u trajanju od 2 mjeseca (dva mjeseca) i
istovremeno odredjuje da se ista neće izvršiti ukoliko okrivljeni u roku od
godinu dana ne izvrši novo krivično djelo.
Okrivljeni se obavezuje da na ime troškova vodjenja krivičnog postupka plati
ovom sudu iznos od 99,00 eura, a na ime paušala iznos od 27,50 eura.
Obavezuje se okrivljeni da oštećenoj Vojsci Crne Gore na ime štete plati iznos
od 45,00 eura,
Troškove krivičnog postupka i paušal sudu, kao i štetu oštećenoj Vojsci Crne
Gore okrivljeni će platiti u roku od 15 dana po pravnosnažnosti presude pod
prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.37/13 od
02.04.2013. godine optužilo je okrivljenog K. B. iz P. zbog krivičnog djela
samovlašće iz čl.384. st.1. Krivičnog zakonika navodeći da je okrivljeni
krivično djelo izvršio na način mjesto i vrijeme kako je to vliže opisano u
izreci ove presude.
U završnoj riječi zamjenik ODT je u cjelosti ostao pri podnesenom optužnom
predlugu i predložio da sud okrivljenog oglasi krivim i osudi po zakonu.
Zastupnik oštećene Vojske Crne Gore u završnoj riječi je istakao da se
pridružuje krivičnom gonjenju protiv okrivljenog, a imovinsko - pravni zahtjev
je istakao u onom iznosu koji je našao vještak gradjevinske struke.
Okrivljeni K. B. u svoju odbranu je istakao na zapisniku ODT Pljevlja da živi
u ul. O. u P. u blizini Vojne kasarne te da je dana 24.01.2013. godine oko
09,00 časova pošao da sjedi kod jednog komšije i kada je naišao pored žičane
ograde kojom je bila ogradjena kasarna vidio je da se jedan betonski stub od
ogrede bio nageo na ulicu pa ga je rukama gurnuo i prevrnuo, pazeći da taj
stub nebi pao i povrijedio djecu koja tuda idu u školu. Primijetio je da je
bilo još oborenih stubova u pravcu žičane ograde, a ne sjeća se da li je bila
pala žica po zemlji. Takodje, ističe da je pored ograde ponekad sjekao sitno
rastinje oko ograde da bi se moglo prolaziti. Nakon povratka od komšije kod
njega je došao inspektor policije i otišao sa njim do stanice policije gdje mu
je ispričao šta se dogodilo.
Na glavnom pretresu je istakao da je on ustvari izvalio dva betonska stuba iz
zemlje, a ne jedan kako je to ranije isticao.
U završnoj riječi je istakao da se osjeća krivim da priznaje krivicu, da se
kaje što je ovo uradio jer je bio u pijanom stanju, pa je na kraju svoju
odgovornost ostavio sudu na slobodnu procjenu.
U dokaznom postupku sud je saslušao zastupnika oštećene Vojske Crne Gore V.
Dj., zatim saslušao svjedoka Ć. D., pročitao nalaz i mišljenje vještaka
gradjevinske struke Š. D., izvršio uvid u fotoelaborat UP PJ Pljevlja br.
32/2013 od 24.01.2013. godine i pročitao izvještaj iz KE za okrivljenog br.
03-245/13-2443/2 od 22.02.2013. godine izdat od strane UP PJ Pljevlja.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa
drugim, a imajući u vidu i djelimično priznanje okrivljenog sud je utvrdio da
je okrivljeni K. B. iz Pljevalja izvršio krivično djelo koje mu je optužnim
predlogom ODT-a stavljeno na teret, a na način mjesto i vrijeme kako je to
bliže opisano u izreci ove presude. Ovakvu svoju odluku sud je zasnovao na
činjenicama koje slijede iz dokaza izvedenih na glavnom pretresu kao i na
djelimičnom priznanju okrivljenog.
Naime, zastupnik oštećene Vojske Crne Gore V.Dj. je istakao na glavnom
pretresu da je zaposlen kod Vojske Crne Gore kao stariji vodnik I klase, te da
mu je poznat slučaj da je okrivljeni izvalio nekoliko betonskih stubova na
ogradi njihove kasarne. Njih su obavijestili stražari koji su primijetili da
je neko lice izvaljivalo betonske stubove, a kasnije su saznali da se radi o
okrivljenom. Sačinjen je izvještaj o tome, a posebno ističe da je njihov
radnik - vojnik na obuci Ć. D. primijetio okrivljenog i slučaj prijavio.
Svjedok Ć. D. je na zapisniku ODT Pljevlja istakao da je zaposlen kao
profesionalno vojno lice u Kasarni u P. te da je kritičnog dana 24.01.2013.
godine u vremeno od 07,30 - 15,30 časova bio raspredjen po planu obuke u
kasarni. Nešto oko 09,30 časova kretao se iza Fakulteta po planu obuke -
priprema za sledeći dan i uočio je dvojicu ljudi od kojih je jedan rukama
drmao i obaljivao betonske stubove i vidio je dok je prolazio da je obalio 3
stuba, a ovaj drugi čovjek je stajao pored njega i kada se približavao oni su
napustili lice mjesta i pošli u pravcu Brda. Kada se on kretao za njima oni su
se brže udaljavali. Zvao ih je da stanu, a medjutim, onisu dalje nastavili i
udaljili se pa je obavjestio svoje starješine i oni su mu rekli da ih prati da
bi saznali o kojim licima se radi. Lice koje je obaralo stubove se u naselju
sakrilo ispod stepenica jedne kuće, skinuo je jaknu i stavio je ispod pazuha.
Zadržao se izvjesno vrijeme pričalo na telefon i otišlo u drugu kuću. Njegovi
pretpostavljeni su obavijestili policiju. Kada je došao ponovo na lice mjesta
vidio je da su pored ranije izvaljena 3 stuba izvaljena još 2 stuba.
Sud je u cjelosti prihvatio iskaze zastupnika oštećene Vojske Crne Gore kao i
svjedoka Ć. D. smatrajući da su objektivno svjedočili, a u ostalom i sam
okrivljeni je priznao na sudu da je izvalio dva stuba.
Sud je djelimično prihvatio odbranu okrivljenog jer je okrivljeni sam priznao
da je izvalio samo dva stuba, medjutim, iz iskaza svjedoka Ć. D. sud je
zaključio da je taj svjedok vidio okrivljenog da je izvalio 3 stuba, a da je
kasnije vidio da su izvaljena još dva stuba što ukazuje na činjenicu da je ta
dva stuba naknadno izvalio okrivljeni što je i logično.
Iz nalaza i mišljenja vještaka gradjevinske struke Š. D. se zaključuje da je
za postavljanje 5 oborenih stubova potrebno utrošiti 45,00 eura, te da je
šteta na ogradi u iznosu 45,00 eura.
Sud je prihvatio nalaz i mišljenje ovog vještaka smatrajući da je vještak dao
svoj nalaz i mišljenje objektivno i stručno u skladu sa strukom i naukom, a
inače radi se o stalnom sudskom vještaku.
Uvidom u fotoelaborat se vidi bliži izgled oborenih stubova kao i žičane
ograde kojom je ogradjen krug kasarne.
Iz izvještaja iz KE za okrivljenog sud je zaključio da je okrivljeni ranije
osudjen presudom ovog suda K.br.526/73 od 26.02.1974. godine zbog krivičnog
djela iz č.259.st.1. KZ SRCG te da mu je izrečena novčana kazna.
Kod ovakvog činjeničnog stanja na osnovu svih izvedenih dokaza sud je utvrdio
da je okrivljeni K. B. kritičnog dana u naznačeno vrijeme sebi samovlasno
pribavio pravo koje mu po zakonu ne pripada, pa je na taj način izvalio 5
betonskih stubova iz ograde kojom je ogradjena Kasarna "Vladimir Knežević
Volodja" u P.. Dakle, utvrdjeno je da je okrivljeni samovlasno pribavio sebi
pravo za koje je smatrao da mu pripada.
Prilikom odredjivanja vrste kazne i prilikom odmjeravanje njene visine sud je
u okviru opšte svhe krivičnih sankcija cijenio i svrhu ulovne osude, pa je sud
mišljenja da radi krivično-pravne zaštite protiv okrivljenog nije bilo
neophodno izricati drugu vrstu krivične sankcije osim uslovne osude, pa je sud
mišljenja da je u konkretnom slučaju dovoljno okrivljenom izreći uslovnu osudu
da bi se prema njemu postigla kako generalna tako i specijalna prevencija, a
takodje, sud je mišljenja da je izrečena krivična sankcija okrivljenom
primjerena težini učinjenog djela, društvenoj opasnosti kao i nastalim
posledicma te da će se istom postići svrha kažnjavanja prema okrivljenom
predvidjena u čl.32. Krivičnog zakonika. Kao olakšavjauće okolnosti sud je
okrivljenom uzeo u obzir činjenicu da je okrivljeni ranije ne osudjivan,
odnosno da ranija osuda prije više od 40 godina bi i onako bila
rehabilitovana, pa se u konkretnom slučaju okrivljeni može smatrati
neosudjivanom osobom jer je u medjuvremenu nastupila zakonska rehabilitacija.
Takodje,
-4-
kao olkašavajuću okolnost sud je uzeo u obzir činjenicu da je okrivljeni
djelimično priznao izvršenje krivičnog djela te da je okrivljeni na pretresu
izrazio iskreno kajanje ističući da je bio pod uticajem alkohola.
U smislu čalana 226. i 229. ZKP CG sud je obavezao okrivljenog da na ime
troškova vodjenja krivčnog postupka plati ovom sudu iznos od 99,00 eura, a
isti iznos predstavlja naknadu i nagradu vještaku gradjevinske struke za
izvršeno vještačenje, a iznos paušal od 27,50 eura sud je odredio imajući u
vidu dužinu trajanja i složenost krivičnog postupka kao i imovno stanje
okrivljenog.
U smislu člana 239. ZKP CG sud je obavezao okrivljenog da na ime štete
oštećenoj Vojsci Crne Gore plati iznos od 45,00 eura, a koji iznos je našao
vještak gradjevinske struke.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 19.04.2013. godine
Zapisničar, S u d i j a,
Šestovišć Milanka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet