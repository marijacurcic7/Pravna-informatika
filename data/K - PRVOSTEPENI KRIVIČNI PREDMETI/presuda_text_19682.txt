K.br.54/12
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenih AD Rudnikuglja P. iz P. kao pravnog lica, R. V. i B. P. kao
odgovornih lica zbog krivičnog djela povreda prava iz rada iz čl.224.
Krivičnog zakonika po optužnom predlogu oštećenih kao tužilaca, L.M., S. M. i
K. H. iz P. od dana 20.04.2012. godine, dana 08.10.2012. godine u prisustvu
oštećenih kao tužilaca i njihovog punomoćnika, advokata A. K. iz B. P.,
okrivljenih R. V., B. P. i zastupnika okrivljenog AD Rudnik uglja P. N. M.,
donio je i javno objavio
P R E S U D U
Okrivljeni AD RUDNIK UGLJA PLJEVLJA iz P. kao pravno lice,
Okrivljeni R. V., od oca R. i majke M., rodjena P., oženjen, otac troje djece,
srednjeg imovnog stanja, ranije ne osudjivan,
Okrivljeni B. P., od oca M. i majke M. rodjena L., rodjen u P. dana
12.03.1972. godine, magistar ekonomije, oženjen, bez djece, ranije ne
osudjivan, dobrog imovnog stanja,
Na osnovu člana 373. st.1. tačka 2. ZKP CG
OSLOBADJAJU SE OD OPTUŽBE
Da su:
tokom marta mjeseca 2011. godine svjesno ne pridružavajući se Zakona o radu i
opšteg granskog i pojedinačnog koletktivnog ugovora o pravima iz rada i o
posebnoj zaštiti na radu
-2-
invalida rada, uskratili i ograničili pravo oštećenima L. M., S. M. i K. H.,
na način da su donijeli rješenje br. 01-4123/1 od 23.03.2011. godine, rješenje
br. 01-4111/1 od 23.03.2011. godine i rješenje br. 01-4113/1 od 23.03.2011.
godine kojima je otkazan ugovor o radu kao i invalidima rada bez odluke kojom
bi ih proglasio licima za čijim radom je prestala potreba kao i sprovodjenja
procedure o utvrdjivanju broja invalida rada koji predstavljaju lica za čijim
radom je prestala potreba, Pravilnika i sačinjavanja rang liste, kao i davanja
mogućnosti prekvalifikacije,
čime bi izvršili po jedno krivično djelo povreda prava iz rada iz čl.224.
Krivičnog zakonika,
jer nije dokazano da su okrivljeni izvršili krivično djelo koje im se stavlja
na teret.
Troškovi krivičnog postupka padaju na teret budžetskih sredstava ovog suda.
O b r a z l o ž e n j e
Oštećeni kao tužioci L. M., S. M. i K. H. iz P.su preko svog punomoćnika
advokata A. K. iz B. P. podnijeli optužni predlog protiv okrivljenih AD Rudnik
uglja P. kao pravnog lica, R.V. i B. P. kao odgovornih lica zbog krivičnog
djela povreda prava iz rada iz čl.224. Krivičnog zakonika navodeći da su
okrivljeni krivično djelo izvršili na način mjesto i vrijeme kako je to bliže
opisano u izreci ove presude.
U završnoj riječi punomoćnik oštećenih kao tužilaca je istakao da je utvrdjeno
na glavnom pretresu da su optuženi izvršili po jedno krivično djelo iz čl.224.
Krivičnog zakonika i to djelo povreda prava iz rada i predložio da sud
okrivljene oglasi krivim i osudi po zakonu.
Zastupnik okeivljenog AD Rudnik uglja P. N. M. je u odbranu AD Rudnik uglja
P.istakao da odgovorno tvrdi da apsolutno ne postoji krivica na strani AD
Rudnik uglja P. iz razloga što nijednim postupkom nije uskraćeno niti
ograničeno neko od prava oštećenih kao tužilaca. Dalje ističe da nakon
usvajanja Pravilnika o sistematizaciji radnih mjesta izvršen je raspored svih
radnika po toj sistematizaciji pa je odredjeni broj invalida s obzirom na
njihovu preostalu radnu sposobnost, a pošto im se nije moglo obezbijediti
nijedno od prava regulisanih u članu 107. Zakona o radu, donijeto je reješenje
o otkazu ugovora o radu oštećenim. Oštećeni su i dalje ostali u radnom odnosu
pošto su pokrenuli sudski postupak i upravo zato da im nebi neko od prava bilo
uskraćeno ili ograničeno nastavili su da dolaze na rad i ostvarivali su zaradu
u skladu sa Pravilnikom o zaradama kao i sva druga prava koja stiču kao
zaposleni. Sva tri rješenja koja su donesena oštećenim su pravnosnažnim
sudskim odlukama ovog suda poništena i naloženo je da budu rasporedjeni na
odgovarajuća radna mjesta. S obzirom da u nujihovoj firmi takva radna mjesta
ne postoje Odbor direktora je opet u skladu sa članom 107. Zakona o radu donio
odluku kojima su ti zaposleni proglašeni za radnike za čijim radom je prestala
potreba. Ti radnici - oštećeni su i dalje u radnom odnosu, ali u bliskoj
budućnosti njima će biti isplaćene otpremnine u skladu sa zakonom i prestati
im radni odnos. Dodao je takodje, da još uvijek važi Pravilnik o unutrašnjoj
organizaciji i sistematizaciji radnih mjesta iz marta mjeseca 2011. godine,
ali je isti prije izvjesnog vremena izmijenjen, a što se tiče invalida ukinuta
su neka radna mjesta koja su predvidjena za invalide, a takodje objašnjava da
su sva radna mjesta koliko je njemu poznato popunjena upravo invalidima, a
koja su bila predvidjena za invalide. Objašnjava da mu nije poznato da je neko
radno mjesto koje je predvidjeno za invalida popunjeno licem koje nije
invalid. Istakao je i to da nisu donosili u preduzeću program uvodjenjem
tehnoloških, ekonomskih i restrukturalnih promjena i primijenjenih kriterijuma
za utvrdjivanje zaposlenih za čijim radom prestaje potreba u smislu člana 116.
Kolektivnog ugovora Rudnika uglja AD P. jer za to nije bilo potrebe. Dalje
objašnjava da su ponudili oštećenim druga radna mjesta koja istina nisu
invalidska, ali su to radna mjesta koja su u skladu sa njihovom preostalom
radnom sposobnosti. Objašnjava
-3-
takodje da nisu išli na prekvalifikaciju tih radnika jer njihova preostala
radna sposobnost ne dozvoljva nikakvu prekvalifikaciju pošto im je preostala
veoma mala radna sposobnost.
U završenoj riječi je istakao da ni iz jednog dokaza izvedenog na glavnom
pretresu nije utvrdjena krivica okrivljenog AD Rudnik uglja P., pa stoga
predlaže da sud optuženog AD Rudnik uglja P. oslobodi od krivične
odgovornosti.
Okrivljeni B. P. u svoju odbranu je istakao da jer Predsednik Borda direktora
AD Rudnik uglja P. i oštećene samo zna izvidjenja, a posebno objašnjava da
izvršni menadžment AD Rudnik uglja P. se stara o svim tim pitanjima, tako da
on nije bio ništa upoznat o ovim dešavanjima, a jedino su ga upoznali kada je
došla krivična prijava i kada je dao izjavu pred policijom. Još jedanput
napominje da on sa ovim poslovima koji su dio poslova izvršnog menadžmenta
nema nikakve veze jer to rade stručne službe. Posebno ističe da mu nije
poznato da je na nivou AD Rudnik uglja P. donošen program o uvodjenju
tehnoloških, ekonomskih i restrukturalnih promjena.
U završnoj riječi je istakao da se ne osjeća krivim, da ne priznaje krivicu i
predlaže da ga sud oslobodi od krivične odgovornosti usled nedostatka dokaza.
Okrivljeni R. V. u svoju odbranu na glavnom pretresu je istakao da je Izvršni
direktor Rudnika uglja AD P. i nakon što je usvojen novi Pravilnik o
unutrašnjoj organizaciji i sistematizaciji radnih mjesta izvršen je raspored
zaposlenih i zaključen ugovor o regulisanju prava i obaveza. Dio zaposlenih
medju kojima jedan broj invalida je rasporedjen u RJ Društveni standard.
Zaposleni u ovoj organizacionoj jednici imaju pravo na zaradu u skaldu sa
koeficjentom složenosti, bodom sektora u kom su rasporedjeni, a na zaradu su
im pripadale i naknade na zaradu u skladu sa Zakonom i kolektivnim ugovorom. U
ovoj RJ s obzirom da nije produktivna koeficijenti za obračun zarada su niži u
odnosu na druge djelove firme. Oštećeni su jedno vrijeme bili rasporedjeni u
PK Borovica gdje su im obezbijedjeni svi uslovi za normalan boravak i
evntualni rad.
Nakon odredjenog vremena poslovodstvo je obezbedilo radno angažovanje lica
koja su bila u ovom sektoru i dodijelio im je odgovarajući raspored što se
odnosi i na invalide i najveći broj njih je rasporedjen na radna mjesta koja
su Pravilnikom odredjena za invalide za koja su oni ispunjavali uslove.
Medjutim, u Rudnik uglja je ograničen broj radnih mjesta na koje se mogu
rasporediti invalidi pa s obzirom da jedan broj invalida nije mogao biti
rasporedjen jer nisu ispunjavali uslove koji nisu ni bili predvidjeni
sistematizacijom. Za jedan broj invalida je donijeto rješenje o otkazu ugovora
o radu u skaldu sa Zakonom o radu i obezbedjena im je isplata otpremnine u
skladu sa Zakonom u iznsou od 24 zarade, odnosno 36 zarada za one koji su
postali invalidi na radu. Na ovaj način otkazano je 12 ugovora o radu. S
obzirom da je nakon donošenja rješenja o otkazivanju pokrenut sudski postupak
u saglasnosti inspekcije rada svih 12 radnika je zadržano na poslu do
okončanja sudskog postupka. Dalje ističe da on kao izvršni direktor nije
pozivao niti nudio oštećenom K. H. da povuče tužbu kod Osnovnog suda, a da za
uzvrat mu ne bude otkazan ugovor o radu te da za uzvrat bude rasporedjen na
neko od radnih mjesta u Rudniku uglja. Takodje, napominje da je otkaz ugovora
o radu izvršen u skladu sa Zakonom o radu da nije formirana komisija koja bi
izvršila bodovanje i sačinila rang lisu jer to nije bilo potrebno jer nisu
ispunjavlai uslove po sistematizaciji za radna mjesta za koja je bilo
predvidjeno da se mogu rasporediti invalidi, a takodje odluka da se invalidi
proglase za tehnološki višak donijeta je pojedinačno za svakog od njih.
Istakao je i to da postoje neka radna mjesta koja su popunjena licima koja
imajući punu radnu sposobnost, a predvidjena su da se popunjavaju invalidima,
ali je to iz razloga što se radi o vozačima dostavnih vozila i terenskih
vozila, a invalidi odnosno niko od invalida nije ispunjavao te uslove da može
upravljati takvim vozilima.
U završnoj riječi je istakao da se ne osjeća krivim, da ne priznaje krivicu,
pa predlaže da ga sud oslobodi od krivične odgovornosti usled nedostatka
dokaza.
-4-
U dokaznom postupku sud je saslušao svjedoke - oštećene L.M., S. M. i K. H.,
izvršio uvid u spise ODT Pljevlja Kt.br.297/11, Kt.br.298/11 i Kt.br.338/11,
izvršio uvid u kolektivni ugovor Rudnika uglja AD P., izvršio uvid u Pravilnik
o sistematizaciji radnih mjesta AD Rudnik uglja P. od marta mjeseca 2011.
godine, izvršio uvid u izmijeneni novi pravilnik o unutrašnjoj sistematizaciji
i organizaciji radnih mjesta Rudnik uglja AD P. od avgusta mjeseca 2012.
godine i pročitao izvještaje iz kaznene evidencije za okrivljene R. V. i B. P.
Nakon provedenog dokaznog postupka i nakon ocjene svih izvedenih dokaza, a
imajući u vidu i odbrane okrivljenih sud je utvrdio da dokazi koje je sud
izveo na glavnom pretresu ne pružaju dovoljno činjeničnog osnova za
utvrdjivanje krivice okrivljenih.
Naime, iz svih izvedenih dokaza, a posebno na osnovu iskaza oštećenih kao
tužilaca sud je utvrdio da su svi oštećeni nakon što im je poslovodstvo
Rudnika uglja AD P. donijelo rješenja o otkazu ugovora o radu, da im je data
mogućnost da svoja prava dalje ostvaruju kod suda. Takodje, je utvrdjeno i to
je nesporno da su sva trojica oštećenih nakon dobijanja ovih rješenja koja
nisu bila konačna obratili se tužbama sudu pa je Osnovni sud u Pljevljima
presudio u njihovu korist i iste vratio na posao da se rasporede na
odgovarajuća radna mjesta. Pri tome nesporno je da im nijednog momenta nije
prestajao radni odnos i u tom slučaju su u potpunosti ostvarivali prava iz
rada i to pravo na zaradu na tim radnim mjestima kao i sva ostala prava
predvidjena Zakonom i Kolektivnim ugovorom. Naime, sva trojica oštećenih su
jednoglasno potvrdili tu činjenicu da im nije prestajao radni odnos te da su
nakon donošenja rješenja o otkazu ugovora o radu obratili se tužbama kod
Osnovnog suda u Pljevljima gdje su vraćeni na svoja radna mjesta i gdje i
danas se nalaze i ostvaruju sva prava iz radnog odnosa. To isto su potvrdili i
okrivljeni u svojim odbranama.
Pošto iz dokaza na glavnom pretresu nije utvrdjeno da su okrivljeni izvršili
krivično djelo koje im se stavlja na teret, odnosno nije utvrdjeno da je
oštećenim povrijedjeno ijedno pravo iz radnog odnosa, jer im radni odnos
nijednog momenta nije bio prekinut i danas su u uradnom odnosu, to je sud
mišljenja da nema dokaza da su okrivljeni izvršili krivično djelo koje im se
stavlja na teret. Dakle, nije utvrdjeno da su okrivljeni postupali sa
umišljajem, a za izvršenje ovog krivičnog djela potreban je direktni umišljaj.
Što se tiče okrivljenog B. P. sud je iz čl. 48. Pravilnika o unutrašnjoj
organizaciji i sistematizaciji radnih mjesta Rudnika uglja AD P. utvrdio da
upravljanje i rukovodjenje na nivou društva vrši u skladu sa zakonskim
odredbama i Statutom Odbor direktora kao kolektivni organ. Dakle, u tom
slučaju sam okrivljeni B. P. iako je Predsednik borda direktora nebi mogao
biti sam odgovoran u konkretnom slučaju već čitav bord direktora kao
kolektivni organ.
Kod ovakvog činjeničnog stanja sud je mišljenja da izvedenim dokazima nije
utvrdjeno da su okrivljeni izvršili krivično djelo koje im se stavlja na
teret, pa ih je sud shodno članu 373. st.1. tačka 2. ZKP CG oslobodio od
optužbe u nedostatku dokaza.
Pošto su okrivljeni oslobodjeni od optužbe sud je u smislu člana 230. ZKP CG
odlučio da troškovi krivičnog postupka padaju na teret budžetskih sredstava
ovog suda.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 08.10.2012. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
-5-
DOSTAVLJENO:
3x oštećenim kao tužiocima
1x punomoćniku
3x okrivljenim
4x u predmet