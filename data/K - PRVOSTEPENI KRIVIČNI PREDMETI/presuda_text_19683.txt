HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.34/13
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović uz sudjelovanje zapisničara Leković Zore, u krivičnom predmetu protiv
optuženog B.D. iz P. zbog krivičnog djela teška djela protiv bezbjednosti
javnog saobraćaja iz čl. 348 st.4 Krivičnog zakonika u vezi krivičnog djela
ugrožavanje javnog saobraćaja iz čl.339 st.3 u vezi st.1 Krivičnog zakonika po
optužnici ODT Pljevlja Kt.br.31/13 od 04.03.2013.godine, nakon održanog
glavnog i javnog pretresa, u prisustvu zamjenika ODT Pljevlja Golubović Sanje,
oštećenog B.D. i optuženog B.D., dana 15.05.2013.godine donio je i javno
objavio
P R E S U D U
Optuženi B.D., JMBG ......, od oca V. i majke J. rodjene K., rodjen u mjestu
Š. opština P.dana ......., sa prebivalitšem u P., Ul.B. J, državljanin CG,
udovac, otac dvoje djece, penzioner, pismen, završio višu pedagošku školu,
govori srspskim jezikom razumije crnogorski jezik, dobrog imovnog stanja,
neosudjivan.
K R I V J E
Što je :
Dana 26.10.2012.godine oko 18,30 časova na seoskom putu u mjestu Š. opština
P., upravljajući svojim putničkim motornim vozilom marke "C. k." reg.oznaka
....... iz pravca naselja B. u pravcu P., nepridržavajući se saobraćajnih
propisa ugrozio saobraćaj i doveo u opasnost život i tijelo ljudi na način što
suprotno odredbi čl.31 ZOBS-a na putevima, brzinu kretanja vozila nije
prilagodio okolnostima, karakteristikama i stanju puta, vidljivosti,
preglednosti, stanju vozila i drugim saobraćajnim uslovima i ako je bio
svjestan da takvom vožnjom može učiniti djelo ali je olako držao da do toga
neće doći ili da će to moći spriječiti te je pri takvoj nepropisnoj vožnji
vozilom udario i polomio drveno kolje od ograde sa desne strane kolovoza,
gledano u smjeru kretanja vozila, a zatim prešao preko kolovoza na lijevu
stranu terena i sa medje sletio na tarasu od kuće-betonsku ploču B. M. nakon
čega je vozilom udario u ivicu kuće i ogradu tarase a potom sletio sa tarase i
udario u zemljanu podlogu, zanio se- okrenuo i prevrnuo a potom i zaustavio
vozilo usled čega je saputnica u vozilu B.D. iz P. zadobila teške tjelesne
povrede u vidu hemoragičkog šoka, kontuzije grudnog koša sa višestrukim
prelomom rebara sa lijeve strane i prelom vrata lijeve butne kosti od kojih je
nastupila smrt istog dana,
čime je izvršio krivično djelo teška djela protiv bezbjednosti javnog
saobraćaja iz čl.348 st.4 Krivičnog zakonika u vezi krivičnog djela
ugrožavanje javnog saobraćaja iz čl.339 st.3 u vezi st.1 Krivičnog zakonika,
pa mu sud na osnovu već citiranog zakonskog propisa te primjenom članova
4,13,16,32 36,42,45,46,52,53 i 54 Krivičnog zakonika te čl.226,229,230 i 374
ZKP-a i z r i č e
USLOVNU OSUDU
Sa kojom se optuženom B. D. utvrdjuje kazna zatvora u trajanju od 3 (tri)
mjeseca i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti Budžetu Crne Gore na ime troškova krivičnog postupka
iznos od 60,50 € kao i na ime paušala iznos od 27,50 €
A sve ovo u roku od 15 dana po pravnosnažnosti presude pod prijetnjom
prinudnog izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državni tužilaštvo u Pljevljima,optužnicom Kt.br.31/13 od 04.03.2013.
godine koju je Krivično vijeće Osnovnog suda u Pljevljima potvrdilo rješenjem
Kv.br.22/13 od 26.03.2013.godine, optužilo je B. D. iz P., da je izvršio
krivično djelo teška djela protiv bezbjednosti javnog saobraćaja iz čl.348
st.4 Krivičnog zakonika u vezi krivičnog djela ugrožavanje javnog saobraćaja
iz čl.339 st.3 u vezi st.1 Krivičnog Zakonika a na način, mjesto i vrijeme
bliže opisano u izreci ove presude.U završnoj riječi zamjenik ODT Pljevlja
predložio je da sud optuženog oglasi krivim i osudi po zakonu a pri tom ima u
vidu sve olakšavajuće okolnosti na strani optuženog.
Oštećeni B. D. se nije pridružio krivičnom gonjenju protiv optuženog ističući
da su njegovi roditelji imali skladan brank i da optuženom teško pada smrt
supruge te da imovinsko pravni zahtjev ne postavlja.
Optuženi B. D.u odbrani datoj u tužilaštvu navodi da je vozač već više od
40.godina i da je dana 26.10.2012.godine sa suprugom bio u selu Š., da mu je
do kuće put pod jakim usponom čak 65 do 70% dok ima jedan ravan plato ispred
kuće. Tu su se zadržali do 19,00 časova i već je bio pao mrak, nije konzumirao
alkohol niti uopšte koristi alkohol pa je njegova pok.supruga sjela u vozilo
iza njega a on za upravljač. Krenuo je ispred ravnog platoa svoje kuće svojim
vozilom ....... i kada je izašao na makadamski dio puta zbog strmine vozilo je
počelo da dobija ubrzanje pa je pokušao da ga smiri, smanji brzinu ali
najvjerovatnije zbog makadama kočnica nije mogla da reaguje i pošto je vozilo
počelo da dobija ubrzanje a znajući da naprijed ima jedna oštra krivina pod
velikim padom procijenio je da tu nema nikakvih šansi pa je i dalje
pokušavjaući da zaustavi vozilo krenuo lijevo gdje nije bilo prepreka niti
drveća i tuda je usmjerio vozilo. Kad je sletio sputa pao je na ploču jedne
garaže koja je bila ispod puta a sa te ploče na jedan plato ispred garaže
odakle se otkotrljao u jednu stranu i nezna posle kolko se zaustavio. Vozilo
se nije prevrćalo već kad se zaustavilo okrenuolo se u smjeru odakle je i
došlo. Dalje je kazao da je njegova supruga davala znake života žaleći se da
je boli noga i tada su prišli rodjaci i odveli ih u bolnicu. On je ležao dva
dana u bolnici nakon čega su ga prebacili u P. gdje je tek posle deset dana
saznao da mu je supruga preminula. Optuženi je dalje kazao da je normalno da
najviše sebe krivi za sve što se desilo i da i sada osjeća veliku krivicu a sa
suprugom je imao dva sina. Na glavnom pretresu priznao je djelimično izvršenje
krivičnog djela navodeći da se smatra krivim za smrt svoje supruge, ostao je
pri odbrani datoj tužilaštvu navodeći da je sa pokojnom suprugom živio u braku
40.godina, da su imali veoma odličan brak i da mu mnogo teško pada što je
ostao bez nje i nedostaje mu. U završnoj riječi odluku o krivici i kazni
ostavio je na ocjenu sudu.
U dokaznom postupku sud je saslušao vještaka R. M., pročitao nalaz i mišljenje
vještaka dr. P. M., pročitao zapisnik o uvidjaju ODT Pljevlja Ktr.br.146/12 od
26.10.2012.godine, pročitao izvještaj o analizi krvi na alkohol KC CG
A.br.1343/01.11.2012 na ime optuženog, pročitao uput za stacionarno liječenje
od 26.10.2012.godine, pročitao zapisnik o vršenju tehničkog pregleda vozila
reg.oznaka ....... od strane L. a. AD P., izvršio uvid u fotoelaborat UP PJ
Pljevlja broj 515/12 sa skicom lica mjesta od 26.12.2012.godine i pročitao
izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći priznanje
optuženog, sud je utvrdio činjenično stanje bliže opisano izrekom ove presude.
Naime, optuženi B. D. priznaje izvršenje krivičnog djela i svoju krivicu
navodeći da je kritične prilike sa svojom suprugom sada poč.D. svojim vozilom
reg.br. .... krenuo od svoje kuće iz sela Š. i kada je izašao na makadamski
put vozilo je zbog strmine počelo da dobija ubrzanje pa je pokušao da ga smiri
i smanji brzinu ali vozilo počinje da dobija ubrzanje pa znajući da ispred ima
jedna oštra krivina pod velikim padom procijenio je da tu nema šansi pa je i
dlaje pokušavajući da zaustavi vozilo krenuo ulijevo, sletio sputa i pao na
ploču jedne garaže ispod puta i sa te ploče se otkotrljao u jednu stranu i
nezna posle kolko se zaustavio. Supruga je davala znake života, žalila se na
bolove u nozi pa su prebačeni u bolnicu, on posle dva dana u bolnicu u P. gdje
nakon 10 dana saznaje da mu je supruga preminula.
Priznanje optuženog B. je jasno, potpuno i nedvosmisleno a kao takvo je
potvrđeno i dokazima izvedenim u postupku. Tako vještak saobraćajne struke R.
M.u svom pisanom nalazu i mišljenju kao i u riječi na glavnom pretresu istakao
je da na osnovu sprovedene analize materijalnih tragova nastavi tokom nezgode
mišljenja je da na strani vozača vozila "C." stoje propusti uzročno vezani za
stvaranje opasne situacije i nastanak ove nezgode zbog neprilagodjene vožnje
te da je vozač bio dužan da vozi na način da vozilo može zaustaviti u slučaju
potrebe. Obzirom na način kretanja vozila odnosno nemogućnost zaustavljanja
vozila pri preduzetom kočenju, udaru vozila u ogradu i način njegovog kretanja
nakon udara u ogradu, skretanju preko kolovoza na desnu stranu i slijetanja
vozila preko tarase kuće mišljenja je da se razlozi neblagovremenog
preduzimanja radnji za sprečavanje ove nezgode nemogu utvrditi saobraćajno
tehničkim vještačenjem. Kazao je da nastanak ove saobraćajne nezgode bi mogao
biti zbog pogrešnog načina vožnje, pogrešne procjene vozača, nekog
subjektivnog razloga ili kao posledica više razloga istovremeno.
Sud je u potpunosti prihvatio kao objektivan i po pravilima struke dat nalaz i
mišljenje vještaka R. smatrajući da je ovaj vještak veoma detaljno a na osnovu
izlaska na lice mjesta prilikom vršenja uvidjaja, postojeće dokumentacije -
fotoelaborata i skice lica mjesta te zapisnika o uvidjaju ODT u Pljevljima dao
svoj nalaz i mišljenje povodom ove saobraćajne nezgode.
U ovoj saobraćajnoj nezgodi smrtno je stradala supruga optuženog B.D.. Vještak
dr.P. M. nakon uvida u medecinsku dokumentaciju za sada poč. B. D. kazao je da
u uputu za stacionarno liječenje od 26.10.2012.godine stoji da je
pacijentkinja imala sledeće povrede: hemoragički šok ( šok, slom
kardiocirtukulatiranog sistema zbog iskrivljenosti) kontuzija grudnog koša sa
višestrukim prelomima rebara sa lijeve strane i prelom vrata lijeve butne
kosti te da je data odgovarajuća terapija a u uputu stoji smrtni ishod nastupa
u 20,40 časova. Smrt je nastupila dok je pacijentkinja pripremana na Hiruškom
odjeljenju P. za upućivanje u urgentni centar P.. U svom mišljenju vještak
dr.P. je kazao da je smrt nasilna, zadesna, nastala je kao posledica teških
povreda u vidu preloma rebara i nagnječenja sa krvarenjem u grudnom košu i
prelomima lijeve butne kosti. Smrt je posledica unutrašnjeg krvarenja od
navedenih povreda.
Nalaz i mišljenje vještaka dr. P. sud prihvata u cjelosti kao objektivan i dat
po pravilima struke a koji imaju utemeljenje u medecinskoj dokumentaciji za
sada pok.B.D..
Iz izvještaja Kliničkog centra P. broj A.br.1343/01.11.2012 od 31.10.2012.
godine utvrdjeno je da kritične prilike optuženi B. D. prilikom upravljanja
svojim vozilom je bio u trijeznom stanju.
Dakle , u postupku je potpunim i jasnim priznanjem optuženog B. kao i nalazom
i mišljenjem vještaka saobraćajne struke R. M., nalazom i mišljenjem vještaka
medicinske struke dr. P. kao i ostalim dokazima izvedenim u postupku utvrdjeno
da je optuženi B. D. izvršio krivično djelo teška djela protiv bezbjednosti
javnog saobraćaja iz čl. 348 st.4 Krivičnog zakonika u vezi krivičnog djela
ugrožavanje javnog saobraćaja iz čl.339 st.3 u vezi st.1 Krivičnog zakonika
kako mu se to javnom optužbom i stavlja na teret pa je sud optuženog B. D. kao
nehatnog učinioca, obzirom da je bio svjestan da nepridržavajući se
saobraćajnih propisa ugrožava saobraćaj i dovodi u opasnost život i tijelo
ljudi jer nije postupao u skladu sa čl.31 ZOBS-a na putevima, nije brzinu
kretanja vozila prilagodio okolnostima, karkateristikama i stanju puta,
vidljivosti, preglednosti, stanju vozila i drugim saobraćajnim uslovima i ako
je bio svjestan da takvom svojom vožnjom može učiniti djelo ali je olako držao
da do toga neće doći ili da će to moći spriječiti pa je pri takvoj nepropisnoj
vožnji optuženog, optuženi udario i polomio drveno kolje od ograde sa desne
strane kolovoza glednao u smjeru svog kretanja a zatim prešao preko kolovoza
na lijevu stranu i sa medje sletio na tarasu-betonsku ploču B.M., zatim
vozilom udario u ivicu kuće i ogadu tarase a potom sletio sa terase, udario u
zemljanu podlogu prevrnuo se i zaustavio vozilo a saputnica u vozilu - njegova
suprug D. zadobila teške tjelesne povrede od kojih je nastupila smrt, dakle
optuženi B. D. postupao je sa nehatom pa ga je sud kao nehatnog učinioca
oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti u
smislu čl.42 Kz koje utiču kako na vrstu tako i na visinu kazne. Optuženi B.
je priznao izvršenje krivičnog djela i krivicu. Optuženi je čovjek star
76.godina koji nikada nije osudjivan što se utvrdjuje iz izvoda iz KE i što
upućuje na zaključak da se ne radi o osobi sklonoj vršenju krivičnih djela. U
ovoj saobraćajnoj nezgodi smrtno je stradala njegova supruga sa kojom je bio
40.godina u braku i sa kojom ima dvoje djece a brak je bio veoma skladan što
potvrdjuje i njegov sin oštećeni B. D. koji se nije pridružio krivičnom
gonjenju. Optuženi i sada trpi posledice izvršenja ovog krivičnog djela.Djelo
je izvršio iz nehata. Sve ove okolnosti sud je uzeo kao osobito olakšavajuće
okolnosti na strani optuženog pa mi je shodno čl.45 i 46 Kz ublažio kaznu
ispod zakonom predvidjenog minimuma i utvrdio mu kaznu zatvora u trajanju od 3
(tri) mjeseca a u smislu čl.52 Kz sud je cijenio i svrhu uslovne osude i
imajući u vidu godine života, dosadašnji neporočni život optuženog, činjenicu
da je u ovoj saobraćajnoj nezgodi smrtno stradala njegova supruga te da se
oštećeni nije pridružio krivičnom gonjenju sud je mišljenja da se u konkretnom
slučaju a radi krivično pravne zaštite prema ovom optuženom svrha kažnjavanja
može postići i uslovnom osudom pa je sud nakon što je optuženom utvrdio kaznu
zatvora u trajanju od 3 mjeseca njeno izvršenje odložio za vrijeme od jedne
godine dana pod uslovom da optuženi ne izvrši novo krivično djelo u tom
periodu te da će se i uslovnom osudom postići u cjelosti svrha kažnjavanja i
dovoljno uticati na optuženog da više ne vrši krivična djela.
Shodno čl.226 i 229 ZKP-a sud je obavezao optuženog da na ime troškova
krivičnog postupka koji čine troškovi za medecinsko vještačenje plati Budžetu
Crne Gore iznos od 60,50 € kao i da na ime paušala Budžetu Crne Gore plati
iznos od 27,50 € koji iznos je odmjeren obzirom na dužinu trajanja i složenost
krivičnog postupka te imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 15.05.2013.godine.
Zapisničar, S u d i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 15.dana po
prijemu iste Višem sudu B.Polje, a preko ovog suda.
DOSTAVITI:
1 x ODT
1 x Optuženom