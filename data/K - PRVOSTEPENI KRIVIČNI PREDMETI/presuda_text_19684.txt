HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.41/13
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović uz sudjelovanje zapisničara Leković Zore, u krivičnom predmetu protiv
optuženog Z.J. iz P. zbog krivičnog djela ugrožavanje javnog saobraćaja iz
čl.339 st.3 u vezi st.1 Krivičnog zakonika po optužnom predlogu ODT Pljevlja
Kt.br.33/13 od 18.03.2013. godine, nakon održanog glavnog i javnog pretresa, u
prisustvu zamjenika ODT Pljevlja Djurović Veljka i optuženog Z.J., dana
23.05.2013.godine donio je i javno objavio
P R E S U D U
Optuženi Z. J., JMBG ......, od oca B. i majke S. rodjene V., rodjen u P. dana
...... sa prebivalištem u mjestu P. opština M., državljanin CG, oženjen, otac
troje maloljetne djece, vlasnik DOO "P.", pismen,završio višu ekonomsku školu,
govori crnogorski jezik, srednjeg imovnog stanja, osudjivan presudom Osnovnog
suda Pljevlja K.br.198/98 od 29.01.1999.godine zbog krivičnog djela
ugrožavanje opasnim orudjem pri tuči ili svadji iz čl.39 KZ RCG kažnjen 300,00
dinara novčano.
K R I V J E
Što je :
Dana 08.10.2012.godine oko 13,20 časova u saobraćaju upravljajući PMV marke
"A." reg.oznake ..... Ul.T. u pravcu Ul.K.P.I. u P., nepridržavajući se
saobraćajnih propisa ugrozio saobraćaj i doveo u opasnost tijelo ljudi na
način što suprotno odredbi čl.35 ZOBS-a na putevima brzinu kretanja vozila
nije prilagodio stanju kretanja pješaka uz desnu ivicu kolovoza i ako je bio
svjestan da usled takve vožnje može nastupiti zabranjena posledica ali je
olako držao da će je moći spriječiti ili da ista neće nastupiti te je pri
takvoj vožnji prednjim desnim točkom od vozila prešao preko lijevog stopala
pješaka-mal.G. F. koji se kretao uz desnu ivicu kolovoza u pravcu Ul.K. P. pri
čemu je mal.G.zadobio laku tjelesnu povredu kontuziju lijevog stopala,
čime je izvršio krivično djelo ugrožavanje javnog saobraćaja iz čl.339 st.3 u
vezi st.1 Krivičnog zakonika,
pa ga sud na osnovu već citiranog zakonskog propisa te primjenom članova
4,13,16,32 36,39 i 42 Krivičnog zakonika te čl.226,229,239 i 374 ZKP-a
O S U DJ U J E
Na novčanu kaznu u iznosu od 800,00 (osamstotina) € koja će se u slučaju
nenaplativosti zamijeniti kaznom zatvora tako što će se za svakih započetih
25,00 € novčane kazne odrediti jedan dan zatvora.
Optuženi je dužan izrečenu novčanu kaznu platiti u roku od 3.mjeseca po
pravosnažnosti presude.
Optuženi je dužan platiti Budžetu Crne Gore na ime troškova krivičnog postupka
iznos od 165,00 € kao i na ime paušala iznos od 27,50 €
A sve ovo u roku od 15 dana po pravnosnažnosti presude pod prijetnjom
prinudnog izvršenja.
Oštećeni se radi ostvarivanja imovinsko pravnog zahtjeva upućuje na parnicu.
O b r a z l o ž e nj e
Osnovno državni tužilaštvo u Pljevljima,optužnim predlogom Kt.br.33/13 od
18.03.2013. godine optužilo je Z. J. iz M., da je izvršio krivično djelo
ugrožavanje javnog saobraćaja iz čl.339 st.3 u vezi st.1 Krivičnog Zakonika a
na način, mjesto i vrijeme bliže opisano u izreci ove presude.U završnoj
riječi zamjenik ODT Pljevlja predložio je da sud optuženog oglasi krivim i
osudi po zakonu.
Zakonski zastupnik maloljetnog oštećenog G. F. otac G. P. iako uredno pozvan
nije pristupio na glavni pretres a prilikom saslušanja u tužilaštvu istakao je
da se ne pridružuje krivičnom gonjenju protiv optuženog te da će imovinsko
pravni zahtjev ostvarivati u drugom postupku.
Optuženi Z. J.u odbrani datoj na glavnom pretresu priznajući izvršenje
krivičnog djela i svoju krivicu naveo je da su svi navodi optužbe u cjelosti
tačni te da nakon što je došlo do kontakta vozila i oštećenog izašao je iz
vozila i odmah pitao tog dečka treba li da ga vozi u bolnicu a on mu rekao da
netreba i da mu nije ništa kao i da je ponudio pomoć ocu tog dječaka sa kojim
je razgovarao o dogadjaju. Istakao je da mu je iskreno žao što je došlo do ove
saobraćajne nezgode i odluku o svojoj krivici i kazni ostavio na ocjenu sudu.
U dokaznom postupku sud je pročitao iskaze oštećenog mal.G. F., pročitao iskaz
zakonskog zastupnika maloljetnog oštećenog G.P., pročitao nalaze i mišljenje
vještaka dr.P.M.i R.M., pročitao zapisnik o uvidjaju UP PJ Pljevlja broj
83/2012 od 09.10.2012.godine, pročitao izvještaj ljekara specijaliste ortopeda
broj 6080 od 08.10.2012.godine za oštećenog, izvršio uvid u fotoelaborat i
skicu lica mjesta UP PJ Pljevlja broj 486/12 od 08.10.2012.godine i pročitao
izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći priznanje
optuženog, sud je utvrdio činjenično stanje bliže opisano izrekom ove presude.
Naime, optuženi Z.J. priznaje izvršenje krivičnog djela i svoju krivicu
navodeći da su svi navodi javne optužbe tačni te da mu je žao što je došlo do
ove saobraćajne nezgode.
Priznanje optuženog Z. je jasno, potpuno i nedvosmisleno a kao takvo je
potvrđeno i dokazima izvedenim u postupku.Oštećeni mal. G. F. u svom iskazu
datom tužilaštvu kazao je da je učenik II razreda gimnazije i da je dana
08.10.2012.godine nakon što su završeni časovi negdje poslije 13,00 časova sa
drugovima pošao niz Ul.T. u pravcu zgrade suda, kretao se uz desnu ivicu
kolovoza i nailaskom pored lokala "Č.s."začuo neku buku i zaključio da iza
njega ide vozilo pa se sklonio uz samu desnu ivicu kolovoza. Nakon toga
mahinalno se okrenuo i primijetio vozilo "A.A." sive boje, podgoričkih
reg.tablica koje je došlo iz ulice od pekare "Č." i skrenulo prema sudu i u
jednom momentu osjetio da je prednji desni točak tog vozila prešao preko
stopala njegove lijeve noge i vidio da vozač tog vozila je pokušao da ispravi
točkove nakon čega ga je prednjim braniko vozila zakačio po koljenu lijeve
noge od čega je pao na ulicu, neko mu je prišao i podigao ga a vozač tog
vozila kad je zaustavio vozilo prišao mu je i pitao ga jeli povrijedjen i
treba li da ga preveze u bolnicu a on mu rekao da netreba. Kasnije kad je
stopalo počelo da boli otac ga je odvezao u bolnicu.Vozilo se kritične prilike
kretalo lagano. Zakonski zastupnik mal.oštećenog otac G. P.je kazao da ga je
dana 08.10.2012.godine oko 13,30 časova telefonom nazvao sin F. i rekao da ga
je zakačilo auto i da ga boli noga i da dodje po njega i odveze ga u bolnicu.
Sin mu je ispričao da kad je bio ispred lokala "Č. s." iza njega je naišlo
vozilo te da je prednjim desnim točkom prešlo preko njegovog stopala, da ga je
zakačio desni branik ovog vozila i da je pao i da je vozač zaustavio vozilo
odmah i pitao ga da li je povrijedjen i trebali mu pomoć. Kasnije je saznao da
je vozač tog vozila Z. J.. U bolnici u P. ljekar je konstatovao povredu na
stopalu lijeve noge njegovog sina i stavljen mu je gips koji je nosio nedelju
dana.
Vještak saobraćajne struke R.M. u svom nalazu i mišljenju datom dana
25.02.2013.godine istakao je da analizom svih okolnosti nastanka ove
saobraćajne nezgode mišljenja je da je ova nezgoda nastala iz razloga što
vozač nije na vrijeme preduzeo radnju kočenja i vozilo zaustavio prije mjesta
nezgode. Vozač vozila "A." pogrešno je procijenio saobraćajnu situaciju a što
je i propust vozača vozila "A." uzročno vezan za nastanak ove saobraćajne
nezgode. Vještak je dalje kazao u svom nalazu i mišljenju da na osnovu analize
dostavljenih podataka, analize kretanja pješaka i činjenice da nema trotoara
uz saobraćjnu traku na kojoj je došlo do nezgode na strani pješaka nije našao
propuste vezane za nastanak ove saobraćajne nezgode.
Sud je u potpunosti prihvatio kao objektivan i po pravilima struke dat nalaz i
mišljenje vještaka R. smatrajući da je ovaj vještak veoma detaljno a na osnovu
postojeće dokumentacije-fotoelaborata i skice lica mjesta te zapisnika o
uvidjaju UP PJ Pljevlja dao svoj nalaz i mišljenje povodom ove saobraćajne
nezgode.
Cijeneći iskaz oštećenog mal. G. i dovodeći ga u logičnu vezu sa objektivnim i
po pravilima struke datim nalazom i mišljenjem vještaka datim na osnovu
fotoelaborata UP PJ Pljevlja sud u cjelosti prihvata iskaz maloljetnog
oštećenog kao jasan i nepristrasan. Sud je mišljenja da je i zakonski
zastupnik mal.oštećenog G. P. bio istinit i nepristrasan u svom kazivanju bez
obzira što je oštećeni njegov sin te da je kazao samo ono što mu je i kako mu
je oštećeni ispričao o dogadjaju. Sud prihvata u potpunosti i iskaz zakonskog
zastupnika mal. oštećenog.
U ovoj saobraćajnoj nezgodi oštećeni je zadobio povrede. Vještak dr.P. M.nakon
uvida u medecinsku dokumentaciju za oštećenog kazao je da se iz medecinske
dokumentacije a to je izvještaj ljekara specijaliste ortopeda od
08.10.2012.godine broj 6080 vidi da je konstatovana dijagnoza kontuzija l
stopala. U svom mišljenju vještak dr.P.navodi da se radi o lakoj tjelesnoj
povredi na stopalu lijeve noge povrijedjenog koja je najvjerovatnije nastala
dejstvom tupe sile na stopalu, moguće prelaskom pneumatika točka preko
stopala.
Nalaz i mišljenje vještaka dr. P.sud prihvata u cjelosti kao objektivan i dat
po pravilima struke a koji imaju utemeljenje u medecinskoj dokumentaciji za
mal.oštećenog.
Dakle, u postupku je potpunim i jasnim priznanjem optuženog Z., iz navoda
oštećenog mal.G. kao i nalazom i mišljenjem vještaka saobraćajne struke R.,
nalazom i mišljenjem vještaka medicinske struke dr. P. kao i ostalim dokazima
izvedenim u postupku utvrdjeno da je optuženi Z. J. izvršio krivično djelo
ugrožavanje javnog saobraćaja iz čl.339 st.3 u vezi st.1 Krivičnog zakonika
kako mu se to javnom optužbom i stavlja na teret pa je sud optuženog Z. J. kao
nehatnog učinioca,obzirom da je bio svjestan da nepridržavajući se
saobraćajnih propisa ugrožava saobraćaj i dovodi u opasnost život i tijelo
ljudi jer nije postupao u skladu sa čl.35 ZOBS-a na putevima, brzinu kretanja
vozila nije prilagodio stanju kretanja pješaka uz desnu ivicu kolovoza iako je
bio svjestan da usled takve vožnje može nastupiti zabranjena posledica ali je
olako držao da će je moći spriječiti ili da ista neće nastupiti pa je pri
takvoj vožnji prednjim desnim točkom od vozila prešao preko lijevog stopala
pješaka-oštećenog mal.G. F. koji se kretao uz desnu ivicu kolovoza i kojom
prilikom je oštećeni zadobio laku tjelesnu povredu-kontuziju lijevog stopala,
dakle optuženi Z. J. postupao je sa nehatom pa ga je sud kao nehatnog učinioca
oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti u
smislu čl.42 Kz koje utiču kako na vrstu tako i na visinu kazne. Optuženi Z.
je priznao u cjelosti izvršenje krivičnog djela i krivicu. Izrazio je kajanje
i žaljenje. Odmah nakon saobraćajne nezgode ponudio je pomoć oštećenom. Radi
se o porodičnom čovjeku, ocu troje maloljetno djece. Oštećeni se nije
pridružio krivičnom gonjenju. Sve ove okolnosti na strani optuženog sud je
cijenio kao olakšavajuće okolnosti dok je kao otežavajuću okolnost sud uzeo
činjenicu da je optuženi do sada jedanput osudjivan i to prije 14.godina što
se utvrdjuje iz izvoda iz KE. Djelo je izvršeno iz nehata. Imajući u vidu
navedene olakšavajuće okolnosti na strani optuženog sud je mišljenja da u
konkretnom slučaju bez obzira što je optuženi do sada jedanput osudjivan, nije
neophodno izricati optuženom kaznu zatvora već da se i novčanom kaznom koja je
predvidjena za ovo krivično djelo može postići svrha kažnjavanja i dovoljno
uticati na optuženog da više ne vrši krivična djela a ovo prvenstveno imajući
u vidu stepen krivične odgovornosti, nastale posledice i stav oštećenog i
njegovog zakonskog zastupnika. Iz navedenih razloga sud je optuženom izrekao
novčanu kaznu u iznosu od 800,00 € smatrajući da će se novčanom kaznom
ostvariti svrha kažnjavanja. U smislu čl.39 Kz sud je odredio da optuženi
novčanu kaznu plati u roku od 3 mjeseca od pravosnažnosti presude.
Shodno čl.226 i 229 ZKP-a sud je obavezao optuženog da na ime troškova
krivičnog postupka koji čine troškovi za saobraćajno i medecinsko vještačenje
plati Budžetu Crne Gore iznos od 165,00 € kao i da na ime paušala Budžetu Crne
Gore plati iznos od 27,50 € koji iznos je odmjeren obzirom na dužinu trajanja
i složenost krivičnog postupka te imovno stanje optuženog.
Zakonski zastupnik oštećenog je istakao da će imovinsko pravni zahtjev
ostvarivati u drugom postupku pa je sd oštećenog shodno čl.239 ZKP-a radi
ostvarivanja istog uputio na parnicu.
OSNOVNI SUD U PLJEVLJIMA , dana 23.05.2013.godine.
Zapisničar, S u d i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B.Polje, a preko ovog suda.
DOSTAVITI:
1 x ODT
1 x Optuženom