P.br.2726/10
Osnovni sud u Podgorici, po sudiji Radonji Radonjiću, u pravnoj stvari tužilje
D. M. iz P.,V. bb, koju zastupa punomoćnik N. R., advokat iz P., protiv
tuženog M.M. G. DOO iz P., ul. V. K. bb, radi činidbe, vrijednost spora
10.100,00 €, nakon glavne rasprave zaključene dana 15.03.2011. godine u
prisustvu tužilje i njenog punomoćnika, dana 18.04.2011. godine, donio je
P R E S U D U
Usvaja se tužbeni zahtjev pa se obavezuje tuženi da sa tužiljom zaključi i
ovjeri potpise na aneksu ugovora o kupoprodaji Ov.br.31426/08 od 29.08.2008.
godine, kojim aneksom bi se član 1 ugovora o kupoprodaji izmjenio i glasio:
»Predmet ugovora je kupoprodaja nepokretnosti-stana koji se nalazi u zgradi
br.1, prvi sprat (P1), površine 33 m2, posebni dio (PD) 4, na katastarskoj
parceli br.5111, iz lista nepokretnosti br.7148 KO Podgorica III.«;
dok bi se član 7 izmjenio i glasio:
»Prodavac je saglasan da se na ime kupca izvrši uknjižba prava svojine na
nepokretnosti bliže označenoj u članu 1 ovog ugovora kod Uprave za nekretnine-
Područne jedinice Podgorica, odmah nakon ovjere potpisa na ovom aneksu ugovora
o kupoprodaji kod Osnovnog suda u Podgorici.«;
u roku od 15 dana po pravosnažnosti presude.
Ukoliko tuženi u prethodno određenom roku ne zaključi aneks ugovora navedene
sadržine, presuda će zamjeniti aneks ugovora o kupoprodaji Ov.br.31426/08 od
29.08.2008. godine.
Obavezuje se tuženi da tužilji na ime naknade troškova postupka isplati iznos
od 1.392,00 €, u roku od 15 dana po pravosnažnosti presude.
O b r a z l o ž e nj e
Tužilja je u tužbi i riječi na raspravi, preko punomoćnika, u bitnom navela da
je kao kupac, sa tuženim kao prodavcem, zaključila predugovor o kupoprodaji
Ov.br.2934/07 od 31.01.2007. godine, radi kupoprodaje stana površine 36,5 m2,
koji se ima izgraditi na kat. parcelama br.5110 i 5111, DUP Zabjelo 3 u KO
Podgorica III, na prvom spratu, okrenut u pravcu sjever – istok, za ukupan
iznos od 35.400,00 €, kojim predugovorom je predviđeno da je tuženi dužan
navedenu nepokretnost predati tužilji na upotrebu do 01.06.2007. godine, uz
moguće produženje roka do 30 dana zbog vremenskih neprilika. Navodi i da je
nakon toga sa tuženim zaključila i ugovor o kupoprodaji Ov.br.31426/08 od
29.08.2008. godine, kada je tuženom i isplatila preostali iznos kupoprodajne
cijene, što je i konstatovano u ugovoru, pa je predugovor izmijenjen na način
što je predviđeno da je tuženi dužan predati stan na upotrebu do 30.10.2008.
godine. Ističe da je i predugovorom i ugovorom bilo predviđeno da kupac može
izvršiti uknjižbu predmetne nepokretnosti na svoje ime, na način što će nakon
uvođenja u katastar predmetne nepokretnosti i dobijanja PD broja sačiniti
aneks ugovora u kome će biti upisani navedeni podaci, pa se nakon što je
uvidom u katastar nepokretnosti utvrdila da je tuženi predmetnu stambenu
zgradu sa svim stanovima kao posebnim djelovima upisao na sebe, obratila
tuženom sa zahtjevom za da se zaključenjem aneksa ugovora o kupoprodaji, u
kome bi bili upisani podaci o predmetnom stanu i clausula intabulandi. Navodi
da se tuženi nije postupio po prethodnom zahtjevu, jer se ne nalazi na adresi
koja je u CRPS-u označena kao adresa njegovog sjedišta, zbog čega mu nije
uručen dopis od 03.06.2010. godine sa prethodnim zahtjevom. Navodeći da stan
koji je predmet predugovora i ugovora odgovara stanu koji je u katastru
nepokretnosti upisan kao stan u zgradi br.1, prvi sprat (P1), posebni dio (PD)
4, sa kat. parcele br.5111, iz lista nepokretnosti br.7148 KO Podgorica III,
predlaže da se obaveže tuženi da u roku od 15 dana po pravosnažnosti presude
sa tužiljom zaključi i ovjeri potpise na aneksu ugovora o kupoprodaji
Ov.br.31426/08 od 29.08.2008. godine, kojim bi se aneksom čl.1 ugovora o
kupoprodaji izmjenio i glasio:
»Predmet ugovora je kupoprodaja nepokretnosti-stana koji se nalazi u zgradi
br.1, prvi sprat (P1), površine 33 m2, posebni dio (PD) 4, na kat. parceli
br.5111, iz lista nepokretnosti br.7148 KO Podgorica III.«
a čl.7 izmjenio i glasio:
»Prodavac je saglasan da se na ime kupca izvrši uknjižba prava svojine na
nepokretnosti bliže označenoj u članu 1 ovog ugovora kod Uprave za nekretnine-
Područne jedinice Podgorica, odmah nakon ovjere potpisa na ovom aneksu ugovora
o kupoprodaji kod Osnovnog suda u Podgorici.«;
te ukoliko tuženi odbije da u roku od 15 dana po pravosnažnosti presude
zaključi aneks ugovora prethodno opisane sadržine, da presuda zamjeni aneks
ugovora o kupoprodaji Ov.br.31426/08 od 29.08.2008. godine.
U završnom izlaganju je predložila da se tužbeni zahtjev usvoji na način kako
je to precizirano tužbom.
Naknadu troškova postupka je tražila za sastav tužbe, zastupanja na održanim
raspravama, troškove uviđaja i vještačenja, te za takse na tužbu i presudu.
Tuženi nije izjavljivao odgovor na tužbu, niti je pristupao na raspravu, iako
mu je u skladu sa rješenjem ovog suda P.br.2726/10 od 23.07.2010. godine,
dostavljena tužba na odgovor, kao i pozivi za raspravu. Zbog toga je shodno
čl.298 st.4 ZPP rasprava održana i zaključena u odsustvu uredno pozvanog
tuženog.
Na glavnoj raspravi sud je izvršio uviđaj na licu mjesta sa sudskim vještakom
geodetom V. L., te pročitao njegov nalaz i mišljenje od 19.12.2010. godine i
dopunu istog od 09.02.2011. godine, pročitao ovjerenu fotokopiju predugovora o
kupoprodaji nepokretnosti sa pečatom ovjere potpisa ugovarača Ov.br.2934/07,
ovjerenu kopiju ugovora o kuporodaji Ov.br.31426/08, pročitao spise predmeta
Osnovnog suda u Podgorici I.br.2130/10 i P.br.3523/10, pročitao rešenje Uprave
za nekretnine PJ Podgorica od 04.10.2007. godine, prijavu za upis ugovora
zavedenu kod Uprave za nekretnine 27.09.2010. godine, ugovor o kontinuiranoj
kreditnoj hipoteci od 07.09.2007. godine, te ugovor o kratkoročnom kreditu od
07.09.2007. godine.
Cijeneći provedene dokaze u smislu čl.9 ZPP, na osnovu rezultata cjelokupnog
postupka, sud je našao da valja odlučiti kao u izreci presude.
Iz provedenih dokaza proističe da je tužilja kao kupac sa tuženim kao
prodavcem zaključila predugovor o kupoprodaji nepokretnosti Ov.br.2934/07 od
31.01.2007. godine, kojim predugovorom je regulisan odnos ugovornih strana u
vezi sa kupoprodajom stana površine 36,5 m2, čija je izgradnja bila planirana
na prvom spratu stambene zgrade sa kat. parcela br.5110 i 5111, DUP Zabjelo 3
u KO Podgorica III, okrenut sjever-istok, koji predmet predugovora je opisan
članom 1 istog, dok je članom 2 određena cijena i dinamika isplate. Odredbom
iz člana 8 predugovora ugovorne strane su preuzele obavezu da nakon uvođenja u
katastar stana koji je predmet predugovora i dobijanja PD broja u listu
nepokretnosti, sačine aneks novog ugovora.
Nadalje, nakon zaključenja predugovora, parnične stranke su zaključile i
ugovor o kupoprodaji nepokretnosti Ov.br.31426/08 od 29.08.2008. godine, kojim
ugovorom je u članu 1 opisana nepokretnost koja je predmet kupoprodaje na isti
način kao u predugovoru, dok je u članu 2 izražena saglasnost ugovornih strana
da je tužilja kao kupac isplatila tuženom kao prodavcu kupoprodajnu cijenu.
Odredbom iz člana 4 ugovora predviđena je obaveza tuženog kao prodavca da
predmetni stan preda tužilji kao kupcu na upotrebu do 30.10.2008. godine, uz
propisanu kamatu na isplaćenu cijenu predviđenu za slučaj kašnjenja tuženog u
predaji stana na upotrebu. Takođe, članom 7 ugovora, na isti način kao i u
članu 8 predugovora, ugovorne strane su preuzele obavezu da nakon uvođenja u
katastar stana koji je predmet ugovora i dobijanja PD broja u listu
nepokretnosti, sačine aneks ugovora.
I predugovor i ugovor o kupoprodaji nepokretnosti zaključeni su u pismenom
obliku, sa potpisima ugovarača ovjerenim kod suda, čime je ispoštovana forma
ugovora predviđena čl.11 tada važećeg Zakona o prometu nepokretnosti.
Kako to proističe iz člana 2 ugovora o kupoprodaji i potvrde od 29.08.2008.
godine, tužilja je ispunila svoju ugovornu obavezu, te tuženom kao prodavcu
isplatila kupoprodajnu cijenu. Nadalje, radi upisa prava svojine na tužilju
kao kupca na osnovu zaključenog ugovora, ugovorne strane su se obavezale na
zaključenje aneksa ugovora kojim bi se nakon uvođenja u katastar stana koji je
predmet predugovora, sa podacima iz katastra nepokretnosti bliže identifikovao
stan koji je predmet ugovora.
Radi identifikacije nepokretnosti koja je predmet ugovora o kupoprodaji sud je
izveo uviđaj na licu mjesta i vještačenje po sudskom vještaku geodetske
struke.
U svom nalazu i mišljenju od 19.12.2010. godine, sudski vještak geodetske
struke Vukadinović Lazar je nakon izvršenog uviđaja našao da na prvom spratu
predmetne stambene zgrade postoje tri stana, i to stambeni prostor površine 57
m2 označen kao PD3, stambeni prostor površine 33 m2 označen kao PD4 i stambeni
prostor površine 23 m2 označen kao PD5, koje nepokretnosti su u listu
nepokretnosti br.7148 KO Podgorica III upisane na tuženog kao vlasnika. Na
osnovu prethodnog, vještak je dao mišljenje da je stan koji je predmet ugovora
o kupoprodaji Ov.br.31426/08 od 29.08.2008. godine u katastarskom operatu
označen kao stan koji se nalazi u zgradi br.1, prvi sprat (P1), površine 33
m2, posebni dio (PD) 4, na kat. parceli br.5111, iz lista nepokretnosti
br.7148 KO Podgorica III.
U navedenom dijelu na nalaz i mišljenje vještaka stranke nijesu imale
primjedbi, pa imajući u vidu da navedeni nalaz i mišljenje u svemu odgovara
sadržini lista nepokretnosti br.7148 KO Podgorica III od 01.06.2010. godine i
zatečenom stanju sa lica mjesta, sud je nalaz i mišljenje u tom dijelu
prihvatio kao logičan, stručan i objektivan.
Iz ugovora o kupoprodaji nepokretnosti nesumnjivo proističe da je volja
ugovornih strana bila usmjerena na prenos prava svojine na predmetnom stanu sa
tuženog kao prodavca na tužilju kao kupca. U skladu sa čl.33 Zakona o osnovama
svojinsko-pravnih odnosa, na osnovu pravnog posla pravo svojine na
nepokretnost stiče se upisom u javnu knjigu, za koji upis je u skladu sa čl.88
st.1 Zakona o državnom premjeru i katastru nepokretnosti neophodno da ugovor
kao privatna isprava koja služi kao osnov za uknjižbu, sadrži tačne oznake
nepokretnosti i izričitu izjavu tuženog (clausula intabulandi), kao lica čije
se pravo prenosi, da pristaje na uknjižbu. Tuženi je članom 8 predugovora,
odnosno članom 7 ugovora o kupoprodaji nepokretnosti preuzeo obavezu na
zaključenje aneksa ugovora kojim bi se precizno, u skladu sa stanjem u
katastarskom operatu, označila nepokretnost koja je predmet kupoprodaje.
Sve to ima za posljedicu da se cilj predmetnog ugovaranja može ostvariti samo
zaključenjem aneksa ugovora o kupoprodaji kojim bi se tačno odredio predmet
kupoprodaje, te u ugovoru navela i clausula intabulandi. Obaveza tuženog za
zaključenje aneksa ugovora je dospjela, obzirom da iz dopunskog nalaza od
09.02.2011. godine proističe da su stanovi kao posebni djelovi predmetne
stambene zgrade upisani na tuženog kao nosioca prava svojine u listu
nepokretnosti br.7148 KO Podgorica III dana 19.01.2010. godine.
Kod takvog stanja stvari, po nalaženju ovog suda, proističe da je tužilja u
skladu sa čl.27 ZOO i čl.7 ugovora o kupoprodaji nepokretnosti Ov.br.31426/08
od 29.08.2008. godine, ovlašćena da traži zaključenje aneksa ugovora o
kupoprodaji nepokretnosti Ov.br.31426/08 od 29.08.2008. godine, kojim aneksom
bi se izmjenila sadržina odredbe iz člana 1 ugovora, na način što bi se u
ugovoru unijele tačne oznake nepokretnosti koja je predmet ugovora, dok bi se
u članu 7 ugovora unijela clausula intabulandi, odnosno izričita izjava
tuženog kao lica čije se pravo prenosi, da pristaje na uknjižbu tužilje.
U skladu sa tim sud je obavezao tuženog da ispuni preuzetu i zakonsku obavezu
zaključenja aneksa ugovora o kupoprodaji nepokretnosti Ov.br.31426/08 od
29.08.2008. godine, kojim aneksom će se izmijeniti član 1 ugovora unošenjem
tačnih oznaka predmeta ugovora o kupoprodaji, na način što će umjesto
dosadašnje sadržine te odredbe član 1 ugovora glasiti: »Predmet ugovora je
kupoprodaja nepokretnosti-stana koji se nalazi u zgradi br.1, prvi sprat (P1),
površine 33 m2, posebni dio (PD) 4, na kat. parceli br.5111, iz lista
nepokretnosti br.7148 KO Podgorica III«, dok će se član 7 ugovora izmijeniti
na način što će umjesto dosadašnje sadržine glasiti: »Prodavac je saglasan da
se na ime kupca izvrši uknjižba prava svojine na nepokretnosti bliže označenoj
u članu 1 ovog ugovora kod Uprave za nekretnine-Područne jedinice Podgorica,
odmah nakon ovjere potpisa na ovom aneksu ugovora o kupoprodaji kod Osnovnog
suda u Podgorici.«.
Sud je cijenio i ostale provedene dokaze, iz kojih proističe da je u
međuvremenu, nakon što je tuženi sa tužiljom zaključio predugovor o
kupoprodaji nepokretnosti Ov.br.2934/07 od 31.01.2007. godine, na predmetni
stan, kao i na ostale posebne djelove stambene zgrade u kojoj se stan nalazi,
izvršen upis tereta, pa je kod prethodnog utvrđenja našao da isti nijesu od
uticaja na presuđenje u predmetnoj parnici.
Odluku o troškovima postupka sud je donio shodno čl.152 i 161 ZPP, obavezujući
tuženog da tužilji naknadi troškove postupka u ukupnom iznosu od 1.392,00 €, a
koji troškovi se odnose na nagradu advokatu kao punomoćniku za sastavljanje
tužbe i zastupanja na 5 održanih ročišta u iznosima od po 150,00 €
(6x150=900), koje nagrade za advokata su obračunate u skladu sa važećom
Advokatskom tarifom, kao i na troškove uviđaja i vještačenja u ukupnom iznosu
od 170,00 €, te takse na tužbu i presudu u iznosima od po 161,00 €.
Na osnovu izloženog, odlučeno je kao u izreci presude.
OSNOVNI SUD U PODGORICI
Dana, 18.04.2011. godine
S U D I J A
Radonja Radonjić, s.r.
Pravna pouka:
Protiv ove presude može se izjaviti žalba u roku
od 15 dana od dana prijema otpravka iste Višem
sudu u Podgorici a preko ovog suda.
Za tačnost otpravka ovjerava
Jović Dragana