Posl. br. K. 155/10/10
                                                             U IME NARODA  
Osnovni sud u Kotoru kao nadležni prvostepeni krivični sud, u vijeću
sastavljenom od Predsjednika vijeća-sudije Vesne Vučković i članova vijeća-
sudija porotnika Vukašina Vujovića i Nikole Mršulje, uz učešće zapisničara
Matijević Slavice, u krivičnom predmetu protiv okrivljenog J.A. iz N.S.
koga brani po službenoj dužnosti adv. S.I., zbog krivičnog djela prevare u
produženom trajanju iz člana 244. st.3. u vezi st.1. u vezi sa čl. 49.
Krivičnog zakonika, i krivičnog djela falsifikovanja isprave iz člana 412.
st.2. u vezi st.1. Krivičnog zakonika, koji se vodi po optužnici ODT Kotor
Kt.br.10/10 od 10.04.2010.g., nakon održanog glavnog i javnog pretresa dana
21.03.2011.g., u prisustvu zamjenika ODT Kotor Jovanke Čizmović, branioca
okriv. po službenoj dužnosti adv. S.I., oštećenih F.N. i J. V., bez prisustva
okrivljenog kome se sudi u odsustvu po rješenju ovog suda Kv.337/10, donio je
i javno objavio sledeću  
PRESUDU 
Okrivljeni J.A. od oca D., rodjen _, u N.S., nastanjen u N.S. u
ul._, državljanin R.S., sada nepoznatog boravišta.  
K r i v   j e,
Što je:
I
1. Neutvrdjenog dana u prvoj polovini mjeseca juna 2008.g., u Budvi, u
namjeri da sebi pribavi protivpravnu imovinsku korist, lažno prikazujući
oštećenom J.V. da će mu u ugovorenom roku, tj. do 20.08.2008.g., isplatiti
kupoprodajnu cijenu u iznosu od 9.000 eura, a sa unaprijed stvorenom namjerom
da to ne učini, doveo u zabludu oštećenog i naveo ga da mu u svrhu prodaje
preda svoje pmv marke "Mercedes" 220 CDI reg.oz. BD , što je isti učinio,
nakon čega je predmetno vozilo prodao trećem licu na području Republike
Srbije, izbjegavajući svaki kontakt sa oštećenim, čime je sebi pribavio korist
a oštećenom nanio štetu u navedenom iznosu.  
2. Neutvrdjenog dana, početkom mjeseca jula 2008.g., u Budvi, u namjeri da
sebi pribavi protivpravnu imovinsku korist, lažno prikazujući oštećenom F.N.
iz B., da će mu u ugovorenom roku, vratiti novčanu pozajmicu u iznosu od 1000
eura, i zlatni lančić vrijednosti 900 eura, a sa u naprijed stvorenom namjerom
da to ne učini, doveo u zabludu oštećenog i naveo ga da mu u svrhu pozajmice
preda navedeni novčani iznos i zlatni lančić, koji do danas nije vratio, niti
oštećenog na bilo koji način obeštetio, čime je sebi pribavio korist a
oštećenom nanio štetu u iznosu od 1.900 eura.  
3. Neutvrdjenog dana početkom jula mjeseca 2009.g., u Budvi, u namjeri da
sebi pribavi protivpravnu imovinsku korist, lažno prikazujući oštećenom V.V.
iz B., da će mu u cilju isplate kuporpodajne cijene za preuzeti lap top, u
ugovorenom roku isplatiti iznos od 980 eura, a sa unaprijed stvorenom namjerom
da to ne učini, doveo u zabludu oštećenog i naveo ga da na svoje ime kupi
predmetni lap top, nakon čega je izbjegavao svaki kontakt sa oštećenim i
napustio teritoriju Crne Gore, te je ošt. bio primoran da isplati cijenu za
kupljenu stvar, čime je sebi pribavio korist a oštećenom nanio štetu u
navedenom iznosu.  
- čime je učinio krivično djelo prevare u produžnom trajanju iz člana 244.
st. 3.u vezi st. 1., u vezi sa čl.49. Krivičnog zakonika.  
II
Neutvrdjenog dana tokom prve polovine 2008.g., u Budvi, preinačio pravu javnu
ispravu u namjeri da je upotrebi kao pravu-vozačku dozvolu ser. br.   uredno
izdatu na ime M. M. iz N.S. od strane SUP-a Novi Sad pod br. evidencije  dana
16.01.2003.g., na način što umjesto prvobitno postavljene fotografije stavio
svoju fotografiju, a koja je dana 25.12.2009.g., pronadjena i oduzeta prilikom
pretresa njegovog stana u naselju V.V. u  B.  
- čime je učinio krivično djelo falsifikovanja isprave iz člana 412. st.2. u
vezi st.1. Krivičnog zakonika.  
Pa mu sud na osnovu naprijed navedenih krivičnopravnih odredaba i čl. 4, 5, 8,
13, 15, 32, 33, 36, 42. Krivičnog Zakonika i čl. 358. i 364. ZKP-a prethodno  
u t v r đ u j e 
1. za krivično djelo prevare u produžnom trajanju iz člana 244. st. 3.u vezi
st. 1., u vezi sa čl.49. Krivičnog zakonika, kaznu zatvora u trajanju od jedne
godine i tri mjeseca;  
2. za krivično djelo falsifikovanja isprave iz člana 412. st.2. u vezi st.1.
Krivičnog zakonika, kaznu zatvora u trajanju od tri mjeseca.  
Pa ga sud primjenom čl. 48. Krivičnog Zakonika  
O S U Đ U J E 
Na jedinstvenu kaznu zatvora u trajanju od jedne godine i četiri mjeseca koju
će izdržati nakon pravosnažnosti presude.  
O troškovima krivičnog postupka sud će odlučiti posebnim rješenjem.  
Dužan je okrivljeni na ime imovinskopravnog zahtjeva uplatiti ošt. J.V. iz B.,
iznos od 9.000,00 eura, ošt. F.N. iz Budve , iznos od 1.900,00 eura i V.V. iz
B., iznos od 980,00 eura, u roku od tri mjeseca od dana pravosnažnosti
presude.  
Na osnovu člana 75. Krivičnog zakonika izriče se  
MJERA BEZBJEDNOSTI
Oduzimanja predmeta i to vozačke dozvole ser. br CP , br. evidencije   koja je
privremeno oduzeta od okrivljenog uz potvrdu Uprave policije Budva od
25.12.2009.godine.  
                                                        **Obrazloženje**

ODT Kotor aktom Kt.br. 10/10 od 10.04.2010. godine optužio je J.A. iz N.S.
zbog izvršenja krivičnog djela prevare u produžnom trajanju iz člana 244.
st.3. u vezi st.1., u vezi sa čl.49. Krivičnog zakonika i krivičnog djela
falsifikovanja isprave iz člana 412. st.2. u vezi st.1. Krivičnog zakonika.  
Postupajući po podnijetoj optužnici sud je zakazao i održao glavni pretres
dana 21.03.2011. godine, u prisustvu zamjenika Osnovnog državnog tužioca iz
Kotora Jovanke Čizmović, branioca okrivljenog po službenoj dužnosti adv. S.I.
i oštećenih F.N. i J.V., a bez prisustva okrivljenog kojem se sudi u odsustvu
po rješenju ovog suda Kv.337/10 od 14.09.2010. godine i istog dana nakon
vijećanja i glasanja donio odluku u ovoj krivičnopravnoj stvari.  
U završnoj riječi zastupnik optužbe izjavila je da ostaje pri podignutoj
optužnici, da smatra da je okriv. imao prevarnu namjeru i prilikom kupovine
vozila od oštećenog J., kao i prilikom preuzimanja pozajmice i kupovine Lap
topa, da je lažno prikazao da će ispuniti ugovorne obaveze, nakon čega je
izbjegavao svaki kontakt sa ošt. i napustio teritoriju Crne Gore. U pogledu
kriv. djela falsifikovanja isprave, smatra dokazanim krivicu okriv. za ovo
kriv. djelo, pa je predložila sudu da ga oglasi krivim i kazni po zakonu i
izrekne mjeru bezbjednosti.  
U završnoj riječi oštećeni J.V. izjavio je da se pridružuje kriv.gonjenju
i postavio je imovinsko pravni zahtjev.  
U završnoj riječi oštećeni F.N. izjavio je da se pridružuje kriv.gonjenju
i postavio je imovinsko pravni zahtjev.  
U završnoj riječi branilac okrivljenog izjavila je da smatra da nema
dokaza da je okriv. izvršio kriv. djela koja su mu stavljena na teret. Povodom
prvog kriv. djela, prevare u produženom trajanju, navela je da smatra da se u
konkretnoj pravnoj stvari može raditi samo o obligaciono pravnom odnosu
izmedju okriv. i oštećenih. Povodom kriv.djela falsifikovanja isprave koje je
okriv. stavljeno na teret, navela je da smatra da nema dokaza da je okr.
učinio predmetno kriv.djelo, odnosno, nema namjere da se lažna ili preinačena
isprava upotrijebi, a u konkretnom slučaju upravo ta namjera nije dokazana.
Shodno navedenom, predložila je sudu da okriv. u pogledu oba kriv. djela
oslobodi usled nedostatka dokaza shodno čl. 363. st.   1. tač. 3. ZKP-a.
Okrivljeni u postupku nije ispitan, jer nije bio dostupan državnim organima pa
mu se sudi u odsustvu, po rješenju ovog suda Kv. 337/10 od 14.09.2010. godine.  
Sud je u dokaznom postupku radi utvrđivanja činjeničnog stanja i
krivice okrivljenog proveo sledeće dokaze i to pročitao: potvrdu o priv.
oduzetim predmetima od 03.09.2008.g., izvještaj o krim. vještačenju Podgorica
od 17.09.2008.g., izjavu svjedoka S.M. sa zapisnika pred istražnim sudijom od
12.03.2010.g., svjedoka V.V. sa zapisnika pred istražnim sudijom od
12.03.2010.g., saslušao je oštećene F.N. i J.V. i svjedoka K.F.  
Iz potvrde o priv. oduzetim predmetima od 03.09.2008.g. sud je utvrdio da
je od J.V. oduzeta vozačka dozvola na ime lica M.M., rođenog _ u _,
JMBG _ izdata od SUP-a N.S. za „B“ kategoriju, dana __, sa
važnošću do _____, reg.br. ., zbog sumnje da je falsifikat.  
Iz izvještaja o krim. vještačenju Podgorica od 17.09.2008.g. sud je
utvrdio da je obrazac vozačke dozvole orginalan, da na vozačkoj dozvoli nijesu
uočeni tragovi mehaničkog radiranja niti hemijskog brisanja, ali da je
ispitivanjem otiska pečata uočena razlika fluorescencije mastila otiska
pečata, na osnovu čega je vještak dao mišljenje da je na spornoj vozačkoj
dozvoli ser.br.CP____ koja glasi na M.M. izvršena zamjena prvobitno
postavljene fotografije, sa sada postojećom.  
Svjedok S.M. na zapisnik pred istražnim sudijom od 12.03.2010.g. izjavio
je da je okrivljenog upoznao tokom ljeta radeći zajedno sa njim u Olimpia
ekspresu. Naveo je da zna da je J. okrivljenom dao „mercedes karavan“ uz
obećanje da će mu za dva mjeseca tj. do 01.09.2009.g., platiti u jednoj rati
9000 eura, kada mu navodno dodju roditelji iz Vojvodine, dok mu je F. pozajmio
1000 eura koje je trebao da mu vrati za 15 dana, a F. mu je još dao potpuno
nov zlatni lanac vrijedan oko 900 eura, da ga nosi samo 10 dana, koji je okr.
zadržao i nije mu ga vratio. Poznato mu je da je od V. tražio da preko njega
kupi lap top vrijedan 1000 eura, što je V. i uradio, pa mu je predao novi lap
top sa kutijom i garancijom. Svjedok je takodje naveo da je okr. prevario i H.
N. za 1000 eura koje je trebao da vrati za 15 dana i nakon toga nestao je i
više se nije pojavljivao.  
Oštećeni V.V. na zapisnik pred istražnim sudijom izjavio da se pridružuje
kriv. gonjenju i postavio je imovinsko pravni zahtjev. Naveo je da je okr.
upoznao početkom ljeta kada se zaposlio u Olimpia ekspresu kao lakirer, gdje
je i on počeo da radi prije njega. Družili su se i stekao je povjerenje u
njega, i početkom jula 2009.g. ga je okr. zamolio da preko njega kupi lap top
koji će mu on platiti kada mu dodju roditelji iz Vojvodine (početkom
septembra), ošt. je vjerujući mu i uradio, kupio lap top vrijedan 980 eura, sa
pratećom opremom vrijednom još 20 eura i predao ga okr. koji je istovremeno
nestao i nikad se više nije pojavio, pa je on morao isti da plati. Osim njega
prevario je i J. koji mu je dao kola vjerujući da će mu platiti 9000 eura za
dva mjeseca, što nije uradio, dok je od F. dobio lanac vrijedan 900 eura, i
novac 1000 eura koje mu je F. pozajmio, a koje je uzeo sa rokom vraćanja za 15
dana. Zlatni lanac mu nije vratio i od tada su imali jedan telefonski
razgovor, okrivljeni mu je tada rekao da će sve oštećene obeštetiti do
septmebra mjeseca, međutim, više se nije javljao i postao je nedostupan.  
Ošt . F.N. izjavio je da se pridružuje kriv.gonjenju i postavio imovinsko
pravni zahtjev. Okrivljenog je upoznao tokom ljeta kada se zaposlio u servisu
„Olimpia ekspresa“, gdje je i on radio, tako da mu je poznato da mu je J.
prodao vozilo vrijedno 9000 eura, sa rokom otplate za 2 mjeseca. Naveo je da
je okrivljenom sredinom jula pozajmio 1000 eura uz obavezu da mu vrati do
01.08., i dao mu da nosi njegov potpuno nov zlatni lančić vrijedan 900 eura,
uz obećanje da će mu ga vratiti za 10 dana. Lanac mu je dao nekoliko dana
nakon pozajmljivanja novca, da bi okr. nestao sredinom avgusta iz Budve.
Jednom ga je uspio dobiti na telefon kada mu je obećao da će doći i podmiriti
svima dugove, medjutim, više se nije javljao.
Oštećeni je na glavnom pretresu ponovio da se sa okr. više nije čuo jer se
isti nije javljao na mobilni telefon bio je isključen i sa njim više nije u
kontaktu iako su se intezivno družili, tako da ne zna gdje sada stanuje.
Objasnio je da je lančić dobio od svog prijatelja iz Njemačke, i pošto radi
kao automehaničar nije mogao da ga nosi jer mu smeta. Jedne večeri ga je
sasvim slučajno imao kod sebe kada mu je okriv. tražio da mu da lančić da ga
nosi par dana, što je ošt. i uradio medjutim, lančić mu nije vratio a nakon
toga je i nestao iz Budve. Kada su se poslednji put čuli okr. mu je rekao da
će vratiti lančić i V. pare, s tim što nije precizirao kada će doći ali je
rekao ubrzo. Naveo je da vrijednost lančića iznosi oko 900-1000 eura.  
Oštećeni J.V. , izjavio je da se pridružuje kriv.gonjenju i postavio je
imovinsko pravni zahtjev. J. je slučajno upoznao, i pošto je bio bez posla iz
sažaljenja ga je zaposlio u firm „Olimpija ekspres“ kao autolimara. Kada ga je
okr. pitao da mu proda automobil mercedes karavan i da ga sačeka za novac,
ošt. je na to pristao. Negdje polovinom 2008.g., sa njim je postigao dogovor i
predao mu mercedes sa ključevima, a okr. se obavezao da do 20.08.2008.g.
isplati 9.000 eura. Okr. je svakodnevno koristio to vozilo i čak obavijestio
ošt. da će vozilo prodati izvjesnom D.P. iz Podgorice za 8,500 eura sa čim se
ošt. saglasio i siguran je da mu je D. dao novac, međutim kako još nije bio
istekao rok do 20.08., nastavio je da čeka isplatu, jer se držao njihovog
dogovora. Medjutim, nekoliko dana prije dana isplate okr. je jednostavno
nestao. Ošt. ga je uspio dobiti na telefon, i okr. mu obećao da će novac
donijeti za nekoliko dana, što nije uradio. Ošt. je objasnio da je vjerujući
okr., sa D. potpisao ugovor, jer je znao da je okrivljenom dao novac, misleći
da ako je korektan prema okr. da će i okrivljeni biti korektan prema njemu,
medjutim, kasnije je doznao da je dosta ljudi u Budvi prevario.
Oštećeni je na glavnom pretresu naveo da se sa okr. vidio prije ljeta 2010.g.
kada mu je rekao da će mu novac vratiti za mjesec dana, međutim od tada nijesu
imali nikakav kontakt i novac nije vratio. Objasnio je da sa okr. nije
zaključio kupoprodajni ugovor jer je registracija još bila važeća, pa mu je
dao punomoćje a  ugovor o kupoprodaji vozila je zaključio sa trećim licem, s
tim što su okr. i ošt. imali usmeni dogovor da novac od prodaje vozila uzme
J., a okr. je trebao da mu novac isplati do 20.08.2008.g. Vozilo je negdje
sredinom ljeta prodato jednom licu u Podgorici, čije podatke ošt. nije znao,
ali to je vozilo "Mercedes 20 CDI" koje je bilo ranije registrovano na njegovo
ime.  
Svjedok K. F. je izjavio da zna da je okriv. „prevario“ J. za mercedes 220
karavan, na način što mu je obećao da će mu do kraja avgusta  2008.g isplatiti
9000 eura., dok je vozilo preuzeo negdje početkom ljeta te godine. Naveo je da
mu je poznato da je okr. stalno lagao, čak je i prije ugovorenog roka uspio da
„obrlatio“ J. da mu da pristanak da on taj mercedes proda licu u Podgorici,
pri čemu je stalno obećavao da će mu roditelji iz N.S. poslati novac da
isplati J.. Poznato mu je da je i od F.N. koji je takodje vozač u firmi, uzeo
na pozajmicu 1000 eura koje je trebalo da vrati do 01.09.2008.g., i od njega
uzeo i jedan zlatni lanac vrijedan oko 900 eura. Slično je prošao i H.N. koji
mu je dao 1000 eura, koji novac mu okr. nikada nije vratio. Okr. je otišao za
Novi Sad da navodno donese novac, ali se više nikada nije vratio.
Svjedok je na glavnom pretesu naveo da mu je poznato da je J. vozilo prodao
okriv. i da je okriv. trebao novac da isplati do septembra mjeseca te godine,
i da je čak bilo priče da će njegov otac da mu pozajmi novac, pa da će ta
isplata biti i ranije. Takođe je naveo da mu je poznato da je okriv. to vozilo
kasnije prodao, jer su ljudi koji su to vozilo kupili od okr. dolazili da
traže J. kako bi sa njim sačinili ugovor o kupoprodaji međutim novac od
prodaje nije dat J..
Na osnovu svih izvedenih dokaza cijeneći ih pojedinačno i u uzajamnoj
povezanosti, sud je utvrdio činjenično stanje navedeno u izreci presude.  
Činjenično stanje sud je utvrdio iz svih provedenih dokaza, a prvenstveno iz
iskaza oštećenih J. V., F.N. i V.V., svjedoka S.M. i K.F. i iz izvještaja o
krim. vještačenju Podgorica od 17.09.2008.g. Naime okrivljeni je sredinom
2008.g. postigao dogovor sa ošt. J. o kupoprodaji pmv marke „Mercedes“ 220 CDI
reg.ozn. BD ___-, koje vozilo je ošt. sa ključevima predao okr. uz obavezu
okr. da kupoprodajnu cijenu u iznosu od 9.000,00 eura isplati do
20.08.2008.g., da bi ubrzo nakon toga okr. uz saglasnost oštećenog vozilo
prodao trećem licu sa kojim licem je ošt. zaključio kupoprodajni ugovor na
iznos od 8.500,00 eura i predao vozilo, dok je kupoprodajna cijena isplaćena
okrivljenom, koji se obavezao da iznos od 9.000,00 eura isplati oštećenom do
20.08.2008.g., što okrivljeni nije uradio, već je nekoliko dana prije roka
isplate nestao i izgubio kontakt sa oštećenim, a što je sud utvrdio iz iskaza
ošt. J.V. i u svom iskazu potvrdio svjedok K. F. koji je u navedenom periodu
radio sa okr. i oštećenim i bio upoznat sa njihovim pravnim poslom.  
U navedenom periodu okrivljeni je od ošt. F.N. pozajmio iznos od 1.000,00 eura
i zlatni lančić u vrijednosti 900,00 eura, sa obavezom da novac i lančić
vrati, da bi sredinom avgusta nestao iz Budve i postao nedostupan oštećenom, a
da mu nije vratio pozajmljeni novac i lančić, a što je sud utvrdio iz iskaza
ošt. F.N., svjedoka K.F. i oštećenog V.V. koji su u navedenom periodu bili
zaposleni u istoj firmi sa oštećenim i okrivljenim.  
Početkom jula mjeseca iste godine ošt. V.V. kupio je lap top vrijednosti
980,00 eura, a uz prethodni dogovor sa okr., da okr.lap top preuzme i da mu
kupoprodajnu cijenu isplati početkom septembra iste godine po dolasku njegovih
roditelja, što okr. nije uradio, već je ubrzo nakon preuzimanja lap topa
nestao i više se nije pojavljivao, te je ošt. bio primoran da isplati cijenu
za kupljenu stvar, a što je sud utvrdio iz iskaza ošt. V.V. a isto je u svom
iskazu potvrdio svjedok S. M.  
Iz potvrde o priv. oduzetim predmetima od 03.09.2008.g. sud je utvrdio da je
od J.V. oduzeta vozačka dozvola na ime lica M.M., sa naknadno stavljenom
fotografijom lica J.A., koju dozvolu je koristio tokom svog boravka u Budvi i
ista je pronađena u iznajmljenom stanu u kojem je okr. stanovao. Naime
navedena vozačka dozvola je falsifikovana, a što je sud utvrdio na osnovu
izvještaja o krim. vještačenju Podgorica od 17.09.2008.g. Ispitivanjem otiska
pečata uočena je razlika fluorescencije mastila otiska pečata na osnovu čega
je utvrđeno da je izvršena zamjena prvobitno postavljene fotografije, sa sada
postojećom.  
U radnjama okrivljenog ostvarena su sva bitna obilježja bića krivičnog djela
prevare u produžnom trajanju iz člana 244. st.3.u vezi st.1., u vezi sa čl.49.
Krivičnog zakonika. Okrivljeni je postupao sa direktnim umišljajem, svjestan
značaja svojeg djela i željeći njegovo izvršenje, u namjeri da sebi pribavi
protivpravnu imovinsku korist, lažno prikazujući da će ošt. J. isplatiti
kupoprodajnu cijenu u iznosu od 9.000,00 eura, ošt. F. vratiti novčanu
pozajmicu u iznosu od 1.000,00 eura i zlatni lančić vrijednosti 900,00 eura,
ošt. V. isplatiti kupoprodajnu cijenu za preuzeti lap top u iznosu od 980,00
eura, a sa unaprijed stvorenom namjerom da to ne učini, doveo u zabludu
oštećene, na način što mu je ošt. J. predao pmv marke "Mercedes" 220 CDI
reg.oz. BD _, ošt. F. pozajmio novac u iznosu od 1.000,00 eura i zlatni
lančić vrijednosti 900,00 eura, a ošt. V. predao lap top vrijednosti od 980,00
eura, i na taj način za sebe pribavio protivpravnu imovnsku korist u navedenim
iznosima, a oštećenim nanio štetu u navedenim pojedinačnim iznosima.
Okolnost da je okrivljeni u međuvremenu vozilo prodao trećem licu, da novac
nije predao oštećenom odmah nakon prodaje vozila ne ukazuje da se radi o
građanskopravnom odnosu, jer nije sporno da je bilo dogovoreno da se novac za
kupovinu vozila isplati do 20.08., tako da okolnost što je vozilo prodato
trećem licu sa kojim je kao vlasnik ošt J. zaključio ugovor, sud ne cijeni da
se u konkretnom slučaju radi o građanskopravnom odnosu, jer ni u to vrijeme
nije postojala obaveza isplate okrivljenog prema oštećenom, rokovi još nijesu
bili istekli, tako da je bilo razumljivo, a cijeneći da je vozilo glasilo na
ime ošteć, da oštećeni zaključi ugovor o kupoprodaji sa novim kupcem D.;
obaveza za isplatu iznosa od 9.000 eura je postojala na dan 20.08.a ugovor je
sačinjen u julu mjesecu 2008.g. Dakle, okrivljeni je oštećene doveo u zabludu,
lažno je prikazivao činjenice, a sve u namjeri sticanja protivpravne imovinske
koristi koju je stekao u visini vrijednosti prodatog vozila, predatog novca od
strane F., vrijednosti zlatnog lanca i lap topa. Djelo je izvršeno u kratkom
vremenskom periodu, na istom području, u istoj namjeri tako da su ispunjena
obilježja produženog krivičnog djela.
U radnjama okrivljenog ostvarena su sva bitna obilježja bića krivičnog djela
falsifikovanje isprave iz čl. 412.st.2. u vezi st.1. Krivičnog zakonika .
Ovo zbog toga što se vozačka dozvola smatra javnom ispravom, jer se izdaje od
strane nadležnog državnog organa u propisanoj formi i u postupku i kao takva
služi u pravnom saobraćaju i njome se potvrđuje da je određeno lice, navedeno
kao njen imalac osposobljeno da upravlja motornim vozilima određene
kategorije, da je prošao prethodno obuku, položio pismeni ispit i praktičnu
vožnju pred nadležnom komisijom.
Okrivljeni je postupao sa umišljajem svjestan da svojom radnjom, odnosno
zamjenom prvobitno postavljene fotografije na saobraćajnoj dozvoli izdatoj na
ime M.M., sa svojom fotografijom čini krivično djelo pa je na to i pristao.  
Prilikom odluke o vrsti i visini krivične sankcije sud je cjenio sve okolnosti
od značaja za odluku o vrsti i visini krivične sankcije i okrivljenom
prethodno utvrdio za krivično djelo prevare u produžnom trajanju iz člana 244.
st.3. u vezi st. 1., u vezi sa čl.49. Krivičnog zakonika, kaznu zatvora u
trajanju od jedne godine i tri mjeseca i za krivično djelo falsifikovanja
isprave iz člana 412. st.2. u vezi st.1. Krivičnog zakonika, kaznu zatvora u
trajanju od tri mjeseca, pa ga primjenom čl. 48. Krivičnog Zakonika osudio na
jedinstvenu kaznu zatvora u trajanju od jedne godine i četiri mjeseca koju će
izdržati nakon pravosnažnosti presude. Sud je mišljenja da će se izrečenom
kaznom, dovoljno uticati na okrivljenog da više ne vrši ova i druga krivična
djela i da će se njenim izricanjem ostvariti opšta svrha propisivanja
krivičnih sankcija iz čl. 4. i svrha kažnjavanja iz čl. 32. KZ. Prilikom
odluke o vrsti i visini krivične sankcije sud je kao otežavajuće okolnosti na
strani okr. cijenio visinu pribavljene protivprave vrijednosti izvršenjem
krivičnog djela, kao i odnos okr. prema oštećenim nakon izvršenja krivičnog
djela, da je izbjegavao svaki kontakt sa oštećenima, da je postao nedostupan,
da je postupao upravo sa namjerom pribavljanja protivpravne imovinske koristi
lažnim prikazivanjem činjenica i dovodjenjem u zabludu ošt., čime je za sebe
pribavio protivpravnu imovinsku korist u navedenom iznosu, obzirom da je
neposredno nakon događaja napustio Budvu, da više nije kontaktirao oštećene a
što sve upućuje na njegovu prevarnu namjeru.  
Sud je na osnovu naprijed navedenih krivičnopravnih odredaba i čl. 4, 5, 8,
13, 15, 32, 33, 36, 42, 48. Krivičnog Zakonika i čl. 358. i 364. ZKP-a odlučio
kao u izreci.  
O troškovima krivičnog postupka sud će odlučiti posebnim rješenjem, jer u
vrijeme presuđenja nije bila poznata visina istih, shodno članu 200. stav 2.
ZKP-a.  
Sud je obavezao okrivljenog da na ime imovinskopravnog zahtjeva uplati ošt.
J.V. iz B., iznos od 9.000,00 eura, ošt. F.N. iz B., iznos od 1.900,00 eura i
V.V. iz B. iznos od 980,00 eura, u roku od tri mjeseca od dana pravosnažnosti
presude, shodno članu 212. ZKP-a.  
Sud je izrekao mjeru bezbjednosti oduzimanja predmeta i to falsifikovane
vozačke dozvole obzirom da ista predstavlja predmet izvršenja krivičnog djela,
to je osnovano da se više ne nalazi u pravnom saobraćaju, pa je shodno članu
75. Krivičnog zakonika rješeno da se privremeno oduzeti predmeti trajno
oduzmu.
OSNOVNI SUD U KOTORU
Dana 21.03.2011.g. 
Zapisničar
Predsjednik vijeća-sudija
Slavica Matijević
Vesna Vučković 
PRAVNA POUKA : Protiv ove presude dozvoljena je žalba Višem sudu u
Podgorici u roku od 15 dana od dana prijema a preko ovog suda.  
DNA: ODT; adv.; u spise.   Izrada, 18.05.2011. godine.  