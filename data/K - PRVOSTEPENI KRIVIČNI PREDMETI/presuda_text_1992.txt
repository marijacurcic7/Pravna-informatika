K.br.60/11
U IME CRNE GORE
OSNOVNI SUD U DANILOVGRADU, kao prvostepeni krivični, po sudiji Vladimiru
Novoviću, kao sudiji pojedincu, uz učešće Ane Ivanović kao zapisničara, u
krivičnom predmetu okrivljenog S.D. iz P1., zbog krivičnog djela ugrožavanje
javnog saobraćaja iz čl.339 st.3 u vezi st.1 KZ, odlučujući po optužnom
predlogu Osnovnog državnog tužilaštva iz Podgorice Kt.br.1679/10 od
10.05.2011.godine, koji je na glavnom pretresu zastupao Grujo Radonjić,
zamjenik ODT-a iz Podgorice, nakon glavnog i javnog pretresa održanog dana
16.09.2011.godine, u prisustvu zastupnika optužnog predloga i okrivljenog,
donio je dana 16.09.2011.godine i istog dana javno objavio  
PRESUDU
Okrivljeni S.D., JMB ..., od oca B. i majke S., rodjene R., rodjen ...godine u
P, sa mjestom prebivališta u P1- B.S.K. br..., državljanin Crne Gore, oženjen,
otac dvoje djece, privatno radi kao bravar, završio srednju mašinsku školu,
pismen, vojsku služio 1980/81.godine u Splitu, vodi se u vojnoj evidenciji u
Podgorici, lošeg imovnog stanja, neosudjivan  
Kriv je
Što je:  
Dana 25.05.2010.godine, oko 09,30 časova, na lokalnom putu P1- D., u mjestu
P2., opština D., ne pridržavajući se saobraćajnog propisa iz čl.83 ZOBS-a na
putevima, tako ugrozio saobraćaj i doveo u opasnost život i tijelo ljudi, na
način što upravljajući putničkim vozilom marke "Citroen" registarskih oznaka
PG BD ... u pravcu D., nije držao potrebno odstojanje kada se kretao iza
drugog vozila, tako da s obzirom na brzinu kretanja vozila i druge okolnosti
saobraćaja može bezbjedno da zaustavi vozilo, u slučaju da vozilo ispred njega
naglo preduzme radnju kočenja, usljed čega je u trenutku kada je putničko
vozilo marke "VW Golf" registarskih oznaka PG CR ..., kojim je u istom pravcu
upravljao oštećeni Č.S. i preduzeo radnju kočenja, prednjim dijelom vozila
udario u zadnji dio vozila oštećenog, kojom prilikom je oštećeni zadobio laku
tjelesnu povredu u vidu rane razderotine donjeg dijela nosne piramide,  
- čime je počinio krivično djelo ugrožavanje javnog saobraćaja iz čl.339 st.3
u vezi st.1 KZ.  
Pa sud okrivljenom primjenom citiranih zakonskih propisa, te čl. 4, 5, 16, 36,
42, 52, 53 i 54 KZ i čl.226, 229 i 374 ZKP-a, i z r i č e  
USLOVNU OSUDU
Kojom mu utvrdjuje kaznu zatvora u trajanju od 30 (trideset)  dana  i
istovremeno odredjuje da se ista neće izvršiti ako okrivljeni za vrijeme od  1
(jedne)  godine po pravosnažnosti presude ne učini novo krivično djelo.  
Dužan je okrivljeni da na ime troškova krivičnog postupka uplati ovom sudu
iznos od 170,50 eura i po osnovu paušala  iznos od 30,00 eura, a  sve u roku
od 15 dana po pravosnažnosti presude.  
Obrazloženje
Optužnim predlogom Osnovnog državnog tužilaštva iz Podgorice Kt.br.1679/10 od
10.05.2011.godine, okrivljenom S.D. stavljeno je na teret izvršenje krivičnog
djela ugrožavanje javnog saobraćaja iz čl.339 st.3 u vezi st.1 KZ. Zastupnik
optužnog predloga je u završnoj riječi na glavnom pretresu precizirao
činjenični opis krivičnog djela iz optužnog predloga na način odredjen kao u
izreci presude, dok je pravna kvalifikacija ostala ista. Predložio je da sud
okrivljenog oglasi krivim i kazni u okviru zakonom propisane kazne.  
Okrivljeni S.D. u odbrani datoj na glavnom pretresu priznao je izvršenje
krivičnog djela, izjašnjavajući se da je kriv. U bitnom je naveo da je tačno
da se dana 25.05.2010.godine oko 09,30 časova, na lokalnom putu P1- D. u
mjestu P2 u opštini D., nije pridržavao saobraćajnog propisa iz čl.83 ZOBS-a
na putevima i da je ugrozio saobraćaj i doveo u opasnost život i tijelo ljudi.
Tvrdi da je to učinio na način što upravljajući putničkim vozilom marke
"Citroen" reg.oznaka PG BD ... u pravcu D., nije držao potrebno odstojanje
kada se kretao iza drugog vozila, tako da s obzirom na brzinu kretanja vozila
i druge okolnosti saobraćaja može bezbjedno da zaustavi vozilo, ako bi vozilo
ispred njega naglo preduzelo radnju kočenja, usljed čega je u trenutku kada je
vozilo marke "VW Golf" kojim je u istom pravcu upravljao oštećeni Č.S. i kada
je preduzeo radnju kočenja, prednjim dijelom vozila udario u zadnji dio vozila
oštećenog. Prihvatio je i da je oštećeni u tom dogadjaju zadobio laku tjelesnu
povredu u vidu rane razderotine donjeg dijela nosne piramide. U završnoj
riječi je naveo da se kaje zbog počinjenog krivičnog djela.  
Sud je na glavnom pretresu u dokaznom postupku saslušao svjedoka-oštećenog
Č.S., pročitao zapisnik o uvidjaju Uprave policije Ispostava D. br.70  sa
datumom popunjavanja 26.05.2010.godine, izvršio uvid u skicu lica mjesta,
izvršio uvid u uvjerenje JZU Zavod za hitnu medicinsku pomoć Crne Gore
br.1913/1 od 22.11.2010.godine, pročitao nalaz i mišljenje vještaka sudske
medicine dr B.B. Kri.br.83/11 od 06.04.2011.godine, pročitao  nalaz i
mišljenje vještaka saobraćajne struke ing. M.Š. Kri.br.83/11 od aprila mjeseca
2011.godine i pročitao izvod iz kaznene evidencije Uprave policije PJ
P1br.29-245/11-15481/2-2483 od 10.06.2011.godine, izdat na ime okrivljenog.  
Svjedok-oštećeni Č.S. u iskazu datom na glavnom pretresu u bitnom je naveo da
je kritičnog dana upravljao svojim putničkim motornim vozilom marke "VW Golf"
reg.oznaka PG CR ..., te da se kretao iz pravca P1. u pravcu D. Kada je došao
u mjesto P2. imao je namjeru da skrene lijevo i kočenjem je zaustavio vozilo.
U tom momentu osjetio je udar otpozadi. Tvrdi da je u ovoj saobraćajnoj
nezgodi zadobio povredu u predjelu nosa. Nije se pridružio krivičnom gonjenju
protiv okrivljenog i nije postavio zahtjev za naknadu štete.  
Iz sadržine zapisnika o uvidjaju Uprave policije Ispostava D. br.70  sa
datumom popunjavanja 26.05.2010.godine i skice lica mjesta, utvrdjuje se da se
predmetna saobraćajna nezgoda dogodila dana 25.05.2010.godine, u 09,25 časova,
na lokalnom putu P1- D. u mjestu P2. Kolovozni zastor na mjestu nezgode bio je
bez trotoara i pješačke staze, ravan, suv i bez signalizacije. Okrivljeni S.D.
je upravljao putničkim motornim vozilom marke "Citroen", reg.oznaka PG BD ...,
dok je oštećeni Č.S. upravljao putničkim motornim vozilom marke "VW Golf"
reg.oznaka PG CR .... Vozilo kojim je upravljao okrivljeni zatečeno je na
prostoru desne strane kolovoza, gledano od P1. prema D. i zauzimalo je
poziciju tako što je prednji lijevi točak bio udaljen 2,90 m, a zadnji lijevi
točak 3 m od lijeve ivice kolovoza, gledano iz pravca P1. Od fiksne tačke
prednji lijevi točak vozila okrivljenog bio je udaljen 8,70 m, a zadnji lijevi
točak 11 m. Vozilo kojim je upravljao oštećeni zatečeno je van kolovoza na
prostoru sporednog puta prema N.s., prednjim krajem okrenuto prema P1. i
zauzimalo je poziciju tako što je prednji lijevi točak bio udaljen od lijeve
ivice kolovoza 2,16 m, a zadnji lijevi točak 4,2 m gledano iz pravca P1. prema
D. Ovo vozilo ostavilo je trag zanošenja u ukupnoj dužini od 7,8 m, a koji
trag započinje od lijeve ivice kolovoza, gledano iz pravca P1., a na svom
početku ovaj trag je udaljen od FT 5,6 m. Na vozilu okrivljenog bio je oštećen
prednji branik, prednji lijevi blatobran, dok je na vozilu oštećenog bio
oštećen zadnji branik, zadnji vezni lim i zadnji lijevi i desni blatobran.  
Iz nalaza i mišljenja vještaka sudske medicine dr B.B. Kri.br.83/11 od
06.04.2011.godine i uvjerenja JZU Zavod za hitnu medicinsku pomoć Crne Gore
br.1913/1 od 22.11.2010.godine, utvrdjuje se da je oštećeni Č.S. kritičnom
prilikom zadobio laku tjelesnu povredu u vidu rane razderotine donjeg dijela
nosne piramide.  
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke.  
Iz nalaza i mišljenja vještaka saobraćajne struke ing. M.Š. Kri.br.83/11 od
aprila mjeseca 2011.godine, utvrdjuje se da je fizički kontakt izmedju vozila
marke "Citroen" reg.oznaka PG BD ..., kojim je upravljao okrivljeni i vozila
marke "VW Golf" reg.oznake PG CR ..., kojim je upravljao oštećeni, ostvaren na
prostoru desne kolovozne trake smjera kretanja vozila, tj. od P1. prema D., a
na način što je vozilo marke "Citroen", svojom prednjom stranom naletjelo na
zadnju regiju putničkog vozila marke "VW Golf". Nakon kontakta, vozilo marke
"VW Golf" potisnuto je na lijevo, pa je nastupilo rotiranje ovog vozila u
suprotnom smjeru kretanja, gdje su ostali tragovi zanošenja van kolovoza po
lijevoj strani puta. Putničko vozilo marke "Citroen" poništilo je brzinu
kretanja preko deformacionog rada oko 40 km/h, a putničko vozilo marke "VW
Golf" posjedovalo je brzinu kretanja do 17 km/h. Okrivljeni se sa putničkim
vozilom marke "Citroen" u trenutku reagovanja nalazio na opasnoj udaljenosti
od putničkog vozila marke "VW Golf" do 15 metara, a isti je morao održavati
bezbjedno odstojanje od ovog vozila od 18 metara. Činjenica da vozač ovog
vozila nije preduzeo mjere intenzivnog kočenja, ukazuje da je pažnja vozača
ovog vozila tokom vožnje, dok se kretao iza vozila marke "VW Golf", bila ispod
potrebnog nivoa. Vještak je mišljenja da je do ove nezgode došlo usljed
propusta u vožnji od strane okrivljenog kao vozača vozila marke "Citroen". Ovo
se ogleda u tome što isti nije održavao bezbjedno odstojanje vozila kojim je
upravljao od putničkog vozila marke "VW Golf" koje se kretalo ispred njega u
istom smjeru kretanja i nije obratio punu pažnju prema navedenom vozilu, a
takodje nije blagovremeno reagovao, zbog čega je došlo do nalijetanja prednjeg
kraja ovog vozila na zadnji kraj putničkog vozila marke "VW Golf", u trenutku
kada je vozač "VW Golf" pribjegao usporenju vozila.  
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke.  
Iz izvoda iz kaznene evidencije Uprave policije PJ P1.
br.29-245/11-15481/2-2483 od 10.06.2011.godine, izdatog na ime okrivljenog,
utvrdjuje se da okrivljeni S.D. nije osudjivan.  
Sud je cijenio iskaz svjedoka-oštećenog Č.S., pa je našao da se ovaj svjedok
objektivno i istinito izjasnio o činjenicama važnim za ovu krivičnu stvar.
Iskaz ovog svjedoka stoji u skladnoj vezi sa nalazom i mišljenjem vješaka
saobraćajne struke ing. M.Š. Kri.br.83/10 od aprila mjeseca 2011.godine.  
Na  osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da su
se u radnjama okrivljenog S.D. stekla sva obilježja bića krivičnog djela
ugrožavanje javnog saobraćaja iz čl.339 st.3 u vezi st.1 KZ. Naime, okrivljeni
je dana 25.05.2010.godine, oko 09,30 časova, na lokalnom putu P1- D., u mjestu
P2., opština D., ne pridržavajući se saobraćajnog propisa iz čl.83 ZOBS-a na
putevima, tako ugrozio saobraćaj i doveo u opasnost život i tijelo ljudi, na
način što upravljajući putničkim vozilom marke "Citroen" registarskih oznaka
PG BD ... u pravcu D., nije držao potrebno odstojanje kada se kretao iza
drugog vozila, tako da s obzirom na brzinu kretanja vozila i druge okolnosti
saobraćaja može bezbjedno da zaustavi vozilo, u slučaju da vozilo ispred njega
naglo preduzme radnju kočenja, usljed čega je u trenutku kada je putničko
vozilo marke "VW Golf" registarskih oznaka PG CR ..., kojim je u istom pravcu
upravljao oštećeni Č.S. i preduzeo radnju kočenja, prednjim dijelom vozila
udario u zadnji dio vozila oštećenog, kojom prilikom je oštećeni zadobio laku
tjelesnu povredu u vidu rane razderotine donjeg dijela nosne piramide.  
Navedeno činjenično stanje utvrdjeno je prije svega iz priznanja okrivljenog
datog na glavnom pretresu, koje je sud cijenio kao istinito, potpuno i jasno,
a u kojem je, izmedju ostalog, naveo da je tačno da se dana 25.05.2010.godine
oko 09,30 časova, na lokalnom putu P1- D. u mjestu P2. u opštini D., nije
pridržavao saobraćajnog propisa iz čl.83 ZOBS-a na putevima i da je ugrozio
saobraćaj i doveo u opasnost život i tijelo ljudi, na način što upravljajući
putničkim vozilom marke "Citroen" reg.oznaka PG BD ... u pravcu D., nije držao
potrebno odstojanje kada se kretao iza drugog vozila, tako da s obzirom na
brzinu kretanja vozila i druge okolnosti saobraćaja može bezbjedno da zaustavi
vozilo, ako bi vozilo ispred njega naglo preduzelo radnju kočenja, usljed čega
je u trenutku kada je vozilo marke "VW Golf" kojim je u istom pravcu upravljao
oštećeni Č.S. i kada je preduzeo radnju kočenja, prednjim dijelom vozila
udario u zadnji dio vozila oštećenog, kojom prilikom je oštećeni zadobio laku
tjelesnu povredu.  
Ovakvo činjenično stanje upotpunjuju zapisnik o uvidjaju Uprave policije
Ispostava D. br.70 sa datumom popunjavanja 26.05.2010.godine, skica lica
mjesta, iskaz svjedoka-oštećenog Č.S. i  nalaz i mišljenje vještaka
saobraćajne struke ing. M.Š. Kri.br.83/11 od aprila mjeseca 2011.godine, iz
kojih dokaza se utvrdjuje da je do ove nezgode došlo usljed propusta u vožnji
od strane okrivljenog S.D., što se ogleda u tome što isti nije održavao
bezbjedno odstojanje vozila kojim je upravljao od putničkog vozila marke "VW
Golf" koje se kretalo ispred njega u istom smjeru kretanja i nije obratio punu
pažnju prema navedenom vozilu, a takodje nije blagovremeno reagovao, zbog čega
je došlo do nalijetanja prednjeg kraja ovog vozila na zadnji kraj putničkog
vozila marke "VW Golf", u trenutku kada je vozač "VW Golf" pribjegao usporenju
vozila.  
Da je oštećeni Č.S. u predmetnoj saobraćajnoj nezgodi zadobio laku tjelesnu
povredu u vidu rane razderotine donjeg dijela nosne piramide, utvrdjuje se iz
nalaza i mišljenja vještaka sudske medicine dr B.B. Kri.br.83/11 od
06.04.2011.godine i uvjerenja JZU Zavod za hitnu medicinsku pomoć Crne Gore
br.1913/1 od 22.11.2010.godine.  
Članom 83 ZOBS-a na putevima propisano je da vozač dužan da drži potrebno
odstojanje kada se kreće iza drugog vozila, tako da, s obzirom na brzinu
kretanja vozila i druge okolnosti saobraćaja, može bezbjedno da zaustavi
vozilo u slučaju da vozilo ispred njega naglo preduzme radnju kočenja. U
konkretnom slučaju, a kako je to naprijed činjenično utvrdjeno, okrivljeni
S.D. je postupao protivno ovoj odredbi, usljed čega je ugrozio saobraćaj i
doveo u opasnost život i tijelo ljudi, kojom prilikom je oštećeni zadobio
opisanu laku tjelesnu povredu.  
Cijeneći psihički odnos okrivljenog prema počinjenom krivičnom djelu sud
nalazi da je okrivljeni, postupajući na naprijed opisani način, bio svjestan
da svojom radnjom može učiniti krivično djelo, odnosno da može ugroziti
saobraćaj i dovesti u opasnost život i tijelo ljudi, usljed čega kod drugog
može nastupiti laka tjelesna povreda, ali je olako držao da do toga neće doći,
postupajući, dakle, sa svjesnim nehatom. U odnosu na laku tjelesnu povredu
koju je zadobio oštećeni, okrivljeni je postupao iz nehata.  
Zbog toga su se u radnjama okrivljenog stekla sva bitna obilježja bića
krivičnog djela ugrožavanje javnog saobraćaja iz čl.339 st.3 u vezi st.1 KZ.  
Sud je prilikom odlučivanja o vrsti i visini krivične sankcije imao u vidu sve
okolnosti na strani okrivljenog u smislu čl.42 KZ, pa je od olakšavajućih
okolnosti našao da je priznao izvršenje krivičnog djela, da je oženjen, otac
dvoje djece, da se oštećeni nije pridružio krivičnom gonjenju i da nije
osudjivan, što je utvrdjeno iz citiranog izvoda iz kaznene evidencije, dok
otežavajućih okolnosti nije bilo, pa je sud okrivljenom izrekao uslovnu osudu
kojom mu je utvrdio kaznu zatvora u trajanju od 30 (trideset) dana i
istovremeno odredio rok provjeravanja u periodu od 1 (jedne) godine, odnosno
da se utvrdjena kazna neće izvršiti, ako okrivljeni za vrijeme od 1 godine po
pravosnažnosti presude ne učini novo krivično djelo. Sud je našao da se u
konkretnom slučaju, a imajući u vidu naprijed navedene olakšavajuće okolnosti,
može očekivati da će se upozorenjem, uz prijetnju kaznom uticati na
okrivljenog da ubuduće ne vrši krivična djela, te da nije nužno da se kazna
primijeni radi krivično-pravne zaštite. Sud nalazi da će se u konkretnom
slučaju uslovnom osudom kao u izreci ove presude u potpunosti ostvariti svrha
izricanja ove krivične sankcije iz čl.52 KZ, u okviru opšte svrhe propisivanja
i izricanja krivičnih sankcija iz čl.4 st.2 KZ.  
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim obavezan je da na ime troškova krivičnog
postupka uplati ovom sudu iznos od 170,50 eura, a koji troškovi se odnose na
nagradu odmjerenu vještaku sudske medicine dr B.B. u iznosu od 60,50 eura i
nagradu odmjerenu vještaku saobraćajne struke ing. M.Š. u iznosu od 110,00
eura, kao i da plati na ime sudskog paušala iznos od 30,00 eura, koji paušal
je odredjen shodno složenosti i trajanju postupka uz ocjenu imovinskih prilika
okrivljenog, a sve prednje u roku od 15 dana po pravosnažnosti presude.  
Na osnovu izloženog, a primjenom čl.374 ZKP-a, odlučeno je kao u izreci.  
ZAPISNIČAR,
S U D I J A,
Ana Ivanović, s.r
Vladimir Novović, s.r  
PRAVNA POUKA : Protiv ove presude dozvoljena je žalba Višem sudu u Podgorici
u roku od 8 dana, od dana prijema pismenog otpravka presude, a preko ovog
suda.  
DN-a:
- ODT-u Podgorica
- Okrivljenom  