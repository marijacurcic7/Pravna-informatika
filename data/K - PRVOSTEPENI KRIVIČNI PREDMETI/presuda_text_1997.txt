K.br.230/10
U IME NARODA
VIŠI SUD U PODGORICI, kao prvostepeni krivični u vijeću sastavljenom od sudije
Vesne Moštrokol, kao predsjednika vijeća i sudija porotnika Pavićević Dobrice
i Dašić Strašimira, kao članova vijeća, uz učešće Anke Raković, kao
zapisničara, u krivičnom predmetu protiv M. B. iz Danilovgrada, koga brani
branilac po službenoj dužnosti advokat M. M. advokat iz Podgorice, M. G. iz
Danilovgrada, koga brani branilac po službenoj dužnosti P. Lj., advokat iz
Podgorice i B. DJ. iz Danilovgrada, koga brani J. B., advokat iz Podgorice,
zbog krivičnog djela neovlašćena proizvodnja, držanje i stavljanje u promet
opojnih droga iz čl. 300 st.1 Krivičnog zakonika, po optužnici Višeg državnog
tužioca u Podgorici Kt.br. 154/10 od 10.09.2010.godine, koju je na glavnom
pretresu zastupala Lepa Medenica zamjenik VDT-a u Podgorici, nakon održanog
usmenog, glavnog i javnog pretresa, započetog 04.11.2010.godine, završenog
18.04.2011.godine, u prisustvu zastupnika optužbe, optuženih i njihovih
branilaca, nakon tajnog vijećanja i glasanja, donio je 21.04.2011.godine i
istog dana javno objavio  
P R E S U D U
Optuženi:  
1. M.  B., rodjen ..., državljanin Crne Gore, nezaposlen, neoženjen, završio
osnovnu školu, lošeg imovnog stanja, osudjivan presudom Osnovnog suda
Danilovgrad K.br.29/04 od 29.03.2004. godine, zbog krivičnog djela laka
tjelesna povreda iz čl. 37 st. 2 u vezi st.1 KZ – a RCG, na tri mjeseca
zatvora uslovno na dvije godine, u pritvoru od 21.07.2010. godine  
2. M. G., rodjen ..., državljanin Crne Gore, nezaposlen, oženjen, otac jednog
maloljetnog djeteta, završio osnovnu školu, lošeg imovnog stanja, osudjivan
presudom Osnovnog suda Danilovgrad K.br.82/04 od 09.02.2006. godine, zbog
krivičnog djela teška tjelesna povreda iz čl. 36 st.1 KZ-a RCG, šest mjeseci
zatvora uslovno na tri godine i presudom Višeg suda u Podgorici K.br.186/06 od
01.06.2007. godine, zbog krivičnog djela neovlašćena proizvodnja, držanje i
stavljanje u promet opojnih droga iz čl. 300 st. 1 KZ-a na jednu godinu
zatvora, u pritvoru od 21.07.2010. godine  
3. B. DJ., rodjen ..., državljanin Crne Gore, nezaposlen, neoženjen, završio
srednju školu, srednjeg imovnog stanja, osudjivan presudom Višeg suda u
Podgorici K.br.166/04 od 16.10.2006. godine zbog krivičnog djela neovlašćena
proizvodnja, držanje i stavljanje u promet opojnih droga iz čl. 300 st.1 KZ-a,
na jednu godinu zatvora i presudom Osnovnog suda Danilovgrad K.br.32/07 od
01.06.2007. godine, zbog krivičnog djela ugrožavanje saobraćaja iz čl. 339 st.
3 u vezi st.1 KZ-a, na jedan mjesec zatvora uslovno na jednu godinu, u
pritvoru od 21.07.2010. godine  
K r i v i   s u
Zato što su:  
Dana 21.07.2010. godine u Danilovgradu, neovlašćeno radi prodaje držali opojnu
drogu heroin u količini od 58,21 gram, supstancu progalšenu za opojnu drogu
Rješenjem o utvrdjivanju opojnih droga (Službeni list SRJ br.44/02), na način
što je okrivljeni M. B. ispred svoje kuće držao kod sebe u džepu od farmerica,
dva ručno pravljena zamotuljka od plastične kese sa opojnom drogom heroin, u
količini od 6,72 grama, koju drogu su prilikom pretresa okrivljenog pronašla
ovlašćena službena lica Područne jedinice Podgorica, dok su 51,49 grama
predmetne droge, držali u kući okrivljenih M., koju drogu su okrivljeni M. G.
i B. Dj., nakon što su ugledali ovlašćene policijske službenike, da dolaze
pred kuću, istu bacili u WC šolju, a koja droga je pretresom pronadjena i to:
jedan ručno pravljeni zatmoljuak od plastične kese u količini od 3,52 grama na
dasci od WC šolje, dok je u septičkoj jami porodične kuće M., pronadjeno šest
ručno pravljenih zamotuljaka od plastične kese sa opojnom drogom heroin u
količini od 47,97 grama, a koja droga je bila namijenjena daljoj prodaji  
- čime su izvršili krivično djelo neovlašćena proizvodnja, držanje i
stavljanje u promet opojnih droga iz čl. 300 st.1 Krivičnog zakonika  
- pa ih sud primjenom citiranih zakonskih odredbi, te odredbi čl. 4 st.2, 32,
36, 42 i 51 Krivičnog zakonika, te odredbi čl. 199, 202 i 364 Zakonika o
krivičnom postupku  
O S U Đ U J E
Optuženog M. B. na kaznu zatvora u trajanju od 2 (dvije) godine, u koju kaznu
će mu se uračunati vrijeme provedeno u pritvoru od 21.07.2010. godine do
21.04.2011. godine.  
Optuženog M. G. na kaznu zatvora u trajanju od 2 (dvije) godine i 8 (osam)
mjeseci, u koju kaznu će mu se uračunati vrijeme provedeno u pritvoru od
21.07.2010. godine, pa nadalje.  
Optuženog B. Dj. na kaznu zatvora u trajanju od  2 (dvije) godine i 8 (osam)
mjeseci, u koju kaznu će mu se uračunati vrijeme provedeno u pritvoru od
21.07.2010. godine, pa nadalje.  
Na osnovu čl. 300 st. 7 u vezi čl. 75 Krivičnog zakonika i z r i č e  s e  
MJERA BEZBJEDNOSTI
ODUZIMANJE PREDMETA
Od optuženih M. B., M. G. i B. Dj. oduzima se 58,21 gram opojne droge heroin,
koji se ima uništiti nakon pravosnažnosti presude.  
OBAVEZUJU SE optuženi da na ime troškova krivičnog postupka uplate ovom sudu
i to optuženi M. B. iznos od 2.650,00 € (dvijehiljadešestopedeset eura),
optuženi M. G. iznos od 1.495,29 € (hiljadučetirstodevedesetpet eura i
dvadesetdevet centi), optuženi B. Dj. iznos od 300,00 € (trista eura), dok su
sva tri optužena dužna solidarno uplatiti ovom sudu iznos od 555,50 €
(pestopedesetpet eura i pedeset centi),  a na ime paušala svaki od optuženih
iznose od po 100 € (sto eura), sve u roku od 15 dana po pravosnažnosti
presude, pod prijetnjom prinudnog izvršenja.  
O b r a z l o ž e nj e
Optužnicom VDT-a u Podgorici Kt.br.154/10 od 10.09.2010. godine, koju je njen
zastupnik činjenično precizirao u završnoj riječi, optuženima M. B., M. G. i
B. Dj. stavljeno je na teret izvršenje krivičnog djela neovlašćena
proizvodnja, držanje i stavljanje u promet opojnih droga iz čl. 300 st.1
Krivičnog zakonika (KZ). Pri ovako preciziranoj optužnici, njen zastupnik je
ostao do kraja glavnog pretresa, predlažući sudu da optužene oglasi krivim i
osudi po zakonu.  
Optuženi M. B. u svojim odbranama datim pred istražnim sudijom, izjavio je da
je sva droga koja je pronadjena prilikom pretresa njegove kuće, vlasništvo
ovog optuženog, da nije prisustvovao tom pretresu, da je ova droga namijenjena
njegovim potrebama, obzirom da se drogira, pa je u tu svrhu nabavio, a da
optuženi M. G. i B. Dj., sa ovom drogom nemaju veze i da nisu znali da je drži
u kući, da je istu držao skrivenu  u jednom dijelu WC šolje, a radilo se od
oko 40 grama heroina, koji je bio upakovan u 3 zamotuljka po 10 grama i 3
zamotuljka po 3 grama, a pakovanja su bila od PVC kesice, pri vrhu zavezana u
čvor, da je narkoman od 2006. godine, ali da nikad nije išao kod ljekara da bi
se liječio od svoje zavisnosti, da u zadnje vrijeme uzima 4 – 5 grama heroina
dnevno, putem “ušmrkavanja”, te da su antidepresivi koji su pronadjeni
pretresom, njegovi, a kupio ih je od jednog prijatelja, čije ime nije želio da
saopšti, kao ni ime lica od kojeg je nabavio predmetni heroin. Dalje je naveo
da je predmetnu drogu, bacio  u WC šolju, jer je vidio da se policija mota oko
njegove kuće noć prije pretresa, tako da optuženi M. G. i B. Dj., to nisu
mogli uraditi,  
Na glavnom pretresu ovaj optuženi je naveo da je zavisnik od opojne droge
heroin 2 – 3 godine, a koristi ga isključivo “putem ušmrkavanja”, da zadnja 2
– 3 mjeseca svakodnevno konzumira heroin i to 2 – 3 grama dnevno, da jedan
gram košta 10 €, da je ranije radio kao hidroizolater, ali da je bio
nezaposlen zadnjih mjesec dana, u odnosu na dan kada je lišen slobode, pa je
to bio razlog zbog čega je odlučio da nabavi izvjesnu količinu heroina, od
kojeg je jedan dio htio da proda, a drugi ostavi za svoje potrebe, da je
heroin kupio istog dana kada je i lišen slobode, a radilo se količini od oko
50 grama heroina, koji je bio zapakovan u 6 ili 7 paketića, i koji je platio
500 €, da je novac nabavio tako što ga je pozajmljivao od drugih lica, obzirom
da nije radio, da je kritičnog dana, oko 14 – 15 časova, došao u kuću svoga
brata M. G., a koja kuća se nalazi u Danilovgradu –...., da je zatekao G. u
dnevnoj sobi, kako gleda televiziju, pa je u kuhinji ostavio jednu kesu, u
kojoj se nalazio  5 -6 paketića heroina, da misli da G. nije mogao da vidi šta
je ostavio u kuhinji, niti mu je on o tome nešto govorio, da ga je prethodno
nazvao jedan drug, kojem je trebalo da proda dva paketića heroina, koje je
uzeo sa sobom, pa je ostatak ostavio u kuhinji, da je prilikom izlaska iz kuće
sreo optuženog B. Dj., da je optuženi B. ušao u kuću, a da su njega, nakon
nekih 100 – 200 metara, zaustavili službenici policije, pretresli ga i u džepu
od bermuda pronašli ona dva paketića heroina, koje je trebao da proda drugu
koji ga je prethodno zvao, i sa kojim je trebao da se nadje, da je heroin
trebao da proda za iznos od 100 €, ali da prije ovog nikada nije prodavao
heroin, da je njegov brat M. G., počeo da koristi heroin u isto vrijeme kada i
on, te da ga je on obično nabavljao, nakon čega bi G. heroin uzimao od njega,
da se ni njegov brat nije liječio od bolesti zavisnosti, niti posjeduju
medicinsku dokumentaciju o liječenju, da optuženi B. nije ništa znao o heroinu
koj je kupio i od kojega je dio htio toga dana da proda, da je tablete
“diazepam” i ampule “trodon”, nabavio od jednog momka, čije ime nije želio da
kaže, obzirom da je bio riješio da prestane da konzumira heroin, a ove tablete
su mu služile da bi što lakše prebrodio krizu, da su ga policajci koji su ga
zaustavili pretresli, a poslije nekih 15 – 20 minuta, doveli ispred njegove
kuće, gdje su mu stavili “lisice” i smjestili ga u službeno vozilo, da se WC
nalazi u kući njegovog brata, lijevo od ulaznih vrata i da na istome postoje
vrata.  
Objašnjavajući razlike u svom kazivanju, obzirom da je kod istražnog sudije
izjavio da je heroin držao skriven u jednom dijelu WC šolje i da ga je bacio
istu noć prije pretresa, jer je vidio kako se oko njegove kuće “mota”
policija, da se tu nalazilo 3  zamotuljka po 10 grama, i 3 po 3 grama, te da
je u zadnje vrijeme koristio 4 – 5 grama heroina dnevno, optuženi je naveo da
to što je izjavio istražnom sudiji nije tačno, a sa razloga jer je bio zbunjen
i nije se psihički i fizički dobro osjećao, a osim toga imao je grižu savjesti
zbog brata i druga, pa je na taj način htio da im pomogne, obzirom da njih
dvojica nisu ništa znali o heroinu, te da je on jedini i glavni krivac.  
Branilac optuženog M. B. u završnoj riječi je  naveo da je optuženi iskreno
priznao izvršenje krivičnog djela koje mu se stavlja na teret, pa imajući u
vidu njegovo iskreno priznanje, te druge brojne olakšavajuće okolnosti na
strani optuženog, da sud u konkretnom slučaju primijeni institut ublažavanja
kazne, obzirom da bi se i sa ublaženom kaznom, mogla postći svrha kažnjavanja,
da ovaj optuženi ubuduće ne vrši krivična djela, a koju završnu riječ je
optuženi M. B. u potpunosti prihvatio.  
Optuženi M. G. u svojoj odbrani datoj pred istražnim sudijom na zapisniku
Kri.br.691/10, je izjavio da je prije 3 – 4 godine osudjivan zbog istog
krivičngo djela, ali da je tu kaznu izdržao, da sa bratom M. B. živi u istoj
kući, a da je kritičnog dana B. došao oko 14 časova, nakon čega je otišao
negdje, da je u kući sjedio sa svojim drugom B. Dj., kada je došla policija,
koja je njega i B. našla negdje kroz kuću, da je policija praktično upala u
kuću lomeći i razvaljujući vrata, nakon čega je skočila na njih, da on nema
ništa sa bacanjem droge u WC šolju, niti je znao da se ista nalazi u kući, a
da informacije o tome može dati samo njegov brat B., da je ranije povremeno
uzimao heroin, ali da već nekoliko mjeseci isti ne koristi, da je pretresena
njegova kuća u kojoj stanuju on i brat, te da je tu bio i neki radnik iz
komunalnog, koji je otvarao septičku jamu, koju oni koriste, da je policija
razvalila vrata i ušla nasilno jer su ista bila zaključana, ali da ne zna ko
ih je zaključao, a da je moguće da je to uradio njegov brat B., te da nije
tačno da su on i B. bili ispred kuće kada je došla policija, već su se
nalazili unutra.  
Nakon saslušanja po zahtjevu za sprovodjenje istrage, ovaj optuženi je u
bitnom ponovio odbranu datu na ranijem zapisniku,  osim u dijelu gdje je naveo
da u zadnje vrijeme uzima heroin i to po  6 – 7 grama dnevno, da je “trodon” i
antidepresive, koji su pronadjeni pretresom, nabavio da ne bi imao bolove,
kada bi zapadao u krizu ili kada nebi mogao da nabavi heroin, te da nije tačno
da je ikada ikome prodavao drogu, a da se ranije liječio o zavisnosti, o čemu
posjeduje medicinsku dokumetnaciju.  
Na glavnom pretresu, optuženi M. G., je u svojoj odbrani izjavio da se 21.
jula 2010. godine nalazio  u svojoj kući u kojoj je živio i njegov brat M. B.,
obzirom da ga je žena sa kćerkicom prethodno napustila, da je u popodnevnim
časovima čuo kako je došao njegov brat, koji je ušao u kuhinju, dok se on
nalazio u dnevnoj sobi, da je čuo kako njegov brat B. sa nekim razgovara putem
telefona, nakon čega je otišao, prethodno mu rekavši da će nešto da završi, da
je nakon toga kod njega došao optuženi B. Dj., koji se susreo sa B. i koji je
nakon ulaska B. u kuću zaključao vrata, da su on i B. sjedjeli u dnevnoj sobi,
odakle su imali pogled na ulicu, da je poslije nekih 10-tak minuta pozvao B.,
jer se bio zabrinuo, medjutim B. se nije javljao, tako da je shvatio o čemu se
radi, obzirom da mu je poznato da je njegov brat u zadnjih mjesec dana
prodavao heron, da je i njemu davao izvjesne količine heroina za konzumiranje,
obzirom da sam nije mogao da ga nabavi, da je kroz prozor vidio kako se ispred
kuće parkiraju kola, iz kojih izlaze ljudi koji se upućuju u pravcu njegove
kuće, da ih je optuženi B. prepoznao govoreći da su to ljudi iz “narkotika”,
da je on tada pretpostavio da je B. u kuću donio drogu, pa je potrčao u pravcu
kuhinje, gdje je na stolu pronašao heroin, koji se nalazio u jednoj kesi od
zamrzivača, da je otišao do WC-a, presjekao kesu i sadržinu iste izručio u WC
šolju, nakon čega je pustio vodu, koja je ponijela sadržaj koji je izrčio,
tako da nije ništa ostalo na površini, da ga je tu pored WC šolje i zatekla
policija, da koliko on zna oputuženi B. se u tom momentu nalazio u dnevnoj
sobi i nije učestvovao u uništavanju herona, da mu nije poznato da li je
njegov brat B., optuženom B. prodavao heroin, obzirom da je i B. zavisnik, da
policajci na WC šolji nisu mogli pronaći heroin, jer je on čitavu količinu
bacio, a da se WC nalazi pravo od ulaznih vrata. Dalje je naveo da je zavisnik
od opojne droge heroin 2 – 3 godine, da ga praktično koristi svakodnevno,
zavisno od toga da li i koliko može da ga nabavi, a radi se količinama od 0,5
do 2 grama dnevno, da se dešavalo da nema heroina, pa je u tom slučaju
koristio “diazepam” i “trodon”, a isti je ranije nabavio u jednoj privatnoj
klinici na Starom aerodromu i isključivo ga koristio kada bi zapao u krizu, da
je u zadnjih mjesec dana, heroin uzimao isključivo od brata B., a ranije se
snalazio na razne načine, tako što je nešto privatno i radio, a zaradjivao je
i na kladionicama, pozajmljivao novac i slično, da se nikada nije liječio od
bolesti zavisnosti niti posjeduje medicinsku dokumentaciju.  
Objašnjavajući razlikeu svom kazivanju naveo je, da je na glavnom pretresu
odlučio da kaže istinu i da ono što je rekao kod istražnog sudije nije tačno,
obzirom da se tokom postupka upoznao da se tereti za prodaju, što nije tačno,
već samo da je on heroin bacio u WC šolju.  
Branilac optuženog M. G. u završnoj riječi je naveo, da u toku postupka nije
dokazano da je njegov branjenik izvršio krivično djelo koje mu se stavlja na
teret, predlažući da ga sud oslobodi od optužbe, a koju završnu riječ je
optuženi u cjelosti prihvatio.  
Optuženi B. Dj. je u svojoj odbrani datoj tokom postupka, naveo da nije kriv i
da nema nikakve veze sa prodajom predmetne opojne droge, da se bavi
proizvodnjom konzumnih jaja i zarađuje 2-3000 eura mjsečno, a kritičnog dana,
nakon što je razvezao robu, krenuo je da izjavi saučešće porodici P., pa je
svratio u kuću tazbine svoga brata, kako bi se presvukao, nakon čega je krenuo
kod optuženog M. B., koji živi u blizini, i sa kojim se sreo ispred kuće, da
mu je B. rekao da će se brzo vratiti i da ga sačeka, da je u kući u  dnevnoj
sobi zatekao M. G. i njegovu babu, da bi nakon  15- 20 minuta, G.
prokomentarisao da se neka auta nalaze ispred kuće, da je on pogledao kroz
prozor i rekao da se radi o policiji, da su ljudi iz policijskih auta krenuli
da trče prema kući, razvalili ulazna vrata i ušli unutra, da je jedno od ovih
vozila imalo policijske oznake, a dva ili tri lica su bila u uniformi, da je
G.,  u momentu razbijanja vrata, izašao iz dnevne sobe i krenuo u pravcu
jednog hodnika, dok je on ostao u dnevnoj sobi, da ne zna gdje je otišao G. i
šta je radio, da su ga policajci zatekli u dnevnom boravku gdje su ga lišli
slobode, da on nema nikakve veze sa heroinom koji je pronadjen u kući M., niti
mu je poznato da su braća M. prodavala drogu, a poznato mu je da su njih
dvojica zavisnici i da se po nekad dešavalo da sva trojica skupe novac i
kupljeni heroin zajednički konzumiraju, da su prije dolaska policije, ispred
kuće sjedjeli on, G. i njegova baba, pa kako je počela da pada kiša ušli su
unutra i sjeli u dnevnu sobu. Dalje je naveo da je koristnik heroina 4 – 5
godina, da se liječio od bolesti zavisnosti, i to 2008. godine, u jednoj
klinici u Beogradu, da godinu dana nakon toga nije konzumirao heroin, nakon
čega je ponovo počeo da ga koristi povremeno, a što je zavisilo od toga da li
je imao novca da ga nabavi, te se dešavalo da ga koristi 2 – 3 dana, po 0,25
do 0,5 grama dnevno, a onda pravio prauze, jer nije htio da koristi veće
količine i na taj način u to “zagazi” dublje, te da kada ne bi imao novca da
kupi heroin zapadao bi u krize, koje su bile više psihičke nego fizičke
prirode.  
Branilac optuženog u završnoj riječi je naveo da nema dokaza da je njegov
branjenik izvršio krivično djelo koje mu se stavlja na teret, već da se isti
slučajno našao u kući M., kada je u istoj pronadjena opojna droga heroin,
tražeći da se njegov branjenik oslobodi od optužbe, a koju završnu riječ je
optuženi B. Dj. u cjelosti prihvato , izjavljujući da se ne osjeća krivim.  
U dokaznom postupku sud je proveo sledeće dokaze: pročitao dvije službene
zabilješke Uprave policije PJ Podgorica Ku.br.673/10 od 23.07.2010. godine,
zapisnik Uprave policije PJ Podgorica Ku.br.673/10 od 21.07.2010. godine o
pretresanju optuženog M. B., pročitao dvije potvrde o privremeno oduzetim
predmetima Ku.br.673/10 od 21.07.2010. godine na ime optuženog M. B., pročitao
zapisnik Uprave policije PJ Podgorica Ku.br.673/10 od 21.07.2010. godine o
pretresanju stana i drugih prostorija koje koristi optuženi M. B., pročitao
potvrdu Uprave policije PJ Podgorica Ku.br.673/10 od 21.07.2010. godine o
privremeno oduzetim predmetima od optuženog M. B., izvršio uvid u
fotodokumentaciju Uprave policije PJ Podgorica br.50-04-240/10-180, pročitao
dvije potvrde o privremeno oduzetim predmetima Ku.br.673/10 od 21.07.2010.
godine na ime optuženih M. G. i B. Dj., izvršio uvid u otpusnu listu
Specijalne bolnice za bolesti zavisnosti iz Beograda br.155/09 od 23.03.2009.
godine na ime optuženog B. Dj., pročitao izvještaj o vještačenju Uprave
policije – Forenzički centar Danilovgrad br. 2841/10, saslušao svjedoke M. M.,
M. P. i P. D., izvršio uvid u zdravstvene kartone na ime optuženih ZIKS-a
Zatvor Podgorica, pročitao nalaz i mišljenje sudskog vještaka neuropsihijatra
dr M. S. od 14.12.2010. godine i neposredno saslušao ovog vještaka na glavnom
pretresu od 30.03.2011. godine, te pročitao izvode iz kaznene evidencije na
ime optuženih M. B., M. G. i B. Dj., Uprave policije PJ Podgorica od
04.10.2010. godine.  
U službenim zabilješkama Uprave policije PJ Podgorica Ku.br. 673/10 od
23.07.2010. godine, konstatovano je da su iste sačinjene dana 21.07.2010.
godine od strane ovlašćenih policijskih službenika A. P., P. D., M. M. i M.
P., a u istima je konstatovano da je pomenutog datuma, zaustavljeno lice M.
B., u cilju vršenja kontrole, nakon čega je isti pokušao da se udalji sa lica
mjesta, saplićući se i padajući na asfaltnu površinu, kada je izvršen njegov
lični pretres i u džepu od teksas bermuda pronadjena dva veća PVC zamotuljka,
te da su nakon toga ovlašćeni policijski službenici, nasilnim putem otvorili
ulazna vrata kuće M., obzirom da su ista bila zaključana od strane M. G. i B.
Dj., koji su naglo utrčali u kuću kada su vidjeli ova službena lica, a nakon
ulaska isti su primijećeni u prostorijama toaleta, kako u šolju ubaciju PVC
zamotuljke, pri čemu M. G. pušta vodu iz vodokotlića, dok se na dasci WC šolje
nalazi jedan veći PVC zamotuljak, nakon čega se pristupilo obezbedjenju lica,
kuće i septičke jame, koja se nalazi iza kuće, do dobijanja naredbe za pretres
od istražnog sudije Višeg suda iz Podgorice.  
Iz zapisnika o pretresanju optuženog M. B., Ku.br.673/10 od 21.07.2010.
godine, Uprave policije PJ Podgorica, utvrdjeno je da su ovlašćeni policijski
službenici Uprave policije PJ Podgorice M. M. i A. P., pomenutog datuma u
16,15 časova izvršili pretres optuženog M. B., kojom prilikom su u desnom
džepu teksas bermuda ovog optuženog, pronadjena dva veća ručno pravljena
zamotuljka napravljena od PVC kese u kojem se nalazila praškasta supstanca
svijetlobraon boje.  
Tom prilikom su od optuženog M. B. privremeno oduzeta dva naprijed opisana
zamotuljka, kao i jedan mobilni telefon marke “Nokia 6500 C” sa SIM karticom
069-..., kako se to utvrdjuje iz dvije potvrde o privremeno oduzetim
predmetima na ime ovog optuženog, što je ovaj bez primjedbi i potpisao.  
Iz zapisnika Uprave policije PJ Podgorice Ku.br.673/10 od 21.07.2010. godine,
o pretresanju stana i drugih prostorija koje koristi optuženi M. B., utvrdjeno
je da je dana 21.07.2010. godine, od strane ovlašćenih policijskih službenika
A. P., M. S., P. D., M. M. i R. M., izvršen pretres kuće M. B., koja se nalazi
u Danilovgradu, u mjestu ..., kojom prilikom je u dnevnom boravku, na stolu,
pronadjen veći broj PVC kesa, jedan isječak od papira u obliku pisamceta, tri
ampule “trodona”, tri table sa 15 ampula “trodona”, četiri table “diazepama”,
dok su u kupatilu na polici pronadjene dvije table “trodona” a na dasci WC
šolje jedan zamotuljak od PVC kese sa sadržajem praškaste materije
svijetlobraon boje, kao i jedan manji isječak od providne PVC kese, a nakon
otvaranje septičke jame, na stjenovitom dijelu unutar iste, a ispod cijevi za
odvod, pronadjena su tri veća i tri manja zamotuljka od providne PVC kese, sa
sadržajem praškaste materije svijetlobraon boje, a koji predmeti su privremeno
oduzeti od optuženog M. B., kako se to utvrdjuje iz potvrde o privremeno
oduzetim predmetima Ku.br.673/10 od 21.07.2010. godine, koju potvrdu je
optuženi bez primjedbi potpisao.  
Prilikom pretresa kuće optuženog M. B. sačinjena je i fotodokumentacija br.
50-04-240/10-180, u kojoj je prikazan širi izgled kuće, dvorišta, šahte i
septičke jame, porodične kuće M., izgled zamotuljaka koji su pronadjeni u
septičkoj jami i mjesto gdje su isti zatečeni, izgled unutrašnjosti kuće,
tragova i predmeta koji su pronadjeni pretresom i mjesta gdje su pronadjeni, a
čime se, izmedju ostalog, potvrdjuje i sadržina zapisnika o pretresanju i
potvrda o privremeno oduzetim predmetima na ime optuženog M. B.  
Iz dvije potvrde o privremeno oduzetim predmetima Ku.br.673/10 od 21.07.2010.
godine, na ime optuženih M. G. i B. Dj. je utvrdjeno da je od optuženog M. G.
oduzet jedan mobilni telefon marke “Samsung U700” sa karticom 069-..., a od
optuženog B. Dj. jedan mobilni telefon marke “Samsung E250” sa Promonte SIM
karticom.  
Iz izvještaja o vještačenju Uprave policije – Forenzički centar Danilovgrad
broj 2841/10, na koji stranke nisu imale primjedbi, i koji izvještaj je sud
prihvatio kao stručan, jasan i objektivan, je utvrdjeno da su na vještačenje
dostavljena: dva ručno pravljena zamotuljka od plastičke kese u kojima se
nalazila praškasta materija svijetlobroan boje neto mase 3,24 grama i 3,48
grama, oduzeta pretresom optuženog M. B., jedan ručno pravljeni zamotuljak od
plastične kese, sa istim sadržajem, neto mase 3,52 grama, 6 ručno pravljenih
zamotuljaka, sa istim sadržajem neto mase 11, 17 grama, 11,41 gram, 11,87
grama, 4,15 grama, 3,27 grama i 6,10 grama, a koji su pronadjeni pretresom
kuće optuženog M. B., a nakon  hemijske analize, u svim dostavljenim uzorcima,
dokazano je prisustvo diacetilmorfina – heroina, supstance koja djelujena
centralni nervni sistem i izaziva stanje zavisnosti. Na vještačenje su
dostavljena i dva isječka od plastične kese kao i jedan od papira, ali na ovim
uzorcima nije dokazano prisustvo opojne droge u granicama detekcije
primijenjene metode analize.  
Svjedok M. M. u svojoj izjavi je naveo da je zaposlen kao inspektor u
Ekspozituri za borbu protiv droge i krijumčarenja u Podgorici, da je kritičnog
dana, iz službenog vozila, u kojem se nalazio i njegov kolega A. P., u
popodnevnim časovima, nadgledao kuću M., kada je iz iste izašao optuženi M. B.
i uputio se u pravcu Forenzičkog centra Danilovgrad, da su se njih dvojica
uputili za optuženim, zaustavljajući ga i predstavljajući mu se kao službena
lica, te da je on u tu svrhu izvadio i službenu legitimaciju, da bi se nakon
toga optuženi M. B. dao u bjekstvo, da su on i A. potrčali za njim, a optuženi
se nakon predjenih 10-15 metara, okliznuo i pao, kada su izvršili njegov
pretres i u desnom džepu od šortsa, kod istog, pronašli dva zamotuljka od PVC
kese, koje su i oduzeli od optuženog, nakon čega su ga lišli slobode i uveli u
službeno vozilo, vraćajući se na mjesto odakle su nadgledali kuću M., da je u
kuću ušao kada je započet pretres iste i prisustvovao tom pretresu, i da
koliko se sjeća, i optuženi su prisustvovali istom.  
Svjedok M. P., je kao inspektor Ekspoziture za borbu protiv droge i
krijumčarenja PJ Podgorica, takodje iz službenog vozila, nadgledao kuću M., a
nalazio se u blizini iste, da nije prošlo puno vremena, kada ga je M. M.,
putem telefona, obavijestio da je optuženi M. B. zaustavljen i lišen slobode i
da oni krenu u pravcu kuće M., što je i učinio, da je prije njega stigao P.
D., a on je ispred kuće M. primijetio dva lica i koja su u tom momentu bježala
u pravcu ulaznih vrata, a nakon što su ušla u kuću zaključala su ista, da je
P. D. potrčao za ovim licima govoreći im nešto u smislu da stanu, da se iz
kuće čulo neko komešanje, pa je zaključio da su ova lica otpočela sa
uništavanjem tragova i dokaza, nakon čega je svjedok P., koji je prvi došao do
vrata, ista razvalio i ušao u kuću, da je on ušao za svjedokom P. i tada
primijetio u prostorijama WC-a dva lica, od kojih je jedno lice, optuženi B.
Dj., izašao užurbano iz kupatila i ušlo u prostoriju koja se nalazila prva
desno, da je prilikom ulaska u kuću čuo i puštanje vode iz vodokotlića, a
nakon toga kako se vodokotlić ponovo puni vodom, da je u WC-u ostalo drugo
lice, optuženi M. G., koji je tu i lišen slobode, a na dasci od WC šolje
primijetio je i jedan zamotuljak od PVC kese, da je on ušao u prostoriju u
koju je prethodno ušao i optuženi B. i tamo ga lišio slobode, da su nakon
dobijanja naredbe istražnog sudije, izvršili pretres kuće i septičke jame koja
se nalazila iza iste, o čemu je sačinjena službena zbilješka koju su potpisali
svi koji su učestvovali u ovoj operaciji, te da je u kući pored optuženih
zatekao i jednu stariju osobu, za koju su kasnije utvrdili da je baba M., ali
se ona nije nalazila u prostoriji gdje je optuženi B. lišen slobode, da je
izvršio pretres B. Dj., u smislu kako bi provjerio da li ima oružje ili neko
opasno sredstvo kod sebe, te da se ne sjeća da li je optuženi M. B. bio
prisutan pretresanju, ali da je ono izvršeno na zakonit način i u prisustvu
dva punoljetna svjedoka, a bila je prisutna i baba optuženih M.  
Svjedok P. D., u svojoj izjavi je naveo da je kao ovlašćeni policijski
službenik, kritičnog dana bio u službenom vozilu, na mjestu sa kojeg nije
mogao da vidi kuću M., ali je primijetio kako iz pravca iste nailazi optuženi
M. B., krećući se u pravcu Forenzičkog centra u Danilovgradu, da ga je svjedok
M. M. zaustavio i legitimisao se, obzirom da je vidio kako je isti izvadio
službenu legitimaciju, nakon čega je ovaj optuženi krenuo da bježi, pa je
svjedok M. potrčao za njim i sustigao ga, da se on nakon toga parkirao ispred
kuće M. gdje je primijetio otpužene M. G. i B. Dj., koji su potrčali u pravcu
ulaznih vrata, čim su ga vidjeli, a mogli su da znaju da se radi o policijskom
službeniku jer je na sebi imao pancir na kojem je pisalo “policija”, da je on
potrčao za optuženima vičući “stoj policija”, ali su njih dvojica ušli u kuću,
da je prvi stigao ispred ulaznih vrata i unutra čuo komešanje i lupu, tražeči
od ovih lica da otvore vrata koja su bila zaključana, pa kako po njegovim
naredjenjima nije postupljeno, razbio je vrata, u kojem trenutku primjećuje da
na lice mjesta stiže i svjedok M., da je prvi ušao u hodnik kuće M. i vidi
otvorenu prostoriju WC-a koji je naspram ulaznih vrata, i u istom optužene M.
G. i B. Dj. kako nešto bacaju u WC šolju, a što je zaključio po pokretima
ruku,  da su i njih dvojica vidjeli njega, nakon čega je optuženi B. ušao u
jednu prostoriju pored WC-a, pa kako je odmah za njim ušao i svjedok M. koji
je krenuo u pravcu prostorije u koju je ušao B., on je krenuo u pravcu WC-a i
vidi kako optuženi M. pušta vodu u WC šolju, a na dasci WC šolje je zatekao je
jedan zamotuljak, da je lice mjesta obezbijedjeno, do dostavljanja naredbe
istražnog sudije, nakon čega je izvršen pretres kuće i septičke jame. Dalje je
objasnio da su optuženi B. Dj. i M. G. bili u blizini ulaznih vrata kuće,
praktično ispred, a njega su primijetili još dok je bio u vozilu i prakirao
se, nakon čega su krenuli u pravcu ulaznih vrata, te da mu nije poznato da je
optuženi B. bio sa svojim vozilom, a njegovu kuću nisu pretresali jer su imali
samo naredbu za pretres kuće M.  
Iz medicinske dokumentacije na ime optuženog B. Dj. i zdravstvenih kartona
dostavljenih od strane ZIKS-a Zatvor Pogorica na ime optuženih, te nalaza i
mišljenja sudskog vještaka neuropsihijatra dr M. S. od 14.12.2010. godine, je
utvrdjeno da je u zdravstvenom kartonu na ime optuženog M. B. konstatovano da
je korisnik PAS-a, herona, od prije četiri godine, da nema psihičkih problema,
a kao dijagnoza navedeno “stanje iza narkomanije”, dok su neposrednim
pregledom od strane vještaka, od ovog optuženog dobijene informacije da heroin
konzumira dvije godine, sa dnevnom dozom od dva do tri grama, putem
ušmrkavanja, pa kako konzumiranje heroina, kako to navodi optuženi, nije
potvrdjeno medicinskom dokumentacijom, niti prlikom neposrednog pregleda, ne
može se zaključiti da ovaj optuženi ispunjava standarde  toksikomanske
zavisnosti o heroinu sa stalnom upotrebom heroina (adikcija), ali se ne može
negirati povremeno kontrolisano konzumiranje istog, na nivou habituacije. Kod
optuženog M. G., u zdravstvenom kartonu ZIKS-a Zatvor Pogorica, konstatovano
je da je korisnik PAS-a heroina preko nosa i da nema apstinencijalnih tegoba,
dok je neposrednim pregledom, ovaj optuženi dao podatke da je sa upotrebom
heroina počeo prije pet godina, u početku s manjim dozama, a kasnije dozama od
jedan do pet grama dnevno, da je  prilikom prekida uzimanja heroina imao
krize, kada je povremeno apstinirao, pa obzirom da ne postoji medicinska
dokumentacija kojom bi se potvrdila dijagnoza zavisnosti o opijatima –
heroinu, ne može se utvrditi da je konzumiranje heroina ovog optuženog, bilo
na nivou kontinuirane upotrebe sa stepenom psihičke i fizičke zavisosti
(adikcija), ali se ne može isključiti kontrolisano povremeno konzumiranje na
nivou habituacije.  
U svom izjašnjenju na glavnom pretresu vještak je objasnio da dnevne količine
heroina koji su konzumirali ovi optuženi, prije nego što su lišeni slobode, a
po njihovom kazivanju,  predstavljaju veće doze heroina, pa bi se po prekidu
uzimanja istog, morali pojaviti simptomi apstinencijalne krize i to u vidu
psihičkih simptoma: stanja uznemirenosti, straha, a prije svega neugodnim
fizičkim simptomima grčeva u mišićima, bolova u stomaku, proliva, pojačanog
znojenja, bolovima u kostima itd, a koje krize traju nekoliko dana i morale bi
se manifestovati i prilikom prijema optuženih u prostorije ZIKS-a, jer se ovi
simptomi ne mogu sakriti, a lako su uočljivi, a što nije konstatovano u
njihovom zdravstvenom kartonu. Osim toga i terapija koja je propisana
optuženima, nije specifična za osobe koje se smatraju narkomanima, jer se
obično primjenjuje kod nekih drugih psihičkih stanja, kao što su npr:
neurotsko situaciono regaovanje, poremećaj sna, koji se javlja u zatvorskim
uslovima i slično, dok su uobičajena terapija kod apstinencijalnih kriza,
tablete “trodon” i neki slični preparati, koji u konkretnom slučaju nijesu
propisani optuženima M. B. i G. U zdravstvenim kartonima optuženih
konstatovana je dijagnoza “stanje poslije narkomanije”, koju je postavio
ljekar internista na osnovu podataka koje je dobio od optuženih. Da bi ova
dijagnoza bila adekvatno ustanovljena, bilo je potrebno da lica budu
pregledana od strane ljekara specijaliste psihijatra, koji postoji u ZIKS-u,
što u konkretnom slučaju nije učinjeno.  Vještak je nakon neposrednog pregleda
optuženog B.  Dj., uvida u otpusnu listu Specijalne bolnice za bolesti
zavisnosti gdje je optuženi B. liječen od bolesti zavisnosti, te zdravstvenog
kartona ambulante ZIKS-a, utvrdio da ovaj optuženi spada u kategoriju osoba
zavisnika od upotrebe opojnih droga (heroin) sa simptomima toksikomanske
zavisnosti, što je dokumentovano medicinskom dokumentacijom.  
Sud je u cjelosti prihvatio nalaz i mišljenje pomenutog vještaka, koje je
objektivan i stručan, zasnovano na pravilima nauke i struke, i koji nalaz je
vještak dao na osnovu neposrednog pregleda optuženih i uvida u njihovu
medicinsku dokumentaciju, a kasnije na jasan i stručan način, objasnio zašto
je u svom mišljenju naveo da optuženi M. B. i G. nisu zavisnici od opojne
droge heroin, pa su u tom pravcu primjedbe od strane ovih optuženih i njihovih
branilaca bez ikakvog osnova.  
Iz izvoda iz kaznene evidencije na ime optuženog M. B. Uprave policije PJ
Podgorica od 04.10.2010. godine, utvrdjeno je da je ovaj optuženi osudjivan
presudom Osnovnog suda Danilovgrad K.br.29/04 od 29.03.2004. godine, zbog
krivičnog djela laka tjelesna povreda iz čl. 37 st. 2 u vezi st.1 KZ – a RCG,
na tri mjeseca zatvora uslovno na dvije godine.  
Iz izvoda iz kaznene evidencije na ime optuženog M. G. Uprave policije PJ
Podgorica od 04.10.2010. godine, utvrdjeno je da je ovaj optuženi osudjivan
presudom Osnovnog suda Danilovgrad K.br.82/04 od 09.02.2006. godine, zbog
krivičnog djela teška tjelesna povreda iz čl. 36 st.1 KZ-a RCG, šest mjeseci
zatvora uslovno na tri godine i presudom Višeg suda u Podgorici K.br.186/06 od
01.06.2007. godine, zbog krivičnog djela neovlašćena proizvodnja, držanje i
stavljanje u promet opojnih droga iz čl. 300 st. 1 KZ-a na jednu godinu
zatvora.  
Iz izvoda iz kaznene evidencije na ime optuženog M. G. Uprave policije PJ
Podgorica od 04.10.2010. godine, utvrdjeno je da je ovaj optuženi osudjivan
presudom Višeg suda u Podgorici K.br.166/04 od 16.10.2006. godine zbog
krivičnog djela neovlašćena proizvodnja, držanje i stavljanje u promet opojnih
droga iz čl. 300 st.1 KZ-a, na jednu godinu zatvora i presudom Osnovnog suda
Danilovgrad K.br.32/07 od 01.06.2007. godine, zbog krivičnog djela ugrožavanje
saobraćaja iz čl. 339 st. 3 u vezi st.1 KZ-a, na jedan mjesec zatvora uslovno
na jednu godinu.  
Cijeneći navode optužbe, odbrane optuženih, provedene dokaze i utvrdjeno
činjenično stanje, sud nalazi da su optuženi izvršili krivično djelo koje im
se stavlja na teret na način, u vrijeme i na mjestu, kako je to precizirano
izrekom presude.  
Naime, dana 21.07.2010. godine, ovlašćeni policijski službenici Ekspoziture za
borbu protiv droge i krijumčarenja PJ Podgorica, osmatrali su kuću optuženih
M. B. i M. G., koja se nalazi u Danilovgradu u mjestu ... , a medju kojim
službenicima su izmedju ostalog bili i svjeoci M. M., M. P. i P. D., kada je u
popodnevnim časovima iz ove kuće izašao optuženi M. B., upućujući se u pravcu
Forenzičkog centra u Danilovgradu i koji je zaustavljen od strane svjedoka M.
M. i njegovog kolege A. P., pa kada mu se svjedok M. predstavio kao policijski
službenik i u tom pravcu pokazao svoju službenu legitimaciju, optuženi se dao
u bjekstvo, tokom kojeg se sapleo i pao, da bi nakon izvršenog pretresa ovog
optuženog, kod istog bila pronadjena dva zamotuljka od plastične kese, u kojem
se nalazila praškasta materija svijetlobraon boje, a što je utvrdjeno iz
iskaza svjedoka M. M., a potvrdjeno sadržinom zapisnika o pretresanju
optuženog M. B., u kojem je konstatovano da su pretresom istog, u desnom džepu
od teksas bermuda, pronadjena naprijed opisana PVC pakovanja, koja su oduzeta
od istog, a što se utvrdjuje iz potvrde o privremeno oduzetim predmetima na
ime optuženog M. B., koju potvrdu je ovaj optuženi bez primjedbi potpisao, a
što u svojoj odbrani, izmedju ostalog, nije ni sporio.  
Naprijed navedene činjenice potvrdjuje i svjedok M. P., koji je takodje
kritičnog dana u popodnevnim časovima osmatrao kuću optuženih M., kada ga je
putem telefona, svjedok M. M. obavijestio da je optuženi M. B. zaustavljen i
lišen slobode, nakon čega je isti krenuo u pravcu kuće optuženih M., te
izjavom svjedoka P. D., koji je primijetio optuženog M. B. kako izlazi iz kuće
i kreće se u pravcu Forenzičkog centra, da bi nakon toga ovog optuženog
zaustavio svjedok M. M., kojeg vidi kako vadi službenu legitimaciju i pokazuje
je optuženom, nakon čega se isti daje u bjekstvo, dok ga svjedok M. M.
sustiže, a on sam se upućuje službenim vozilom u pravcu kuće M.  
Nakon lišenja slobode optuženog M. B., ispred njegove kuće prvi stiže svjedok
P. D., koji se službenim vozilom prakirao u blizini iste, a ispred koje su se
nalazili optuženi M. G. i B. Dj., koji su primjetili svjedoka P., i  trčećim
korakom se uputili u pravcu ulaznih vrata, znajući da se radi o policajcu, jer
je ovaj svjedok na sebi imao pancir na kojim je velikim slovima pisalo
„policija“, ušli unutra i zaključali vrata, i ako ih je ovaj svjedok
zaustavljao pozivima „stoj policija“. U unutrašnjosti kuće se čulo komešanje i
lupa, pa kako lica koja su se nalazila unutra nijesu postupila po naredbi
svjedoka P. da otvore vrata, ovaj svjedok je razvalio ulazna vrata, jer je
postojala osnovana sumnja da ova lica uništavaju tragove krivičnog djela, a
nakon toga je ušao unutar kuće, kada vidi da se u prostorijama WC-a, a koje
prostorije su naspram ulaznih vrata, nalaze optuženi B. Dj. i M. G., koji
nešto bacaju u WC šolju, a optuženi M. pušta vodu iz vodokotlića. Optuženi B.
ulazi u jednu prostoriju koja se nalazila pored WC-a, dok je optuženi M. ostao
u WC-u gdje se na dasci WC šolje nalazio jedan zamotuljak tzv. „peticu“, pa se
za B. Dj. uputio svjedok M. P., koji je ušao neposredno iza njega, dok je on
krenuo prema M., a koje činjenice su utvrdjene iz iskaza svjedoka P. D. i do
detalja potvrdjene iskazom svjedoka M. P., koji je objasnio da je ispred kuće
M. vidio optužene M. G. i B. Dj., koji bježe u pravcu ulaznih vrata kuće i
zaključavaju vrata, nakon čega je svjedok P., koji je prvi stigao na lice
mjesta,  izdao naredbu ovim optuženima „da stanu“, pa kako se u kući čulo
komešanja, koje je upućivalo da su optuženi otpočeli sa uništavanjem tragova i
dokaza, P. je razvalio ulazna vrata i ušao prvi, a za njim i ovaj svjedok,
koji je prilikom ulaska u unutrašnjost kuće M., prvo čuo puštanje vode iz
vodokotlića, a zatim kako se isti ponovo puni vodom, da bi u WC-u primijetio
dva lica i to optužene B. Dj., koji je užurbano izašao iz istog i ušao u
prostoriju pored, kao i optuženog M. G., koji je stajao pored WC šolje, na
čijoj dasci je bio jedan PVC zamotuljak.  
Izjave naprijed navedenih svjedoka potvrdjene su i sadržinom zapisnika o
pretresu stana i drugih prostorija optuženog M. B., u kojem je konstatovano da
je dana 21.07.2010. godine, izvršen pretres kuće koja se nalazi u
Danilovgradu, naselje ..., kojom prilikom je na dasci WC šolje, u kupatilu,
pronadjen jedan PVC zamotuljak, dok su unutar septičke jame, ispod cijevi za
odvod, pronadjena tri veća i tri manja zamotuljka napravljena od providne PVC
kese, u kojima se nalazila praškasta materija svijetlobraon boje, i koji
zamotuljci su oduzeti od optuženog, kako je to utvrdjeno iz potvrde o
privremeno oduzetim predmetima, koju je ovaj optuženi bez primjedbi potpisao.  
Predmetni zamotuljci od plastične PVC kese, su dostavljeni na vještačenje
Forenzičkom centru Danilovgrad, pa se iz izvještaja o vještačenju broj
2841/10, utvrdjuje da je težina dva ručno pravljena zamotuljka oduzeta od
optuženog M. B., bila 3,24 grama i 3,48 grama, težina zamotuljaka koji je
pronadjen na dasci WC šolje 3,52 grama, dok je težina šest ručno pravljenih
zamotuljaka koji su pronadjeni u septičkoj jami, iznosila 11,17 grama, 11,41
gram, 11,87 grama, 4,15 grama, 3,27 grama i 6,10 grama, a nakon hemijske
analize u svim ovim uzorcima dokazano je prisustvo diacetlimorfina – heroina.  
Imajući u vidu naprijed utvrdjeno činjenično stanje, za sud nema sumnje da su
optuženi dana 21.07.2010. godine, u Danilovgradu, neovlašćeno radi prodaje
držali opojnu drogu heroin u količini od 58,21 gram, od koje je dio pronadjen
kod optuženog M. B., a drugi dio pretresom kuće i septičke jame optuženih M.
B. i M. G. Na to dodatno ukazuje i količina opojne droge heroin koja je
pronadjena kritičnom prilikom (58,21 gram), a koja je bila zapakovana u više
manjih i većih paketića, približno iste gramaže. Tokom pretresa kuće optuženih
M., osim pomenutih paketića – zamotuljaka, u kojima se nalazila opojna droga
heroin, u dnevnoj sobi je pronadjeno i više PVC kesa, kao i jedan isječak od
papira u obliku pisamceta, dok su na komodi na kojoj je stajao televizor,
konstatovani tragovi praškaste materije, kao i jedna plastična kašika, kako to
proizilazi iz zapisnika o pretresanju i fotoelaborata koji je sačinjen tom
prilikom, te kod činjenice da su kod optuženog M. B., koji se bio uputio u
pravcu grada, pronadjena i dva ručno pravljena zamotuljka skoro identične
gramaže (3,24 i 3,48grama), koje je isti namejravao da proda, kako je to i sam
u svojoj odbrani naveo, to je više nego očigledno da je prethodno, a od strane
optuženih, vršeno razmjeravanje i pakovanje predmetne opojne droge, a u cilju
njene dalje prodaje. Na to dodatno upućuje i ponašanje optuženih M. G. i B.
Dj., koji su se, nakon što su primijetili službenike policije, dali u
bjekstvo, na način što su ušli u kuću M., zaključali vrata, a onda započeli sa
uništenjem opojne droge koja se nalazila unutra kuće, bacajući je u WC šolju,
što je nesumnjivo utvrdjeno iz provedenih dokaza.  
Postupajući na naprijed opisani način, optuženi su očigledno znali da se u
konkretnom slučaju radi o heroinu, supstanci proglašena za opojnu drogu
Rješenjem o utvrdjivanju opojnih droga (Službeni list SRJ br. 44/02), koju su
neovlašćeno držali radi njene dalje prodaje, na što posebno upućuje njihovo
ponašanje nakon što su primijetili službenike policije, a koje se ogleda u
tome da su pokušavali da je unište, te da na taj način postupaju suprotno
Zakonu o proizvodnji i prometu opojnih droga, kojim je regulisano kada su
proizvodnja, prerada i promet ove supstance dozvoljeni i ko ih može vršiti,
ali su to i htjeli, postupajući u konkretnom slučaju sa direktnim umišljajem,
tako da su se u njihovim radnjama stekli svi bitni elementi bića krivičnog
djela neovlašćena proizvodnja, držanje i stavljanje u promet opojnih droga iz
čl. 300 st. 1 KZ-a, za koje djelo ih je sud oglasio krivim.  
Optuženi M. G. i B. Dj. su negirali izvršenje krivičnog djela koje im se
stavlja na teret, dok je optuženi M. B. naveo da je predmetna opojna droga
njegovo vlasništvo, te da ostali optuženi nisu znali da je on drži i da je dio
iste imao namjeru da proda. Ovakva odbrana optuženih opovrgnuta je provedenim
dokazima, posebno iskazima svjedoka P. D., M. M. i M. P., koji su jasno,
detaljno i skoro identično iznijeli sudu svoja zapažanja i čijim iskazima je
potvrdjena sadržina  dvije službene zabilješke, koje su ova lica sačinila i
potpisala, pa su tom pravcu prigovori optuženih i njihovih branilaca bez
ikakvog osnova.  
Pretresanje stana i drugih prostorija optuženog M. B. izvršeno je u skladu sa
odredbama ZKP-a, odnosno istome je prethodila pismeno obrazložena naredba
istražnog sudije Višeg suda u Podgorici, koja je predata optuženom, kako je to
konstatovano na ovom zapisniku, a samo pretresanje je izvršeno u prisustvu dva
punoljetna gradjanina, koja su na kraju bez primjedbi potpisala zapisnik.
Optuženi M. B. spori da je prisustvovao ovoj istražnoj radnji, medjutim iz
iskaza saslušanih svjedoka, proizilazi da su optuženi bili prisutni, a na
samom zapisniku o pretresanju, optuženi M. B. je svojeručno ispisao “odbijam
da potpišem”, što je i sam u svojoj odbrani potvrdio, iz čega porizilazi da je
ipak bio prisutan ovoj radnji, obzirom da je na zapisniku stavio ovu
konstataciju, da bi nakon toga bez primjedbi potpisao potvrdu o privremeno
oduzetim predmetima. I pod pretpostavkom da optuženi nije prisustvovao
pretresanju, ne bi se radilo o pravno nevaljanom dokazu, koji se ne bi mogao
koristiti kasnije u krivičnom postupku, obzirom da je čl. 80 ZKP-a, taksativno
predvidjeno u kojim slučajevima se zapisnik o pretresanju i dokazi pribavljeni
pretresanjem ne mogu koristiti kao dokaz u krivičnom postupku, što ovdje nije
slučaj.  
Optuženi M. G. i M. B. su u svojim odbranama naveli da su zavisnici od opojne
droge heroin, dok je optuženi B. Dj., koji je ranije takodje bio zavisnik,
zadnjih godinu dana heroin koristio povremeno, da bi nakon vještačenja od
strane stalnog sudskog vještaka neuropsihijatra dr M. S., ovaj sud utvrdio da
optuženi M. B. i M. G. nisu lica za koja se može tvrditi da su zavisnici od
opojne droge heroin, ali da se ne može isključiti da ista povremeno
konzumiraju heroin na nivou habituacije, dok je u odnosu na optuženog B. Dj.,
od strane vještaka konstatovano, da ovaj optuženi spada u kategoriju osoba
zavisnih od upotrebe opojnu droga – heroina. Vještak je ovakvo svoje
mišljenje, obrazložio u svom nalazu, a kasnije i objasnio na glavnom pretresu,
navodeći da i ako je u zdravstvenim kartonima optuženih M. B. i G.,
kostatovano da su korisnici “PAS-a”, kod istih nisu konstatovani simptomi
apstinencijalne krize, koji simptomi su lako uočljivi i ne mogu se sakriti,
ukoliko su lica konzumirala heroin u količinama koje navode optuženi u svojim
odbranama, pa bi nakon toga uslijedio pregled ljekara specijaliste-psihijatra
i propisivanja odgovarajuće terapije u vidu “trodona” i sličnih preparata, što
u konkretnom nije bio slučaj, pa su prigovori od strane optuženih i njihovih
branilaca u tom pravcu bez ikakvog osnova, obzirom da je vještak na stručan i
jasan način objasnio razloge koji su ga rukovodili prilikom izrade nalaza i
mišljenja, pozivajući se na standarde koji se koriste prilikom postavljanja
dijagnoze narkomanije, odnosno medicinsku dokumentaciju i klinički pregled.  
Bez uticaja je činjenica da je optuženi B. Dj. zavisnik od opojne droge
heroin, obzirom da je sam u svojoj odbrani naveo da je nakon liječenja u
Specijalnoj bolnici za bolesti zavisnosti u Beogradu, u periodu od godinu dana
prestao sa korišćejem ove opojne droge, nakon čega je opet počeo da ga
konzumira, ali povremeno, navodeći da je to zavisilo od toga da li je imao
novca da ga nabavi, a da se dešavalo da je zajedno sa ostalim optuženima
ulagao novac kako bi zajednički kupovali i konzumirali heroin, što je u
protivrječnosti sa navodima njegove odbrane u dijelu, gdje dajući lične
podatke navodi da je nezaposlen, a onda da ima farmu kokošaka i bavi se
proizvodnjom konzumnih jaja, ostvarujući mjesečnu zaradu od 2.000-3.000 €
mjesečno, pa bi onda bilo logično da je kod ovolike zarade mogao uvijek sebi
da obezbijedi potrebnu količinu heroina, obzirom da je konzumira od 0,25 do
0,5 grama dnevno, te da nije bilo potrebe da zajednički kupuje heroin sa
optuženim M. i pada u apstinencijalne krize zbog toga što nije imao novca da
ga nabavi.  
Upravo naprijed navedeno dodatno potvrdjuje zaključak suda da su upravo sva
trojica optuženih, predmetnu opojnu drogu nevolašćeno držali radi dalje
prodaje.  
Sud je odlučio da u dokaznom postupku ne saslušava svjedoke A. P. i G. A., a
sa razloga što su se o okolnostima na koje je trebao biti saslušan svjedok A.,
već izjasnili svjedoci M. P., M. M. i P. D., koji su na praktično identičan
način opisali svoja zapažanja, tako da bi saslušnje ovog svjedoka vodilo
nepotrebnom odugovlačenju postupka, koji je u konkretnom slučaju hitne
prirode, jer se radi o pritvorskom predmetu, i po mišljenju suda ne bi u
bitnom prominjelo činjenično stanje. Kada je u pitanju svjedok G. A., iz
sadržine spisa predmeta proizilazi da ista nije preduzimala ni jednu službenu
radnju u konkretnom predmetu, a da li je kritičnom prilikom ovaj svjedok bio
prisutna ili ne, je bez uticaja na utvrdjeno činjenično stanje, obzirom da su
i saslušani svjedoci dozvolili mogućnost da je kao rukovodilac njihove službe,
svjedok G. mogla nadgledati radnje koje su tom prilikom preduzimali, a na koje
okolnosti su  ovi svjedoci i saslušani.  
Sud je odbio predlog odbrane da se u dokaznom postupku pročita kopija čitulje
pokojnog P. S., skinuta sa sajta dnevnog lista “Pobjeda” od 20.07.2010.godine,
odnosno da li je optuženi B.  Dj. prije dolaska u kuću M. bio da izjavi
saučešće porodici P., jer je provodjenje ovog dokaza bez uticaja na
presudjenje u ovoj krivičnoj stvari. To što kritičnom prilikom nije izvršen
pretres vozila kojim je došao optuženi B., kao i kuće u kojoj stanuje, takodje
je bez značaja obzirom da iz iskaza saslušanih svjedoka, proizilazi da u tom
pravcu nije postojala naredba suda, kod nesporno utvrdjene činjenice da je u
kući M. pronadjena predmetna opojna droga, i da su je optuženi na tom mjestu
držali radi dalje prodaje.  
Odlučujući o visini kazne koju će izreći optuženom, sud je cijenio sve
okolnosti koje utiču da ista bude veća ili manja, pa je od olakšavajućih na
strani optuženih cijenio njihove lične prilike, koje se ogledaju u tome da su
optuženi u vrijeme izvršenja krivičnog djela bili relativno mladja lica, da su
nezaposleni, a optuženi M. B. i M. G. i lošeg imovnog stanja, da je optuženi
M. G. oženjen i otac jednog maloljetnog djeteta, koje je po zakonu dužan da
izdržava, a od otežavajućih okolnosti da su ranije osudjivani, posebno
činjenicu da su M. G. i B. Dj. osudjivani za isto krivično djelo, što je
utvrdjeno iz izvoda iz kaznene evidencije na ime optuženih, kao okolnost da se
radi o većoj količini opojne droge heroin (58,21 gram), pa je optužene osudio
na kazne zatvora i to optuženog M. B. na dvije godine zatvora, a optužene M.
G. i B. Dj., na kazne zatvora u trajanju od po dvije godine i osam mjesec,
smatrajući da će se izrečenom kaznom postići svrha kažnjavanja, a u okviru
opšte svrhe izricanja krivičnih sankcija, posebno da će se optuženi spriječiti
da vrše krivična djela i uticati na njih da ubuduće ne čine ista.  
U izrečene kazne zatvora, optuženima će se uračunati vrijeme provedeno u
pritvoru, i to optuženom M. B.u od 21.07.2010. godine do 21.04.2011. godine, a
optuženima M. G. i B. Dj. od 21.07.2010. godine, pa nadalje, shodno odredbi
čl. 51 KZ-a.  
Na osnovu odredbi čl. 300 st. 7 u vezi čl. 75 Krivičnog zakonika, optuženima
je izrečena mjera bezbjednosti oduzimanje predmeta, kojom je od optuženih
oduzeto 58,21 gram opojne droge heroin, koja se ima uništiti nakon
pravosnažnosti presude, a za koje predmete zakon predvidja obavezno
oduzimanje.  
Odluka o troškovima donijeta je shodno odredbi čl. 199 i 202 ZKP-a, a isti se
odnose na nagradu braniocu po službenoj dužnosti u predkrivičnom postupku
advokatu T. D. u iznosu od 300 €, nagradu braniocu po službenoj dužnosti u
krivičnom postupku advokatu P. Lj. u iznosu od 1.180,00 € i troškove
stacioniranog liječenja u KC-u Podgorica, tokom trajanja pritvora u iznosu od
15,29 €,  što ukupno iznosi 1495,29 €, na koje troškove je obavezan optuženi
M. G.; nagradu braniocu po službenoj dužnosti u predkrivičnom postupku
advokatu Lj. M. S. u iznosu od 300 €, na koje troškove je obavezan optuženi B.
Dj.; nagradu braniocu po službenoj dužnosti u predkrivičnom postupku advokatu
C. M. u iznosu od 300 € i nagradu braniocu po službenoj dužnosti u krivičnom
postupku advokatu M. M. u iznosu od 2.350,00 €, što ukupno iznosi 2.650,00 €,
na koje troškove je obavezan optuženi M. B., kao i nagradu vještaku
neuropsihijatru dr M. S. za izvršeno vještačenje u iznosu od 511,50 € i
odbranu nalaza na glavnom pretresu u iznosu od 44,00 €, što ukupno iznosi
555,50 €, na koje troškove su sva trojica optuženih solidarno obavezani, dok
je paušal odredjen imajući u vidu složenost i dužinu trajanja postupka, kao i
imovinske prilike optuženih, što su sve dužni platiti u roku od 15 dana po
pravosnažnosti presude, pod prijetnjom prinudnog izvršenja.  
Sud je cijenio i ostale provedene dokaze, ali je našao da nisu od uticaja na
drugačiju odluku suda.  
Na osnovu izloženog, a shodno odredbi čl. 364 ZKP-a, odlučeno je kao u izreci
presude.  
VIŠI SUD U PODGORICI
Dana, 21.04.2011. godine
PREDSJEDNIK VIJEĆA – SUDIJA
Vesna Moštrokol, s.r.  
PRAVNA POUKA:Protiv ove presude dozvoljena je žalba Apelacionom sudu Crne Gore
u roku od 15 dana od dana prijema pismenog otpravka iste, a preko ovog suda.  
Tačnost otpravka ovjerava namještenik suda  
Anka Raković  