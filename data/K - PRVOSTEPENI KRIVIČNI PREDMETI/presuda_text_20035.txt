K.br.148/12
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Momirke Fatić kao zapisničara, u krivičnom predmetu protiv
okrivljenog S.B., iz P., zbog krivičnog djela ugrožavanje sigurnosti iz čl.168
st.1 Krivičnog zakonika, po optužnom predlogu Osnovnog državnog tužilaštva u
Beranama Kt.br.174/2012 od 06.septembra 2012.godine, nakon održanog glavnog i
javnog pretresa, u prisustvu Savjetnika ODT-a Berane, Marka Bojovića,
oštećenog H.S.i branioca okrivljenog odredjenog po službenoj dužnosti advokata
D.L., a u odsustvu okrivljenog, donio i javno objavio u prisustvu stranaka,
dana 20.03.2013.godine,
P R E S U D U
Okrivljeni S.B., JMBG ..., od oca I. i majke V.., rođene R., rođenog
....godine, u P., sa prebivalištem u naselju G. bb, opština P., državljanin
Crne Gore, nezaposlen i neosuđivan.
K r i v j e
Što je:
Dana ....godine, oko ...časova, u B., prijetnjom da će napasti na njegov život
i tijelo, ugrozio sigurnost oštećenog H.S., na način što je sa svog broja sim
kartice ..., na broj oštećenog sim kartice ...uputio SMS poruke prijeteće
sadržine: “ ne znaš ti na kakvo si parče nagazio S. mrzni, mrak će te pojest
zapamti, đe si džukelo više, ponesi mazolina kada te budu karali da te ne
boli, ja ću da te nasankam kukavče, gotov si, možeš li doć do grada da ti ja
pokažem koga ćeš ti da psuješ, vala gotov si noćas S. bijedni”.
-Čime je izvršio krivično djelo ugrožavanje sigurnosti iz čl.168 st.1 Krivičnog zakonika. 
Pa ga sud za izvršeno krivično djelo na osnovu navedenog zakonskog propisa, te
primjenom čl. 32, 39 i 42 KZ, kao i primjenom čl. 374 ZKP-a,
O S U Đ U J E
Na novčanu kaznu u iznosu od 600,00 /šeststotina/eura koju je dužan platiti
okrivljeni u roku od 3 /tri/ mjeseca dana od dana pravosnažnosti presude, a
ukoliko ista ne bude plaćena u navednom roku zamijeniće se tako što će se za
svakih započetih 25,00 /dvadesetpet/ eura novčane kazne odrediti 1 /jedan/ dan
zatvora, a ako okrivljeni plati samo dio novčane kazne, ostatak novčane kazne
će se srazmjerno zamijeniti kaznom zatvora, a ako okrivljeni isplati ostatak
novčane kazne izvršenje kazne zatvora će se obustaviti.
Okrivljeni se obavezuje da u korist budžeta Crne Gore plati troškove krivičnog
postupka-paušal iznos od 30,00 /trideset/ eura, u roku od 15 dana po
pravosnažnosti presude pod prijetnjom prinudnog izvršenja, dok će o troškovima
branioca određenog po službenoj dužnosti sud odlučiti posebnim rješenjem po
pravosnažnosti presude.
Imovinsko pravnog zahtjeva za naknadu štete nije bilo.
O b r a z l o ž e nj e
Osnovno državno tužilaštvo u Beranama je optužnim predlogom Kt.br.174/2012 od
06.septembra 2012.godine, optužilo S.B., iz P., da je izvršio krivično djelo
ugrožavanje sigurnosti iz čl.168 st.1 Krivičnog zakonika.
Kako okrivljeni S.B., nije dostupan državnim organima radi vođenja krivičnog
postupka, to je sud na predlog ODT-a u Beranama donio rješenje Kv.br.28/2013
od 28.02.2013. godine da se okrivljenom sudi u odsustvu na osnovu čl.324 st. 2
i 3 ZKP-a, pa je rješenjem ovog suda K.br.148/12 od 06.03.2013.godine, određen
branilac po službenoj dužnosti adv. D.L..
Na glavnom pretresu od 20.03.2013.godine, Savjetnik ODT-a u Beranama, Marko
Bojović, u završnoj riječi je izjavio da ostaje u svemu pri podnijetom
optužnom predlogu, jer je izvedenim dokazima na glavnom pretresu u potpunosti
utvrđena odgovornost okrivljenog S.B., za krivično djelo koje mu je optužbom
stavljeno na teret, pa je predložio sudu da okrivljenog oglasi krivim za
krivično djelo koje mu je stavljeno na teret i da mu izrekne novčanu kaznu u
iznosu od 800,00 eura.
Oštećeni H.S., u završnoj riječi se pridružio krivičnom gonjenju protiv
okrivljenog, dok imovinsko pravni zahtjev za naknadu štete nije postavio.
Branilac okrivljenog S.B., određen po službenoj dužnosti adv. D.L., u završnoj
riječi je izjavio da je sud na glavnom pretresu ostao uskraćen za iskaz
okrivljenog koji bi u mnogo čemu razajasnio situaciju i objasnio iz kojih
razloga je slao poruke, te činjenicu da se iz sadržina poruka koje je
okrivljeni uputio da zaključiti da iste po svojoj sadržini imaju uvredljiv i
prijateći karakter, predložio je sudu da ima u vidu prilikom odmjeravanja
vrste i visine kazne, da se radi o mladom čovjeku koji do sada nije kažnjavan
i tražio troškove po AT.
Radi pravilnog i zakonitog presuđenja ove krivične stvari sud je na glavnom
pretresu u dokaznom postupku izveo sledeće dokaze: u svojstvu svjedoka
saslušao oštećenog H.S., izvršio uvid u fotodokumentaciju Uprave policije PJ
B. br..... od .....godine, odnosno pročitao poruke sa displeja mobilnog
telefona “S.” i pročitao izvod iz KE za okrivljenog.
Nakon sprovedenog dokaznog postupka cijeneći navode optužbe, izvedene
pobrojane dokaze, cijeneći ih u smislu čl.16 i 370 ZKP-a, a dovodeći ih u vezu
jedne sa drugim, sud je stao na stanovište da su činjenice iz činjeničnog
opisa izreke presude u svemu dokazane da je okrivljeni S.B., izvršio krivično
djelo ugrožavanje sigurnosti iz čl.168 st.1 Krivičnog zakonika, pa ga je
oglasio krivim jer nije bilo osnova koji bi isključivali postojanje krivičnog
djela i krivice okrivljenog.
Iz iskaza svjedoka-oštećenog H.S., je utvrđeno, da je u avgustu mjesecu
2012.godine, u večernjim časovima, dobio poziv od nepoznatog lica, koje ga je
pitalo da li može da mu nadje posao, na šta mu je odgovorio da ne može. Da bi
ga to isto lice pitalo da li može da mu nađe posao kod nekog drugog, na šta mu
je odgovorio da će pitati prijatelja iz N., pa će mu javiti. Nakon nekoliko
minuta, kada ga je to lice opet pozvalo, kazao je da mu je našao posao u N.,
da čuva ovce i istgo lice ga zamolio da mu dopuni telefon, jer nemao para, što
je i uradio. Dalje je naveo, da je okrivljeni došao kod njega kući istoga
dana, negdje posle ...časova, i kada vidio kao isti izgleda, kako je obučen,
da na rukama ima alke, minđuše na ušima, konstatovao je da to nije posao za
njega, dao mu pare za taksi i isti otišao. Da bi mu nakon toga okrivljeni
počeo slati poruke prijeteće sadržine: „da će ga pojest, da će ga zapamtiti,
da će ga mrak pojest, da je gotov noćas, Selmašu bijedni i da je džukela“.
Nakon kojih poruka se uplašio i osjećao ugroženim. Istakao je, da je
okrivljeni krupan momak, inteligentan i mangup za svoj posao.
Sud je prihvatio iskaz oštećenog, koji je cijenio kao iskren, jasan i
vjerodostojan, a isti je potvrđen uvidom u fotodokumentaciju Uprave policije
PJ Berane br..... od .....godine, te čitanjem poruka sa displeja mobilnog
telefona „S.“.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog S.B., stekla sva bitna obilježja bića krivičnog
djela ugrožavanja sigurnosti iz čl.168 st.1 Krivičnog zakonika. Naime, svim
izvedenim dokazima tokom postupka na nesumnjiv način je utvrđeno da je
okrivljeni dana .... godine, oko 20,43 časova, u Beranama, prijetnjom da će
napasti na njegov život i tijelo, ugrozio sigurnost oštećenog H.S., na način
što je sa svog broja sim kartice ..., na broj oštećenog sim kartice ...uputio
SMS poruke prijeteće sadržine: “ ne znaš ti na kakvo si parče nagazio S.
mrzni, mrak će te pojest zapamti, đe si džukelo više, ponesi mazolina kada te
budu karali da te ne boli, ja ću da te nasankam kukavče, gotov si, možeš li
doć do grada da ti ja pokažem koga ćeš ti da psuješ, vala gotov si noćas S.
bijedni”. Djelujući na opisani način okrivljeni je postupao sa umišljajem,
svestan da prijeti oštećenom i da se prijetnja odnosi na napad na život ili
tjelesni integritet oštećenog, pa je i pored takve svijesti htio postizanje
zabranjene posledice.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom S.B.u za naprijed
navedeno krivično djelo sud je imao u vidu sve okolnosti u smislu čl.42 KZ CG.
Tako je od olakšavajućih okolnosti na strani okrivljenog sud cijenio i uzeo u
obzir da je nezaposlen, da nije osuđivan, a što je utvrđeno na osnovu izvoda
iz KE evidencije, dok otežavajućih okolnosti na strani okrivljenog nije bilo.
Pa mu je sud na osnovu čl.39 KZ izrekao novčanu kaznu u iznosu od 600,00
/šeststotina/ eura, koju je okrivljeni dužan da plati u roku od 3 (tri)
mjeseca, po pravosnažnosti presude, a ukoliko ista ne bude plaćena u navednom
roku zamijeniće se tako što će se za svakih započetih 25,00 /dvadesetpet/ eura
novčane kazne odrediti 1 /jedan/ dan zatvora, a ako okrivljeni plati samo dio
novčane kazne, ostatak novčane kazne će se srazmjerno zamijeniti kaznom
zatvora, a ako okrivljeni isplati ostatak novčane kazne izvršenje kazne
zatvora će se obustaviti. Sud je uvjerenja da je navedena kazna , srazmjerna
težini izvršenog krivičnog djela i stepenu krivice okrivljenog i predstavlja
onu mjeru, koja je neophodno potrebna, za postizanje, u okviru opšte svrhe
izricanja krivičnih sankcija propisane članom 4 st.2 KZ-a, svrhe kažnjavanja
propisane čl. 32 istog Zakona. Osnovano se može očekivati da će novčana kazna
pozitivno djelovati na okrivljenog da u buduće ne vrši krivična djela.
Okrivljeni se obavezuje da u korist budžeta Crne Gore, plati troškove
krivičnog postupka-paušal, iznos od 30,00 eura u roku od 15 dana po
pravosnažnosti presude, pod prijetnjom prinudnog izvršenja, dok će o
troškovima branioca odredjenog po službenoj dužnosti sud odlučiti posebnim
rješenjem po pravosnažnosti presude.
Imovinsko pravnog zahtjeva za naknadu štete nije bilo.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 20.03.2013. godine.
Zapisničar, S U D I J A,
Momirka Fatić MILOVAN SPASOVIĆ
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/osam/ dana od dana prijema pismenog
otpravka, a preko ovog suda.