OSNOVNI SUD U BERANAMA
Kv.br.44/2013
Osnovni sud u Beranama, kao prvostepeni krivični, u vijeću sastavljenom od
sudije Dubravke Popović, kao predsjednika vijeća i sudija Dragana Šćepovića i
Milovana Spasovića, kao članova vijeća, uz sudjelovanje Momirke Fatić, kao
zapisničara, u krivičnom predmetu protiv optuženog D. M., iz B., zbog
produženog krivičnog djela teška krađa iz čl. 240. st.1. tač.1. KZ u vezi
čl.49. KZ, u postupku kontrole i potvrđivanja optužnice ODT- u Beranama
Kt.br.17/2013 od 19.februara 2013.godine sa predlogom za produženje pritvora,
u sjednici vijeća održanoj dana 21.02.2013.godine, donio je
R J E Š E NJ E
I
POTVRĐUJE SE optužnica Osnovnog državnog tužilaštva u Beranama Kt.br.17/2013
od 19.02.2013.godine, kojom je optuženom D. M. stavljeno na teret da je
izvršio produženo krivično djelo teška krađa iz čl. 240. st.1. tač.1. KZ u
vezi čl.49. KZ.
II
UKIDA SE pritvor protiv okrivljenog D. M., određen rješenjem sudije za istragu
Osnovnog suda u Beranama, Kri.br.13/13 od 25.01.2013.godine, tako da se isti
ima ODMAH pustiti na slobodu.
O b r a z l o ž e nj e
U skladu sa čl.293. u vezi čl.298. ZKP-a, sudeći sudija dostavio je ovom
vijeću dana 19.02.2013.godine optužnicu Kt.br.17/13 od 19.02.2013.godine sa
predlogom za produženje pritvora, i radi kontrole i potvrđivanja.
Nakon uvida u spise predmeta, utvrđeno je da se okrivljeni D. M. nalazi u
pritvoru po rješenju sudije za istragu ovog suda Kri.br.13/13 od
25.01.2013.godine, na osnovu čl.175. st.1. tač.2. i 3. ZKP-a.
Vijeće je našlo da ne postoje razlozi za donošenje rješenja iz čl.293. i 294.
ZKP-a i da je optužnica uredna i na Zakonu zasnovana, jer iz dokaza
prikupljenih u istrazi, proizilazi da je optuženi osnovano sumnjiv da je
izvršio krivično djelo koje mu je stavljeno na teret, pa je saglasno čl.296.
st.1. ZKP-a, te je odlučeno kao u izreci rješenja pod stavom I.
II
Kako je u optužnici stavljen predlog da se okrivljenom produži pritvor shodno
čl.175. st.1. tač.2. i 3. ZKP-a, Vijeće je pristupilo ispitivanju u smislu
odredbe čl.298. st.1. ZKP-a i na osnovu uvida u spise predmeta utvrđeno je da
je Osnovni državni tužilac u Beranama u toku istrage saslušao osumnjičenog,
oštećene u svojstvu svjedoka I. F., R. T., I. M., Đ.V., kao i svjedoke G. I.,
A. R., C.T., A. B., R. D., Š. M. i A. A.. Obzirom da su sva ova lica
saslušana, to ne postoji osnov da se okrivljenom produži pritvor zbog uticaja
na svjedoke. Predlog ODT-a u Beranama da se prema okrivljenom D. M. odredi
pritvor shodno čl.175. st.1. tač.3. ZKP-a. Po mišljenju ovog vijeća ne stoje
razlozi iz čl.175. st.1. tač.3. ZKP-a, radi produženja pritvora, a iz razloga
jer u našem krivičnom postupku pritvor je isključivo fakultativnog karaktera,
što znači da više ne postoji obavezan pritvor, a da ranija osuđivanost i to
naročito višestruka može biti od velikog značaja u procjenjivanju da li
postoji razlog za pritvor iz čl. 175. st.1. tač.3. ZKP-a, a kako iz izvoda iz
kaznene evidencije Uprave policije PJ B. proizilazi da je okrivljeni ranije
dva puta osuđivan, ali ne više od jednom zbog istorodnog krivičnog djela, a da
se opasnost od ponavljanja krivičnog djela ne može smatrati prejudiciranjem
krivice okrivljenog i vrijeđanjem pretpostavke nevinosti. Kako ne postoji ni
jedan drugi razlog za određivanje pritvora odlučeno je kao u izreci ovog
rješenja pod stavom II, shodno čl.298. st.1.ZKP-a.
OSNOVNI SUD U BERANAMA
Daan, 21.02.2013.god.
Zapisničar, Predsjednik vijeća-sudija,
Momirka Fatić Dubravka Popović
PRAVNA POUKA:
Protiv rješenja pod stavom II izreke
nezadovoljna stranka ima pravo žalbe u
roku od 3 /tri/ dana od dana prijema rješenja
preko ovog suda Višem sudu u B.Polju,
Žalba ne zadržava izvršenje rješenja.