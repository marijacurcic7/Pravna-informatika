OSNOVNI SUD U B.MA
K.br. 227/12
Osnovni sud u B.ma, kao prvostepeni krivični, po sudiji pojedincu Ani Kenjić
-Đukić, uz sudjelovanje zapisničara Marine Obadović, u krivičnom predmetu
protiv okrivljenog A.A, iz B., zbog krivičnog djela vanbračna zajednica sa
maloljetnikom iz čl. 216 st. 1 KZ-a, po optužnom predlogu Osnovnog državnog
tužilaštva u B.ma Kt.br. 100/12 od 08.06.2012. godine, nakon održanog glavnog
i javnog pretresa dana 14.01.2013. godine, u prisustvu Zamjenika ODT-a B.
Jadranke Mićović i okrivljenog, donio je i javno objavio, u odsustvu stranaka,
R J E Š E NJ E
Prema okrivljenom A.A., JMBG ...., od oca A.i majke H., rođene A., rođenom ...
godine u B.ma, gdje je i stalno nastanjen u selu V., državljaninu CG,
zemljoradniku, oženjenom, pismenom, sa završenom Osnovnom školom, srednjeg
imovnog stanja, neosuđivanom, OBUSTAVLJA se krivični postupak zbog krivičnog
djela vanbračna zajednica sa maloljetnikom iz čl. 216 st. 1 KZ, po optužnom
predlogu Osnovnog državnog tužilaštva u B.ma Kt.br. 100/12 od 08.06.2012.
godine, na osnovu čl. 216 st. 4 KZ-a.
O b r a z l o ž e nj e
Osnovno državno tužilaštvo u B.ma, podnijelo je optužni predlog Kt.br. 100/12
od 08.06.2012. godine, protiv okrivljenog A.A, iz B., zbog krivičnog djela
vanbračna zajednica sa maloljetnikom iz čl. 216 st. 1 Krivičnog Zakonika.
Zastupnik javne optužbe, Zamjenik ODT-a B. Jadranka Mićović, u završnoj
riječi, ostala je pri ranije datoj završnoj riječi da stoji činjenica da je
okivljeni zasnovao banbračnu zajednicu sa mal. A.H.u vrijeme kada
K.br. 227/12
ona nije imala navršenih ..godina, a što proizilazi iz izvoda iz matične
knjige rodjenih da brak ne može sklopiti lice koje nije navršilo 18 godina
života, a da izuzetno od toga sud može dozvoliti sklapanje braka samo
maloljetnom licu starijem od 16 godina, pa kako se radi o okrivljenom koji do
sada nije osudjivan, to je predložila da mu sud izrekne uslovnu osudu kojom će
mu utvrditi kaznu zatvora u trajanju od 3 mjeseca i istovremeno odrediti da se
ista neće izvršiti ukoliko okrivljeni za vrijeme od jedne godine dana ne učini
novo krivično djelo.
Okrivljeni A.A, u svojoj odbrani datoj na glavnom pretresu, negirao je da je
izvršio krivično djelo i istakao da je tačno da je zasnovao vanbračnu
zajednicu sa mal. A.H., sa kojom i dalje živi. Naglasio je da se izmirio sa
porodicom A.H., koja se saglasila da oni mogu da zaključe brak. Pred Osnovnim
sudom u B. Polju, u predmetu Rs. br. 87/12 dozvoljeno im je da zaključe brak,
koje rješenje je pravosnažno i imaju namjeru da zaključe brak. Dalje je naveo
da sa mal. A.živi u bračnoj zajednici, da su svi odnosi u porodici normalni,
da se dobro slažu i brak normalno funkcioniše.
Radi pravilnog i zakonitog presuđenja ove krivično pravne stvari, sud je na
glavnom pretresu, u dokaznom postupku, izveo sledeće dokaze: saslušao svjedoka
mal. A.H., u prisustvu zakonskog zastupnika, oca Dž.H.i predstavnika Centra za
socijalni rad M.Š., pročitao izvod iz matične knjige rođenih za mal. A.H.br.
..za .... godinu od ...... godine, rješenje Osnovnog suda u B.Polju Rs.br.
87/12 od 26.06.2012. godine, izvod iz matične knjige vjenčanih za mjesto P.,
tekućeg boja ...za ..... godinu izdat .... godine i izvod iz KE za
okrivljenog.
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu člana 16 ZKP-a, a dovodeći
ih u vezu jedne sa drugim, sud je stao na stanovište, da postupak prema
okrivljenom A.A, zbog krivičnog djela vanbračna zajednica sa maloljetnikom iz
čl. 216 st. 1 KZ-a, treba obustaviti na osnovu čl. 216 st. 4 KZ-a. Naime,
izvedenim dokazima tokom postupka utvrdjeno je da je okrivljeni zasnovao
vanbračnu zajednicu sa mal. Adelom Hadžibulić, što je nesporno. Medjutim,
rješenjem Osnovnog suda u B. Polju Rs.br. 87/12 od 26.6.2012. godine,
dozvoljeno je mal. A.Hda zaključi brak sa okrivljenim, pa su isti nakon
pravosnažnosti tog rješenja brak zaključili pred nadležnim organom opštine B..
Kada je u pitanju predmetno krivično djelo, članom 216 st. 4 KZ-a, propisano
je da ukoliko se brak zaključi, gonjenje se neće preduzeti, a ako je preduzeto
obustaviće se. U konkretnom slučaju Osnovno državno tužilaštvo B. nije
odustalo od krivičnog gonjenja, niti je sud mogao obezbijediti aktivno učešće
tužioca, iako mu je na to ukazano rješenjem Višeg suda B. Polje Kž.br. 847/12
od 05.12.2012. godine, u kojem je pored ostalog navedeno da su činjenice
vezane za naknadno sklopljeni brak procesnog karaktera i da je o njima bio
dužan da vodi računa tokom postupka nadležni tužilac, shodno čl.
K.br. 227/12
216 st. 4 KZ-a i to bez mogućnosti dovodjenja u pitanje u konkretnom krivičnom
postupku pravilnosti i zakonitosti rješenja Osnovnog suda u B. Polju Rs.br.
87/12 od 26.06.2012. godine o dozvoli za sklapanje braka izmedju okrivljenog i
mal. A.. Ovo iz razloga što nadležni tužilac, na glavnom pretresu od
14.01.2013. godine iako mu je ukazano od strane suda na ukidno rješenje Višeg
suda, nije postupio u skladu sa odredbom 216 st. 4 KZ-a. U ovakvoj procesnoj
situaciji, obzirom da se radi o krivičnom djelu koje je trajno i koje je
nesporno dokazano, sud nije mogao postupiti po članu 373 tač. 1 i 2 ZKP-a, te
osloboditi okrivljenog, već je jedino mogao obustaviti krivični postupak, na
osnovu čl. 216 st. 4 KZ-a, iako tužilac nije odustao od krivičnog gonjenja.
Tako je na osnovu Izvoda iz matične knjige rodjenih po tekućim brojem ...za
.... godinu od ...... godine utvrdjeno da je A.H., od oca D.i majke R.,
rodjene M., rodjena ...godine u B.P..
Na osnovu iskaza svjedoka mal. A.H.utvrdjeno je da je dobrovoljno zasnovala
vanbračnu zajednicu sa okrivljenim dana .... godine i da sa istim živi, te da
joj je od strane Osnovnog suda u B. Polju u predmetu Rs.br. 87/12 dozvoljeno
da zaključi brak. Naknadno je istakla da je brak sa okrivljenim u medjuvremenu
zaključila.
Iz Rješenja Osnovnog suda u B. Polju Rs.br. 87/12 od 26.06.2012. godine,
proizilazi da je mal. A.H., rodjenoj .... godine u B. P., od oca D.i majke
R.na njen predlog dozvoljeno da može zaključiti brak sa okrivljenim A.A.,
rodjenim u B..
Iz Izvoda iz matične knjige vjenčanih opštine B. za mjesto P., tekućeg broja
...., za ... godinu od ...godine, utvrdjeno je da su mal. A.Hi okrivljeni
zaključili brak dana ... godine.
Sud je prednje dokaze u potpunosti prihvatio, na osnovu kojih je utvrdjeno da
su mal. A.Hi okrivljeni zasnovali vanbračnu zajednicu dana .... godine, a da
su nakon toga dana .... godine, zaključili brak pred nadležnim državnim
organom.
Na osnovu ovako utvrđenog činjeničnog stanja, sud je obustavio krivični
postupak protiv okrivljenog A.A, zbog krivičnog djela vanbračna zajednica sa
maloljetnikom iz čl. 216 st. 1 KZ-a, koje mu je optužnim predlogom ODT-a
stavljeno na teret, na osnovu čl. 216 st. 4 KZ-a. Naime, na osnovu iskaza mal.
A.H.i odbrane okrivljenog, nesporno je utvrdjeno da su ova lica zasnovala
vanbračnu zajednicu dana ..... godine, na dobrovoljnoj osnovi. Iz izvoda iz
matične knjige rodjenih na ime mal. A.H., utvrdjeno je da je imenovana
K.br. 227/12
u to vrijeme imala ...godina i ....mjeseci. Nakon zasnivanja vanbračne
zajednice života, mal. A.je tražila da joj se dozvoli da zaključi brak sa
okrivljenim i postupajući po njenom predlogu, Osnovni sud u B. Polju donio je
rješenje Rs.br. 87/12 od 26.06.2012. godine, kojim joj je dozvoljeno da
zaključi brak sa okrivljenim, a koje je rješenje postalo pravosnažno istoga
dana, pa je brak između okrivljenog i mal. A.zaključen pred nadležnim organom
Opštine B. u mjestu P.dana .... godine, što proizilazi iz izvoda iz matične
knjige vjenčanih. Dakle, na osnovu prednjih dokaza utvrdjeno je da su
okrivljeni i oštećena zasnovali vanbračnu zajednicu ... godine, a zatim i
zaključili brak dana ... godine. Članom 216 st. 4 KZ-a propisano je da ako se
brak zaključi, gonjenje se neće preduzeti, a ako je preduzeto, obustaviće se.
Činjenica je da je maloljetnoj A.Hdata saglasnost da zaključi brak, iako u to
vrijeme nije imala navršenih ...godina, ali je takodje činjenica da je
rješenje kojim joj je data dozvola za zaključenje braka pravosnažno i da je po
tom rješenju brak zaključen .... godine sa okrivljenim. Samim tim su se stekli
uslovi za primjenu navedenog člana. Ukidnim rješenjem Višeg suda u B. Polju
Kž.br. 847/12 od 05.12.2012. godine ukazano je da je u pitanju trajno krivično
djelo, koje traje sve dok i vanbračna zajednica izmedju naznačenih lica, a
svršeno je samim započinjanjem života u vanbračnoj zajednici, te da o
činjenici vezanoj za naknadno sklopljeni brak dužan je da vodi računa nadležni
tužilac shodno čl. 216 st. 4 KZ-a, bez mogućnosti dovodjenja u pitanje u
konkretnom krivičnom postupku pravilnosti i zakonitosti rješenja Osnovnog suda
u B. Polju Rs.br. 87/12 od 26.06.2012. godine o dozvoli za sklapanje braka
izmedju okrivljenog i mal. A.H,. Obzirom da sud nije bio u mogućnosti da
obezbijedi aktivno učešće tužioca, kako mu je to ukazano ukidnim rješenjem
Višeg suda u B. Polju, jer tužilac ni nakon što mu je na glavnom pretresu od
strane suda ukazano na odluku Višeg suda u B. Polju, nije odustao od krivičnog
gonjenja, istakavši da nije u obavezi da na taj način postupi, sud u ovakvoj
procesnoj situaciji, pošto nije mogao osloboditi okrivljenog na osnovu čl. 373
tač.1 i 2 ZKP-a od optužbe, jer se radi o trajnom krivičnom djelu, koje je
dokazano, jedino je imao mogućnost da i bez odustanka ODT-a postupi po odredbi
čl. 216 st. 4 KZ-a i obustavi postupak.
Sa izloženog odlučeno je kao u izreci ovog rješenja.
OSNOVNI SUD U B.MA
Dana 14.01.2013. godine
Zapisničar, S U D I J A,
Marina Obadović Ana Kenjić - Đukić
PRAVNA POUKA:
Protiv ovog rješenja, dozvoljena je žalba,
u roku od 8 ( osam ) dana, od dana prijema iste,
Višem sudu u B. Polju, a preko ovog suda.