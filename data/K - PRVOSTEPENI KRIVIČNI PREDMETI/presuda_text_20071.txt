K.br. 193/12
U IME CRNE GORE
OSNOVI SUD U B., po sudiji Aleksandru Ćulafiću uz učešće namještenika suda
Milice Milanović, kao zapisničara u krivičnom predmetu protiv okrivljenih M.M,
M.Mi E.P, zbog krivičnog djela sprečavanje službenog lica u vršenju službene
radnje izvršenog u saizvršilaštvu iz čl. 37... st.3 u vezi st. 1 i 2 KZ u
pokušaju u vezi čl. 20 st.1 Krivičnog zakonika i M.M, zbog krivičnog djela
napad na službeno lice u vršenju službene dužnosti iz čl. 376 st. 3 u vezi st.
1 i 2 Krivičnog zakonika, nakon pravosnažnosti rješenja o usvajanju sporazuma
o priznavanju krivice dana 19.02.2013. godine, donio je
P R E S U D U
Okrivljeni M.M, zv. Mede, JMBG ..., od oca A...i majke F..., rođ. D., rođen
.... godine, u B., sa prebivalištem u ulici "VIII C.B.", opština B.,
državljanin Crne Gore, osuđivan presudom Osnovnog suda u B. K.br.108/09 od
20.03.2008. godine, po članu 403 st. 1 KZCG, novčanom kaznom od 1.200,00 € i
presudom Osnovnog suda u B. K.br.163/11 od 19.01.2012. godine, po članu 399
KZCG, na kaznu zatvora u trajanju od 60 dana.
Okrivljeni M.M, zv. Mićo JMBG ...., od oca R.i majke M., rođ. B., rođen ....
godine u B., sa prebivalištem u ul. "M. V."br. 1... Opština B., državaljanin
Crne Gore, po zanimanju student, nezaposlen, osuđivan Presudom Višeg suda u
Bijelom Polju K.br.38/11-10 od 04.10.2011. godine po članu 1...2 st.2 i 1 i
čl. 403 st.1 KZ, devet mjeseci i 1... dana zatvora i presudom Osnovnog suda u
B. K.br....7/10 od 01.11.2011. godine po čl. 399 KZCG, 4 mjeseca zatvora.
Okrivljeni E.P, JMBG ..., od oca S...i majke S., rođ. C., rođen .... godine u
B. sa prebivalištem u ul. "NJ.T" br.4 Opština B., državljanin Crne Gore po
zanimanju ugostitelj, osuđivan Presudom Višeg suda u Bijelom Polju K.br.23/11
od 0....0....2011. godine po čl. 300 st.1 KZ, 7 mjeseci zatvora.
K r i v i s u:
- što su i to:
1. Okrivljeni M.M, M.M i E.P, dana .... godine, oko ...časova, ispred kuće
Ramusovića, u ul. „VIII C.B.“, opština B., zajedno, uvrijedili i silom i
prijetnjom da će neposredno upotrijebiti silu, pokušali da spriječe službena
lica pripadnike interventne grupe Uprave policije PJ B., R.Š, V.B i V.Bu
vršenju poslova javne bezbjednosti, privođenja osumnjičenog M.M u stanicu
policije po prijavi zbog narušavanja javnog reda i mira, na način što im je
okrivljeni M.M uputio uvredljive riječi i riječi prijetnje: „ Šta je p..ke,
šta ćete, neću da vas vidim, je... vam majku“, a potom objema rukama uhvatio
službenu palicu koju je u odbrambenom položaju držao oštećeni R.Š, privukao ga
k sebi, gurnuo na zid, pa na ogradu, a potom ga oborio na zemlju, gdje su se
rvali, a kada je oštećeni V.B krenuuo da pomogne oštećenom R.Š, prišao mu je
okrivljeni M.M i uputio mu uvredljive riječi: „Bježite pi...jedne šta ćete
ovdje“, a zatim ga objema rukama uhvatio u predjelu ramena sa prednje strane i
privukao k sebi, pa pošto je oštećeni V.B uspio da izvuče službenu palicu,
ponovo mu uputio uvredljive riječi: „Udari pi... jedna, udari“, dok je
oštećeni V.B rukama uhvatio za desnu ruku okrivljenog M.M, kako bi pomogao
oštećenom V.B, okrivljeni E.P ga je uhvatio za rame lijeve ruke, povukao i
odgurnuo od okrivljenog M.M, oko 1,... m i tako mu iscijepao lijevi rukav
uniforme i službeni grb, nakon čega je oštećeni V.B izvukao službeni pištolj i
ispalio jedan hitac u vis, izdajući naredbu: „ Policija – lezi“, nakon toga su
okrivljene M.M i M.Mlišili slobode, smjestili u službeno vozilo marke „M.“
reg.br. P BA ... i priveli u zgradu Uprave policije PJ B., kojom prilikom je
oštećeni R.Š zadobio lake tjelesne povrede u vidu oguljotine kože na desnoj
podlaktici promjera 1 x 1 cm i crvenilo u predjelu desne podlaktice, prečnika
oko ... cm, bolno osjetljivo na dodir,
- čime su kao saizvršioci izvršili krivično djelo sprečavanje službenog lica
u vršenju službene radnje iz čl. 37... st. 3 u vezi st. 1 i 2 Krivičnog
zakonika, u pokušaju u vezi čl. 20 st.1 Krivičnog zakonika.
2. Okrivljeni M.M, dana .... godine, oko ...časova, u ul. „VIII C.B.“,
opština B., u službenom vozilu Uprave policije PJ B., marke „M.“ reg.br. P BA
..., napao službeno lice pripadnika interventne grupe Uprave policije PJ B.,
V.B u vršenju poslova javne bezbjednosti, njegovog privođenja i privođenja M.M
u stanicu policije, zbog narušavanja javnog reda i mira na način što ga je
stisnutom pesnicom desne ruke udario u predjelu glave ispod desnog oka i tako
mu nanio laku tjelesnu povredu u vidu plitke rane ispod desnog oka promjera
oko 2 cm,
- čime je izvršio krivično djelo napad na službeno lice u vršenju službene
dužnosti iz čl. 376 st. 3 u vezi st. 1 i 2 Krivičnog zakonika.
- pa im sud za učinjena krivična djela, te primjenom čl. 4 st. 2, 32, 42,
4... i 46 Krivičnog zakonika i čl.229 i 303 Zakonika o krivičnom postupku,
Okrivljenom M.M.
- za krivično djelo sprečavanje službenog lica u vršenju službene radnje iz
čl. 37... st. 3 u vezi st.1 i 2 i čl. 20 st.1 Krivičnog zakonika, izvršenog u
saizvršilaštvu, u t v r đ u j e
- kaznu zatvora u trajanju od 3 mjeseca, a za
- krivično djelo napad na službeno lice u vršenju službene dužnosti iz čl.
376 st. 3 u vezi st.1 i 2 Krivičnog zakonika, u t v r đ u j e
- kaznu zatvora u trajanju od 2 mjeseca,
Pa primjenom čl. 48 Krivičnog zakonika, u odnosu na okrivljenog M.M
O S U Đ U J E
Okrivljene M.M i E.P na kaznu zatvora u trajanju od po 4 (četiri) mjeseca, a
okrivljenog M.Mna jedinstvenu kaznu zatvora u trajanju od 4 ( četiri) mjeseca.
Okrivljeni se obavezuju da na ime paušala plate iznos od po ...0,00 € kao i da
na ime troškova krivičnog postupka solidarno plate iznos od 60,...0 €, u roku
od 1... dana po pravosnažnosti ove presude, na žiro račun Državnog trezora
Crne Gore br. 907 – 83001 – 19.
Imovinsko pravnog zahtjeva nije bilo.
O b r a z l o ž e nj e
Optužnim predlogom Osnovnog državnog tužioca u B. Kt.br. 19.../2012 od
02.11.2012. godine, okrivljeni su M.M, M.M i E.P, zbog krivičnog djela
sprečavanje službenog lica u vršenju službene radnje izvršene u saizvršilaštu
iz čl. 37... st. 3 u vezi st. 1 i 2 Krivičnog zakonika u pokušaju u vezi čl.
20 st.1 Krivičnog zakonika, a M.M, zbog krivičnog djela napad na službeno lice
u vršenju službene dužnosti iz čl. 376 st. 3 u vezi st. 1 i 2 Krivičnog
zakonika.
Utvrđujući da li postoji dovoljno dokaza o krivici okrivljenih za predmetno
krivično djelo, na ročištu održanom dana 06.02.2013. godine, za razmatranje
sporazuma, zamjenik Osnovnog državnog tužioca podnio je sudu dokaze koje je
prikupio u prethodnom postupku i to zapisnike o saslušanju okrivljenih M.M,
M.Mi E.P, date na zapisniku Kt.br. 19.../12 od 10.01.2013. godine i zapisnike
oštećenih V.B, R.Ši V.B, date na zapisniku Kt.br. ... od 19.10.2012. godine,
kao i svjedoka F.M i D.M, date na zapisniku Kt.br. 19.../12 od 08.10.2012.
godine, nalaz i mišljenje vještaka medicinske struke dr M.M., dat na zapisniku
Kt.br. 19.../12 od 22.10.2012. godine, medicinsku i foto dokumentaciju na ime
oštećenih, kao i izvod iz KE na ime okrivljenih.
Iz sadržine svih prikupljenih dokaza na koje okrivljeni nijesu imali nikakve
primjedbe, sud je zaključio da je zamjenik Osnovnog državnog tužilaštva u B.
pružio dovoljno dokaza o krivici okrivljenih M.M, M.Mi E.P, te da su
okrivljeni u vrijeme i na način opisan u izreci ove presude, pod st. 1 kao
saizvršioci, počinili krivično djelo sprečavanje službenog lica u vršenju
službene radnje iz čl. 37... st. 3 u vezi st. 1 i 2 Krivičnog zakonika, u
pokušaju, u vezi čl. 20 st.1 Krivičnog zakonika, a okrivljeni M.M počinio i
krivično djelo napad na službeno lice u vršenju službene dužnosti iz čl. 376
st. 3 u vezi st. 1 i 2 Krivičnog zakonika, za koje ih je ovaj sud oglasio
krivim, nakon što je u svemu prihvatio sporazum o priznanju krivice, a sa
kojim sporazumom su se saglasili i oštećeni.
Odlučujući o visini kazne, a na osnovu sporazuma o priznanju krivice
zaključenog između stranaka, ovaj sud je našao da je predlog stranaka u vezi
sa kaznom prihvatljiv. Ovo sa razloga što su okrivljeni mlade osobe, te da su
izrazili kajanje za učinjeno krivično djelo. Pomenute okolnosti po nalaženju
ovog suda imaju karakter osobito olakšavajućih okolnosti u smislu odredbe čl.
4... i 46 Krivičnog zakonika. S toga, ovaj sud nalazi da će se sa ublaženom
kaznom u svemu postići posebna svrha kažnjavanja iz čl. 32 Krivičnog zakonika,
kako okrivljeni ubuduće ne bi vršili ovakva ili slična krivična djela.
Okrivljeni su obavezani da solidarno plate troškove krivičnog postupka u
iznosu od 60,...0 €, a koji troškovi se odnose na ime troškova vještačenja
vještaka medicinske struke dr M.M., kao i da plate troškove paušala u iznosu
od po ...0,00 €, pri čemu je sud imao u vidu složenost i trajanje krivičnog
postupka, kao i imovinske prilike okrivljenih.
Imovinsko pravnog zahtjeva nije bilo.
Sa iznijetih razloga, a na osnovu čl. 303 st. 1 ZKP-a, odlučeno je kao u
izreci ove presude.
OSNOVNI SUD U B.
Dana, 19.02.2013. godine
Zapisničar, S U D I J A
Milica Milanović Aleksandar Ćulafić