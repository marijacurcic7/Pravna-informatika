K.br. 18/13
U IME CRNE GORE
OSNOVNI SUD U BERANAMA,  po sudiji pojedincu Aleksandru Ćulafiću, uz učešće
namještenika suda Mirosave Lekić, kao zapisničara, u krivičnom predmetu protiv
okrivljenog M.M, iz B., zbog krivičnog djela ugrožavanje javnog saobraćaja iz
čl. 339 st. 3 u vezi st. 1 Krivičnog zakonika, po optužnom predlogu Osnovnog
državnog tužilaštva u Beranama Kt.br. 266/12 od 30.01.2013. godine, nakon
održanog glavnog i javnog pretresa, u prisustvu savjetnika ODT-a u Beranama
Marka Bojovića, oštećene B.U. i okrivljenog, dana 27.02.2013. godine, donio je
i javno objavio
P R E S U D U
Okrivljeni M.M, JMB ..., od oca D. i majke S., rođene G., rođen ..... godine,
u B., sa prebivalištem u mjestu B., opština A., državljanin Crne Gore,
oženjen, otac jednog djeteta, nezaposlen, pismen, završio SSS, student, lošeg
imovnog stanja, neosuđivan.
K r i v je:
Što je:
- Dana .... godine, oko ...h, na lokalnom putu A. – B., u mjestu B., opština
A., upravljajući putničkim motornim vozilom marke „A..“ reg. oznaka PL ..., ne
pridržavajući se saobraćajnih propisa iz čl. 31 st. 1 Zakona o bezbjednosti
saobraćaja na putevima, ugrozio saobraćaj i doveo u opasnost život i tijelo
ljudi, na način što, dolaskom u oštru desnu i nepleglednu krivinu, pri vlažnom
kolovozu, nije prilagodio brzinu kretanja vozila okolnostima,
karakteristikama, stanju puta i preglednosti, tako da vozilo može blagovremeno
da zaustavi pred svakom preprekom, koju pod datim uslovima može da predvidi,
usled čega je čeonom središnjom stranom svog vozila udario u čeonu središnju
stranu vozila marke „O. – C.“, reg. oznaka ...kojim je, iz pravca B. u pravcu
A., upravljala Dž. S., iz S. – BiH, kojom prilikom je oštećena Dž. S. zadobila
lake tjelesne povrede u vidu nagnječenja grudnog koša u donjim partijama i
nagnječenja u predjelu epigastrijuma – gornjeg srednjeg dijela trbuha, a
saputnik u njenom vozilu, oštećena B.U. je zadobila lake tjelesne povrede u
vidu nagnječenja nosa i nagnječenja tijela sa lijeve strane.
- čime je izvršio krivično djelo ugrožavanja javnog saobraćaja iz čl. 339 st.
3 u vezi sa st. 1 Krivičnog zakonika.
- pa mu sud primjenom citiranih zakonskih propisa i čl. 4, 42, 52, 53 i 54
Krivičnog zakonika i čl. 229 i 374,  i z r i č e
USLOVNU OSUDU
Kojom mu utvrđuje kaznu zatvora u trajanju od 45 (četrdeset pet) dana i
istovremeno određuje da se ista neće izvršiti ako okrivljeni u periodu od
jedne godine po pravosnažnosti presude ne učini novo krivično djelo.
Optuženi se obavezuje da sudu plati na ime paušala iznos od ...,00 €, kao i da
plati na ime troškova krivičnog postupka iznos od .... €, koje iznose će
uplatiti na žiro račun br. ... Državnog trezora Crne Gore u roku od 15 dana po
pravosnažnosti presude, pod prijetnjom posledica prinudnog izvršenja.
Imovinsko pravnog zahtjeva nije bilo.
O b r a z l o ž e nj e
Optužnim predlogom Osnovnog državnog tužilaštva u Beranama Kt.br. 266/12 od
30.01.2013. godine, optužen je M.M., iz A., da je izvršio krivično djelo
ugrožavanje javnog saobraćaja iz čl. 339 st. 3 u vezi st. 1 Krivičnog
zakonika.
Glavni pretres je održan i zaključen u prisustvu savjetnika ODT-a u Beranama
Marka Bojovića, okrivljenog i oštećene B.U., a u odsustvu uredno pozvane
oštećene Dž. S., koja se tokom postupka nije pridružila krivičnom gonjenju,
niti je postavila imovisko pravni zahtjev.
Savjetnik ODT-a u završnoj riječi je istako da je izvedenim dokazima na
glavnom pretresu i to iz iskaza oštećenih, svjedoka, nalaza i mišljenja
vještaka saobraćajne i medicinske struke, kao i ostalih pisanih dokaza,
utvrđena odgovornost okrivljenog za krivično djelo koje mu je optužbom
stavljeno na teret, pa kako je isti u potpunosti priznao izvršenje krivičnog
djela stavljenog mu na teret, te kako se radi o licu mlađe životne dobi, licu
koje nije neosuđivano, oženjenom, ocu jednog djeteta, studentu, kao i
činjenici da se oštećene nijesu pridružile krivičnom gonjenju, predložio je
sudu da istog oglasi krivim za predmetno krivično djelo i da mu izrekne
uslovnu osudu, kojom će mu utvrditi kaznu zatvora u trajanju od 2 mjeseca i
istovremeno odrediti da se ista neće izvršiti ukoliko u roku od 1 godine od
dana pravosnažnosti presude ne učini novo krivično djelo.
Oštećena B.U. u završnoj riječi nije se pridružila krivičnom gonjenju protiv
okrivljenog, niti je postavila imovinsko pravni zahtjev.
Okrivljeni M.M. u svojoj odbrani u bitnom je istakao da je kritičnog dana
vraćao se iz A. i kretao se u pravcu mjesta B.. Tom prilikom je upravljao
svojim p.m.v.marke „A..“ reg.br. PL ..., vlasništvo njegovog druga N. T., iz
P.. Dolaskom u nepreglednu krivinu, pri vlažnom kolovozu, nije prilagodio
brzinu kretanja vozila stanju puta, tako da vozilo može blagovremeno
zaustaviti, usled čega je čeonom središnjom stranom svog vozila udario u čeonu
središnju stranu vozila "O.K." kojim je upravljala Dž. S., koja je zadobila
lake tjelesne povrede kao i B.U..
U završnoj riječi istakao je da se osjeća krivim i da mu je žao što je došlo
do predmetne saobraćajne nezgode, da se kaje i ostavio je sudu da odluči o
kazni.
Provjeravajući navode optuženog akta i krivicu okrivljenog, sud je u dokaznom
postupku izveo dokaze: saslušao oštećenu B. U.; pročitao iskaze svjedoka Z.D.
i D.A. date kod ODT-a u Beranama Kt.br. 266/12 od 28.12.2012. godine; pročitao
zapisnik o uviđaju UP PJ B. Ispostava A., br. ...od .... godine; pročitao
nalaz i mišljenje vještaka saobraćajne struke M.Kod .... godine; pročitao
izveštaj ljekara specijaliste br. ... od .... godine, na ime Dž. S.; pročitao
izveštaj ljekara specijaliste br. ...od .... godine na ime B. U.; pročitao
nalaz i mišljenje ljekara medicinske struke dr B.D.datog kod ODT-a u Beranama
na zapisniku Kt.br. 266/12 od .... godine, te pribavio i izvršio uvid u izvod
iz KE na ime okrivljenog
Cijeneći odbranu okrivljenog i dokaze pojedinačno i u međusobnoj vezi, a
shodno čl. 370 st. 2 Zakonika o krivičnom postupku CG, sud je utvrdio
činjenično stanje i na osnovu istog zaključio da je okrivljeni izvršio
krivično djelo ugrožavanje javnog saobraćaja iz čl. 339 st. 3 u vezi st. 1
Krivičnog zakonika, za koje je kriv.
Sud je odbranu okrivljenog cijenio kao potpuno i jasno priznanje izvršenog
krivičnog djela, a koje je potvrđeno izvedenim dokazima tokom postupka.
Iz iskaza oštećenih saslušanih u svojstvu svjedoka, Dž. S. i B. U., sud je
utvrdio da su se iste kritičnog dana i vremena kretale p.m.v. marke "O.C"
kojim je upravljala Dž. S.. Kretale su se iz pravca sela B. u pravcu A.. U
vozilu sa njima je bila i A.D, koja je sjedjela na mjestu suvozača, dok je
U.B. sjedjela na zadnjem sjedištu. Dolaskom ispred jedne krivine, vidjeli su
iz suprotnog smjera da u tu krivinu ulijeće jedno vozilo. Pošto je put bio
uzak, Dž. S. je zaustavila svoje vozilo, a vozač vozila iz suprotnog smjera
počeo je da koči i svojim vozilom udario u prednju stranu njihovog vozila,
kojom prilikom su B.U. i Z. džzadobile lake tjelesne povrede. Sud je u
potpunosti prihvatio iskaze oštećenih, saslušanih u svojstvu svjedoka, jer su
isti dati u jasnom i ubjedljivom izlaganju, u međusobnoj su saglasnosti ,
saglasne su i sa iskazom svjedoka D.A., kao i sa ostalim izvedenim dokazima.
Tako iz iskaza svjedoka D.A., sud je utvdio da je kritičnog dana bila u kolima
kojim je upravljala njena sestra Z.D. . Kretale su se iz sela B. u pravcu A..
Sa njima je bila i sestra U.B., koja se nalazila na zadnjem sjedištu. Ispred
jedne krivine, koja se nalazi u jednoj blagoj uzvišici, primijetili su da iz
suprtotnog pravca velikom brzinom ide vozilo kojim je upravljao M.M. Njena
sestra Z. je zasutavila vozilo ispred krivine, a vozilo kojim je upravljao
okrivljeni je udarilo u njihovo vozilo. Sud je u potpunosti prihvatio iskaz
svjedoka, cijeneći ga kao jasan, objektivan i ničim doveden u pitanje, a
saglasan sa iskazima oštećenih.
Vrstu i težinu tjelesnih povreda kod oštećenih sud je utvrdio kroz nalaz
vještaka medicinske struke dr B.D., koji je istakao da je konkretnom prilikom
Dž. S. zadobila povrede nagnječenja grudnog koša u donjim partijama i
nagnječenje u predjelu epigastrijuma, gornjem srednjem dijelu trbuha, dok je
B.U. zadobila povrede nagnječenja nosa i nagnječenja tijela sa lijeve strane,
a koje povrede se kvalifikuju kao lake tjelesne povrede. Sud je nalaz i
mišljenje vještaka prihatio kao jasan, objektivan i dat po osnovu pravila
struke i nauke, a po osnovu medicinske dokumentacije koja prestavlja
objektivni pokazatelj povreda konstatovanih kod oštećenih neposredno nakon
kritičnih dešavanja.
Iz zapisnika o uviđaju UP PJ B. ISP A. br. ...od .... godine, sud je utvrdio
da je isti sačinjen povodom saobraćajne nezgode koja se dogodila na putu B. -
A., u kojoj su učestvovala vozilo "O." reg. oznake ...i vozilo "A.." reg.
oznake PL - .... Uvidom u skicu lica mjesta od .... godine, sud je utvrdio
položaj vozila nakon nezgode i da je pod br. 1 prikazano vozilo "O.", pod br.
2 prikazano vozio "A..", dok je pod br. 3 prikazan trag kočenja pvm marke
"A..".
Iz nalaza i mišljenja vještaka saobraćajne struke sud je utvrdio da je danju,
pri vlažnom kolovozu, na lokalnom putu, u zasjeku, u desnoj oštroj
nepreglednoj krivini, gdje je put na usponu, sa asfaltnim kolovozom širine
2,80 m, namijenjenom za dvosmjerni saobraćaj vozila, u uslovima neregulisanog
prvenstva prolaza vozila u smjeru kretanja i neograničene brzine kretanja
vozila, u saobraćajnoj situaciji kada je predstojalo mimoilaženje putničkog
vozila "A.." i putničkog vozila "O.", došlo je do čeonog sudara, čeonim
središnim stranama putničkog vozila "A.." i putničkog vozila "O.", na putu
opasnosti od sudara putničko vozilo "A.." bilo je u pravolinijskom kretanju,
izazvanom intenzivnim kočenjem, pa nije slijedilo zakrivljenost puta u desno,
već je odstupalo u lijevo, sa udaljenosti od 0,10 m od desne ivice kolovoza,
koja je imala na početku trag kočenja prednjeg desnog točka, na udaljenoti
0,90 m od desne ivice kolovoza, koju je imalo na prekidu traga kočenja
prednjeg desnog točka, izazvanom sudarom vozila. Ovakvom putanjom bočnog
izmicanja u lijevo, na putu opasnosti, putničko vozilo "A.." je formiralo
sudarni položaj sa putničkim vozilom "O.", koje je bilo zaustavljeno na
kolovozu, na poziciji prednjim lijevim točkovima udaljenim od 1,20 m, a
zadnjim lijevim točkovima udaljeno od 0,90 m od desne ivice kolovoza,
posmatrano u smjeru kretanja vozila "A..". Vremensko prostornom analizom
mogućnosti za zaustavljanje putničkog vozila "A..", preduzetim kočenjem kao u
nezgodi, do mjesta na kojem je bilo zaustavljeno putničko vozilo "O.",
utvrđuje se da su te mogućnosti postojale pri brzini putničkog vozila manjoj
od 31,8 km/h. Propuštanjem da putničkim vozilom "A.." upravlja bezbjednom
brzinom, za uslove preglednosti u krivini, vozač putničkog vozila "A.." učinio
je propust, koji je u vezi sa stvaranjem opasne situacije i nastanka ove
nezgode. Širina asfaltnog kolovoza lokalnog puta od 2,80 m, nije omogućavala
mimoilaženje putničkih vozila u kretanju, a ne postavljanjem saobraćajne
signalizacije nije regulisano prvenstvo prolaza vozila takvim kolovozinim
putem. Ovi propusti u elementima lokalnog puta doprinijeli su nastanku ove
nezgode. Na strani vozača putničkog vozila "O.", na osnovu raspoloživih
podataka, nijesu utvrđeni propusti. Sud je u potpunosti prihvatio nalaz
vještaka saobraćajne struke, kao realan i objektivan, jer je isti dat na
osnovu činjenica konstatovanih zapisnikom o uviđaju i skicom lica mjesta, kao
i na osnovu stručnog znanja i pravila nauke, a ovo tim prije što je isti u
saglasnosti sa ostalim izvedenim dokazima, tako i sa navodima iz odbrane
okrivljenog.
Nakon analize svih izvedenih dokaza, cijeneći ih pojedinačno i u sveukupnosti,
dovodeći ih u vezu jedan sa drugim i sa odbranom okrivljenog, sud je utvrdio
činjenično stanje: da je do predmetne saobraćajne nezgode došlo na način što
je okrivljeni, protivno čl. 31 st. 1 ZOBS-a na putevima, ("Sl. list RCG" br.
72 od 01.12.2005. godine), ugrozio saobraćaj i doveo u opasnost život i tijelo
ljudi, na način što kada je došao u oštru desnu i nepreglednu krivinu, pri
vlažnom kolovozu, nije prilagodio brzinu kretanja vozila okolnostima,
karakteristikama, stanju puta i preglednosti, tako da vozilo može blagovremeno
da zaustavi pred svakom preprekom koju pod datim uslovima može da predvidi,
usled čega je čeonom stranom svog vozila udario u čeonu stranu vozila "O.C",
koje se kretalo iz suprotnog pravca i kojim je upravljala Dž. S., kojom
prilikom je ista zadobila lake tjelesne povrede, kao i B.U..
Dakle, okrivljeni je bio svjestan da postupajući suprotno saobraćajnim
propisima može dovesti u opasnost živote, tijela i imovinu drugih lica, ali je
olako držao da ta posledica neće nastupiti, pa je osnovno krivično djelo
izvršio s nehatom, a sa nehatom je postupao i u odnosu na posledicu nastale
saobraćajne nezgode – nastale lake tjelesne povrede kod oštećenih. Postupajući
suprotno saobraćajnim propisima okrivljeni je u svojim radnjama ostvario
obilježja krivičnog djela ugrožavanje javnog saobraćaja iz čl. 339 st. 3 u
vezi st. 1 Krivičnog zakonika, za koje je predviđena novčana kazna ili zatvor
do jedne godine.
Prilikom odlučivanja o vrsti krivične sankcije, sud je cijenio sve okolnosti
iz čl. 42 Krivičnog zakonika, koje utiču da kazna bude veća ili manja, pa je
od olakšavajućih okolnosti na strani okrivljenog našao da se radi o mladom
porodičnom čovjeku, ocu jednog djeteta, koji je u potpunosti priznao izvršenje
krivičnog djela, izrazio kajanje vezano za isto, po ocjeni suda iskreno, s tim
što je sud kao posebno olakšavajuću okolnost cijenio da se oštećeni nijesu
pridružili krivičnom gonjenju, a istovremeno se radi o licu koje do sada nije
kažnjavano, što ukazuje da nije sklon vršenju krivičnih djela, pa u nedostatku
otežavajućih okolnosti, sud je stanovišta da su ispunjeni uslovi za izricanje
krivične sankcije uslovne osude, kojom je okrivljenom utvrđena kazna zatvora u
trajanju od 45 dana, ali istovremeno ocijenio da bi se pristupanje izvršenja
iste suviše represivno djelovalo na okrivljenog, nego da će i samo upozorenje,
uz prijetnju kaznom, u odgovarajućem roku provjeravanja od godinu dana,
dovoljno uticati na istog, da ubuduće ne vrši ova i slična krivična djela i
ostvariti se svrha kažnjavanja predviđena u čl. 32 Krivičnog zakonika. Sud je
pritom imao u vidu težinu krivičnog djela i jačinu ugrožavanja zaštićenog
dobra.
Shodno čl. 226 st. 2 Zakonika o krivičnom postupku CG, odlučeno je da
okrivljeni plati sudu na ime paušala, iznos od ...,00 €, imajući u vidu
složenost i trajanje krivičnog postupka, te imovinske prilike okrivljenog, a
shodno čl. 229 istog Zakonika, odlučeno je da okrivljeni plati sudu na ime
troškova krivičnog postupka iznos od ... €, koji troškovi se odnose na
vještačenje vještaka medicinske struke dr . D.u iznosu od ...,00 € i
saobraćajne struke M.Č., u iznosu od ... €, isplaćenih iz bužetskih sredstava
suda.
Iz iznijetih razloga, shodno čl. 374 Zakonika o krivičnom postupku CG,
odlučeno je kao u izreci presude.
OSNOVNI SUD U BERANAMA
Dana, 27.02.2013. godine
Zapisničar SUDIJA
Mirosava Lekić Aleksandar Ćulafić
PRAVNA POUKA:
Protiv ove presude nezadovoljna stranka
ima pravo žalbe u roku od 8 (osam) dana
od dana prijema presude, preko ovog suda
a Viši sud u Bijelom Polju.