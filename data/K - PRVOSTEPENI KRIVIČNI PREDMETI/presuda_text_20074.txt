K.br. 214/12
U IME CRNE GORE
OSNOVNI SUD U BERANAMA, kao prvostepeni krivični sud, po sudiji pojedincu
Aleksandru Ćulafiću, uz učešće namještenika suda Mirosave Lekić, kao
zapisničara, u krivičnom predmetu protiv optuženog R.S., iz A., zbog krivičnog
djela teško djelo protiv bezbjednosti javnog saobraćaja iz čl. 348 st. 4 u
vezi čl. 339 st. 3 u vezi st. 1 Krivičnog zakonika, po optužnici Osnovnog
državnog tužioca u Beranama Kt.br. 227/12 od .... godine, nakon održanog
usmenog, glavnog i javnog pretresa, u prisustvu zamjenika ODT-a u Beranama
Jadranke Mićović, okrivljenog R.S, iz A., kao i oštećenih R.I. i zakonskog
zastupnika mal. R.P., K.A., dana 30.01.2013. godine, donio je i javno objavio
P R E S U D U
Optuženi R.S., JMBG ..., od oca R.i majke S., rođene D., rođen .... godine, u
B., stalno nastanjen u A., u ul. B.D., državljanin Crne Gore, pismen, sa
završenom srednjom školom, otac troje djece, nezaposlen, siromašnog imovnog
stanja, neosuđivan.
K r i v j e
- što je:
- dana .... godine, oko ...časova, na regionalnom putu B.-A., u mjestu B.M.,
opština A., upravljajući putničkim motornim vozilom marke "D.", reg. oznaka AN
...u smjeru A., ne pridržavajući se saobraćajnih propisa iz čl. 32 st. 1
ZOBS-a na putevima, ugrozio saobraćaj i doveo u opasnost život i tijelo ljudi,
na način što se kretao brzinom od 75,81 km/h, koja je za 25,81 km/h veća od
dozvoljene brzine kretanja u naseljenom mjestu od 50 km/h, usled čega je
nailaskom na lijevi oštru krivinu izgubio kontrolu nad vozilom, prešao sa
svoje desne na lijevu kolovoznu traku, a potom se ponovo vratio na svoju desnu
kolovoznu traku, te prešao preko zemljanog proširenja i sletio niz stranu,
dužine 18,30 m, kojom prilikom su saputnici u njegovom vozilu, oštećena, sada
pokojna B.S., zadobila teške tjelesne povrede opasne po život u vidu:
violentne povrede od koje je nastupila smrt, dok su teške tjelesne povrede
zadobili maloljetni R.P. u vidu: preloma desne ramene kosti (nadlaktna kost) i
više krvnih podliva glave i tijela i oštećena R.I. u vidu: preloma petog
grudnog pršljena kičme, preloma nosnih kostiju i više kontuzionih povreda
glave i trupa,
- čime je izvršio krivično djelo teško djelo protiv bezbjednosti javnog
saobraćaja iz čl. 348 st. 4 u vezi čl. 339 st. 3 u vezi st.1 Krivičnog
zakonika
- pa mu sud, primjenom navedenog zakonskog propisa i čl. 2, 4, 5, 13, 14, 16,
32, 36, 42, 45, 46, 52, 53 i 54 KZ CG i čl. 229 i 374 ZKP CG, i z r i č e
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno
određuje da se ista neće izvršiti ukoliko okrivljeni u roku od 1 (jedne)
godine ne izvrši novo krivično djelo.
Na osnovu čl. 229 st. 4 ZKP-a, okrivljeni se oslobađa dužnosti naknade
troškova krivičnog postupka, pa isti padaju na teret budžetskih sredstava.
Imovinsko pravnog zahtjeva nije bilo.
O b r a z l o ž e nj e
Optužnicom Osnovnog državnog tužilaštva u Beranama Kt.br. 227/12 od ....
godine, optužen je R.S., iz A., zbog krivičnog djela teško djelo protiv
bezbjednosti javnog saobraćaja iz čl. 348 st. 4 u vezi čl. 339 st. 3 u vezi
st. 1 Krivičnog zakonika.
Glavni pretres je održan i zaključen u prisustvu zamjenika ODT-a u Beranama,
Mićović Jadranke, okrivljenog R.S, iz A., kao i oštećenih R.I. i zakonskog
zastupnika mal. R.P. K.A.
Zamjenik ODT-a u .B.u završnoj riječi je istakla da ostaje u cjelosti pri
podnijetoj optužnici, jer je potpunim prizanjem optuženog i izvedenim dokazima
na glavnom pretresu utvrđeno da je isti izvršio krivično djelo stavljeno mu na
teret, pa je predložila da sud optuženog osudi na kaznu zatvora u trajanju od
3 (tri) mjeseca, kojom bi se po mišljenju tužioca ostvarila svrha kažnjavanja.
Oštećena R.I. u završnoj riječi nije se pridružila krivičnom gonjenju protiv
optuženog, niti je postavila imovinsko pravni zahtjev.
Zakonska zastupnica mal. R.P., K.A, u završnoj riječi nije se pridružila
krivičnom gonjenju protiv okrivljenog, niti je postavila imovinsko pravni
zahtjev.
Optuženi R.S., u svojoj odbrani priznao je izvršenje krivičnog djela i istako
da je dana .... godine, prije nego što se dogodila saobraćajna nezgoda, odveo
svoju nevjenčanu suprugu, sada pokojnu B.S.i kćerku I., kod tetke njegove
supruge, u selo T.. Dogovorili su se da se vrati po njih, što je i učinio, pa
je prilikom polaska od kuće poveo svog maloljetnog sina P.. U povratku, sada
pokojna S., sjedjela je na mjestu suvozača, dok su se djeca nalazila na
zadnjem sjedištu vozila. Kretao se uobičajenom brzinom. Dolaskom do mjesta
M.B., odnosno prelaskom preko mosta, odjednom je izgubio kontrolu nad vozilom,
iz njemu nepoznatih razloga, nakon čega je prešao na lijevu kolovoznu traku, a
onda pokušavajući da usmjeri vozilo, ponovo prešao na svoju desnu kolovoznu
traku, nakon čega je sletio vozilom niz jednu stranu, od kog momenta mu se
gubi sjećanje. Kada se osvijestio u prvom trenutku nije primijetio da mu je
supruga poginula, u šta se uvjerio tek u bolnici.
U završnoj riječi je izjavio da se osjeća krivim za izvršeno krivično djelo,
da se kaje i da mu je mnogo žao sto je došlo do svega, kao i da mu posebno
teško pada gubitak supruge S., sa kojom je živio u dobrom braku, što mogu
potvrditi kako njegova porodica, tako i komšije. Porodicu izdržava od svog
rada, a kako je nezaposleno lice, jedino njegovo primanje je naknada od Zavoda
za zapošljavanje u iznosu od ...,00 €, pa je tražio da ga sud oslobodi
plaćanja troškova krivičnog postupka, kako ne bi doveo u pitanju egzistenciju
svoje djece mal. P., učenika ...razreda osnovne škole i ćerke I.koja je
student treće godine Pedagoškog fakulteta u N..
Provjeravajući navode optužbe i odbranu optuženog, sud je u dokaznom postupku
izveo dokaze: saslušao oštećene u svojstvu svjedoka R.I.i R.P., saslušao
svjedoka S.B.; pročitao zapisnik o uviđaju ODT-a u .Beranama Ktr.br. 138/12 od
.... godine i izvršio uvid u skicu lica mjesta saobraćajne nezgode od ....
godine; pročitao nalaz biohemijske laboratorije JZU Opšte bolnice u .B.br.
...od .... godine, na ime R.S; pročitao izvještaj ljekara specijaliste JZU
Opšte bolnice u .B.br. ...od .... godine; pročitao izvještaj ljekara
specijaliste JZU Opšte bolnice u .B.br. ...od .... godine; pročitao izvještaj
ljekara specijaliste JZU Opšte bolnice u .B.br. ...od .... godine, pročitao
zapisnik o vanrednom tehničkom pregledu vozila PJ Auto centar "I" D.O.O. Igma
grand A. od .... godine; izvršio uvid u foto elaborat lica mjesta br ...od
.... godine; pročitao nalaz i mišljenje stalnog sudskog vještaka mr S. M. B.,
dipl. inž. mašinstva od .... godine; pročitao nalaz i mišljenje stalnog
sudskog vještaka medicinske struke dr M.B.od .... godine; pročitao dopunski
nalaz i mišljenje stalnog sudskog vještaka dr M.Bod .... godine; pročitao
nalaz i mišljenje stalnog sudskog vještaka saobraćajne struke N.M, dipl. saob.
inž. od .... godine i pročitaio izvod iz KE na ime optuženog.
Nakon analize izvedenih dokaza, njihove svestrane i brižljive ocjene, cijeneći
ih svaki pojedinačno i u sveukupnosti, dovodeći ih u vezu jedan sa drugim i u
konteksu sa navodima odbrane optuženog, sud je utvrdio činjenično stanje i na
osnovu tako utvrđenog činjeničnog stanja zaključio da je optuženi izvršio
krivično djelo stavljeno mu na teret, za koje je kriv.
Naime, optuženi je potpuno jasno i nedvosmisleno priznao izvršenje krivičnog
djela, u vrijeme i na način opisan u dispozitivu presude, s tim što je ovo
priznanje potvrđeno izvedenim dokazima tokom postupka. Tako iz saglasnih
iskaza oštećenih saslušanih u svojstvu svjedoka R.I. i mal. R.P., sud je
utvrdio da su se kritičnog dana iz sela T. vraćali sa njihovom majkom i ocem u
Andrijevicu, te da je nakon prelaska preko „M. B.“ njihov otac, koji je vozio,
odjednom izgubio kontrolu nad vozilom iz njima nepoznatih razloga, pa je
prelaskom iz jedne u drugu kolovoznu traku i nazad sletio niz jednu stranu,
kojom prilikom su zadobili povrede. Sud je u potpunosti prihvatio iskaze
oštećenih saslušanih u svojstvu svjedoka, jer su saglasni, a dati u
ubjedljivom i jasnom izlaganju, tim prije što su njihovi iskazi potvrđeni
ostalim izvedenim dokazima.
Iz iskaza svjedoka S.B., sud nije mogo utvrditi pravno relevantne činjenice
koje su vezane za razvoj kritičnih dešavanja, ali svojim iskazom je potvrdio
da se kritičnog dana kretao svojim vozilom u pravcu A., te da je u mjestu
„M.B.“ sustigao jedno putničko motorno vozilo džip i primijetio je da je ovo
vozilo prešlo na lijevu kolovoznu traku, a zatim se vratilo na svoju kolovoznu
traku i sletjelo niz jednu strminu. Potom je on, sa još dva svoja saputnika
pošao da ukaže pomoć, te da je starija žena na mjestu suvozača bila teško
povrijeđena i skoro da nije davala znake života, dok su dvoje djece koja su
ispala iz kola bila svjesna.
Iz nalaza i mišljenja vještaka medicinske struke dr M. B. sud je utvrdio da je
S. B., rođena ..... godine, dana .... godine, donešena mrtva u Urgentni centar
Opšte bolnice u B., kojom prilikom je dežurni hirurg konstatovao spoljne znake
smrti – široke zenice koje ne reaguju na svjetlost, da je EKG krivulja ravna,
što ukazuje na zastoj srčanog rada, a na glavi je konstatovano više krvnih
podliva, tako da je kod sada pokojne B.S.nastupila smrt, zbog teške violentne
povrede koja je izazvala smrtni ishod neposredno nakon povređivanja, što se
vidi iz izvještaja ljekara specijaliste JZU Opšte bolnice u .B.br. ...od ....
godine. Oštećena R.I.je zadobila teške tjelesne povrede u vidu preloma petog
grudnog pršljena kičme, prelom nosnih kostiju i lake tjelesne povrede u vidu
više kontuzionih povreda glave i trupa, dok je oštećeni, maloljetni
R.P.zadobio teške tjelesne povrede u vidu preloma desne ramene kosti –
nadlaktna kost i lake tjelesne povrede u vidu više krvnih podliva glave i
tijela. Nalaz ovog vještaka o vrsti i opisu povreda sud je prihvatio kao
vjerodostojan dokaz, jer je nalaz dat na osnovu pravila struke i nauke, a na
osnovu medicinske dokumentacije koja predstavlja objektivni pokazatelj povreda
kod istih prilikom pregleda neposredno nakon kritičnih dešavanja.
Iz nalaza i mišljenja vještaka mr S. B., dipl. inž. mašinstva od .... godine,
sud je utvrdio da su mehanizam za upravljanje, kao i mehanizam kočionog
sistema kod putničkog motornog vozila marke "D." reg.br. AN ...ispravni.
Iz nalaza i mišljenja vještaka saobraćajne struke N.M., sud je utvrdio da je
saobrćajna nezgoda nastupila usled propusta u vožnji od strane vozača
putničkog vozila „D.“, koje se kritičnom prilikom kretalo regionalnim putem B.
u pravcu A.. Naime, dolaskom u zonu lokaliteta nezode, u uslovima dnevne
vidljivosti, prilikom savlađivanja horizontalnog zavoja u lijevo, vozač je
izgubio upravljivost nad vozilom, kojom prilikom je vozilo ne slijedeći
zakrivljenost puta u kretanju od desne prema lijevoj strani napustilo svoju
desnu i prešao na lijevu kolovoznu traku, a potom kako bi se spriječilo
izlijetanje vozila na lijevoj strani vozač je zaokretom točka upravljača u
desno, usmjerio vozilo prema desnoj strani kolovoza, kojom prilikom je u
daljem kretanju prema desnoj strani, ostavljajući iza sebe vidljive polulučne
trgove zanošenja lijevih i desnih točkova napustio kolovoz na desnoj strani,
prešao preko zemljanog proširenja i survao se niz zemljanu kosinu gdje je
vozilo u prevrtanju prešlo put dužine od oko 18,30 m i zaustavilo se u
obližnjoj livadi, zauzimajući prostorni položaj kao na skici oslonjeno na
točkovima i prednjim krajem okrenuto u smjeru ka B.. Na osnovu izmjerenih
elemenata lijeve horizontalne krivine, kroz koju je vozilo prethodno
prolazilo, utvrđeno da je brzina kojom se kretao od 75,81 km/h bila na granici
prilagođene za savlađivanje predmetnog zavoja od 76,45 km/h. Vožnjom vozila
kroz horizontalni lijevi zavoj vukla je vozilo u desnu stranu tako da je ono
bilo na ivici proklizavanja. Kako bi ublažio izraženo dejstvo centrifugalne
sile, umjesto da prethodno smanji brzinu kretanja postepenim usporavanjem,
vozač je pogrešnim manevrom, naglim zaokretom točka upravljača usmjerio vozilo
prvo u lijevu, a potom u desnu stranu dovodeći ga tako u stanje nestabilnog
kretanja sa zanošenjem, kada je vozilo napustilo kolovoz na desnoj strani,
prešlo preko zemljanog proširenja i survalo se niz zemljanu kosinu ispod
planuma puta. Vozač je prije kritičnog mjesta u uslovima dnevne vidljivosti
mogao da izvidi stanje na putu i da brzinu kretanja vozila blagovremeno
prilagodi stanju kolovoza i elementima krivine, oduzimanjem gasa i postepenim
usporavanjem vozila kako bi se vozilu u kretanju kroz krivinu obezbijedio
bezbjedan prolazak, tako da je propuštanjem takvih mogućnosti greškom u
upravljanju i vožnjom vozila nedozvoljenom brzinom vozač "D.-a" prouzrokovao
ovu nezgodu. Sud je u potpunosti prihvatio nalaz vještaka, jer je isti dat po
osnovu pravila struke i nauke i po osnovu zapisnika o uviđaju lica mjesta
saobraćajne nezgode i skice lica mjesta, kao objektivnih pokazatelja stanja
zatečenog neposredno nakon saobraćajne nezgode.
Iz foto dokumentacije čiju vjerodostojnost su potvrdili optuženi i oštećeni
ustanovljeno je kako izgleda mjesto saobraćajne nezgode i položaj zatečenog
vozila.
Dakle, upravljajući vozilom protivno propisima iz čl. 32 st. 1 ZOBS-a na
putevima, po kom vozač na putu u naselju ne smije da se kreće brzinom većom od
50 km/h, odnosno brzinom većom od brzine dozvoljene postavljenim saobraćajnim
znakom za cijelo naselje, ili njegov dio, a optuženi se kretao brzinom od
75,81 km/h, koja je za 25,81 km/h veća od dozvoljene brzine kretanja u
naseljenom mjestu, iz kojih razloga je došlo do propusta u vožnji i
bezuspješnih pokušaja optuženog da vozilo normalno usmjeri, nakon čega je
došlo do slijetanja vozila niz zemljani put, kojom prilikom su saputnici
optuženog dobili teške tjelesne povrede, usled kojih je kod oštećene B. S.,
nastupila smrt. Postupajući na ovaj način, optuženi je ostvario obilježje
krivičnog djela stavljenog mu na teret javnom optužbom, s tim što je u odnosu
kako na osnovno djelo, tako i na posledice izvršenja ovog krivičnog djela –
nastupanja smrti kod sada pok. B. S., postupao s nehatom, jer je bio svjestan
da upravljanje vozilom protivno saobraćajnim propisima može dovesti do
povređivanja ljudi – učesnika u saobraćaju, ali je olako držao da takva
posledica neće nastupiti.
U skladu sa čl. 339 st. 3 i čl. 348 st. 4 Krivičnog zakonika, za ovo krivično
djelo predviđena je kazna zatvora od 1 do 8 godina.
Prilikom odlučivanja o vrsti i visini kazne, sud je cijenio sve okolnosti iz
čl. 42 Krivičnog zakonika, koje se odnose na odmjeravanje kazne, pa je kod
optuženog od olakšavajućih okolnosti našao da se radi o starijem porodičnom
čovjeku, ocu troje djece, nezaposlenom licu, siromašnog imovnog stanja, licu
koje do sada nije osuđivano što ukazuje da se radi o osobi koja nije sklona
vršenju krivičnih djela, koji se po ocjeni suda iskreno kaje zbog izvršenog
krivičnog djela, da se oštećeni nijesu pridužili krivičnom gonjenju, pa je sud
posebno cijenio okolnost da posledica djela teško pogađa optuženog, te u
nedostatku otežavajućih okolnosti sud je mišljenja da sve pomenute
olakšavajuće okolnosti, mogu dovesti do ublažavanja zakonom predviđene kazne,
pa je istom utvrdio kaznu zatvora u trajanju od 3 mjeseca i istovremeno
odredio da se ista neće izvršiti ukoliko okrivljeni u roku od 1 (jedne) godine
ne izvrši novo krivično djelo, te da će se na taj način postići svrha
kažnjavanja iz čl. 32 KZ, te istovremeno cijenio da bi pristupanje izvršenju
utvrđene kazne suviše represivno djelovalo na optuženog ,već da će i samo
upozorenje uz prijetnju kaznom sa ostavljenim rokom provjeravanja dovoljno
uticati na optuženog da ubuduće ne vrši ova i slična krivična djela.
Odluka o troškovima postupka donijeta je na osnovu čl. 229 ZKP-a CG, jer je
optuženi nezaposleno lice, koje prima novčanu naknadu od ...,00 € od Zavoda za
zapošljavanje Crne Gore, te po ocjeni suda nije u mogućnosti da plati troškove
postupka, jer bi u protivnom doveo u pitanje svoje izdržavanje i izdržavanje
svoje porodice i to sina mal. R.P., koji je učenik ... razreda osnovne škole i
ćerke R.I. studenta treće godine Pedagoškog fakulteta u N., te ga je sa tih
razloga oslobodio od plaćanja istih.
Iz iznijetog je odlučeno kao u izreci presude, a shodno čl. 374 ZKP CG.
OSNOVNI SUD U BERANAMA
Dana, 30.01.2013. godine
Zapisničar S U D I J A
Mirosava Lekić Aleksandar Ćulafić
PRAVNA POUKA: Nezadovoljna stranka
ima pravo žalbe, u roku od 8 (osam) dana,
od dana prijema presude, preko ovog
suda za Viši sud u Bijelom Polju.