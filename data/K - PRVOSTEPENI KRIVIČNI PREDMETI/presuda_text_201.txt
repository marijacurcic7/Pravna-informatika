Posl.br. K. 763/09/09 
U IME NARODA! 
OSNOVNI SUD U KOTORU, kao nadležni prvostepeni krivični sud u vijeću
sastavljenom od Predsjednika vijeća – sudije Vesne Pean i članova vijeća –
sudija porotnika Neđeljka Vukasovića i Guberinić Dragomira, uz učešće
zapisničara Lučić Sladjana u predmetu okrivljenih P.S. iz T., J.V. iz T., B.A.
iz T. i P.D. iz T., zbog krivičnog djela nasilničkog ponašanja iz čl. 399. KZ
CG, a koji se vodi po optužnici ODT Kotor Kt.br. 786/09 od 30.12.2009. godine,
nakon održanog glavnog i javnog pretresa dana 10.06.2010. god., u prisustvu
okrivljenih, oštećenog L.D. i zastupnika tužbe Ljiljane Milić, zamjenice ODT
Kotor, donio je i javno objavio dana 14.06.2010.god. sledeću  
P R E S U D U 
1. Okr. P.S. od oca V. i majke A. rodjene Đ., rodjenog __ godine u
N., stalno nastanjenog u T., __,   _, prema kojem je Rješenjem
Osnovnog suda u Kotoru Km.15/90 od 18.08.1991.g., zbog krivičnih djela iz čl.
159..  185.st.3. tač.1. i 153.st.1. KZ RCG izrečena vaspitna mjera pojačanog
nadzora naležnog organa socijalnog staranja, osuđivan Presudom Osnovnog suda u
Kotoru K. 166/93 od 21.02.1994.g., zbog krivičnog djela iz čl. 159. KZ RCG u
vezi čl. 19. KZJ kaznom zatvora u trajanju od 90 dana, Presudom Osnovnog suda
u Kotoru K. 441/93 od 10.02.1995.g., zbog krivičnog djela iz čl. 150.st.1. KZ
CG kaznu zatvora u trajanju od 4 mjeseca, Presudom Osnovnog suda u Herceg
Novom K. 201/95 od 16.09.1996.g zbog krivičnog djela iz čl. 39.KZ RCG uslovnom
osudom, i Presudom Osnovnog suda u Kotoru K.53/99 od 21.09.1999.g., zbog
krivičnog djela iz čl. 144. st.1. KZ RCG uslovnom osudom, protiv kojeg se ne
vodi postupak za drugo krivično djelo,  
2. Okr. J.V. od oca V. i majke Z., rodjene S., rodjenog __ godine u
B., stalno nastanjenog u T., __, ____, prema kojem je Rješenjem
Osnovnog suda u Kotoru Km.16/97 od 21.01.1999.g zbog krivčnog djela 157.st.1.
KZ RCG izrečena vaspitna mjera pojačanog   nadzora od strane roditelja,
osuđivan Presudom Osnovnog suda u Kotoru K.354/99 od 16.12.1999.g zbog
krivičnog djela iz čl. 145.st.1.  KZ RCG na kaznu zatvora u treajanju od 3
mejseca, Presudom Osnovnog suda u Kotoru K.75/00 od 16.12.2002.g zbog
krivičnog djela iz čl. 161.st.1. KZ RCG uslovnom osudom, i Presudom Višeg suda
u Podgorici K.224/05 od 27.02.2007.g., zbog krivičnog djela iz čl. 300.st.1.
KZ CG na kaznu zatvora u trajanju od 3 godine, protiv kojeg se navodno ne vodi
postupak za drugo krivično djelo,  
3. Okr. B.A. od oca C. i majke M., rodjene R., rodjenog _ godine
u B.P, stalno nastanjenog u T., __, _____, prema kojem je
Presudom Osnovnog suda Herceg Novi K.br. 1/90 od 19.03.1990.g., zbog krivičnog
djela iz čl. 161.st.2. KZ RCG, izrečena Vaspitna mjera pojačanog nadzora od
strane organa starateljstva, osuđivanog presudom Osnovnog suda Kotor K.br.
274/96 od 26.06.1997.g zbog krivičnog djela iz čl. 154.st.3. u vezi st.1. KZ
RCG na kaznu zatvora u trajanju od osam mjeseci uslovno za dvije godine,
Presudom Osnovnog suda Bijelo Polje K.br. 20/00 od 14.07.2000.g., zbog
krivičnog djela iz čl. 172.st.3. u vezi st. 1.  KZ RCG na novčanu kaznu u
iznosu od 4.000 dinara, Presudom Osnovnog suda Kotor K.br. 218/05 od
11.04.2007.g., zbog krivičnog djela iz čl. 240.st.1.tač.1.  KZ RCG na kaznu
zatvora u trajanju od jedne godine, Presudom Osnovnog suda u Kotoru K. 218/05
od 24.06.2005.g., za krivično djelo teške krađe u produženom trajanju iz čl.
240.st.1. u vezi čl. 49. KZ CG, na godinu dana zatvora, Presudom Osnovnog suda
u Kotoru K. 242/04 od 16.11.2006.g., zbog  krivičnog djela izazivanje opšte
opasnosti iz čl. 327.3. u vezi st.1. u sticaju sa krivičnim djelom
nedozvoljeno držanje oružja i ekspolozivnih materija iz čl. 403. st.2. KZ CG,
krivičnim djelom nasilničko ponašanje iz čl. 299.st.2. u vezi st.1. KZ CG, i
krivičnim djelom teška tjelesna povreda iz čl. 151.st.1. KZ CG na kaznu
zatvora u trajanju od  1  godine i 2 mjeseca, Presudom Osnovnog suda u Kotoru
K. 479/08 od 04.02.2009.g zbog krivičnog djela krađe iz čl. 239.st.1. KZ na
kaznu zatvora u trajanju od 3 mjeseca, protiv kojeg se vodi krivični postupak
pred Osnovnim sudom u Kotoru pod posl.br. K.468/08 zbog krivčngo djela
razbojništva iz čl. 242.st.1. KZ  
4.   Okr.  P.D. od oca M. i majke D., rodjene V., rodjenog _ u P.,
stalno nastanjenog u T., _, __ protiv kojeg se vodi krivični
postupak  pred Osnovnim sudom u Kotoru pod posl.br. K.468/08 zbog krivčnog
djela razbojništva iz čl. 242.st.1. KZ.  
K r i v i    s u 
Što su,
I. 
             P.S., J.V. i  B.A.  
Dana 29. 11. 2009. godine oko 18,30 časova u T., u naselju S., vršenjem
nasilja prema ošt. P.D. iz T., ugrozili spokojstvo gradjana i remetili javni
red i mir, na način što su nakon prethodnog dogovora da se sastanu
prvoosumnjičeni i oštećeni, sva trojica došli na lice mjesta, te nakon što su
se prvoosumnjičeni i oštećeni pozdravili i rukovali, trećeosumnjičeni zadao
udarac pesnicom oštećenom u glavu, nakon čega ga sva trojica nabacili na haubu
auta, te mu naizmjenično zadavali udarce, govoreći mu da mora donijeti novac
koji je navodno dužan sinu prvoosumnjičenog, te ga udarajući ga, odgurali iza
kioska u neposrednoj blizini gdje su nastavili da mu zadaju udarce, da bi u
jednom momentu prestali i napustili lice mjesta ostavivši ga na tlu, a kojom
prilikom je ošt. P. zadobio lake tjelesne povrede u vidu nagnječenja sa
oguljotinom kože u predjelu lijeve polovine gornje usne, nagnječine kože ispod
desnog oka, oguljotine kože u predjelu desnog lakta i nagnječenja lijeve
polovine grudnog koša,  
- čime su kao saizvršioci učinili krivično djelo nasilničkog ponašanja iz
čl. 399. Krivičnog zakonika
II. 
B.A. i P.D. 
Dana 29. 10. 2009. godine oko 01,00 časova u T. u naselju D.L., vršenjem
nasilja prema ošt. L.D. iz T., ugrozili spokojstvo gradjana i remetili javni
red i mir, na način što su došli vozilom marke „Šaran“ bez tablica, kojim je
upravljao osumnjičeni P. do kuće L. D., pa kada je oštećeni izašao iz kuće na
poziv P. i ušao u vozilo, B.A. koji je za to vrijeme bio sakriven na zadnjem
sjedištu je počeo da udara oštećenog, a istovremeno drugoosumnjičeni P.
započeo vožnju da bi nakon 200 metara, dok se vozilo kretalo ošt. L. da bi
ibjegao neprestano udaranje od strane B. otvorio vrata suvozača i iskočio te
se dao u bjekstvo, nakon čega je P. okrenuo vozilo i sustigao ga, te su oboje
istrčali iz vozila, prišli L. koji je bježao i B. mu zadao više udaraca šakama
i nogama po glavi i tijelu, govoreći mu da ga tuče zato što je kažnjen
zatvorom zbog njegovog svjedočenja i da će mu zbog toga platiti životom, a
kojom prilikom je oštećeni zadobio laku tjelesnu povredu u vidu nagnjećenja
lijeve polovine grudnog koša, nagnječenja lijevog ramena, nagnječenja lijevog
lakta sa nagnječno razdernom ranom u predjelu lijevog lakta i nagnječenja
lijeve šake, nakon čega je uspio da se otrgne i pobjegne od okrivljenih i
odmah pozvao policiju koja je okrivljene pronašla u D.L.,  
- čime su kao saizvršioci učinili krivično djelo nasilničkog ponašanja iz
čl. 399. st. Krivičnog zakonika. 
Pa sud okr. P.S., J.V. i P.D. na osnovu napred navedene krivično pravne
odredbe te čl. 2, 4, 5, 15, 32, 33, 36 i 42. KZ CG, te čl. 364. ZKP CG.
O S U Đ U J E 
NA KAZNU ZATVORA U TRAJANJU OD PO 6 (ŠEST) MJESECI ,  koji će okrivljeni
izdržati po pravosnažnosti presude.  
Pa sud okr. B. A. na osnovu napred navedene krivično pravne odredbe te čl.
2, 4, 5, 15, 32, 33, 36, 42 KZ CG, te čl. 364. ZKP CG,  prethodno utvrdjuje  
za krivično djelo nasilničkog ponašanja iz stava I. Izreke kaznu zatvora u
trajanju od 8 (osam) mjeseci  
za krivično djelo nasilničkog ponašanja iz stava II. Izreke kaznu zatvora
u trajanju od 9 (devet) mjeseci  
Pa ga shodno čl.48 KZ CG
O S U Đ U J E 
NA JEDINSTVENU KAZNU ZATVORA U TRAJANJU OD 15 (petnaest) MJESEC I,  koju
će okrivljeni izdržati po pravosnažnosti presude.  
Dužni su okrivljeni P., J., B. i P., solidarno platiti na ime troškova
krivičnog postupka iznos od 99,00 €,  kao i na ime sudskog paušala iznos od po
8o eura, a sve u roku od 60 dana od dana pravosnažnosti presude pod prijetnjom
prinudnog izvršenja, a dokaz o uplati dostaviti ovom sudu s pozivom nabroj. K.
763/09/09.  
Oštećeni   P.D. i L.D. se sa imovinsko pravnim zahtjevom upućuju na parnicu.
O b r a z l o ž e n j e 
ODT iz Kotora podnio je ovom sudu optužnicu protiv okr. P.S., J.V., B.A. i
P.D., stavljajući im na teret  krivična djela navedenA u izreci odluke.  
Zastupnik tužbe je do završetka glavnog pretresa ostala pri podnijetoj
optužnici smatrajući dokazanim krivična djela koja su okrivljenima stavljena
na teret, a što proizilazi iz iskaza oštećenih, svjedoka, te nalaza i
mišljenja vještaka medicinske struke. Predložila je sudu  da okrivljene oglasi
krivima i kazni po zakonu, te uzme u obzir da su okrivljeni specijalni
povratnici.  
U svojoj odbrani okr. P.S. je izjavio da je kritične prilike pozvao telefonom
P.D. i tražio mu da vrati njegovom sinu dug od 10.000,00 €, medjutim, P. je
počeo da mu prijeti u smislu da će dovesti čitavu grupu sličnih sebi da se
obračunaju. Prešao je preko toga i zatražio da se nadju na S., kod Š.C. u
18,30 h, a obzirom da ima povrijedjenu ruku i da nije u fizičkoj kondiciji
pozvao je prijatelje J.V. i B.A. da podju sa njim i sjede u kolima, te da ako
P. krene na njega, uključe se da ga brane. Došao je na lice mjesta i kada se
sastao sa P., J. i B. su bili udaljeni desetak metara i sjedili u kolima. P.
je počeo da vrijedja i provocira, što je njega iznerviralo, prvenstveno zbog
toga što je pružao ruke prema njemu, pa mu je opalio šamar. Nakon toga P. se
umirio i otrčao prema gornjem dijelu S., a on se vratio kući. Na kraju je
izjavio da je on P. samo opalio šamar u samoodbrani, i da je time zapravo
branio svoje dijete.  
U svojoj odbrani okr. J. je izjavio da se nalazio sa B. u kafiću "C.", kada ga
je pozvao P. S. i zatražio da dodje na S. kod Š.c. da se vide. On i B. su
otišli kolima na lice mjesta i vidjeli P. kako priča sa nekim momkom. Nije
vidio ništa čudno u njihovoj priči, nikakvo guranje, niti mahanje rukama, a
pogotovo ne tuču i udaranje. P. i taj momak su bili udaljeni na desetak metara
od kola, a kada su se razišli P. mu je rekao da se vide kasnije u gradu. Na
kraju je izjavio da je ošt. P. slučaj prijavio tek nakon četiri dana, a da je
u medjuvremenu povrede zadobio u policiji, gdje je bio privodjen zbog nečeg
drugog, pa je očigledno njih prijavio da bi opravdao povrede koje je zadobio.  
Okrivljeni B.A. je izjavio da je kritične prilike otišao na S. sa J.V., a kada
su stigli vidio je P.S. i jednog nepoznatog momka kako se raspravljaju i mašu
rukama nakon čega su se rastali. Nije vidio nikakvu tuču medju njima osim što
je bilo očigledno da se prepiru i svadjaju. Nakon rastanka sa tim nepoznatim
momkom J. je upalio vozilo i otišli su, a P. im nije prilazio. J. nije pitao
zašto su stajali u kolima i gledali, jer mu to nije bilo ništa neobično,
obzirom da su više puta tako "gluvarili", a J. mu je rekao samo da treba da se
vidi sa P.. Takodje je izjavio da je 29.10.2009. godine bio u gradu sa P.D. i
Đ.Ž., i oko 1,00 h poslije ponoći su krenuli kućama, a Đ. su iskrcali kod
hotela T.. P. mu je rekao da mora da svrati do L., a on je sjedao na zadnjem
sjedištu. Kada je vidio P. za volanom L. je ušao u auto i krenuli su u pravcu
magistrale.  Odjednom, kada je vidio njega na zadnjem sjedištu ošt.L. je
momentalno iskočio iz vozila koje se kretalo. Tvrdio je da nije udarao L.,
niti mu prijetio, a P. je, čim je vidio što je L. napravio zakočio, a L. je
otrčao u pravcu obale.  
U svojoj odbrani P.D. je izjavio da ga je kritične večeri, dok je bio u
društvu sa B. A. i Đ. Ž. pozvao oštećeni L., govoreći da dodje kod njega da se
nešto dogovore. Mislio je da se radi o kupoprodaji jednog mobilnog telefona
ili o popravci CD -a. Sjeli su u njegovo vozilo, B. je sjedao na zadnjem
sjedištu, a Dj. su ostaviti kod hotela "T.". U dvorištu ga je čekao L., ušao
je u vozilo i sjeo na mjesto suvozača, a kada su krenuli prema magistrali
primjetio je B. na zadnjem sjedištu, medjutim čim ga je vidio L. je iskočio iz
vozila koje je bilo u pokretu. Momentalno je zakočio da vidi što se dešava i
vidio je L. kako bježi. Na kraju je izjavio da dok je bio u kolima L. nisu
udarali ni on, ni B..  
U dokaznom postupku koji je proveden rasvjetljavanja činjeničnog stanja
neposredno je saslušan ošt. L.D. i svjedoci N.R. i P.Lj., a na saglasan
predlog stranaka pročitani su iskazi: oštećnog P.D. dat za zapisnik istražnom
sudiji ovog suda dana 07.12.2009.g., svjedoka K.B. dat na zapisnik istražnom
sudiji ovog suda dana 07.12.2009.g., i pismeni dokazi: izvještaj DZ Tivat br.
11868 od 30.11.2009.g., nalaz i mišljenje sudskog vještaka – specijaliste
sudske medicine K. N. od 03.12.2009. i 22.12.2009. godine, otpusno pismo Opšte
bolnice Kotor br. 5086 od 30.10.2009.g, izvještaj iz KE UP PJ Nikšić br. 2521
od 14.12.2009.g. za P. S., izvod iz KE PJ Bar br. 24-03/3-245/09-9533/2 od
11.12.2009.g., za J.V.  
U svojstvu svjedoka oštećeni P.D. je izjavio da ga je kritične prilike pozvao
muški glas, koji se predstavio kao P.S. i tražio da se vide, i tom prilikom mu
rekao da popričaju o ručnom satu i deset hiljada eura koje je uzeo njegovom
sinu. Našli su se na S., on nikada ranije nije vidio P., mada je čuo za njega,
a ubrzo su na lice mjesta došla još dva momka. On i P. su se pozdravili, a
ubrzo im je prišao nepoznati momak, za kojeg se kasnije utvrdilo da je B.,
nešto popričao sa P., a u sljedećem trenutku ga udario pesnicom u glavu i
vilicu od kojeg udarca je momentalno ostao bez svijesti. Kada se osvijestio
osjetio je kako ga nabacuju na kola koja su bila u blizini, a zatim nogama i
rukama udaraju po glavi i tijelu i to i P. i B. i J., kojeg je poznavao od
ranije. Nakon nekoliko trenutaka su ga odgurnuli iza trafike i tu ga nastavili
gurati na isti način. Četvrti momak koji je bio udaljen desetak metara, koji
je očigledno čuvao stražu je u jednom trenutku prišao i rekao da ga puste i da
ga više ne tuku. Nakon toga su ga oni ostavili i pobjegli sa lica mjesta, a on
je poslao SMS poruku P. u smislu da nije bio mangup, što je doveo drugove da
ga tuku, medjutim nije mu prijetio. Negirao je da mu je P. udario samo šamar,
već da su ga sva trojica tukli. Pred istražnim sudijom oštećeni je suočen sa
okrivljenim P.S., J. V. i B. A. i iste je prepoznao kao lica koja su mu
zadavala udarce kritične prilike, objašnjavajući da ga je P. udarao više puta
rukama i nogama, kao i J.V., dok je za B.A. rekao da mu je zadao prvi udarac
od kojeg se onesvijestio, nakon čega su ga sva trojica udarala. Potvrdio je da
slučaj nije odmah prijavio policiji, jer je stranac u Tivtu i bojao se osvete.
Pridružio se krivičnom gonjenju i postavljao je imovinsko pravni zahtjev.  
U svojstvu oštećenog L.D. je izjavio da je bio u svojoj kući, kada su ga
pozvali podstanari N. da otvori kapiju i skloni psa, kako bi ušli u stan, pa
je otišao u dvorište da im pomogne. Tada je primjetio vozilo "Šaran"
vlasništvo P.D., koji mu je rekao da mu treba pokazati neki mobilni telefon
radi kupoprodaje. On je bio u kućnoj garderobi i ušao je u kola kako bi vidio
taj mobilni telefon, a kako je vozilo bilo parkirano na ružnom mjestu rekao je
P. da ga preparkira, da bi on, umjesto  preparkiranja upalio kola i krenuli su
da se voze. Nakon deset -petnaest sekundi, osjetio je snažan udarac u ledja
odpozadi, a zatim još jedan i kada se okrenuo da vidi ko mu to zadaje udarce
iznenadio se vidjevši B.A.. Da bi izbjegao udarce pritisnuo je vrata, od čega
su se ona otvorila i on je ispao iz kola pri brzini od oko 70 km/h. U
sljedećem trenutku iz vozila su iskočili B. i P., i B. je nastavio da ga udara
rukama i nogama, tako da je jedva uspio da se otrgne i pobjegne preko neke
ograde. Trčao je i osjetio da krvari iz ruke, pa je tako došao do kuće K.,
zalupao na njegovom prozoru, vičući da zove policiju, i kada je otvorio vrata
i vidio ga krvavog, K. je pozvao policiju. Na kraju je izjavio da ga P. nije
udarao, već samo B., a P. je čak pokušavao i da ga zaustavi kad je vidio
koliko je razdražen. Dok ga je tukao B. mu je vikao da je radi njega i
njegovog svjedočenja bio u zatvoru, a opbjasnio je da je tačno da je bio
svjedok u predmetu, koji se pred ovim sudom vodio protiv okrivljenog B..
Pridružio se krivičnom gonjenju i postavljao je imovinsko pravni zahtjev.  
Svjedok N.R. je izjavio da je u trenutku dok je u dvorištu L. sa suprugom Lj.
čekao L. D. da skloni psa, jer se Lj. plašila da udje u stan, iza njegovih
ledja došao P. sa svojim vozilom, kojeg je poznavao od ranije. Čuo je kako je
P. zvao L. da sjedne u kola da nešto pogledaju, nakon čega je L. sjeo i
krenuli su prema magistrali. Nakon nekoliko minuta čuli su viku i vrisku, a
zatim i škripu kola, pa je izašao ispred kuće, da vidi o čemu se radi. Bilo je
očigledno da je neka gužva u pitanju, pa je rekao ženi da pozove policiju i
ona je to uradila. On nije vidio nikoga u kolima sa P. niti je vidio da je D.
udaran u vozilu, niti da je iskočio iz njega, već mu je samo bilo poznato da
se L. predhodno dvoumio da li da udje u kola ili ne.  
Svjedok P.Lj. je izjavila da se krtične večeri vraćala iz grada sa svojim
nevjenčanim suprugom N.R. u stan kod L., pa je pozvala mobilnim telefonom D.
da skloni psa jer je bilo strah da prodje. Dok se D. spuštao stepenicama iza
njihovih ledja je sa svojim vozilom, došao P., kojeg je poznavala od ranije i
javio se R.. P. je pozvao L. da udje u kola, da mu pokaže nešto vezano za
mobilni telefon, na što se D. dvoumio, ali je ušao u vozilo i krenuli su ka
magistrali. Oni su ostali ispred kuće, jer su čekali D. da se vrati i skloni
psa, medjutim čuli su vrisku i viku i škripu kola iz pravca gdje su otišli L.
i P.. Pozvali su policiju i oni su ubrzo stigli. Ona B. nije vidjela kritične
večeri i nije ga poznavala od ranije.  
Svjedok K.B. je izjavio da je spavao u svojoj kući kada je negdje iza ponoći
čuo lupanje sa zadnje strane. Pošto je neko uporno lupao, otišao je do
prozora, pitao ko je, i tada mu je muški glas odgovorio "molim vas zovite
policiju". Otvorio je vrata i prepoznao komšiju L.D., bio je obučen u donje
gaće - bokserice i imao je krvavu ranu na laktu i ogrebotine po nogama. Odmah
je pozvao policiju, a D. je bio van sebe od straha i sačekao ih je u njegovoj
kući.  
Iz izvještaja Doma zdravlja Tivat od 30.11.2009. godine je utvrdjeno da se
P.D. javio u tu ustanovu radi ukazivanja pomoći, zbog zadobijenih povreda, te
mu je ordinirajući ljekar opisao povrede, te konstatovao iste na latinskom
jeziku.  
Iz otpusnog pisma Opšte bolnice Kotor utvrdjeno je da je L.D. primljen u tu
ustanovu na odjeljenje hirurgije kao hitan slučaj, radi zadobijenih povreda,
te da je otpušten na kućno liječenje, propisano mu je previjanje svaka dva
dana i kontrola od strane hirurga.  
Iz nalaza i mišljenja vještaka sudske medicine utvrdjeno je da je P.D. zadobio
povrede i to nagnječinu sa oguljotinom kože u predjelu lijeve polovine gornje
usne 3,2 cm, nagnječinu kože ispod desnog oka promjera 3x3 cm, oguljotinu kože
u predjelu desnog lakta promjera 10x4 cm i nagnječenje lijeve polovine grudnog
koša, koje povrede je vještak pojedinačno i  u zbiru kvalifikovao kao laku
tjelesnu povredu nanešene dejstvom tupine mehaničkog orudja u što bi spadala
šaka, stisnuta pesnica, noga i sl. Takodje je vještak utvrdio da je L.D.
zadobio povrede i to nagnječenje lijeve polovine grudnog koša, nagnječenje
lijevog ramena, nagnječenje lijevog lakta, sa nagnječno razdernom ranom u
predjelu lijevog lakta i nagnječenje lijeve šake, koje povrede je vještak
pojedinačno i u zbiru kvalifikovao kao laku tjelesnu povredu.  
Iz izvoda iz kaznene evidencije utvrdjeno je da je P.S. ranije osudjivan, i to
četri puta zbog krivičnih djela protiv imovine, a jednom i zbog krivičnog
djela protiv života i tijela, kao i da je J.V. takodje ranije osudjivan, tri
puta zbog privičnih djela protiv imovine, te jednom zbog krivičnog djela
neovlašćeno proizvodnje držanja i stavljanja u promet opojnih droga, a pred
ovim sudom odnosno isim predsjednikom vijeća je okončan postupak protiv okr.
B. A. i P.D., u predmetu K. 608/08, presudom od 16.10.2009.g., kojom je okr.
B. krivičnog djela iz čl. 242. st. 1. KZ, osudjen na kaznu zatvora u trajanju
od 1 godine, za okr. Pupović zbog krivičnog djela iz čl. 242. st. 1. u vezi
čl. 25. KZ, na kaznu zatvora u trajanju od 6 mjeseci, koji predmet se nalazi u
postupku po žalbi pred Višim sudom, a u kojem predmetu se nalazio izvod iz KE
iz kojeg je nesporno proizilazilo da je okr. B. ranije osudjivan i to više
puta a izmedju ostalog i zbog istovrsnog krivičnog djela.  
Cijeneći sve provedene dokaze pojedinačno i u uzajamnoj povezanosti, kao i u
odnosu na odbrane okrivljenih, sud je nesumnjivo utvrdio činjenično stanje
opisano u st. I i II izreke. Krivično pravno ocjenjujući ovako utvrđeno
činjenično stanje sud je našao da su okr. P.S., J.V. i B.A. učinili kao
saizvršioci krivično djelo nasilničkog ponašanja iz čl. 399. KZ CG, kao i
B.A. i P.D., takodje učinili kao saizvršioci krivično djelo nasilničkog
ponašanja iz čl. 399. KZ CG.  
Ovo zbog toga što je za ovo krivično djelo potrebno da neko vršenjem nasilja
prema drugom ugrozi spokojstvo gradjanja i remeti javni red i mir, kao i da je
to izvršeno u grupi i da je nekom licu nanesena laka tjelesna povreda, pa kako
su očigledno okr. P., J. i B. dana 29. 11. 2009. godine oko 18,30 časova u T.,
u naselju S., vršenjem nasilja prema ošt. P.D. iz T., ugrozili spokojstvo
gradjana i remetili javni red i mir, na način što su nakon prethodnog dogovora
da se sastanu prvoosumnjičeni i oštećeni, sva trojica došli na lice mjesta, te
nakon što su se prvoosumnjičeni i oštećeni pozdravili i rukovali,
trećeosumnjičeni zadao udarac pesnicom oštećenom u glavu, nakon čega ga sva
trojica nabacili na haubu auta, te mu naizmjenično zadavali udarce, govoreći
mu da mora donijeti novac koji je navodno dužan sinu prvoosumnjičenog, te ga
udarajući ga, odgurali iza kioska u neposrednoj blizini gdje su nastavili da
mu zadaju udarce, da bi u jednom momentu prestali i napustili lice mjesta
ostavivši ga na tlu, a kojom prilikom je ošt. P. zadobio lake tjelesne povrede
u vidu nagnječenja sa oguljotinom kože u predjelu lijeve polovine gornje usne,
nagnječine kože ispod desnog oka, oguljotine kože u predjelu desnog lakta i
nagnječenja lijeve polovine grudnog koša, time su ostvarili sve bitne elemente
bića navedenog krivičnog djela, takodje su okr. B. i P. dana  29. 10. 2009.
godine oko 01,00 časova u T. u naselju D.L., vršenjem nasilja prema ošt. L.D.
iz T., ugrozili spokojstvo gradjana i remetili javni red i mir, na način što
su došli vozilom marke „Šaran“ bez tablica, kojim je upravljao osumnjičeni P.
do kuće L.D., pa kada je oštećeni izašao iz kuće na poziv P. i ušao u vozilo,
B.A. koji je za to vrijeme bio sakriven na zadnjem sjedištu je počeo da udara
oštećenog, a istovremeno drugoosumnjičeni P. započeo vožnju da bi nakon 200
metara, dok se vozilo kretalo ošt. L. da bi ibjegao neprestano udaranje od
strane B. otvorio vrata suvozača i iskočio te se dao u bjekstvo, nakon čega je
P. okrenuo vozilo i sustigao ga, te su oboje istrčali iz vozila, prišli L.
koji je bježao i B. mu zadao više udaraca šakama i nogama po glavi i tijelu,
govoreći mu da ga tuče zato što je kažnjen zatvorom zbog njegovog svjedočenja
i da će mu zbog toga platiti životom, a kojom prilikom je oštećeni zadobio
laku tjelesnu povredu u vidu nagnjećenja lijeve polovine grudnog koša,
nagnječenja lijevog ramena, nagnječenja lijevog lakta sa nagnječno razdernom
ranom u predjelu lijevog lakta i nagnječenja lijeve šake, nakon čega je uspio
da se otrgne i pobjegne od okrivljenih i odmah pozvao policiju koja je
okrivljene pronašla u D.L.,  pa su time ostvarili sve bitne elemente bića
navedenog krivičnog djela.  
Za sud nije bilo dileme da su okrivljeni učinili krivična djela koja su im
stavljena na teret, a što je proizilazilo iz svih provedenih dokaza.
Okrivljeni P. je potvrdio da je kritične prilike oštećenom P. opalio šamar,
koju odbranu je sud u tom dijelu  mogao prihvatiti,  ali je negirao da ga je
dalje udarao, pravdajući se da je postupao u samoodbrani, te tvrdeći da J. i
B. nisu imali fizički kontakt sa ošt.P.. Takodje su i okrivljeni J. i B.
negirali da su izvršili krivično djelo koje im je stavljeno na teret na štetu
P.D. međutim sud nije prihvatio njihove odbrane jer su iste smišljenje na
izbjegavanje  krivice i u suprotnosti su svim provedenim dokazima. Inače,
okr.P. je potvrdio da se trebao sastati sa ošt.P., a da je predhodno zvao
prijatelje J. i B. da budu prisutni,  »obzirom da ima povrijedjenu ruku i da
nije u fizičkoj kondiciji«, što ukazuje na planirani fizički napad. S druge
strane okr.J. je objašnjavao da je iz vozila posmatrao razgovor P. i ošt. P. i
da »nije vidio ništa čudno u njihovoj priči, nikakvo guranje, niti mahanje
rukama, a pogotovo ne tuču i udaranje«, a okr. B. je potvrdio da je vidio kako
se raspravljaju i mašu rukama i da je „bilo očigledno da se prepiru i
svadjaju“. Dakle, okr.J. i B. nisu vidjeli da je okr.P. zadao šamar ošt.P.,
što je ovaj sudu priznao, što ukazuje da su njihove odbrane kontradiktorne,
apsolutno nelogičnei u suprotnosti sa provedenim dokazima. Odbrane okrivljenih
P., J. i B. su direktno suprotne iskazu oštećenog P., koji je, inače, pred
istražnim sudijom prepoznao upravo okrivljene kao lica koja su ga tukla
kritične prilike i zadala mu povrede bliže opisane u izreci odluke, te je
oštećeni na jasan i nedvosmislen način objasnio sudu da mu je okrivljeni B.
zadao udarac pesnicom u glavu i vilicu, nakon čega su ga udarala sva trojica
okrivljenih. Iskaz oštećenog je sud prihvatio jer je isti u saglasnosti sa
medicinskim izvještajem Doma zdravlja Tivat, iz kojeg se sud uvjerio da je
ošt. P. pregledan i ljekar je opisao povrede koje je zadobio, te nalazom i
mišljenjem vještaka medicinske struke iz kojeg se sud uvjerio da je P.D.
zadobio povrede bliže opisane u izreci, koje povrede je vještak kvalifikovao
kao laku tjelesnu povredu nanešene dejstvom tupine mehaničkog orudja u što bi
spadala šaka, stisnuta pesnica, noga i sl. Sud je prihvatio nalaz i mišljenje
vještaka jer je isti dat na osnovu pravila nauke i struke i u saglasnosti je
sa provedenim dokazima.  
Nesporno je utvrdjeno i da su okr. B.i P. učinili krivično djelo nasilničkog
ponašanja na štetu L.D., iako to i jedan i drugi negiraju u svojim odbranama.
Naime, i okrivljeni B i okr. P. su potvrdili da je L. ušao u vozilo, ali da
nije bio fizički napadnut, već da je sam iskočio iz vozila u pokretu, kada je
vidio okr.B. na zadnjem sjedištu. Sud nije prihvatio njihovu odbranu jer je
takva odbrana smišljena na izbjegavanje krivice i u suprotnosti je sa iskazom
oštećenog L. te iskazima svjedoka i nalazom i mišljenjem vještaka medicinske
struke. Oštećeni L. je objasnio da ga je kritične prilike sa zadnjeg sjedišta
udarao okrivljeni B. i to rukama i nogama, da bi, kada je uspio da pobjegne iz
vozila za njim potrčali B. i P., te ga B. ponovo kada ga je stigao udarao
rukama i nogama. Iskaz oštećenog sud je prihvatio, jer je u saglasnosti sa
otpusnom listom Opšte bolnice u Kotoru i nalazom i mišljenjem vještaka
medicinske struke iz kojeg je jasno utvrdjeno da je L.D. kritične prilike
zadobio povrede opisane u izreci, koje povrede je vještak kvalifikovao kao
laku tjelesnu povredu. Inače, iskaz ošt. L. je u saglasnosti sa iskazima
svjedoka N. R. i P.Lj., koji su saglasno izjavili da je ošt. L. na poziv okr.
P. ušao u njegovo vozilo, te su oboje potvrdili da je to učinio predhodno se
dvoumeći, da su se krenuli udaljavati kolima, a da se ubrzo čula vriska i
vika, te škripa kola. Iako ovi svjedoci nisu vidjeli što se konkretno
dogadjalo, očigledno je da ošt.L. »iz čista mira« nije odlučio da izadje iz
vozila u pokretu, pogotovo što se sud iz iskaza svjedoka K.B., uvjerio da mu
je kritične prilike ošt. L. lupao na vrata, te kad je otvorio, vidio ga je
samo u donjem vešu, da ima krvavu ranu na laktu i po nogama, da je van sebe od
straha i tražio je da zove policiju. Ošt. L. je sudu naveo motiv zbog kojeg je
napadnut kritične prilike odnosno da je svjedočio u predmetu gdje je
okrivljeni bio okr. B., koji mu je prijetio već i tokom tog sudjenja. Dakle,
provedeni dokazi su na jasan i nedvosmislen način ukazivali da su okrivljeni
izvršili krivična djela na način opisan u izreci, te je utvrdjena i krivica za
ista.  
Sud je našao da su okrivljeni djelovali umišljajno, jer su bili svjesni da
svojim radnjama čine krivično djelo, čije izvršenje su htjeli.  
Odlučujući o vrsti i visini kazne sud je imao u vidu da je za krivično djelo
nasilničkog ponašanja u zakoniku propisana kazna zatvora u trajanju od šest
mjeseci do pet godina. U konkretnom slučaju sud je okrivljenima P., J. i P.u
izrekao minimalno propisanu kaznu zatvora u trajanju od po šest mjeseci, a
okr. B.A. jedinstvenu kaznu zatvora u trajanju od petnaest mjeseci, pri čemu
mu je prethodno utvrdio za krivično djelo pod stavom I izreke kaznu zatvora u
trajanju od osam mjeseci, a za krivično djelo pod stavom II kaznu zatvora od
devet mjeseci. Sud je smatrao da će se i ovim efektivnim kaznama zatvora
ostvariti svrha kažnjavanja, a to znači da će izrečene kazne dovoljno vaspitno
uticati na okrivljene da ubuduće ne čine ovakva i slična krivična djela, kao i
na buduće učinioce krivičnih djela.  
Kao olakšavajuće okolnosti na strani svih okrivljenih, sud je cijenio da su se
korektno ponašali na glavnom pretresu, na strani okr. P. da se radi o
porodičnoj osobi, ocu troje maloljetne djece, a na strani okr. B. da se radi o
porodičnoj osobi i ocu jednog maloljetnog djeteta. Kao otežavajuću okolnost na
strani okr. P., J. i B. sud je cijenio njihovu raniju osudjivanost.  
Imajući u vidu napred navedeno te primjenom čl. 2, 4, 5, 15, 32, 33, 36, 42 i
48. Krivičnog zakonika CG, čl. 399. KZ CG, te čl.364.ZKP-a riješeno je kao u
izreci.  
Sud je obavezao sve okrivljene na solidarno plaćanje troškova krivičnog
postupka koji se odnose na troškove vještaka medicinske struke, kao i na
plaćanje sudskog paušala koji je odmjeren shodno čl.199. i 202. ZKP-a, a to
imajući u vidu imovinske prilike okrivljenih, te složenost i trajanje
postupka.  
Sud je ošt. P.D. i L.D., koji su postavljali imovinsko pravni zahtjev, ali
isti nisu precizirali, uputio na parnicu shodno čl. 212. ZKP -a.  
OSNOVNI SUD U KOTORU
Dana 14.06.2010. godine 
ZAPISNIČAR
PREDSJEDNIK VIJEĆA - SUDIJA
Lučić Sladjana   s.r.
Vesna  Pean s.r. 
PRAVNA POUKA: Protiv ove presude ima se pravo žalbe u roku od l5 dana od
dana prijema iste Višem sudu u Podgorici, a preko ovog suda. 