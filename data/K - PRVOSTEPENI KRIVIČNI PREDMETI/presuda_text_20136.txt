K.br. 13/13
U IME CRNE GORE
OSNOVNI SUD U BERANAMA., po sudiji pojedincu Aleksandru Ćulafiću, uz učešće
namještenika suda, Mirosave Lekić kao zapisničara, u krivičnom predmetu protiv
okrivljenog R.M., iz A., zbog krivičnog djela nedavanje izdržavanja iz čl. 221
st. 1 Krivičnog zakonika, po optužnom predlogu ODT–a u B. Kt.br. 273/2012 od
.... godine, nakon održanog glavnog i javnog pretresa, u prisustvu zamjenika
ODT–a u B. Amre Sujković, oštećene mal. R.M.i zakonske zastupnice majke Đ.M.i
okrivljenog, dana 25.02.2013. godine donio je i javno objavio
P R E S U D U
Okrivljeni R.M., JMB ..., od oca M.i majke Lj., rođene V., rođen ... godine, u
S., opština A., državljanin Crne Gore, nezaposlen, oženjen, otac četvoro
djece, završio višu saobraćajnu školu, osuđivan: presudom Osnovnog suda u
Ivangradu K.br. 324/889 od 20.12.1990. godine, zbog krivičnog djela iz čl. 190
st. 3 u vezi čl. 185 st. 3 KZ SRCG, na kaznu zatvora u trajanju od 10 mjeseci,
presudom Osnovnog suda u B. K.br. 426/04 od 10.12.2004. godine, zbog krivičnog
djela iz čl. 195 st. 1 KZ RCG, na novčanu kaznu u iznosu od 600,00 €, presudom
Osnovnog suda u B. K.br. 274/06 od 10.05.2005. godine, zbog krivičnog djela iz
čl. 221 st. 1 KZ RCG, na kaznu zatvora u trajanju od 30 dana.
K r i v j e
- što:
- u periodu od .... godine do .... godine, nije davao izdržavanje za svoje
maloljetno dijete kćerku R.M., koju je po zakonu dužan da izdržava, a koja
dužnost mu je utvrđena pravosnažnom presudom Osnovnog suda u B. P.br. 557/96
od 03.10.2000. godine, u iznosu od ... % od mjesečne zarade, svakomjesečno na
ruke zakonskoj zastupnici mal. djeteta majci Đ.M.,
- čime je izvršio krivično djelo nedavanje izdržavanja iz čl. 221 st. 1
Krivičnog zakonika,
- pa ga sud primjenom citiranih zakonskih propisa i čl. 4 st. 2, čl. 32, 39 i
42 Krivičnog zakonika i čl. 229 i 374 ZKP-a,
O S U Đ U J E
Na novčanu kaznu u iznosu od 600,00 € (šesto eura), koju je dužan da plati u
roku od 3 mjeseca po pravosnažnosti presude, na žiro račun br. 907 – 83001 -
19, državnog trezora Crne Gore.
Ako osuđeni ne plati novčanu kaznu u ostavljenom roku, sud će novčanu kaznu
zamijeniti kaznom zatvora tako što će svakih 25,00 € novčane kazne odrediti
jedan dan zatvora, a ako osuđeni plati samo dio novčane kazne sud će ostatak
kazne srazmjerno zamijeniti kaznom zatvora, pa ako osuđeni isplati ostatak
novčane kazne izvršenje kazne zatvora će se obustaviti.
Okrivljeni se obavezuje da plati ovome sudu na ime paušala iznos od 50,00 €,
koji iznos će uplatiti na žiro račun na žiro račun br. 907 – 83001 - 19
Državnog trezora Crne Gore, u roku od 15 dana pod prijetnjom posledica
prinudnog izvršenja.
Oštećena mal. R.M. radi ostvarivanja imovinsko pravnog zahtjeva upućuje se na
prinični postupak.
O b r a z l o ž e nj e
Optužnim predlogom Osnovnog državnog tužilaštva u B. Kt.br. 273/2012 od ....
godine, optužen je R.M., iz A., da je izvršio krivično djelo nedavanje
izdržavanja iz čl. 221 st. 1 Krivičnog zakonika.
Glavni pretes je održan i zaključen u pristustvu zamjenika ODT-a u B. Amre
Sujković, oštećene mal. R.M., njene zakonske zastupnice majke Đ.M.i
okrivljenog.
Zamjenik ODT–a u B. u završnoj riječi je istakla da je tokom postupka utvrđeno
da je okrivljeni izvršio krivično djelo koje mu je optužnim aktom ODT-a u B.
Kt.br.273/2012 od .... godine, stavljeno na teret. Predložila je sudu da
okrivljenog R.M. oglasi krivim za navedeno krivično djelo i izrekne mu novčanu
kaznu u iznosu od 600,00 €.
Mal. R.M., u završnoj riječi pridružila se krivičnom gonjenju protiv
okrivljenog i postavila je imovinsko pravni zahtjev.
Okrivljeni R.M., u svojoj odbrani u bitnom je istakao da je presudom Osnovnog
suda u B. P.br. 557/96 od 03.10.2010. godine, utvrđeno na osnovu DNK analize,
da je otac mal. R.M., pa je obavezan da plaća na ime doprinosa za izdržavanje
iznos od 30 % od mjesečne plate. Tada je radio u Auto školi u Andrijevici kao
instruktor, sve do 1996. godine, kada je napustio posao zbog bolesti djeteta.
U periodu od .... godine do .... godine od Auto škole nije primio ni jedan
cent, niti su mu plaćeni doprinosi. U međuvremenu se Auto škola raspala, tako
da nije mogao ostvariti svoja prava iz radnog odnosa kod suda za isti period.
Od .... godine nigdje ne radi i živi sa ženom i troje djece, u selu S.. Ima
dvoje bolesne djece, od kojih jedno boluje od teške bolesti, a staro je ...
godina. Zbog bolesti djece je primao i pomoć donatora, a jedno njegovo dijete
je imalo ... hemoterapija, ... zračenja i ... teške operacije. Živi od svog
rada na imanju i uglavnom je sa sinom D.po bolnicama, a u izdržavanju mu
pomažu prijatelji i rođaci, jer je lošeg imovnog stanja i prijavljen je na
Zavodu za zapošljavanje. Zbog toga nije bio u mogućnosti da daje izdržavanje
svojoj kćerki R.M. i sumnja u ispravnost odluke suda. U periodu od .... godine
do .... godine istoj nije davao izdržavanje, koje je bilo utvrđeno po presudi
P.br. 557/96 od 03.10.2010. godine, a smatra da je ona stambeno obezbijeđena
od strane države, a prima i socijalu, te sa tih razloga nije ni dužan da daje
izdržavanje. U spornom periodu živi od pomoći koju mu pošalje kum iz A.. Nema
zanimanje sa kojim bi mogao da ostvari neku zaradu, a lošeg je zdravstvenog
stanja. Đ.M. je poznato da on ima bolesno dijete. Njegovo drugo dijete, S.,
rođen je sa fizičkim anomalijama i morao je da ide na operacije kako bi
uklonio fizičke nedostatke, s tim što je trebalo još operacija da se uradi ali
zbog lošeg materijalnog stanja obustavio je liječenje. Tri sina sa kojima živi
su maloljetni i stari ..., ... i ... godina.
U završnoj riječi je izjavio da se osjeća krivim za krivično djelo stavljeno
mu na teret i molio je sud da ga što blaže kazni.
Provjeravajući navode optužnog akta i odbranu okrivljenog, sud je u dokaznom
postupku izveo dokaze: saslušao svjedoka – oštećenu mal. R.M., saslušao
svjedoka Đ. M., pročitao presudu Osnovnog suda u B. P.br. 557/96, pročitao
presudu Osnovnog suda u B. K.br. 274/06, te pribavio i izvršio uvid u izvod iz
KE na ime okrivljenog.
Cijeneći odbranu okrivljenog i izvedene dokaze pojedinačno i u međusobnoj vezi
na osnovu čl. 374 ZKP-a CG, sud je na nesumnjiv način utvrdio činjenično
stanje, na osnovu kojeg je zaključio da je okrivljeni izvršio krivično djelo
stavljeno mu na teret i da je za isto kriv.
Naime, sud je utvrdio činjenično stanje da okrivljeni nije uplaćivao iznose na
način na koji je obavezan izvršnom sudskom presudom ovoga suda, a koja se
odnosi na izdržavanje njegove mal. kćerke R.M., utvrdio na osnovu iskaza
oštećene R.M.i svjedoka Đ. M., kao i samim priznanjem okrivljenog.
Tako iz iskaza oštećene saslušane u svojstvu svjedoka mal. R.M., sud je
utvrdio da je pravosnažnom presudom Osnovnog suda u B. P.br. 557/96, utvrđeno
je da je R.M. njen otac i isti je obavezan na plaćanje izdržavanja. Međutim,
bez obzira na presudu on nije davao izdržavanje iako je na to obavezan, niti
je isto izdržavanje davao njenoj majci. Sud je u potpunosti prihvatio iskaz
ovog svjedoka, cijeneći ga kao jasan, objektivan, ničim doveden u pitanje, a u
saglasnosti je sa iskazom svjedoka Đ.M..
Iz iskaza svjedoka Đ. M., sud je utvrdio da je mal. R.M. rodila u vanbračnoj
zajednici sa okrivljenim 05.06.1996. godine. Nakon DNK analize, sud je donio
presudu P.br. 557 /96 od 03.10.2000. godine kojom je utvrđeno da je R. M. otac
njene kćerke M. i istom presudom je obavezan da na ime doprinosa za
izdržavanje svoje maloljetne kćerke plaća iznos od ... % od mjesečne plate
koju ostvaruje kod Auto škole udruženje A.. R.M. od rođena kćerke nikada nije
dao novac za izdržavanje, niti je postupio po presudi Osnovnog suda u B.. Žive
od socijale koja iznosi ... €, a njena kćerka M. dobija po ... € mjesečno, na
ime dječijeg dodatka. Sud je u potpunosti prihvatio iskaz ovog svjedoka,
cijeneći ga kao jasan, logičan i ničim doveden u pitanje, a saglasan sa
iskazom oštećene mal. R.M..
Iz presude Osnovnog suda u B. P.br. 557/96 sud je utvrdio da je u stavu I
utvrđeno da je tuženi R.M., prirodni otac mal. Đ. M., iz A., rođene ....
godine, u B., od majke Đ. M., dok je u stavu II iste presude tuženi obavezan
da na ime doprinosa za izdržavanje mal. Đ.M. plaća iznos od ... % od mjesečne
plate koju ostvaruje kod Auto škole udruženja vozača u A..i, počev od ....
godine, pa ubuduće, dok za to budu postojali zakonksi uslovi, a najkasnije do
... – og u mjesecu, na ruke zakonske zastupnice maloljetne tužilje Đ.M..
.
Analizirajući odbranu okrivljenog R.M., sud je utvrdio da isti nije negirao da
je pravosnažnom presudom Osnovnog suda u B. P.br. 557/96 od 03.10.2010.
godine, utvrđeno da je on otac mal. R.M. i da je obavezan da plaća na ime
doprinosa za izdržavanje ... % od mjesečne plate, te da po istoj presudi mal.
R.M., nije davao izdržavanje. Citirani navodi odbrane okrivljenog cijenjeni su
kao jasni, potpuni, neprotivurječni i saglasni iskazima svjedoka R.M.i Đ.M.,
kao i pisanim dokazima – presudom Osnovnog suda u B. P.br. 557/96.
Sud nije prihvatio odbranu okrivljenog da je mal. R.M. stambeno obezbijeđena i
da prima socijalu, te da sa tih razloga nije dužan da joj daje izdržavanje. U
tom dijelu sud je odbranu okrivljenog cijenio kao sračunatu na izbjegavanje
krivično pravne odgovornosti, jer prema presudi Osnovnog suda u B. P.br.
557/96 od 03.10.2010. godine, okrivljeni je trebalo da na ime doprinosa za
izdržavanje svoje kćerke mal. R.M.daje iznos od ... % od mjesečne zarade, na
ruke zakonskoj zastupnici majci mal. R.M., najkasnijedo ...–og u mjesecu, sve
dok za to budu postojali zakonksi uslovi.
Dakle, kako okrivljeni nije davao izdržavanje za vrijeme od .... godine do
.... godine, na koje je obavezan presudom Osnovnog suda u B. P.br. 557/96 od
03.10.2010. godine, on je postupajući na navedeni način ostvario u svojim
radnjama elemente bića krivičnog djela iz čl. 221 st. 1 Krivičnog zakonika.
Ovo sa razloga što je krivično djelo nedavanje izdržavanja svršeno kada
nastupi posledica, tj. kada se trajno ili privremeno onemogući pravo na
izdržavanje, kao što je u konkretnom slučaju. Prema tome, krivično djelo je
svršeno kada učinilac ne daje izdržavanje potpuno ili djelimično, a posledica
je kad korisnik izdržavanja ne može zbog toga da ga potpuno ili djelimično
ostvaruje. Da bi postojalo krivično djelo nedavanje izdržavanja potrebno je da
pored objektivnog elemetna krivičnog djela, odnosno da učinilac ne daje
izdržavanje u iznosima i na način utvrđen presudom, bude ispunjen i
subjektivni element, odnosno da je učinilac svjestan svoje obaveze i da upravo
hoće da ne daje izdržavanje u potpunosti ili djelimično i da na to pristaje.
Krivično djelo je okrivljeni izvršio s umišljajem, s obzirom da je bio
svjestan svoje obaveze preduzete i ustanovljene presudom Osnovnog suda u B.
P.br. 557/96 od 03.10.2010. godine, pa je htio izvršenje krivičnog djela, jer
po datoj odluci nije postupio, što je imalo za posledicu da njegova maloljetna
kćerka kao korisnik izdržavanja isto nije mogla blagovremeno da ostvari.
Za krivično djelo nedavanje izdržavanja iz čl. 221 st. 1 Krivičnog propisana
je novčana kazna ili zatvor do jedne godine.
Prilikom odlučivanja o vrsti kazne, sud je cijenio sve okolnosti predviđene
čl. 42 Krivičnog zakonika, pa je kao olakšavajuće okolnosti na strani
okrivljenog našao da se radi o porodičnoj osobi, ocu četvoro djece,
nezaposlenom licu, siromašnog imovnog stanja, da ima dvoje bolesno djece, od
kojih jedno ima preko ... hemoterapija, ... zračenja i ... teške operacije,
dok je od otežavajućih okolnosti sud cijenio njegovu raniju osuđivanost, pa je
mišljenja da će se novčanom kaznom postići svrha kažnjavanja i na taj način
ostvariti ciljevi specijalne i generalne prevencije iz čl. 32 Krivičnog
zakonika, jer će ista po ocjeni suda uticati na okrivljenog da ubuduće ne vrši
ova i slična krivična djela, pa je sud okrivljenom kaznu odmjerio u visini
minimuma kazne koja se može izreći za predmetno krivično djelo, uz uvjerenje
da je ista srazmjerna težini krivičnog djela i krivici njegovog učinioca,
cijeneći da će se istom ostvariti svrha kažnjavanja
Shodno čl. 226 ZKP-a CG okrivljeni je obavezan da sudu plati na ime paušala
iznos od 50,00 €, pri čemu je sud vodio računa o trajanju i složenosti
krivičnog postupka i imovinskim prilikama okrivljenog.
Shodno čl. 239 ZKP-a CG, maloljetna oštećena R.M., radi ostvarivanja imovinsko
pravnog zahtjeva upućuje se na parnični postupak.
Iz iznijetih razloga odlučeno je kao u izreci presude shodno čl. 374 ZKP-a CG.
OSNOVNI SUD U BERANAMA.
Dana, 25.02.2013. godine
Zapisničar S U D I J A
Mirosava Lekić Aleksandar Ćulafić
PRAVNA POUKA:
Protiv ove presude nezadovoljna stranka
ima pravo žalbe u roku od 8 (osam) dana
od dana prijema presude, preko ovog suda
za Viši sud u Bijelom Polju