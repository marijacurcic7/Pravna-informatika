K.br. 185/12
U IME CRNE GORE
OSNOVNI SUD U BERANAMA, po sudiji pojedincu Aleksandru Ćulafiću, uz učešće
namještenika suda Mirosave Lekić, kao zapisničara, u krivičnom predmetu protiv
optuženog Š. D., iz B., zbog krivičnog djela prevare iz čl. 244 st. 3 u vezi
st. 1 Krivičnog zakonika, po optužnici Osnovnog državnog tužilaštva u Beranama
Kt.br. 203/12 od 23.10.2012. godine, nakon održanog glavnog i javnog pretresa,
u prisustvu zamjenika ODT-a u Beranama Jadranke Mićović, punomoćnika oštećene
Atlas banke AD Podgorica Filijala B. R. B. i optuženog, dana 29.01.2013.
godine, donio je i javno objavio
P R E S U D U
Optuženi Š.D., JMBG ..., od oca L. i majke S., rođene F., rođen ... godine, u
B., sa prebivališem u selu K., opština B., državljanin Crne Gore, neoženjen,
pismen, završio pravni fakultet, lošeg imovnog stanja, neosuđivan.
K r i v j e
- Što je:
- Dana 02.11.2011. godine, u Beranama, u namjeri da sebi pribavi protivpravnu
imovinsku korist, prikrivanjem činjenice, doveo u zabludu blagajnike oštećene
Atlas banke AD Podgorica Filijala B., V. O., K.M. i M. Z., na način što
oštećenoj nije prijavio smrt korisnika njemačke penzije, svoga oca Š. Lj.,
koji je umro dana ... godine, a po pristupnici Atlas banke je bio ovlašćen da
raspolaže sredstvima sa njegovog deviznog računa, pa je održavajući ih u
zabludi i nakon smrti korisnika, nastavio da raspolaže njegovim sredstvima,
sve do 07.09.2012. godine, do kada je podigao ukupan iznos od 4.282,24 €, pa
je tako na štetu oštećene Atlas banke AD Podgorica – Filijala B., sebi
pribavio protivpravnu imovinsku korist u gore navedenom iznosu,
- čime je izvršio krivično djelo prevare iz čl. 244 st. 3 u vezi st. 1
Krivičnog zakonika,
- pa mu sud primjenom citiranih zakonskih propisa i čl. 2, 4, 5, 13, 15, 32,
36, 42, 45, 46, 52, 53 i 54 Krivičnog zakonika i čl. 226, 239 i 374 ZKP-a Crne
Gore, izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno
određuje da se ista neće izvršiti ukoliko optuženi u roku od 2 (dvije) godine
ne učini novo krivično djelo.
Optuženi se obavezuje da plati na ime paušala iznos od 50,00 €, na žiro račun
državnog trezora Crne Gore br. 907 – 83001 – 19, u roku od 15 dana po
pravosnažnosti presude, pod prijetnjom posledica prinudnog izvršenja.
Optuženi se obavezuje da oštećenoj Atlas banci AD Podgorica – Filijala B.,
isplati iznos od 4.282,24 € na ime pribavljenje protivpravne imovinske koristi
u roku od 15 dana od pravosnažnosti presude, pod prijetnjom posledica
prinudnog izvršenja.
O b r a z l o ž e nj e
Optužnicom Osnovnog državnog tužioca u Beranama Kt.br. 203/12 od 23.10.2012.
godine, optužen je Š. D., iz B., zbog krivičnog djela prevare iz čl. 244 st. 3
u vezi st. 1 Krivičnog zakonika.
Glavni pretres je održan i zaključen u prisustvu zamjenika ODT-a u Beranama
Jadranke Mićović, punomoćnika oštećene Atlas banke filijala Berane R. B. i
optuženog.
Zamjenik ODT-a u Beranama u završnoj riječi je istakla da ostaje pri
podnesenoj optužnici, jer je izvedenim dokazima teza optužbe u potpunosti
dokazana. Kako se radi o optuženom koji do sada nije osuđivan, to je
predložila da ga sud osudi na kaznu zatvora u trajanju od 3 mjeseca, kojom bi
se ostvarila svrha kažnjavanja.
Punomoćnik oštećene Atlas banke filijala B., u završnoj riječi pridružio se
krivičnom gonjenju protiv optuženog i postavio imovinsko pravni zahtjev u
iznosu od 4.282,24 €.
Optuženi Š. D., prilikom saslušanja kod ODT-a u Beranama, u bitnom je istakao
da je njegov pokojni otac bio korisnik penzije koju je ostvario na radu u Nj..
Otac ga je ovlastio da u njegovo ime i za njegov račun može podizati penziju
kod Atlas banke u B., jer je isplata išla preko te banke. Otac je nesrećnim
slučajem izgubio život ... godine, a on je nastavio da prima pezniju svog oca
jedanaest mjeseci posle njegovesmrti, tj. sve do septembra 2012. godine. O
smrti svog oca obavijestio je sve zvanične organe u Crnoj Gori, a obavijestio
je i njemački fond PIO, od koga je njegov otac primao penzije. Nakon smrti oca
po službenoj dužnosti je pokrenut ostavinski postupak i donešeno rješenje.
Više puta je njemačkom fondu PIO proslijedio dokumentaciju o smrti oca, a to
je uradio preko svoje sestre koja živi u Nj. i njenog sina I. B.. I pored
činjenice da je obavijestio njemači fond PIO o smrti svoga oca, oni su i dalje
nastavljali isplaćivanje penzije preko Atlas banke, koju je on podizao, jer je
imao ovlašćenja na svog pokojnog oca. Smatra da je ovlašćenje koje mu je otac
za života dao da podiže penziju kod Atlas banke i dalje na snazi. O smrti
svoga oca obavijestio je i M. P., koja radi u Fondu PIO u B. i ista mu je
saopštila da o tome privatnim putem obavijesti fond PIO u Nj..
Na glavnom pretresu ponovio je ranije datu odbranu i istako da je pristupnicu
za podizanje novca kod Atlas banke potpisao zajedno sa svojim ocem 2002.
godine. Od tada pa na dalje redovno je podizao penziju svog oca. Prvog dana
nakon smrti oca prijavio je policiji činjenicu smrti, što se vidi iz izvoda iz
MK umrlih od 31.10.2011. godine. Nakon smrti svog oca podizao je novac na
način što bi došao na šalter kod banke, gdje su mu lica koja su vršila isplate
bez ikakvog razgovora ili priče isplaćivali novac sa računa koji je tražio.
Tom prilikom niti su ga pitali, niti im je objašnjavao da mu je otac umro, a
smatrao je da mu pripada pravo da podiže isti novac, s obzirom da je njegova
majka živa i njoj kao nasledniku po njemačkim propisima pripada pravo da
koristi peziju, te da će eventualno višak novca koji je podigao obustaviti na
teret njegove majke. U konkretnom slučaju se pojavljivao kao zakonski zatupnik
majke i oca i smatrao je da ima pravo da podiže novac koji njegovoj majci
pripada od njenog supruga, a njegovog oca. Smatrao je da nije dužan da
obavještava o činjenici smrti oca radnike koji su radili na šalteru banke,
odnosno banku kod koje je vršena isplata, a nije ga ništa obavezivalo, niti ga
je bilo ko od činovnika u banci obavijestio da mora da prijavi činjenicu
smrti, niti je potpisivao ugovor kojim bi se obavezivao na takvu radnju, pa je
to smatrao suvišnim.
U završnoj riječi je izjavio da smatra da se radi o isceniranom postupku, da
mu od početka nije jasna optužnica i nije mu pojašnjena kako od strane
tužilaštva tako i od strane suda, pa ne zna zbog čega je optužen, te ne
razumije zašto je izvršio krivično djelo, s obzirom da je imao puno pravo da
podiže očevu penziju. Radilo bi se o prevari u situaciji da njegova majka nije
živa i da je on i dalje nastavio da koristi penziju, ali u konkretnom slučaju
kako je njegova majka živa ona ima pravo da nastavi sa korištenjem penzije u
malo manjem iznosu, te njemački fond PIO može njegovoj majci da umanji iznos
ukoliko je više isplaćen i da nastavi i dalje sa penzijom. Morao je da se
stara o imovini oca koja je ostala iza njegove smrti, pa je i sa tih razloga
smatrao da ima pravo da podigne i penzije koje su stizale na njegovo ime. Po
njemačkim propisima njegovom ocu je pripadalo pravo na ime troškova sahrane u
iznosu oko 4.000,00 €, te i po tom je imao pravo kao naslednik da podiže novac
u istom iznosu i pod uslovom da mu čak i majka nije živa. Smatra da nije kriv
i tražio je da ga sud oslobodi od optužbe.
Provjeravajući navode optužnog akta i odbranu optuženog, sud je na glavnom
pretresu izveo dokaze: saslušao svjedoke V. O., K. M. i M. Z.; pročitao izvod
iz matične knjige umrlih izdat pod br. ...od ... godine, na ime Š. Lj.;
pročitao nalog Atlas banke AD Podgorica filijala B. ser. br. ... od ...
godine; pročitao nalog Atlas banke AD Podgorica filijala B. ser. br. ... od
... godine; pročitao nalog Atlas banke AD Podgorica filijala B. ser. br. ...
od ... godine; pročitao nalog Atlas banke AD Podgorica filijala B. ser. br.
... od ... godine; pročitao nalog Atlas banke AD Podgorica filijala B. ser.
br. ... od ... godine; pročitao nalog Atlas banke AD Podgorica filijala B.
ser. br. ... od ... godine; pročitao nalog Atlas banke AD Podgorica filijala
B. ser. br. ...nod ...; pročitao nalog Atlas banke AD Podgorica filijala B.
ser. br. ... od ...; pročitao nalog Atlas banke AD Podgorica filijala B. ser.
br. ... od ... godine; pročitao nalog Atlas banke AD Podgorica filijala B.
ser. br. ... od ... godine; pročitao nalog Atlas banke AD Podgorica filijala
B. ser. br. .. od ... godine; pročitao potvrdu Euro banke EFG Atlas banka AD
Podgorica od ... godine; izvršio uvid u pristupnicu koja je izdata od strane
Atlas banke u B., a koju su potpisali optuženi i njegov otac Š. Lj.; izvršio
uvid u pristupnicu do ... godine, te pribavio i izvršio uvid u izvod iz KE na
ime optuženog.
Cijeneći odbranu optuženog i dokaze pojedinačno i u međusobnoj vezi, shodno
čl. 370 ZKP-a CG, sud je utvrdio činjenično stanje i na osnovu tako utvrđenog
činjeničnog stanja zaključio da je optuženi izvršio krivično djelo prevara za
koje je kriv.
Naime, sud je činjenično stanje utvrdio kroz iskaze saslušanih svjedoka, kao i
sadržinu pisanih dokaza izvedenih tokom postupka, a sve dovedeno u vezu sa
odbranom optuženog. Tako iz saglasnih iskaza svjedoka V. O., koja obavlja
poslove kontrolora, a u nedostatku osoblja i poslove blagajnika, K. M. i M.
Z., koji obavljaju poslove blagajnika i likvidatora, sud je utvrdio da je
optuženi imao ovlašćenje svog oca Lj. Š. da može podizati novac sa njegovog
računa. O smrti oca optuženi ih nije obavijestio, pa ne znajući za to vršili
su mu isplate penzije i to V. O. je izvršila isplatu penzije za novembar
mjesec 2011. godine i mart 2012. godine, M.K. izvršila je isplatu za decembar
2011. godine, januar, februar, maj i septembar 2012. godine, a M. Z., za
april, jun, jul i avgust mjesec 2012. godine. Sud je u potpunosti prihvatio
iskaze ovih svjedoka cijeneći ih kao jasne, date u ubjedljivom izlaganju, a
saglasne sa pisanim dokazima izvedenim tokom postupka.
Iz pristupnice Atlas banke AD Beograd od ... godine, sud je utvrdio da je Lj.
Š., kao zakonskog zastupnika označio Š. D., te da su i ovlašćeno lice Š.D. i
vlasnik Š. Lj. potpisali istu pristupnicu. Iz izvoda iz matične knjige umrlih
od 26.12.2011. godine, sud je utvrdio da je Lj. Š. umro dana ... godine. Iz
naloga za isplatu sa deviznog računa – knjžice Atlas banke AD Podgorica
filijala B. ser. br. ... od ... godine, naloga Atlas banke AD Podgorica
filijala B. ser. br. ... od ... godine, naloga Atlas banke AD Podgorica
filijala B. ser. br. ... od ... godine, naloga Atlas banke AD Podgorica
filijala B. ser. br. .. od .... godine, naloga Atlas banke AD Podgorica
filijala B. ser. br. .. od ... godine, naloga Atlas banke AD Podgorica
filijala B.ser. br. .. od ... godine, naloga Atlas banke AD Podgorica filijala
B. ser. br. .. od .., naloga Atlas banke AD Podgorica filijala B. ser. br. ...
od .., naloga Atlas banke AD Podgorica filijala B. ser. br. .. od ... godine,
nalog Atlas banke AD Podgorica filijala B. ser. br. ... od ... godine, naloga
Atlas banke AD Podgorica filijala B. ser. br. .. od ... godine, sud je utvrdio
da je Atlas banka vršila isplate sa računa Ljubete Šćekića te da je isplata
izvršena Š. D. po istim nalozima. Iz potvrde Euro banke EFG Atlas banka AD
Podgorica od ... godine sud je utvrdio da je Eurobank kao distributer za
njemačke državne penzije za Srbiju, Crnu Goru i Republiku Srpsku, primila
zahtjev za povraćaj preplaćenih penzija za korisnika Š. Lj. i da je Atlas
banka AD Podgorica dana 20. septembra 2012. godine izvršila povraćaj traženih
srestava u zbirnom iznosu od 4.282,24 €, na ime Š. Lj. za period od ..., a u
skladu sa zahtjevom za povraćaj Bandes Banke i da je Narodna banka Srbije
prenijela navedena sredstva Bundes banci.
Sadržinu naznačenih pisanih dokaza sud je u potpunosti prihvatio, jer isti
tokom postupka nijesu učinjeni spornim, a izvedeni pisani dokazi u međusobnoj
su saglasnosti sa iskazima saslušanih lica tokom postupka.
Analizirajući odbranu optuženog Š. D., sud je imao u vidu da optuženi nije
negirao da je njegov otac bio korisnik njemačke penzije, te da ga je tokom
2002. godine ovlastio da u njegovo ime i za njegov račun može podizati penziju
kod Atlas banke, jer je isplata išla preko te banke. Njegov otac je umro ...
godine, pa je nastavio da podiže penzije sve do septembra 2012. godine. O
smrti svog oca nije obavještavao radnike banke prilikom podizanja penzije koju
je podizao jedanaest mjeseci iza smrti svog oca i sud je prihvatio je njegovu
odbranu u tom dijelu. Citirani navodi odbrane optuženog ocijenjeni su kao
jasni, potpuni, logični, neprotivurječni i saglasni izvedenim dokazima tokom
postupka.
Sud nije prihvatio navode odbrane optuženog u kojima navodi da je bio u
ubjeđenju da je ovlašćenje koje mu je njegov otac dao za života da može da
podiže penziju i dalje validno, te da se u konkretnom slučaju pojavljivao kao
zakonski zatupnik majke i oca i da je imao pravo da podiže novac koji njegovoj
majci pripada od njenog supruga, a njegovog oca. U ovom dijelu je odbrana
optuženog ocijenjena kao sračunata na izbjegavanje krivične odgovornosti i
traženje nekog opravdanog razloga za izvršenje krivičnog djela. Pritom je sud
imao u vidu da se prema čl. 85 Zakona o obligacionim odnosima pod davanjem
punomoćja smatra ovlašćenje za zastupanje i punomoćnik može preduzimati samo
one pravne poslove za čije je preduzimanje ovlašćen dok je čl. 90 st. 2 istog
zakona propisano da punomoćje prestaje smrću punomoćnika.
Dakle, iz svih izvedenih dokaza, a dovedeno u vezu sa odbranom optuženog kao
nesumnjivo se utvrđuje da je optuženi Š. D., u namjeri pribavljanja
protipravne imovinske koristi, doveo u zabludu radnike oštećene Atlas banke V.
O., K. M. i M. Z., jer nije prijavio smrt korisnika njemačke penzije svog oca
Š.Lj., koji je umro dana ... godine, a bio je ovlašćen po pristupnici Atlas
banke da raspolaže sredstvima sa njegovog deviznog računa, a koje ovlašćenje
mu je smrću korisnika peznije prestalo, pa je nakon smrti Š. Lj. nastavio da
raspolaže njegovim sredstvima sve do ... godine i od banke podigao ukupno
iznos od 4.282,24 €, pa je tako na štetu banke sebi pribavio protivpravnu
imovinsku korist za isti iznos.
Postupajući na opisani način optuženi je prikrivanjem činjenica, odnosno
prećutkivanjem činjenice o smrti svoga oca, doveo u zabludu blagajnike -
likvidatore banke da mu izvrše isplatu, jer je i nakon prestanka punomoćja
zbog smrti davaoca punomoćja nastavio da raspolaže sredstvima koji su bila na
računu njegovog oca i doveo iste u zabludu, pa mu je na štetu banke isplaćen
iznos od 4.282,24 €, te je tako bio svjestan svog djela i htio je njegovo
izvršenje i dijelo izvršio sa direktnim umišljajem, čime je u svojim radnjama
ostvario elemente krivičnog djela prevare iz čl. 244 st. 3 u vezi st. 1
Krivičnog zakonika.
Za ovo krivično djelo predviđena je kazna zatvora od 1 do 8 godina.
Odlučujući u pogledu vrste i visine kazne, a cijeneći sve okolnosti iz čl. 42
Krivičnog zakonika, sud je kod optuženog od olakšavajućih okolnosti našao: da
se radi o starijoj osobi, da do sada nije osuđivan što ukazuje da nije sklon
vršenju krivičnih djela, pa u nedostatku otežavajućih okolnosti sud je
mišljenja da sve olakšavajuće okolnosti na strani okrivljenog predstavljaju
osobito olakšavajuće okolnosti koje mogu dovesti do ublažavanja zakonom
predviđene kazne u odnosu na zakonom predviđenu i da su se stekli svi uslovi
za izricanje krivične sankcije uslovne osude prema istom. Sud je optuženom
utvrdio kaznu zatvora u trajanju od tri mjeseca, s tim što je ostavio duži rok
provjeravanja od dvije godine i mišljenja je da je ova krivična sankcija
adekvatna s obzirom na stepen njegove krivice i težinu učinjenog krivičnog
djela, te da će se na taj način ostvariti ciljevi specijalne i generalne
prevencije iz čl. 32 Krivičnog zakonika.
Odluka o paušalu donijeta je na osnovu odredbe čl. 226 st. 2 ZKP-a, pri čemu
je sud vodio računa o složenosti, trajanju krivičnog postupka i imovinskim
prilikama optuženog.
Shodno čl. 239 ZKP-a CG, rješavajući u pogledu imovinsko pravnog zahtjeva
predstavnika oštećenog odlučeno je da optuženi plati banci iznos od 4.282,24 €
na ime pribavljene imovinske koristi na štetu banke.
Iz iznijetog odlučeno kao u izreci presude, shodno čl. 374 ZKP-a.
OSNOVNI SUD U BERANAMA
Dana, 29.01.2013. godine
Zapisničar S U D I J A
Mirosava Lekić Aleksandar Ćulafić
PRAVNA POUKA:
Protiv ove presude nezadovoljna stranka
ima pravo žalbe u roku od 15 (petnaest)
dana od dana prijema presude Višem sudu
u Bijelom Polju, a preko ovog suda.