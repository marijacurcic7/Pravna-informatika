K.br.62/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog N. B.iz P. zbog krivičnih djela oduzimanje vozila iz
čl.248.st.1. Krivičnog zakonika i krivičnog djela teška kradja iz čl.240.st.1.
tačka 1. Krivičnog zakonika u vezi čl. 20. Krivičnog zakonika, po optužnici
ODT Pljevlja Kt.br.98/13 od 22.04.2013. godine, nakon održanog glavnog i
javnog pretresa u prisustvu zamjenika ODT Djurović Veljka, okrivljenog i
oštećenog B. S., a u odsutnosti uredno pozvanog oštećenog A. O., dana
10.05.2013. godine, donio je i javno objavio
P R E S U D U
Okrivljeni N. B., JMBG.... od oca M. i majke E., rodjena G., rodjen ....
godine u P., gdje i živi ul. L. br. 36, državljanin CG, govori srpskohrvatskim
jezikom, razumije crnogoski jezik, ne zaposlen, pismen, završio osnovnu školu,
ne oženjen, bez djece, lošeg imovnog stanja, ranije osudjivan više puta za
razna krivična djela.
K r i v j e
Što je:
a) dana 12.04.2013. godine izmedju 01,00 i 02,00 časova ispred porodične kuće
A. O.u ul. B. u P. po prethodnom dogovoru zajedno sa maloljetnim D. N.,
protivpravno oduzeli PMV marke "Golf 2" reg.br. PV .... vlasništvo oštećenog
A. O., u namjeri da ga upotrebe za vožnju, na način što je okrivljeni N. B.
ušao u nezaključano vozilo, a maloljetni D. N.isto pogurao da bi potom
okrivljeni N. podesnim ključem vozilo stavio u pogon te je u vozilo sjeo i
maloljetni D. N. i odvezli se u pravcu zgrade Vatrogasnog doma,
čime je izvršio krivično djelo oduzimanje vozila iz čl.248.st.1. Krivičnog
zakonika,
b) dana 12.04.2013. godine, izmedju 01,00 i 02,00 časova u ul. N. R. u P., po
prethodnom dogovoru, zajedno sa maloljetnim D. N. u namjeri da sebi pribave
protivpravnu imovinsku korist, obili prodajni objekat DOO "Market BS"
vlasništvo oštećenog B. S., na način što je okrivljeni N. B. sa prethodno
oduzetim PMV marke "Golf 2" reg.br. PV .... vlasništvo A.O. zadnjim dijelom
vozila, vozeći unazad, dva puta udario u ulazna vrata navedenog prodajnog
objekta i tom prilikom polomio staklo na ulaznim vratima i ista oštetio, potom
i on i maloljetni D. stavili "fantomke" na glavu, a nakon toga kroz načinjeni
otvor od ulaznih vrata ušli u unutrašnjojst objekta i sa stola iz fiskalne
registar kase oduzeli fioku, na kojoj se nalazio ključ u bravi, potom istu
iznijeli iz objekta i smjestili na zadnje sjedište vozila i udaljili se u
pravcu naselja Š., da bi u toku vožnje u jednom momentu izgubio kontrolu nad
vozilom te je vozilo udarilo u žičanu ogradu prošlo kroz istu i zaustavilo se
u dvorištu porodične kuće K. H., pa su okrivljeni i D. sa zadnjeg sjetišta
vozila uzeli fioku i istu ponijeli u pravcu naselja "Balibegovo brdo" gdje su
ključem koji se nalazi u fioci otvorili istu u kojoj nijesu pronašli novac,
čime je izvršio krivično djelo teška kradja iz čl.240. st.1. tačka 1.
Krivičnog zakonika u vezi čl.20. Krivičnog zakonika,
pa mu sud na osnovu člana 45, 46. i 48. Krivičnog zakonika u t v r d j u j e
- Za krivično djelo opisano pod tačkom a) optužnice kaznu zatvora u trajanju
od 2 mjeseca,
- Za krivično djelo opisano pod tačkom b) optužnice kaznu zatvora u trajanju
od 10 mjeseci.
Pa sud okrivljenog na osnovu već citiranog zakonskog propisa, a primjenom
članova 4, 5, 13, 15, 32, 33, 36, 42, 48. i 51. Krivičnog zakonika te članova
226. i 229. ZKP CG
O S U D J U J E
Na jedinstvenu kaznu zatvora u trajanju od jedanaest mjeseci (11 mjeseci), u
koju kaznu mu se ima uračunati vrijeme provedeno u pritvoru počev od dana
12.04.2013. godine pa do dana 10.05.2013. godine.
Okrivljeni se obavezuje da na ime troškova vodjenja krivičnog postupka plati
ovom sudu iznos od 769,50 eura, a na ime paušala iznos od 27,50 eura.
Troškove krivičnog postupka i paušal okrivljeni je dužan platiti ovom sudu u
roku od 15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnicom Kt.br.98/13 od 22.04.2013.
godine optužilo je okrivljenog N. B. iz P. zbog krivičnih djela oduzimanje
vozila iz čl.248.st.1. Krivičnog zakonika i krivičnog djela teška kradja iz
čl.240.st.1. tačka 1. Krivičnog zakonika navodeći da je okrivljeni krivično
djelo izvršio na način mjesto i vrijeme kako je to bliže opisano u izreci ove
presude.
U završnoj riječi zamjenik ODT je ostao pri podignutoj optužnici pa je
predložio da sud okrivljenog oglasi krivim i osudi po zakonu.
Svjedok - oštećeni B. S. u završnoj riječi je istakoa da se ne pridružuje
krivičnom gonjenju protiv okrivljenog niti ističe imovinsko.pravni zahtjev.
Današnji glavni pretres je održan u odsutnosti uredno pozvanog oštećenog A.
O..
Okrivljeni N. B. je na glavnom pretresu pred sudom istakao da priznaje oba
krivična djela, a upravo da je ista počinio onako kako je opisano u optužnici
ODT Pljevlja. Istakao je da se kaje što je ovo uradio i obećava da ubuduće
neće više vršiti ista ili slična krivična djela, da je bio u jako pijanom
stanju kada je izvršio ova krivična djela.
U dokaznom postupku sud je saslušao svjedoka - oštećenog B. S., pročitao
iskaze svjedoka M. Ć., D. N. i oštećenog A. O., pročitao dvije službene
zabilješke UP PJ Pljevlja od 12.04.2013.godie, pročitao potvrdu UP PJ Pljevlja
od istog datuma o vraćanju fioke za novac od fiskalne registar kase oštećenom
B. S., pročitao potvrdu UP PJ Pljevlja o vraćanju PV
-3-
marke "Golf" oštećenom A. O., izvršio uvid u fotelaborat UP PJ Pljevlja i
pročitao izvještaj iz KE za okrivljenog izdat od strane UP PJ Pljevlja.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno kao i u njihovoj medjusobnoj povezanosti jednog sa
drugim, a imajući u vidu i potpuno priznanje okrivljenog na glavnom pretresu
sud je utvrdio da je okrivljeni N. B. iz P. izvršio krivično djelo koje mu je
optužnicom ODT-a stavljeno na teret, a na način mjesto i vrijeme kako je to
bliže opisano u izreci ove presude. Ovakvu svoju odluku sud je zasnovao na
činjenicama koje slijede iz svih izvedenih dokaza kao i na osnovu potpunog
priznanja okrivljenog.
Naime, svjedok - oštećeni A. O. je istakao da je dana 11.04.2013. godine oko
20,30 časova parkirao svoje PMV marke "Golf 2" ispred svoje porodične kuće u
ul. B.bb, te da je već duže vremena na vozilu bila neispravna brava na vratima
sa vozačeve strane tako da se isto vozilo nije moglo zaključati, a u bravi od
motora od ranije bio zalomljen ključ tako da se motor mogao paliti bilo kojim
ključem od vozila marke "Golf". Sjutri dan kada je izašao ispred kuće vidio je
da mu nema vozila i bilo mu je čudno koje uzeo njegovo vozilo pošto je staro
preko 25 godina. Slučaj je prijavio policiji pa su mu rekli da su mu pronašli
vozilo i da dodje u policiju. Kada je došao primijetio je da je vozilo
oštećeno i to prednja i zadnja strana, a u policiji su mu rekli da su dva lica
prethodne noći oduzeli njegovo vozilo te da su zadnjim dijelom vozila udarili
u ulazna vrata marketa u naselju Š. te da su sletjeli sa puta i vozilom
udarili i prolećeli kroz žičanu metlanu ogradu. Nakon dva dana je prijavio
štetu osiguravajućem društvu "Sava Car" gdje je uzet u proceduru za naplatu
štete. Istakao je da se pridružuje krivičnom gonjenju protiv okrivljenog, a
imovinsko-pravni zahtjev će ostvarivati kod ovog suda.
Svjedok - oštećeni B. S. je istakao da je vlasnik marketa DOO "Market BS" koji
se nalazi u ul. N. R. u P. i dana 11.04.2013. godine je radio market do 22,00
časa pa je radnica E. isti zaključala, a takodje je i on bio u marketu i nakon
završetka radnog vremena uzeo je novac iz kase od pazara i kasa je ostala
prazna. Fiskalna kasa u marketu se nalazila na stolu na prodajnom pultu i u
istoj se nalazila ladica u kojoj stoji novac. Ladica se zaključavala ključem
koji je stalno stajao u bravi. Kada je otvorio prodajni objekat dana
01.10.2012. godine tada je na objekat postavio i video nadzor i isti je u
funkciji čitavih 24,00 časa. Brat mu je rekao da mu je provaljen objekat pa
kada je pregledao video nadzor utvrdjeno je da je objekat udaren dva puta
vozilom vozeći unazad te da su dva lica ušla u vozilo. Takodje, ističe da u
kasi nije bilo novca niti u ladici koju su oduzeli okrivljeni i D. i ista mu
je vraćena. U završnoj riječi je istakao da se ne pridružuje krivičnom
gonjenju protiv okrivljenog niti ističe imovinsko-pravni zahtjev.
Sud je u cjelosti prihvatio iskaze oba oštećena smatrajući da su isti
objektivno svjedočili.
Svjedok D. N.je istakao da je dobar prijatelj sa okrivljenim i sa njim se
druži već nekoliko mjeseci, a zadnjih nekoliko dana je prenoćio kod
okrivljenog. Okrivljeni mu je predložo da oduzmu jedno vozilo u kome je vidio
da stoje ključevi i da isto nije zaključano pa su došli u tu ulicu i oduzeli
to vozilo i istim je opravljao okrivljeni. Okrivljeni mu je predložio takodje
da pošto nije njihovo vozilo da istim vozilom zadnjim dijelom udara u vrata od
lokala da bi oduzeli kasu sa novcem, pa se on složio sa tim predlogom i kada
je okrivljeni razvalio vrata od objekta zadnjim dijelom vozila stavili su
fantomke na glavu ušli u objekat i oduzeli su metalnu kasu koja se nalazila na
stolu, drugo ništa nisu uzeli. Krenuli su vozilom put naselja B. pa je u
blizini zgrade "Kožara" okrivljeni sletio sa vozilom, udario u metalnu ogradu,
tu se zaustavio i vozilo se ugasilo. Napustili su vozilo i iz istog ponijeli
fioku od kase u kojoj je stajao ključ. Kada su u naselju Brdo otvorili fioku
vidjeli su da u njoj nema ništa.
Svjedokinja M. Ć. je istakla da je okrivljenom tetka te da živi u N. P. i da
je došla da obidje svoju majku R. Dana 11.04.2013. godine u večernjim časovima
je bila u kući kod majke i u kuću je došao okrivljeni i sa vrata je rekao da
će da se prošeta sa jednim malim koji već dvije noći noćijeva kod njega, a
kada su izašli iz kuće bilo je prošlo pola noći. Nešto kasnije okrivljeni se
sa tim dečkom vratio i otišao svojoj kući jer je čula vrata na kući kada su se
otvorila i kada su njih
-4-
dvojica razgovarali. Nakon 15 minuta opet je čula da su njih dvojica otišli.
Izjutra je došla policija i odvela je okrivljenog i D.
Sud je u cjelosti prihvatio iskaze ovih svjedoka smatrajući da su svjedoci
objektivno svjedočili.
Iz službenih zabilješki sud je utvrdio da su radnici policije sačinili dvije
službene zabilješke u kome su konstatovali šta su zapazili.
Iz potvrda UP PJ Pljevlja se zaključuje da je policija vratila fioku za novac
od fiskalne registar kase oštećenom B.S. kao i PMV marke "Golf" oštećenom A.
O.
Uvidom u fotoelaoborat se vidi bliži izgled objekta kao i motornog vozila koje
je oštećeno.
Iz izvještaja iz kaznene evidencije za okrivljenog utvrdjeno je da je
okrivljeni kao punoljetno lice osudjen do sada 8 puta dok je kao maloljetno
lice dosada osudjivan 13 puta.
Kod ovakvog činjeničnog stanja na osnovu svih izvedenih dokaza sud je utvrdio
da je okrivljeni izvršio krivična djela koja su mu optužnicom ODT-a stavljena
na teret, a na način mjesto i vrijeme kako je to bliže opisano u izreci ove
presude. Naime, iz izvedenih dokaza, a posebno iz priznanja okrivljenog i
svjedočenja D. N. utvrdjeno je da je okrivljeni u zajednici sa maloljetnim D.
N.najprije oduzeo PMV marke "Golf 2" da ga upotrebi za vožnju, zatim su došli
do marketa DOO "Market BS", istim vozilom je okrivljeni dva puta zadnjim
dijelom udario u vrata od objekta ista polomio pa su okrivljeni i D. sa
fantomkama na glavni ušli u unutrašnjost objekta, oduzeli fioku od metalne
registar kase istu ponijeli sa sobom i udaljili se u pravcu naselja Brdo, a u
kasi- ladici nije bilo novca. Dakle, utvrdjeno je da je okrivljeni izvršio
krivično djelo kako je to bliže opisano u izreci ove presude.
Prilikom odredjivanja vrste kazne i prilikom odmjeravanja njene visine sud je
najprije okrivljenom primjenom člana 48. Krivičnog zakonika utvrdio za oba
krivična djela pojedinačne kazne zatvora uz to primjenjujući institut
ublažavanja kazne, pa je na kraju sud okrivljenom izrekao jedinstvenu kaznu
zatvora u trajanju od 11 mjeseci, smatrajući da će se i sa ublaženom kaznom
prema okrivljenom postići svrha kažnjavanja predvidjena u članu 32. Krivičnog
zakonika. Pri tome sud je cijenio činjenicu da je okrivljeni djelo učinio u
pijanom stanju, da je u potpunosti na glavnom pretresu priznao izvršenje djela
te da je izrazio kajanje.
Shodno čalanu 51. Krivičnog zakonika sud je u izrečenu kaznu zatvora
okrivljenom uračunao vrijeme provedeno u pritvoru počev od 12.04.2013. godine
pa do 10.05.2013. godine.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati ovom sudu iznos od 769,50 eura, a
isti iznos predstavlja naknadu i nagradu braniocu po službenoj dužnosti u
iznosu od 712,50 eura, a iznos od 57,00 eura predstavlja naknadu troškova
dovodjenja okrivljenog iz pritvora Bijelo Polje. Iznos paušala od 27,50 eura
sud je odredio okrivljenom imajući u vidu dužinu trajanja i složenost
krivičnog postupka kao i imovno stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJA
dana 10.05.2013. godine
Zapisničar, S u d i j a,
Djondović Milenka Branko Pejović
-5-
PRAVNA POUKA: protiv ove presude dozvoljena je žalba u roku od 15 dana po
prijemu iste Višem sudu u Bijelom Polju, a preko ovog suda.
DOSTAVLJENO:
1X ODT Pljevlja
1x okrivljenom
6x u predmet