HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.61/13
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović uz sudjelovanje zapisničara Leković Zore, u krivičnom predmetu protiv
optuženog S.S. iz P.zbog krivičnog djela teška djela protiv bezbjednosti
javnog saobraćaja iz čl. 348 st.3 Krivičnog zakonika u vezi krivičnog djela
ugrožavanje javnog saobraćaja iz čl.339 st.3 u vezi st.1 Krivičnog zakonika po
optužnom predlogu ODT Pljevlja Kt.br.97/13 od 22.04.2013. godine,nakon
održanog glavnog i javnog pretresa, u prisustvu zamjenika ODT Pljevlja Tomčić
Milivoja, oštećenog Č. M. i optuženog S. S., dana 17.05.2013.godine donio je i
javno objavio
P R E S U D U
Optuženi S. S., JMBG ....., od oca M. i majke B. rodjene S., rodjen u P. dana
......godine, sa prebivalištem u P. Ul.M. P., državljanin CG, neoženjen, bez
djece, zaposlen, psimen, završio gimnaziju, govori srpskim jezikom razumije
crnogorski jezik, živi od plate, neosudjivan.
K R I V J E
Što je :
Dana 30.11.2012.godine oko 09,00 časova na raskrsnici Ul.T. i T. P. u P.,
upravljajući putničkim motornim vozilom marke "P." reg.oznaka ...... ne
pridržavajući se saobraćajnih propisa ugrozio saobraćaj i doveo u opasnost
život i tijelo ljudi na način što suprotno odredbi čl.17 ZOBS-a krećući se iz
Ul.T. u namjeri da se sa vozilom uključi desno u Ul.T.P., neobraćajući
adekvatnu pažnju prema pješaku Č. M. koji je prelazio kolovoz ispred pješačkog
prelaza Ul.T.P. od lijeve prema desnoj ivici u smjeru kretanja vozila i nije
blagovremeno reagovao u pravcu zaustavljanja vozila kada je mogao da predvidi
potencijalnu opasnost koja je rezultirala iz načina i smjera kretanja pješaka
i ako ej bio svjestan da svojom radnjom može učiniti krivično djelo ali je
olako držao da do toga neće doći ili da će to moći spriječiti pa je pri takvoj
vožnji prednjim desnim dijelom vozila udario u oštećenog usled čega je došlo
do odbačaja i pada pješaka na kolovoz koji je tom prilikom zadobio teške
tjelesne povrede u vidu kontuzije glave sa razderotinom u potiljačnoj regiji,
potres mozga te prelom ključen kosti i prelom III i IV rebra sa lijeve strane,
čime je izvršio krivično djelo teška djela protiv bezbjednosti javnog
saobraćaja iz čl.348 st.3 Krivičnog zakonika u vezi krivičnog djela
ugrožavanje javnog saobraćaja iz čl.339 st.3 u vezi st.1 Krivičnog zakonika,
pa mu sud na osnovu već citiranog zakonskog propisa te primjenom članova
4,13,16,32 36,42,52,53 i 54 Krivičnog zakonika te čl.226,229 i 374 ZKP-a i z r
i č e
USLOVNU OSUDU
Sa kojom se optuženom S. S. utvrdjuje kazna zatvora u trajanju od 30
(trideset)dana i istovremeno odredjuje da se ista neće izvršiti ako optuženi u
roku od jedne godine dana ne izvrši novo krivično djelo.
Optuženi je dužan platiti Budžetu Crne Gore na ime troškova krivičnog postupka
iznos od 165,00 € kao i na ime paušala iznos od 27,50 €
A sve ovo u roku od 15 dana po pravnosnažnosti presude pod prijetnjom
prinudnog izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državni tužilaštvo u Pljevljima,optužnim predlogom Kt.br.97/13 od
22.04.2013. godine optužilo je S. S. iz P., da je izvršio krivično djelo teška
djela protiv bezbjednosti javnog saobraćaja iz čl.348 st.3 Krivičnog zakonika
u vezi krivičnog djela ugrožavanje javnog saobraćaja iz čl.339 st.3 u vezi
st.1 Krivičnog Zakonika a na način, mjesto i vrijeme bliže opisano u izreci
ove presude.U završnoj riječi zamjenik ODT Pljevlja predložio je da sud
optuženog oglasi krivim i osudi po zakonu a pri tom ima u vidu sve
olakšavajuće okolnosti na strani optuženog.
Oštećeni Č. M. u završnoj riječi se nije pridružio krivičnom gonjenju protiv
optuženog da ne želi da optuženi ide u zatvor niti da bude osudjen jer je mlad
čovjek i bio je korektan prema njemu, prevezao ga u bolnicu i posjećivao u
bolnici te da imovinsko pravni zahtjev ne postavlja.
Optuženi S. S. u odbrani na glavnom pretresu priznajući u cjelosti izvršenje
krivičnog djela i svoju krivicu kazao je da to nije uradio namjerno, da se
kaje i da mu je žao što se ovo desilo te da ga je kritične prilike zasjenilo
sunce tako da nije dobro vidio u momentima kad je došlo do nezgode. Oštećenog
je nakon nezgode prevezao u bolnicu i obilazio ga dok je bio u bolnici. U
završnoj riječi molio je sud da ga blaže kazni.
U dokaznom postupku sud je saslušao svjedoka- oštećenog Č. M., saslušao
svjedoka G. B., pročitao nalaz i mišljenje vještaka Š. M., pročitao nalaz i
mišljenje vještaka dr.P. M., pročitao zapisnik o uvidjaju UP PJ Pljevlja
br.100/12 od 30.11.2012.godine, pročitao otpusnu listu hiruškog odjeljenja
Opšte bolnice P. broj 3483/12 za oštećenog, izvršio uvid u fotodokumentaciju
UP PJ Pljevlja sa skicom lica mjesta broj 604/12 od 30.11.2012.godine i
pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći priznanje
optuženog, sud je utvrdio činjenično stanje bliže opisano izrekom ove presude.
Naime, optuženi S. S. priznaje izvršenje krivičnog djela i svoju krivicu
navodeći da ga je kritične prilike zasjenilo sunce te da nije vidio oštećenog
u momentu saobraćajne nezgode.
Priznanje optuženog S. je jasno, potpuno i nedvosmisleno a kao takvo je
potvrđeno i dokazima izvedenim u postupku.Oštećeni Č. M. je kazao da je toga
jutra pošao da kupi hljeb kod C. i sjeća se da je došao do kafane i da je
pošao trotoarom prema pekari te da nezna šta se dalje dešavalo sa njim. Kad je
došao sebi vidio je da je u kolima sa njemu nepoznati mladićem i pitao ga je
gdje ga vozi a on mu rekao u Bolnicu a on mladiću da neće u Bolnicu već kući.
U Bolnici su mu izvršili snimanja i našli povredu glave, ramena i dva rebra.
Misli da se kritične prilike kretao trotoarom u vrijeme nezgode, posle je
saznao da ga je momak koji ga je udario vozilom prevezao do Bolnice. Svjedok
G.B. je izjavio da je tog jutra pošao da kupi novine na kiosku preko puta C.,
da je uz put sreo komšiju oštećenog Č. i pozdravio se sa njim, prošao
oštećenog i došao do kioska gdje je kupio novine i gledajući u novine krenuo
put kuće. Nije napravio više od 3 do 4 koraka od kioska kada je čuo udar ali
ne i rad vozila. Odmah se okrenuo i vidio da je Č. pao, noge su mu na trotoaru
a ledja i glava na ulici i leži pored auta sive boje iz kog izlazi mladić koga
ne poznaje pa su on i taj mladić i još dva prolaznika ubacili u sivo vozilo
oštećenog i mladić ga je odvezao put Bolnice. Po njegovom mišljenju sivo
vozilo se kretalo lagano, malom brzinom a bilo je sunčano vrijeme. Nije ni
znao da je vozilo udarilo pješaka dok nije čuo udar i okrenuo se.
Vještak saobraćajne struke Š.M. u svom nalazu i mišljenju ističe da je
predmetna saobraćajna nezgode nastala usled propusta u vožnji od strane vozača
PMV marke "P." reg.oznake ...... i dijelom usled propusta u kretanju pješaka.
Vozač vozila nije obratio adekvatnu pažnju prema pješaku posebno kao starijoj
osobi koja je prelazila kolovoz od lijeve prema desnoj ivici saobraćajnice
smjera kretanja vozila te nije blagovremeno reagovao u pravcu zaustavljanja
vozila kada je mogao da predvidi potencijalnu opasnost koja je rezultirala iz
načina i smjera kretanja pješaka već je vozilom zahvatio prostor kolovoza
kojim se kretao pješak što je dovelo do nalijetanja prednjeg desnog kraja
vozila na pješaka na prostoru desne strane kolovoza smjera kretanja vozila
ispred pješačkog prelaza nakon čega je došlo do destabilizacije, odbačaja i
pada pješaka na površinu kolovoza. Vještak Š. je dalje u svom nalazu i
mišljenju kazao da je pješak prelazio kolovoz van zone obilježenog pješačkog
prelaza a prethodno nije provjerio i utvrdio da ovaj prelaz može bezbjedno
obaviti već je u u odsustvu adekvatne pažnje prelazio kolovoz kada se vozilo
nalazilo na kritičnoj prostornoj udaljenosti od pješaka usled čega je došlo do
fizičkog kontakta vozila sa pješakom na prostoru desne strane kolovoza smjera
kretanja vozila.
Sud je u potpunosti prihvatio kao objektivan i po pravilima struke dat nalaz i
mišljenje vještaka Š. smatrajući da je ovaj vještak veoma detaljno a na osnovu
postojeće dokumentacije - fotoelaborata i skice lica mjesta te zapisnika o
uvidjaju ODT u Pljevljima dao svoj nalaz i mišljenje povodom ove saobraćajne
nezgode.
Cijeneći iskaz oštećenog Č. i dovodeći ga u logičnu vezu sa objektivnim i po
pravilima struke datim nalazom i mišljenjem vještaka datim na osnovu
fotoelaborata UP PJ Pljevlja sud nije prihvatio navode oštećenog da se
kritične prilike kretao trotoarom. U ostalom dijelu iskaz oštećenog sud
prihvata smatrajući da je oštećeni ono čega se sjeća objektivno posvjedočio.
Iskaz svjedoka G. sud prihvata u cjelosti kao istinit i nepristrasan
smatrajući da je svjedok krajnje istinito posvjedočio sve što je kritične
prilike vidio i zapazio.
U ovoj saobraćajnoj nezgodi oštećeni je zadobio povrede. Vještak dr.P.M.nakon
uvida u medecinsku dokumentaciju za oštećenog kazao je da se iz medecinske
dokumentacije a to je otpusna lista sa hiruškog odelenja Opšte bolnice P. broj
3483/12 vidi da je oštećeni zadobio povrede i to: kontuzija glave sa
rezderotinom u potiljačnoj regiji, potres mozga, prelom lijeve ključne kosti i
prelom III i IV rebra sa lijeve strane. Radi se o teškim tjelesnim povredama
koje su nanesene udarom tupe sile-tupih tvrdih predmeta-dijela vozila a neke i
padom i udarom od tvrdu podlogu.
Nalaz i mišljenje vještaka dr. P. sud prihvata u cjelosti kao objektivan i dat
po pravilima struke a koji imaju utemeljenje u medecinskoj dokumentaciji za
oštećenog.
Dakle, u postupku je potpunim i jasnim priznanjem optuženog S., iz navoda
oštećenog Č. i svjedoka G. kao i nalazom i mišljenjem vještaka saobraćajne
struke Š., nalazom i mišljenjem vještaka medicinske struke dr. P.kao i ostalim
dokazima izvedenim u postupku utvrdjeno da je optuženi S. S. izvršio krivično
djelo teška djela protiv bezbjednosti javnog saobraćaja iz čl. 348 st.3
Krivičnog zakonika u vezi krivičnog djela ugrožavanje javnog saobraćaja iz
čl.339 st.3 u vezi st.1 Krivičnog zakonika kako mu se to javnom optužbom i
stavlja na teret pa je sud optuženog S. S.kao nehatnog učinioca, obzirom da je
bio svjestan da nepridržavajući se saobraćajnih propisa ugrožava saobraćaj i
dovodi u opasnost život i tijelo ljudi jer nije postupao u skladu sa čl.17
ZOBS-a na putevima, neobraćajući adekvatnu pažnju na pješaka-oštećenog Č. koji
je prelazio kolovoz ispred pješačkog prelaza i nije blagovremeno reagovao u
pravcu zaustavljanja vozila kada je mogao da predvidi potencijalnu opasnost
koja je rezultirala iz načina i smjera kretanja oštećenog i ako je bio
svjestan da ovom svojom radnjom može učiniti krivično djelo ali je olako držao
da do toga neće doći ili da će to moći spriječiti pa je pri takvoj vožnji
prednjim desnim dijelom vozila udario oštećenog usled čega je došlo do
odbačaja i pada pješaka i kojom prilikom je oštećeni zadobio teške tjelesne
povrede , dakle optuženi S. S. postupao je sa nehatom pa ga je sud kao
nehatnog učinioca oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti u
smislu čl.42 Kz koje utiču kako na vrstu tako i na visinu kazne. Optuženi S.je
priznao u cjelosti izvršenje krivičnog djela i krivicu. Izrazio je kajanje i
žaljenje. Radi se o mladiću starom 22.godine koji do sada nije osudjivan što
se utvrdjuje iz izvoda iz KE i što upućuje na zaključak da se ne radi o osobi
sklonoj vršenju krivičnih djela. Optuženi je prevezao oštećenog u bolnicu,
posjećivao ga u bolnici i interesovao se za njegovo zdravlje. Oštećeni se nije
pridružio krivičnom gonjenju, naprotiv kazao je da optuženi netreba da ide u
zatvor niti da bude osudjen te da se radi o mladom čovjeku. I na strani
oštećenog ima doprinosa nastanku ove saobraćajne nezgode.Djelo je izvršeno iz
nehata. Sve ove okolnosti a posebno odnos optuženog nakon izvršenog krivičnog
djela te odnos oštećenog prema optuženom, sud je uzeo kao olakšavajuće
okolnosti na strani optuženog i utvrdio mu kaznu zatvora u trajanju od 30
(trideset) dana a u smislu čl.52 Kz sud je cijenio i svrhu uslovne osude i
imajući u vidu godine života, dosadašnji neporočni život optuženog, odnos
oštećenog te odnos optuženog nakon izvršenog djela te da se oštećeni nije
pridružio krivičnom gonjenju sud je mišljenja da se u konkretnom slučaju a
radi krivično pravne zaštite prema ovom optuženom svrha kažnjavanja može
postići i uslovnom osudom pa je sud nakon što je optuženom utvrdio kaznu
zatvora u trajanju od 30 dana njeno izvršenje odložio za vrijeme od jedne
godine dana pod uslovom da optuženi ne izvrši novo krivično djelo u tom
periodu te da će se i uslovnom osudom postići u cjelosti svrha kažnjavanja i
dovoljno uticati na optuženog da više ne vrši krivična djela.
Shodno čl.226 i 229 ZKP-a sud je obavezao optuženog da na ime troškova
krivičnog postupka koji čine troškovi za saobraćajno i medecinsko vještačenje
plati Budžetu Crne Gore iznos od 165,00 € kao i da na ime paušala Budžetu Crne
Gore plati iznos od 27,50 € koji iznos je odmjeren obzirom na dužinu trajanja
i složenost krivičnog postupka te imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 17.05.2013.godine.
Zapisničar, S u d i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 15.dana po
prijemu iste Višem sudu B.Polje, a preko ovog suda.
DOSTAVITI:
1 x ODT
1 x Optuženom