HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.12/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković,u krivičnom predmetu protiv
optuženog N.B. iz P. zbog krivičnog djela teška kradja iz čl.240 st.1 tačka 1
Kz i krivičnog djela oduzimanje vozila iz čl.248 st.1 Krivičnog zakonika a po
optužnici ODT Pljevlja Kt.br.24/13 od 01.02.2012.godine, nakon održanog
glavnog i javnog pretresa u prisustvu zamjenika ODT Pljevlja Gačević
Božidarke, oštećenih S. G. i V.R. i optuženog N.B., dana 19.02.2013. godine
donio je i javno objavio
P R E S U D U
Optuženi N. B. zvani Ć., JMBG ..., od oca M. i majke E. rodjene G., rodjen u
P. dana ....godine sa prebivalitšem u P. Ul.L., državljanin CG, neoženjen, bez
djece, pismen, završio osnovnu školu,govori srpskohrvatskim jezikom, razumije
crnogorski jezik, nezaposlen, lošeg imovnog stanja, osudjivan presudom
Osnovnog suda Pljevlja Kt.br.165/09 od 20.11.2009. godine, zbog krivičnog
djela nasilje u porodici ili porodičnoj zajednici iz čl.220 st.1 Kz kažnjen 2
mjeseca uslovno jednu godinu, presudom Osnovnog suda Pljevlja K.br.44/10 od
28.10.2010. godine zbog krivičnog djela nasilje u porodici i u porodičnoj
zajednici iz čl.220 st.1 Kz kažnjen 3 mjeseca zatvora uslovno na jednu godinu,
presudom Višeg suda Bijelo Polje K.br.11/10 od 19.04.2010.godine zbog
krivičnog djela neovlašćenja proizvodnja, držanje i stavljanje u promet
opojnih droga iz čl.300 st.1 Kz kažnjen 10 mjeseci zatvora, presudom Osnovnog
suda Pljevlja K.br.239/10 od 23.11.2010.godine zbog krivičnog djela
nedozvoljena trgovina iz čl.284 st.1 Kz kažnjen 30 dana zatvora, presudom
Osnovnog suda Pljevlja K.lbr.240/10 od 23.11.2010.godine zbog krivičnog djela
ugrožavanje sigurnosti iz čl.168 st.1 Kz kažnjen 30 dana zatvora, presudom
Osnovnog suda Pljevlja K.br.12/11 od 24.02.2011.godine zbog krivičnog djela
oduzimanje vozila iz čl.248 st.2 Kz kažnjen 30 dana zatvora i presudom
Osnovnog suda Pljevlja K.br.42/11 od 23.09.2011.godine zbog krivičnog djela
oduzimanje vozila iz čl.248 st.2 Kz kažnjen 3 mjeseca zatvora.
K R I V J E
Što je:
a) Dana 23.01.2013.godine oko 05,00 časova u naselju K. u P., po prethodnom
dogovoru, zajedno sa maloljetnim D. N. u namjeri da sebi pribave protivpravnu
imovinsku korist, obili prodajni objekat "DOO RDS.com" vlasništvo oštećenog
V.R. iz P., na način što je sa prethodnom oduzetim PMV marke VW "P."
reg.br..., vlasništvo S. G., zadnjim dijelom vozila udario u prednju stranu
navedenog prodajnog objekta i tom prilikom polomio ulazna vrata objekta, izlog
na objektu i jedan dio zida a nakon toga zajedno sa maloljetnim D.N. kroz
načinjen otvor ušao u unutrašnjost objekta i tom prilikom su oduzeli jednu
fiskalnu registar kasu marke BEST LC ME u kojoj se nalazio novac u iznosu od
82,00 €, jedan mobilni telefon marke "N.", jedan bar kod čitač i jednu laticu
za novac oštetivši na taj način vlasnika V.R. za iznos od 655,00 €,
čime je izvršio krivično djelo teška kradja iz čl.240 st.1 tačka 1 Kz,
b) Dana 22.01.2013.godine oko 24,00 časova u naselju G.I. u P., po prethodnom
dogovoru, zajedno sa maloljetnim D.N. sa parking prostora protivpravno oduzeli
PMV marke VW "P." reg.br..... vlasništvo oštećenog S. G.u namjeri da ga
upotrijebe za vožnju na način što je upotrebom podesnog ključa otključao bravu
na vratima vozila, zatim sjeo u vozilo i sa unutrašnje strane otvorio vrata
suvozača na koja je ušao i sjeo maloljetni D.N. a nakon toga istim ključem
stavio vozilo u pogon i odvezli se u pravcu grada,
čime je izvršio krivično djelo oduzimanje vozila iz čl.248 st.1 Kz,
pa mu sud na osnovu već citiranih zakonskih propisa te primjenom članova
4,5,13,15,32,33,36 i 42 KZ a za krivično djelo teška kradja iz čl.240 st.1
tačka 1 Kz i primjenom čl.45 i 46 Kz u t v r dj u j e
a) za krivično djelo teška kradja iz čl.240 st.1 tačka 1 Kz kaznu zatvora u
trajanju od 7 (sedam) mjeseci,
b) za krivično djelo oduzimanje vozila iz čl.248 st.1 Kz kaznu zatvora u
trajanju od 30 (trideset) dana,
Pa ga sud primjenom čl.48 i 51 Kz i čl.226,229,239 i 374 ZKP-a
O S U DJ U J E
Na jedinstvenu kaznu zatvora u trajanju od 7 (sedam) mjeseci i 15 (petnest)
dana u koju kaznu mu se ima uračunati vrijeme provedeno u pritvoru počev od
23.01.2013. godine do 19.02.2013.godine.
Optuženi je dužan platiti Budžetu Crne Gore na ime troškova krivičnog postupka
iznos od 613,50 € kao i na ime paušala iznos od 27,50 €,
a ovo u roku od 15 dana po pravosnažnosti presude.
Oštećeni S.G. i V. R.radi ostvarivanja imovinsko pravnog zahtjeva upućuje se
na parnicu.
O b r a z l o ž e nj e
Osnovno državno tužilaštvo u Pljevljima optužnicom Kt.br.24/13 od 01.02.2013.
godine a koju je Krivično vijeće Osnovnog suda u Pljevljima potvrdilo
rješenjem Kv.br.11/13 od 06.02.2013.godine optužilo je N. B. iz P. da je
izvršio krivično djelo teška kradja iz čl.240 st.1 tačka 1 Kz i krivično djelo
oduzimanje vozila iz čl.248 st.1 Kz a na način, mjesto i vrijeme bliže opisano
izrekom ove presude. Zamjenik ODT Pljevlja u završnoj riječi predložio je da
sud optuženog oglasi krivim i osudi po zakonu za oba krivična djela stavljena
mu na teret.
Oštećeni V.R. u završnoj riječi istakao je da se pridružuje krivičnom gonjenju
protiv optuženog ističući imovinsko pravni zahtjev koji će ostvarivati u
parnici.
Oštećeni S.G.u završnoj riječi pridružio se krivičnom gonjenju protiv
optuženog i istakao da će imovinsko pravni zahtjev ostvarivati u parnici.
Optuženi N. B. u odbrani datoj u tužilaštvu navodi da se dana
22.01.2013.godine oko 20,00 časova u kafani na pijaci poljoprivrednih
proizvoda u P. našao sa svojim poznanikom D. N., da su sjedjeli u kafani i on
prodao svoja dva mobilna telefona pa su otišli u lokal "M." gdje su se
zadržali do fajronta-do 23,30 časova a nakon toga on i D.N. odlaze njegovoj
kući gdje su sjedjeli a onda se dogovorili da oduzmu neko vozilo da bi se
provozali i oko 24,00 časova krenuli prema J.pješke a onda prema G. I. i na
parkingu G.I. prišli jednom "P." crne boje pa je uhvatio kvaku od vrata i to
sa vozačeve strane i povukao jako nakon čega su se otvorila vrata pa je sjeo u
auto za volan i otvorio sa unutrašnje strane vrata suvozača na koja je ušao i
sjeo u auto i D. N.. U ladici od vozila je pronašao ključ kojim je stavio auto
u pogon pa su se onda odvezli u pravcu R. u., R.i, M.i kad su htjeli da vrate
vozilo naišli su pored naselja K. i parkirali vozilo pored prodajnog objekta
"DOO RDS.com" nakon čega je vozilo povratio u rikverc kako bi se bliže
približio prodajnom objektu pa je nesmetreno pritisnuo gas i zadnjim dijelom
vozila udario u vrata i izlog prodajnog objekta pri čemu je polomio staklo na
izlogu i vratima, činimi se da je sve polomio i tada rekao N.i "izlijeći" pa
su kroz načpinjen otvor ušli u unutrašnjost i tom prilikom oduzeli fiskalnu
registar kasu, mobilni telefon marke "N.a" a N. je uzeo i neki aparat pa su
nakon toga sjeli u vozilo i odvezli se u pravcu R. i na nekoj livadi
zaustavili vozilo pa je on iz ladice uzeo jedan šafciger-patent ručicu i istom
otvorio registar kasu iz koje je oduzeo 80,00 € a N. kasu i aparat bacio pored
auta na livadu a onda sjeli u vozilo i nakon nekih 400 m vožnje vozilo je
parkirao na jednom parkingu iza zgrade, zaključao ga i sa sobom ponio ključ
kući pa je policija prilikom pretresa njegovog stana pronašla ključ i telefon
marke "N.". N. je svo vrijeme bio prisutan, prespavao je tu noć kod njega a
policija ih pronašla u njegovom stanu i privela u policiju. Kazao je da se
kaje i da se kune da to više nikad neće ponoviti jer ima namjeru da se ženi i
formira porodicu. Na glavnom pretresu priznajući izvršenje krivičnih djela i
krivicu i ostajući pri odbrani iz tužilaštva kazao je da mu je žao i da će
oštećeni nadoknaditi štetu kad mu dodje stric iz N. jer se o njemu staraju
stric i baba pošto mu je majka umrla davno a otac se oženio drugom ženom i
nema kontakta sa njim.Krivično djelo teške kradje je izvršio sa maloljetnim N.
a oduzimanje vozila je njemu samom palo na pamet a nemanja pristao da se vozi
sa njim. Molio je sud da mu ukinu pritvor jer će mu doći mladji brat iz D. u .
da ga vidi a ima namjeru i da se ženi. U završnoj riječi molio je sud da ga
što blaže kazni obećavajući da će oštećenim nadoknaditi štetu čim mu dodje
stric iz Nj. koji će mu dati novac. Predložio je da mu se pritvor ukine.
U dokaznom postupku sud je saslušao svjedoke-oštećene S. G. i V.R., saslušao
svjedoka D.N., pročitao iskaz svjedoka G. M., pročitao službene zabilješke UP
PJ Pljevlja broj 03-240/13-1006/10 i broj 03-240/13-1006/4 obje od
13.01.2013.godine, pročitao potvrdu UP PJ Pljevlja broj 03-240/13-1006/2 od
23.01.2013. godine o privremeno oduzetim predmetima, pročitoa zapisnik o
pretresanju stana i drugih prostorija UP PJ Pljevlja od 23.01.2013.godine,
pročitao oštetni zahtjev "DOO RDS.com", izvršio uvid u tri fiskalna računa,
izvršio uvid u fotoelaborate UP PJ Pljevlja broj 28/13, 29/13,30/13 i 31/13
svi od 23.01.2013.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći priznanje
optuženog N.B. ovaj sud je utvrdio da je optuženi N.B. izvršio krivično djelo
teška kradja iz čl.240 st.1 tačka1 Kz i krivično djelo oduzimanje vozila iz
čl.248 st.1 Kz kako mu je to javnom optužbom i stavljeno na teret pa ga je sud
oglasio krivim i osudio po zakonu.
Ovakvu svoju odluku sud temelji na činjenicama koje proizilaze iz izvedenih
dokaza. Naime, optuženi N. B. priznaje da su kritične prilike on i maloljetni
D.N. odlučili da oduzmu neko vozilo kako bi se sa istim provozali po gradu pa
su na parkingu u naselju G.I.oduzeli vozilo marke "P." reg.br..., tako što je
on otvorio vrata vozila i sjeo u vozilo a zatim iz unutrašnjosti vozila
otvorio vrata suvozača pa je sjeo i D.N. a onda je ključem koji je našao u
latici stavio vozilo u pogon i odvezli su se u pravcu grada, vozali se a onda
pošli da vrate vozilo odakle su ga uzeli da bi prolaskom kroz naselje K.
parkirali se ispred radnje "DOO RDS.com", da bi on vozilom krenuo u rikverc i
zadnjim dijelom vozila polomio vrata i izlog na radnji pa su onda on i
maloljetni N. ušli u radnju iz koje su oduzeli registar kasu, mobilni telefon
marke "N." i N. je uzeo i neki aparat pa su vozilom otišli na R. gdje je
pomoću šafcigera otvorio registar kasu iz koje je oduzeo 82,00 € pa je N.kasu
i aparat bacio pored puta a oni se vozilom uputili put grada i nakon nekih 400
m vožnje parkirali vozilo i otišli njegovoj kući. Ključ od vozila ponio je sa
sobom pa su taj ključ kao i telefon marke "N." policajci našli kod njega
prilikom pretresa stana.
Priznanje optuženog N.B. je jasno, potpuno i nedvosmisleno a kao takvo je
potvrdjeno i iskazom svjedoka-oštećenih S. G. i V. R. te iskazom svjedoka
maloljetnog D.N.i G. M.. Svjedok-oštećeni S.G.je kazao da je dana
22.01.2013.godine oko 20,00 časova kada se vratio sa posla svoje PMV marke
"P." crne boje reg.oznake ... parkirao ispred zgrade u naselju G. I. gdje
inače stanuje, zaključio vozilo i ključ ponio sa sobom a dana
23.01.2013.godine oko 05,00 časova na vrata njegovog stana došli policajci i
pitali ga da li je vlasnik vozila marke "P." pa im je rekao da je vlasnik tog
vozila i da ga je parkirao prethodne večeri ispred zgrade a policajaci tražili
da im pokaže gdje je parkirao vozilo i kad je izašao vidio da vozila nema na
mjestu gdje ga je ostavio. Tada su mu policajci saopštili da je njegovo vozilo
primijećeno ispred prodavnice u naselju K. gdje je izvršena teška kradja i
rekli mu da slučaj prijavi policiji. Negdje oko 11,00 časova iz policije su ga
obavijestili da je vozilo pronadjeno i da dodje u Ul.D.gdje je vozilo nadjeno.
Vozilo je našao otključano, brava je polomljena a na zadnjem dijelu vozila
uočeni su tragovi oštećenja u vidu grebanja kao i na braniku. Tom prilikom mu
je oduzeta i jedna korpa sa alatom u vrijednosti oko 25,00 €. Svjedok-oštećeni
V. R. je kazao da ga je 23.01.2013.godine oko 05,00 časova telefonom pozvao
drug Joksović Goran i rekao mu da ga je zvao G. M. i rekao mu da je prodavnica
oštećenog V.u naselju K. obijena pa je odmah otišao na lice mjesta i vidio da
su vrata na objektu polomljena, da je izlog polomljen kao i jedan dio pozide
na objektu. Pozvao je policiju i prilikom uvidjaja utvrdili su da mu je
oduzeta jedna registar kasa marke BEST LC ME, bar kod čitač, mobilni telefon
marke "N.", latica za novac i depozit iz registar kase u iznosu od 82,00 €.
Što se tiče materijalne štete istu je imao na eloksir vratima i prozoru,
aluminijskoj otkapnici od prozora i pozidi od cigle. Mobilni telefon mu je u
medjuvremenu nadjen i vraćen. Svjedok G. M.je kazao da ga je negdje oko 05,00
časova dana 23.01.2013.godine probudio jak udar i lomljene stakla pa je ustao
i pogledao kroz prozor i vidio kako dva lica na ulici ubacuju nešto u vozilo
crne boje a koje vozilo je bilo parkirano odmah na ulazu u prodavnicu i bilo
je okrenuto zadnjim dijelom rpema vratima prodavnice. Nakon što su ta dva lica
nešto u obliku paketa ubacili na zadnje sjedište vozila sjeli su u vozilo i
velikom brzinom se udaljili. Primijetio je da se radi o vozilu marke "P." crne
boje reg.br. .. Pošto nije imao broj telefona vlasništvo radnje V. pozvao je
svog brata J.G. koji je prijatelj sa V. i rekao mu da je prodavnica V.a
obijena i da to prenese V.. Nezna ko su ta dva lica koja su kritične večeri
obila prodavnicu oštećenog V.. Svjedok maloljetni D.N. u svom iskazu datom u
prisustvu zakonskog zastupnika majke D. Z. je kazao da se u nazad mjesec do
dva od kritičnog dogadjaja druži sa optuženim B., da su kritične večeri šetali
po gradu, bili u lokalu "M." pa onda kod B. kući i kod B. kući odlučili da
zajedno oduzmu neko vozilo i vozaju se po gradu pa su otišli u G.I. da traže
neko vozilo kako bi ga oduzeli i vidjeli "P." kolko se sjeća crne boje pa je
B. nekim ključem otključao vozilo i sjeli su, B. je vozio a on sjedio na
mjestu suvozača i vozali su se po gradu dva do tri sata pa kad su prolazili
kroz naselje K.odlučili su da obiju prodavnicu "DOO RDS" pa je B. vozilom u
rikverc polomio stkalena vrata na prodavnici a onda obojica ušli u prodavnicu
i oduzeli kasu u kojoj je bilo 80,00 €, čitač bar koda i vozilom su otišli u
mjesto zvana "P.nj." gdje su otvorili kasu i uzeli novac pa su kasu i bar kod
bacili a sa novcem otišli B.kući stim što su vozilo "P." ostavili kod B..
Nijesu stigli da stigli da potroše tih 80,00 € jer je došla policija B. kući i
oduzela im novac a njih privela u policiju. Nijesu oduzeli nikakav alat a
nesjeća se da je vidio mobilni telefon.
Cijeneći iskaze svjedoka-oštećenih S. G. i V.R., iskaze svjedoka G.M. i D. N.
sud je stekao ubjedjenje da su oštećeni kao i svjedok G.bili istiniti i
nepristrasni u svom kazivanju, da su objektivno posvjedočili sve što im je
poznato. Sud je prihvatio kao istinit i iskaz svjedoka D.N. koji je po
mišljenju suda krajnje istinito i veoma detaljno ispričao cijeli tok dogadjaja
u kome je i sam učestvovao. Iskazi oštećenih kao i svjedoka G. i D. nijesu u
suprotnosti sa priznanjem optuženog N. a naime njegovim navodima da je oduzeo
PMV marke "P." reg.br. ... zajedno sa maloljetnim D. radi vožnje kao i
njegovim navodima da je polomio zadnjim dijelom ovog vozila vrata i izlog na
prodavnici oštećenog V. odakle su on i maloljetni D. oduzeli registar kasu u
kojoj je bilo 82,00 €, mobilni telefon marke "N." i čitač bar koda.
Optuženi N. je kazao da je ključem koji je našao u ladici vozila "P." reg.br.
.. . stavio ovo vozilo u pogon kao i da je nehotice vozilom "P." krenuo u
rikverc i polomio vrata i izlog na prodavnici vlasništvo oštećenog . Ove
navode optuženog N. sud nije prihvatio a ovo iz razloga što je oštećeni
S.kazao a sud mu povjerovao da nakon što je vozilo zaključao ključ je ponio sa
sobom što je i logično a svjedok D. da su on i optuženi N. prolazeći kroz
naselje K. odlučili da zajedno obiju prodavnicu "DOO RDS" pa je onda optuženi
N. vozilom u rikverc polomio vrata i izlog prodavnice što upućuje na zaključak
da optuženi N. nije slučajno vozilom krenuo u rikverc i polomio vrata i izlog
prodavnice već naprotiv da je to prethodno sa maloljetnim D. planirao. Ovi
navodi optuženog N. su smišljeni u cilju olakšanja položaja pred sudom pa ih
sud nije mogao prihvatiti kao istinite.
Dakle, jasnim i nedvosmislenim priznanjem optuženog N.B., koje priznanje je
potvrdjeno iskazom svjedoka-oštećenih S.G.i V. R., iskazom svjedoka D. N.i G.
M., na osnovu potvrde UP PJ P. o privremeno oduzetim predmetima od
23.01.2013.godine kao i na osnovu zapisnika o pretresu stana UP PJ Pljevlja
kao i na osnovu ostalih dokaza izvedenih u postupku nesporno je utvrdjeno da
je optuženi N.B.zajedno sa maloljetnim D.N. i po prethodnom dogovoru sa D. a
sve u namjeri da sebi pribave protivpravnu imovinsku korist dana
23.01.2013.godine oko 05,00 časova obili prodavnicu "DOO RDS.com" vlasništvo
oštećenog V.R. tako što su sa prethodno oduzetim vozilom marke "P.t" reg.br...
vlasništvo oštećenog S.. G. zadnjim dijelom vozila udario u prednju stranu
prodajnog objekta i polomio ulazna vrata objekta, izlog i jedan dio zida pa je
nakon toga sa maloljetnim D.N. kroz načinjeni otvor ušao u prodavnicu iz koje
su oduzeli jednu fiskalnu registar kasu u kojoj se nalazilo 82,00 €, jedan
mobilni telefon marke "N.", jedan bar kod čitač i jednu laticu za novac
oštetivši tako oštećenog V. za iznos od 655,00 €. Optuženi N. je svjesno
vozilom polomio vrata i izlog na prodajnom objektu kako bi ušao u prodajni
objekat i oduzeo iz istog navedene predmete dakle djelovao je sa direktnim
umišljajem i u ovim njegovim radnjama stoje svi bitni elementi bića krivičnog
djela teške kradje iz čl.240 st.1 tačka 1 Kz pa ga je sud kao umišljajnog
učinioca oglasio krivim za ovo krivično djelo. Takodje, priznanjem optuženog
N., iskazima oštećenog S.G. i svjedoka G. i D.N. u postupku je na nesumnjiv
način utvrdjeno da je optužen N. B.dana 22.01.2013.godine oko 24,00 časova po
prethodnom dogovoru sa maloljetnim D. sa parking prostora u naselju G. I.
oduzeo PMV marke "P." reg.br. ... vlasništvo oštećenog S. u namjeri da ga
upotrijebi za vožnju pa je ovo vozilo podesnim ključem otključao, sjeo u
vozilo i sa unutrašnje strane otvorio vrata suvozača na koja vrata je ušao i u
vozilo sjeo maloljetni D.N. nakon čega je optuženi N. istim ključem stavio
vozilo u pogon i odvezli su se u pravcu grada. Dakle, optuženi je bio svjestan
da vozilo "P." reg.br. ....nije njegovo vozilo te da stavljajući vozilo u
pogon pošto ga je prethodno otključao podesnim ključem je protivpravna
djelatnost ali uprkos tome otključao je ovo vozilo podesnim ključem, otvorio
vrata D. koji je sjeo u vozilo i vozilom su otišli u pravcu grada. Vozilo je
stavio u pogon sa namjerom da ga upotrijebi za vožnju, dakle djelovao je sa
direktnim umišljajem i u ovim radnjama optuženog N.B.ostvareni su svi bitni
elementi bića krivičnog djela oduzimanje vozila iz čl.248 st.1 Kz pa je sud
optuženog N. oglasio krivim i osudio po zakonu kao umišljajnog učinioca i za
ovo krivično djelo.
Prilikom odlučivanja o vrsti i visini kazne u smislu čl.42 Kz sud je cijenio
sve okolnosti koje utiču kako na vrstu tako i na visinu kazne.Optuženi N.je
priznao izvršenje krivičnih djela i svoju krivicu, izrazio kajanje i obećao
nadoknaditi štetu oštećenim čim mu dodje stric iz Nj.. Optuženi je nezaposlen,
u teškoj je materijalnoj i porodičnoj situaciji obzirom da mu je majka davno
umrla, da sa ocem koji se oženio nema kontakt te da se o njemu staraju stric i
baba. Mladji brat mu se nalazi u D. u B.. Obećao je da više neće vršiti
krivična djela te da će da se oženi i formira porodicu. Sve ove okolnosti sud
je optuženom N.B. uzeo kao osobito olakšavajaće okolnosti i bez obzira na
njegovu dosadašnju osudjivanost što je utvrdjeno iz izvoda iz KE sud je
optuženom ublažio kaznu za krivično djelo teške kradje iz čl.240 st.1 tačka 1
Kz ispod zakonom predvidjenog minimuma i utvrdio mu kaznu zatvora u trajanju
od 7(sedam)mjeseci a za krivično djelo oduzimanje vozila iz čl.248 st.1 Kz sud
je optuženom Nahodoviću utvrdio kaznu zatvora u trajanju od 30 (trideset) dana
smatrajući da će se jedino efektivnom kaznom zatvora postići svrha kažnjavanja
zakonom predvidjena i tako uticati na optuženog da više ne vrši krivična
djela. Shodno čl.48 Kz sud je optuženom N.B. izrekao jedinstvenu kaznu zatvora
u trajanju od 7 (sedam) mjeseci i 15 (petnest) dana smatrajući ovu kaznu
adekvatnom težini krivičnih djela, nastalim posledicama i ličnosti samog
optuženog. U smislu čl.51 Kz optuženom Nahodović Behudinu je u izrečenu kaznu
uračunato vrijeme provedeno u pritvoru kako je to bliže opisano izrekom ove
presude.
U smislu čl.226 i 229 ZKP-a sud je obavezao optuženog N. B. da Budžetu Crne
Gore na ime troškova krivčnog postupka plati iznos od 613,50 € koji čine
naknada i nagrada za odbranu po braniocu po službenoj dužnosti u iznosu od
512,50 € kao i troškovi dovodjenja iz zatvora Bijelo Polje na glavni pretres u
iznosu od 101,00 € kao i da na ime paušala plati iznos od 27,50 € koji iznos
je odmjeren obzirom na dužinu trajanja, složenost i imovno stanje optuženog.
Oštećeni S. G. i V. R. su istakli da će imovinsko pravni zahtjev ostvarivati u
parnici pa je obzirom na to sud oštećene S.G. i V.R.u smislu čl.239 ZKP-a radi
ostvarivanja imovinsko pravnog zahtjeva uputio na parnicu.
OSNOVNI SUD U PLJEVLJIMA , dana 19.02.2013.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 15.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Okrivljenom