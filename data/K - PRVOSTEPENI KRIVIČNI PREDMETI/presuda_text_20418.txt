HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.43/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljane
Popović, uz sudjelovanje zapisničara Zore Leković, u krivičnom predmetu protiv
optuženog B. I. iz P.a zbog krivičnog djela laka tjelesna povreda iz čl.152
st.2 u vezi st.1 Krivičnog Zakonika a po optužnom predlogu ODT Pljevlja
Kt.br.68/13 od 22.03.2013.godine, na glavnom pretresu održanom dana
10.04.2013. godine, u prisustvu zamjenika ODT Pljevlja Tomčić Milivoja,
oštećenog B. F. i optuženog B. I., donio je i javno objavio
P R E S U D U
Prema optuženom:
B.I., JMBG .... od oca B. i majke Z. rodjene M., rodjen u mjestu I. opština
P., R.S., dana .... godine, sa prebivalištem u naselju T. opština P.,
državljanin R. S., oženjen, otac 4 djece, zaposlen u JP "K." P., nepismen,
govori romski jezik, razumije crnogorski jezik, lošeg imovnog stanja,
neosudjivan.
Na osnovu čl.372 st.1 tačka 1 ZKP-a
OPTUŽBA SE ODBIJA
Da je:
Dana 10.03.2013.godine, oko 21,30 časova u romskom naselju T., opština P.,
lako tjelesno povrijedio oštećenog B. F., na način što ga je udario jedan put
u predjelu glave sa kamenom-dakle sredstvom podobnim da tijelo teško povrijedi
ili zdravlje teško naruši nanijevši mu povredu u predjelu frontalne (čeone)
regije u vidu kontuzije glave sa rezdorotinom veličine 3 x 1/2 cm,
Čime bi izvršio krivično djelo lake tjelesne povrede iz čl.152 st.2 u vezi
st.1 Krivičnog Zakonika,
Usled odustanka Osnovnog državnog tužioca od krivičnog gonjenja.
Troškovi krivičnog postupka padaju na teret budžetskih sredstava ovog suda.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.68/13 od
22.03.2013.godine optužilo je B. I. iz P., da je izvršio krivično djelo lake
tjelesne povrede iz čl.152 st.2 u vezi st.1 Krivičnog Zakonika a na način,
mjesto i vrijeme bliže opisano izrekom ove presude. Na glavnom pretresu
održanom dana 10.04.2013.godine zamjenik ODT Pljevlja u završnoj riječi je
istakao da odustaje od krivičnog gonjenja protiv optuženog B. I.a zbog
krivičnog djela lake tjelesne povrede iz čl.152 st.2 u vezi st.1 Krivičnog
Zakonika a ovo prije svega imajući u vidu iskaz oštećenog B. F. koji je
potvrdio da ga optuženi nije udario kamenom kritične prilike.
Oštećeni B.F. je u završnoj riječi istakao da ne nastavlja krivično gonjenje
protiv B.I. jer ga kritične prilike B. I. nije udario kamenom i da mu nije
poznato ko ga je udario jer on to nije vidio a rečeno mu je prvo da je
optuženi pa onda Z.B..
Kako je na glavnom pretresu zamjenik ODT Pljevlja odustao od daljeg krivičnog
gonjenja protiv optuženog B. I. zbog krivičnog djela lake tjelesne povrede iz
čl.152 st.2 u vezi st.1 Krivičnog Zakonika a oštećeni B. F.nije nastavio
krivično gonjenje to je sud u smislu čl.372 st.1 tačka 1 ZKP-a u vezi čl.60
st.1 ZKP-a odlučio kao u izreci ove presude.
U smislu čl.230 ZKP-a sud je odlučio da troškovi krivičnog postupka u iznosu
od 60,50 € koji čine troškovi naknade i nagrade vještaku medecinske struke
padaju na teret budžetskih sredstava ovog suda.
Imovinsko pravnog zahtjeva nije bilo.
OSNOVNI SUD U PLJEVLJIMA, dana 10.04.2013.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI.
1 x ODT Pljevlja
1 x Oštećenom
1 x Optuženom
