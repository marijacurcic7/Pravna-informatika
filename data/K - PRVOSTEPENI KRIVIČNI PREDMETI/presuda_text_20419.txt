K. br. 11/67
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"

U IME CRNE GORE
OSNOVNI SUD U PODGORICI, prvostepeni krivični, po sudiji Jeleni Perović
Kovačević, uz učešće Slađane Vlahović, kao zapisničara, u krivičnom predmetu
protiv okrivljenog V.D.iz Podgorice, zbog krivičnog djela prevara iz člana 244
st. 1 Krivičnog zakonika, koga je na glavnom pretresu branio J.D., advokat iz
Cetinja, odlučujući o optužnom predlogu ODT-a Podgorica Kt. br. 1171/09 od
25.01.2011. godine, koga je je na glavnom pretresu zastupala Kažić Marija,
savjetnik kod ODT-a, nakon glavnog i javnog pretresa održanog dana 01.04.2013.
godine u prisustvu stranaka i branioca okrivljenog, istog dana donio je i
javno objavio
PRESUDU
Okrivljeni:
V.D., zvani G., od oca M. i majke M., rođene L., rođenog ...... godine u N.,
sa prebivalištem u Podgorici – B. S. K. .., crnogorski državljanin,
elektroinstalater, oženjen, otac troje djece, pismen, za završenom srednjom
školom, dobrog imovnog stanja, ranije osuđivan i to: presudom Opštinskog suda
Titograd K.br. 15/85 od 31.10.1986. godine zbog krivičnog djela iz člana 190
st. 4 i član 185 st. 3 i st. 1 KZCG na kaznu zatvora u trajanju od 3 mjeseca
uslovno na 2 godine, presudom Opštinskog suda Nikšić K.br. 166/86 od
13.11.1988. godine zbog krivičnog djela iz člana 232 st. 1 KZCG na kaznu
zatvora u trajanju od 3 mjeseca uslovno na 2 godine, presudom Opštinskog suda
Prijepolje K.br. 5/05 od 23.05.2006. godine zbog krivičnog djela iz člana
208/1 KZ-a na kaznu zatvora u trajanju od 6 mjeseci, presudom Osnovnog suda u
Podgorici K.br. 05/28 od 01.11.2007. godine zbog krivičnog djela iz člana
381/1 KZCG na kaznu zatvora u trajanju od 3 mjeseca uslovno na 1 godinu,
presudom Osnovnog suda u Kotoru K.br. 503/08 od 04.11.2009. godine zbog
krivičnog djela iz člana 244 st. 3 KZCG na kaznu zatvora u trajanju od 1
godine
Na osnovu člana 373 tačka 2 Zakonika o krivičnom postupku
OSLOBAĐA SE OD OPTUŽBE
Kojom je predstavljeno da je:
Dana 22. juna 2009. godine u Podgorici, u namjeri da sebi pribavi protivpravnu
imovinsku korist lažnim prikazivanjem činjenica doveo u zabludu ovlašćenog
službenika Crnogorske Komercijalne Banke da mu na štetu imovine AMSK „V.“,
vlasništvo V.I., isplati novac u iznosu od 2.000 eura, na način što je
ovlašćenom službeniku navedene banke predao ovlašćenje navodno ovjereno
potpisom V.I. kojim se okrivljeni navodno ovlašćuje da sa računa Auto-Moto
Sportskog Kluba „V.“ može podići novac, kao i nalog za isplatu navodno ovjeren
pečatom AMSK „V.“ i u rubrici „potpis primaoca i broj ident. dokumenta“
potpisom V.I., iako navedene isprave nisu izdate od strane V.I., te je tako
naveo ovlašćenog službenika banke da mu na štetu imovine AMSK „V.“ preda novac
u označenom iznosu, pri čemu je bio svjestan svog djela čije izvršenje je htio
znajući da je njegovo djelo zabranjeno
-​ čime bi izvršio krivično djelo prevara iz člana 244 st. 1 Krivičnog zakonika
Troškovi postupka padaju na teret budžetskih sredstava.
Obrazloženje
Optužnim predlogom ODT-a Podgorica Kt.br.1171/09 od 25.01.2011. godine
okrivljenom V.D.u stavljeno je na teret da je izvršio krivično djelo prevara
iz člana 244 st.1 Krivičnog zakonika. Zastupnik optužbe je prije završne
riječi precizirala dispozitiv optužnog predloga kao u izreci presude i u
završnoj riječi ostala u potpunosti pri ovako preciziranim optužnom aktu i
predložila sudu da okrivljenog oglasi krivim i osudi po zakonu.
Okrivljeni V.D. je u svojoj odbrani u toku postupka naveo da se sa oštećenim
V.I.om, koji je vlasnik i osnivač Auto moto sportskog kluba „V.“, još od
ranije nalazi u poslovnim odnosima tj. pomagao mu je i finansijski i oko
učešća na trkama. Naveo je da mu je V. od ovog odnosa ostao dužan izvjesnu
sumu novca, zbog čega ga je i obavijestio da mu je na račun AMSK „V.“ uplaćen
iznos od 2.000 eura i rekao mu da taj iznos podigne na ime duga, pri čemu je
okrivljeni već kod sebe imao nalog i punomoćje od strane V.I. kao predsjednika
AMSK „V.“ iz Podgorice koje mu je on u njegovom prisustvu potpisao i
pečatirao. Na ovlašćenju je i stajao iznos od 2.000,00 eura, pa je okrivljeni
sa tim nalogom pošao u CKB gdje mu je kontrolor na šalteru stavio pečat na
uplatnici i predao mu iznos od 2.000 eura. Nakon ovog događaja okrivljenog je
zvao oštećeni V. i tražio od njega prvo 500 eura, a zatim i 4000 eura govoreći
mu da su to neki njegovi troškovi. Okrivljeni je naveo da je dana 30.05.2008.
godine sa računa AMSK „Š.“, vlasništvo njegove kćerke, prenio oštećenom iznos
od 3.350 eura, koji iznos V. nikada nije vratio, tako da je okrivljeni povodom
ovog duga, a na osnovu naloga i ovlašćenja potpisanog negdje u 3-4 mjesecu
2009. godine, iz CKB banke uzeo iznos od 2.000 eura. Pojasnio je da mu je
oštećeni V., vezano za ovaj prethodni dug, prvo predao jedno kombi vozilo, ali
se ono pokvarilo, tako je okrivljeni u dogovoru sa oštećenim na ime duga uzeo
predmetnih 2.000 eura.
U završnoj riječi okrivljeni je prihvatio završnu riječ svog branioca koji je
predložio sudu donošenje oslobađajuće presude, obzirom da u postupku nije
dokazana prevarna namjera kod okrivljenog niti je u konkretnom slučaju
nastupila šteta.
Sud je dokaznom postupku saslušao svjedoka – oštećenog V.I., na saglasan
predlog stranaka pročitao iskaz svjedoka K.I., pročitao ovlašćenje i nalog za
isplatu, pročitao nalaz i mišljenje vještaka grafologa br. 16/10, 17/10,
14/10, 15/10 od 14.03.2010. godine kao i nalaz br. 322/10, 323/10 i 324/10 od
18.12.2010. godine, pročitao izvještaj – izvod br. 7 za promet i stanje računa
Auto moto sportskog kluba „Š.“ Podgorica na dan 30.05.2008. godine i pročitao
izvod iz KE na ime okrivljenog .
Svjedok V.I. je u svom iskazu pred istražnim sudijom na zapisniku od
05.03.2010. godine naveo da je on predsjednik Auto moto Sportskog kluba „V.“,
koji klub se bavi učestvovanjem na auto trkama, pa je tako sredinom ljeta
2009. godine saznao od kolega da je Ministrstvo sporta uplatilo klubovima
iznos od po 2.000 eura. Provjerom kod CKB banke utvrdio je da novac uplaćen,
ali ga je neko podigao, pa ga je poslije par dana nazvao V.D. i rekao mu da je
on podigao novac i da će ga vratiti, samo da ga ne prijavi. Sa V.D.om se znao
od ranije, on je i predsjednik Saveza za auto moto trke koji je registrovao
njegovo društvo, ali kako on nije vratio novac podnio je krivičnu prijavu
protiv njega. Svjedok je dalje naveo da on lično, niti AMSK „V.“ nijesu imali
nikakva dugovanja prema okrivljenom i nije mu jasno na koji način je on uspio
da podigne novac iz CKB banke jer mu nikada nije dao ovlašćenje za to.
Svjedok V.I. je u svom iskazu na glavnom pretresu od 28.03.2013. godine naveo
da je tačno da je njemu bio uplaćen neki novac i to na račun njegove firme,
ali je provjerom kod CKB banke utvrdio da je novac podigao V.D. tako da je
slučaj prijavio policiji.
Nakon što mu je ukazana razlika u kazivanja na zapisniku pred istražnim
sudijom kada je naveo da ga je okrivljeni obavijestio da je podigao novac i
iskaza na glavnom pretresu kada je naveo da su ga u banci obavijestili da je
V. podigao novac, svjedok je pojasnio da, koliko se sjeća, i tada je govorio
kao i danas, a sve se davno desilo i u tom periodu je imao problema, jer mu je
otac bio bolestan, pa „nije znao kuda udara“. Koliko se sjeća zvao je
okrivljenog poslije ovog događaja, ali mu je telefon bio ugašen, a ni na kraj
pameti mu nije bilo da nešto ovako može da se desi jer je u V.a imao potpuno
povjerenje, gledao ga je kao drugog oca i on mu je pomogao oko osnivanja
kluba. Naveo je da se ne razumije u papirologiju, da mu je sve poslove oko
toga vodio upravo V. i sve što mu je dostavljao je potpisivao i pečatirao, ali
se ne sjeća da li mu je nekada dao neki pečat, možda i jeste, ali se ne sjeća.
Svjedok je dalje naveo da misli da okrivljeni nije ranije podizao novac sa
računa i da se ne sjeća da li ga je okrivljeni upoznao da će predmetnog dana
da podigne novac, moguće i da jeste. Nije se mogao izjasniti da li se sa
okrivljenim čuo nakon ovog događaja, moguće da jeste na kratko, u tom periodu
bio sav zbunjen, a tačno je da je od strane AMK „Š.“ njemu prebačeno oko 3.330
eura, koji dug je svjedok djelimično vratio okrivljenom kada mu je dao 1.300
eura i jedno kombi koji se ubrzo pokvario, tako da je ostao dug u visini od
2.000 eura. On se ne osjeća oštećenim u odnosu na ovih 2.000 eura, jer je
svakako planirao da V.u plati navedeni dug, ali mu je jedino bilo krivo da
neko sa njegovog računa može da podigne novac bez lične karte, pa je zbog toga
i podnio prijavu, a da je imao neko da ga zadrži tih pola sata ništa od
prijave ne bi bilo. Nakon što je svjedoku predočeno ovlaščenje i nalog za
isplatu isti je izjavio da su to njegovi potpisi.
Svjedok K.I. je u svom iskazu u toku postupka navela da je zaposlena u CKB na
mjestu blagajnika likvidatora i da je dana 22.06.2009. godine u banku došao
V.D., koji je njihov redovan klijent, i prvo je otišao kod kontrolora V.Z. sa
nalogom i ovjerenim „PK“ pečatom, a potom i kod nje kada mu je isplatila 2.000
eura. Svjedok je navela da stranka prvo dođe sa nalogom za isplatu kod
kontrolora koji provjerava preko deponovanih potpisa i pečata da li je sve u
redu, a zatim stavlja tzv. „PK“ pečat, nakon čega se vrši isplata, tako da
svjedok lično ne provjerava potpis i pečat kada postoji nalog sa „PK“ pečatom,
jer samo postojanje ovakvog pečata podrazumijeva da je nalog ispravan.
Predmetnog dana V. je došao sa ovlašćenjem od strane V.I., potpisnika sa
kartona deponovanih potpisa. Pojasnila je da kontrolor vrši provjeru na osnovu
potpisa i pečata iz kartona deponovanih potpisa, pa ako u tom dijelu nije
nešto u redu onda se ne stavlja okrugli pečat tzv. „PK“ – pečat.
Iz ovlašćenja i naloga za isplatu proizilazi da je predsjednik AMSK „V.“ –
Ivan V. dao ovlašćenje D. V.u da sa računa AMSK podigne novac lično i to kao
povraćaj novca koju mu je dužan od 2008. godine, pa je na osnovu ovakvog
ovlašćenja V.D. dana 22.06.2009. godine sa računa kod CKB podigao iznos od
2.000 eura.
Iz nalaza i mišljenje vještaka grafologa J. Z. br. 14/10 od 14.03.2010. godine
proizilazi da sporni potpis koji glasi na ime V.I. (rubrika primaoca i broj
ident. dokumenta) konstatovanim na orginalu spornog Naloga za isplatu od
22.06.2009. godine, nije ispisao V.I..
Iz nalaza i mišljenje vještaka grafologa J. Z. br. 15/10 od 14.03.2010. godine
proizilazi da sporni otisak pečata konstatovan na kopiji spornog Naloga za
isplatu od 22.06.2009. godine nije autentičan otisak pečata AMSK „V.“, odnoso
isti je falsifikovan.
Iz nalaza i mišljenje vještaka grafologa J. Z. br. 16/10 od 14.03.2010. godine
proizilazi da sporni potpis koji glasi na ime V.I. konstatovan na kopiji
spornog Ovlašćenja kojim se ovlašćuje V.D. da u ime Auto moto sportskog kluba
„V.“ Podgorica može podići novac sa računa istog, nije ispisao V.I..
Iz nalaza i mišljenje vještaka grafologa J. Z. br. 17/10 od 14.03.2010. godine
proizilazi da je sporni otisak pečata konstatovan na kopiji spornog Ovlaščenja
autentičan otisak pečata AMSK „V.“, ali da se ovakav zaključak i ne mora
prihvatiti kao konačan jer je vještaku dostavljena kopija spornog Ovlašćenja,
a ne orginal.
Iz nalaza i mišljenje vještaka grafologa J. Z. br. 322/10 od 18.12.2010.
godine proizilazi da sporni otisak pečata Auto moto sportskog kluba „V.“
konstatovan na kopiji ovlašćenja kojim se V.D. ovlašćuje od strane V.I. da
podigne novac sa računa, je autentičan otisak pečata Auto moto sportskog kluba
„V.“ – Podgorica.
Iz nalaza i mišljenje vještaka grafologa J. Z. br. 323/10 od 18.12.2010.
godine proizilazi da sporni otisak pečata Auto moto sportskog kluba „V.“
konstatovan na spornom nalogu za isplatu kojim se potvrđuje da je dana
22.06.2009. godine Ivanu V.u od strane D. V.a preko CKB isplaćen novčani iznos
od 2.000 eura, nije autentičan otisak pečata Auto moto sportskog kluba „V.“
Podgorica.
Iz nalaza i mišljenje vještaka grafologa J.Z. br. 324/10 od 18.12.2010. godine
proizilazi da sporni potpis koji glasi na ime V.I. (rubrika primaoca i broj
ident. dokumenta) konstatovanim kako na orginalu spornog naloga za isplatu
tako i na njegovoj kopiji nije ispisao V.I..
Iz izvještaja – izvod br. 7 za promet i stanje računa Auto moto sportskog
kluba „Š.“ Podgorica na dan 30.05.2008. godine proizilazi da je je AMSK „Š.“
Podgorica predmetnog dana isplatio AMSK „V. Podgorica“ iznos od 3.350 eura.
Iz izvoda iz KE na ime okrivljenog proizilazi da je isti ranije osuđivan i to:
presudom Opštinskog suda Titograd K.br. 15/85 od 31.10.1986. godine zbog
krivičnog djela iz člana 190 st. 4 i član 185 st. 3 i st. 1 KZCG na kaznu
zatvora u trajanju od 3 mjeseca uslovno na 2 godine, presudom Opštinskog suda
Nikšić K.br. 166/86 od 13.11.1988. godine zbog krivičnog djela iz člana 232
st. 1 KZCG na kaznu zatvora u trajanju od 3 mjeseca uslovno na 2 godine,
presudom Opštinskog suda Prijepolje K.br. 5/05 od 23.05.2006. godine zbog
krivičnog djela iz člana 208/1 KZ-a na kaznu zatvora u trajanju od 6 mjeseci,
presudom Osnovnog suda u Podgorici K.br. 05/28 od 01.11.2007. godine zbog
krivičnog djela iz člana 381/1 KZCG na kaznu zatvora u trajanju od 3 mjeseca
uslovno na 1 godinu, presudom Osnovnog suda u Kotoru K.br. 503/08 od
04.11.2009. godine zbog krivičnog djela iz člana 244 st. 3 KZCG na kaznu
zatvora u trajanju od 1 godine.
Sud je nakon ocjene navoda optužbe, odbrane okrivljenog, te ostalih provedenih
dokaza, kako pojedinačno tako i u njihovoj ukupnosti, mišljenja da u postupku
nije dokazano da je okrivljeni izvršio krivično djelo stavljeno mu na teret.
Optužnim predlogom ODT-a Podgorica okrivljenom V.D.stavljeno je na teret da je
dana 22. juna 2009. godine lažnim prikazivanjem činjenica doveo u zabludu
ovlašćenog službenika Crnogorske Komercijalne Banke da mu na štetu imovine
AMSK „V.“, vlasništvo V.I., isplati novac u iznosu od 2.000 eura, na način što
je ovlašćenom službeniku navedene banke predao ovlašćenje navodno ovjereno
potpisom V.I. kojim se okrivljeni navodno ovlašćuje da sa računa Auto-Moto
Sportskog Kluba „V.“ može podići novac, kao i nalog za isplatu navodno ovjeren
pečatom AMSK „V.“ i u rubrici „potpis primaoca i broj ident. dokumenta“
potpisom V.I., iako navedene isprave nisu izdate od strane V.I., te je tako
naveo ovlašćenog službenika banke da mu na štetu imovine AMSK „V.“ preda novac
u označenom iznosu.
Da bi postojalo krivično djelo prevara iz člana 224 st. 1 KZ-a neophodno je
bilo dokazati da su radnje koje je preduzeo okrivljeni imale za posljedicu
nastupanje štete i da su preduzete u namjeri pribavljanja protivpravne
imovinske koristi.
Okrivljeni je u svojoj odbrani negirao izvršenje predmetnog krivičnog djela
navodeći da se sa V.I.om još od ranije nalazio u poslovnim odnosima, da mu je
pomagao oko osnivanja njegovog sportskog kluba „V.“ i oko učešća na trkama, pa
kako mu je V. iz tog odnosa ostao dužan iznos od 2.000 eura to su se
dogovorili da okrivljeni sa računa AMSK „V.“ podigne iznos od 2.000 eura pri
čemu je oštećeni potpisao i pečatirao ovlašćenje i nalog za isplatu, a na
osnovu čega je okrivljeni kod CKB-a podigao označeni iznos. Nesumnjivo je da
je okrivljeni dana 22.06.2009. godine sa ovlašćenjem i nalogom za isplatu kod
CKB-a podigao ovaj novac, jer je i svjedok K.I. u svom iskazu potvdila da su
provjerom ustanovili da je V.I. imao potpis i pečat u kartonu deponovanih
potpisa i pečata kod banke, pa su V.D.u, a na osnovu ovlašćenja potpisanog od
V.I., isplatili novac u visini od 2.000 eura.
Činjenično stanje opisano u dispozitivu presude zasnovano je na iskazu
svjedoka – oštećenog V.I. koji je pred istražnim sudijom naveo da je nakon što
je od kolega saznao da je Ministarstvo sporta na račun njegovog AMSK uplatilo
iznos od 2.000 eura provjerom kod CKB banke utvrdio da je isti neko podigao,
da bi ga kasnije okrivljeni obavijestio da je on to učinio i da će novac
vratiti, što nije uradio, tako da ga je on prijavio policiji obzirom da niti
on lično, niti njegov AMSK nijesu imali nikakvog dugovanja prema okrivljenom,
niti mu je on potpisao bilo kakvo ovlašćenje za podizanje ovog novca.
Međutim, nesumnjivo je da ovakvo svjedočenje oštećenog nije u potpunosti
istinito, odnosno da je dovedeno u sumnju ostalim provedenim dokazima, odnosno
njegovim svjedočenjem na glavnom pretresu. Naime, tvrdnja oštećenog da on niti
njegov AMSK nijesu imali nikakvih dugovanja prema okrivljenom opovrgnuta je
uvidom u izvještaj – izvod br. 7 za promet i stanje računa Auto moto sportskog
kluba „Š.“ Podgorica na dan 30.05.2008. godine iz koga proizilazi da je je
AMSK „Š.“ Podgorica predmetnog dana isplatio AMSK „V. Podgorica“ iznos od
3.350 eura za koji transakciju je okrivljeni objasnio da predstavlja neku
vrstu pozajmice koju je klub njegove kćerke dao oštećenom, a koji iznos je
oštećeni djelimično vratio (dajući 1.300 eura i jedno kombi vozilo koje se
ubrzo pokvario) tako da je ostao dug upravo od 2.000 eura, što je u svom
iskazu na glavnom pretersu i potvrdio svjedok – oštećeni ne sporeći postojanje
ovoga duga.
Takođe, svjedok oštećeni je dosta neprecizno i protivjrječno opisivao na koji
način je saznao ko je u njegovo ime podigao novac (prvo tvrdeći da ga je
okrivljeni o tome obavijestio, potom da su mu u banci to rekli) pravdajući to
protekom vremena, činjenicom da mu je u tom periodu otac bio bolestan, da nije
znao „kuda udara“, da je zvao okrivljenog ali da mu je telefon bio ugašen, da
je moguće da se kasnije čuo sa okrivljenim oko ovog dogođaja, da ga je možda
obavijestio da će predmetnog dana u njegovo ime podići novac, da mu je možda i
dao neke pečate kao i to da je imao potpuno povjerenje u njega i da je
potpisivao sve što mu je on rekao. Na osnovu ovakvih uopštenih i nepreciznih
tvrdnji sud nije mogao sa nesumnjivom sigurnošću zaključiti da je kod
okrivljenog postojala namjera privbavljanja protivpravne imovinske koristi,
odnosno da je on imao namjeru da lažnim prikazivanjem činjenica ovlašćenom
službeniku CKB nanese štetu V. I. u iznosu od 2.000 eura.
Izvjesno je da je između okrivljenog i oštećenog prethodno postojao
obligaciono-pravni odnos i da je okrivljeni podizanjem novca samo naplatio
nesporni dug od 2.000 eura koji je prethodno oštećeni imao prema njemu ( što
proizilazi i uvidom u ovlašćenje gdje je navedeno da se ova transakcija vrši
kao povraćaj novca od 2008. godine) koji je oštećeni i po sopstvenom priznanju
imao namjeru da mu vrati, zbog čega se i ne osjeća oštećenim, i da je jedini
razlog zašto je podnio krivičnu prijavu taj jer mu je bilo krivo da neko bez
njegove lične karte može da podige taj novac. Iako za sud ostaje sporan način
na koji je okrivljeni iz banke podigao novac obzirom da je vještak grafolog u
svom nalazu naveo da na nalogu za isplatu potpis „V.I.“ nije ispisao oštećeni
niti je pečat AMSK „V.“ orginalan, niti je na kopiji ovlašćenja potpis „V.I.“
ispisao oštećeni (dok je oštećeni na glavnom pretresu tvrdio da su to njegovi
potpisi što izaziva sumnju da je i on bio upoznat sa postupanjem okrivljenog)
ove činjenice ne mogu dovesti do drugačijeg zaključka suda u pogledu umišljaja
okrivljenog, obzirom da se na osnovu opisanog ne može nesumnjivo zaključiti da
je kod njega u vrijeme izvršenja postojala prevarna namjera da sebi pribavi
protivpravnu imovinsku korist, jer tvrdnje okrivljenog da je sve preduzeo uz
saglasnost i odobrenje oštećenog nijesu opovrgnute iskazom V.I., jer je isti
naveo da se ne osjeća oštećenim, da se ne razumije u papirologiju i da mu je
sve poslove vodio okrivljeni V., pa je zbog toga i potpisivao sve što je
trebalo kao i to da postoji mogućnost da ga je on i obavijestio da će
označenog dana u njegovo ime podići sporni novac.
Dakle, kako je nesumnjivo da je okrivljeni podizanjem novca dana 22.06.2009.
godine naplatio svoje ranije potraživanje prema oštećenom, da oštećeni u svom
iskazu ostavlja mogućnost da je bio upoznat sa postupcima okrivljenog, jer
nije bio upoznat detaljno o propisima i poslovanju njegovog AMSK niti se mogao
izjasniti šta je sve potpisivao i o čemu ga je obavještavao okrivljeni, a o
čemu nije, to je sud donio odluku koja je povoljnija za okrivljenog, shodno
članu 3, u vezi člana 373 tačka 2 ZKP-a.
Kako je sud donio oslobađajuću presudu to troškovi krivičnog postupka padaju
na teret budžetskih sredstava, a na osnovu člana 230 ZKP-a.
OSNOVNI SUD U PODGORICI
Dana 01.04.2013. godine
ZAPISNIČAR SUDIJA
Sladjana Vlahović Jelena Perović Kovačević
Dostavna naredba
Primjera presude dostaviti:
-ODT Podgorica
-Okrivljenom
Braniocu
Oštećenom
a/a
Postupljeno dana_______. 2013
Namještenik_____.
PRAVNA POUKA:
Protiv ove presude dozvoljena je
žalba u roku od 8 dana od dana prijema pismenog
otpravka presude, Višem sudu u Podgorici, a preko
ovog suda.
ZTO: Slađana Vlahović