K. br. 304/2010
U IME NARODA
VIŠI SUD U PODGORICI, u vijeću sastavljenom od sudije Ane Vuković, kao
predsjednika vijeća, sudije Senke Danilović i sudija porotnika Ilije
Ivanovića, Željka Kujovića i Jura Komšića, kao članova vijeća, uz učešće
zapisničarke Mirele Piper, u krivičnom predmetu protiv optuženog K. S., iz
Tropoje-Albanija, zbog krivičnog djela ubistvo u pokušaju iz čl. 143 u vezi
čl. 20 Krivičnog zakonika, odlučujući po optužnici VDT-a Podgorica, Kt. br.
131/10  od 22.11.2010. godine, nakon održanog glavnog, javnog pretresa dana
07. 04. 2011. godine, u prisustvu zastupnika optužbe Tatjane Begović,
zamjenika VDT-a Podgorica, branioca optuženog odredjenog po službenoj
dužnosti, R. B., advokata iz Podgorice, a u odsustvu optuženog, nakon tajnog
vijećanja i glasanja, donio je a dana 08.04.2011. godine javno objavio  
P R E S U D U
OPTUŽENI:  
K. S., rodjen ...,  sa prebivalištem u mjestu rođenja ...., državljanin
Albanije, nalazi se u bjekstvu,  
K r i v     je
Zato što je:  
Dana 17.05.2010. godine oko 10,00 časova u Podgorici, na gradilištu "Katela" u
naselju Stari Aerodrom u ul. V Proleterske, sa umišljajem pokušao da liši
života oštećenog P. S., na način što je, nakon što je oštećeni optuženom i
licu zvanom M. M. koje je bilo sa optuženim, saopštio da napuste gradilište,
kada su i optuženi i M. M. izvadili noževe i nasrnuli na oštećenog,  i to prvo
M. M. koji je, kada ga je oštećeni pokušavajući da  spriječi da ga povrjiedi,
uhvatio za ruku u kojoj je držao nož, zadao oštećenom više udaraca nanoseći mu
povrede u vidu rane posjekotine desne jagodice i nosa, rane posjekotine lijeve
strane grudnog koša i ranu posjekotinu lijeve šake, da bi, dok je taj napad
još trajao, oštećenom prišao optuženi K. S., zadajući mu nožem udarac u
predjelu glave, nanoseći mu tešku tjelesnu povrdu u vidu rane ubodine ličnog
dijela glave i gornjeg dijela vrata sa lijeve strane,  
- čime je izvršio krivično djelo - ubistvo u pokušaju iz čl. 143 u vezi čl.
20 Krivičnog zakonika.  
Pa ga sud, primjenom citiranih zakonskih odredbi, te čl. 2, 4, 5, 15, 32, 33,
36, 42, 45 i 46  Krivičnog zakonika, te čl. 202, 212 i 364. Zakonika o
krivičnom postupku,  
O S U Đ U J E
Na kaznu zatvora u trajanju od 3 (tri) godine.  
Dužan je optuženi, na ime troškova krivičnog postupka – paušala uplatiti ovom
sudu, iznos od 265,00 €, u roku od 15 dana po pravosnažnosti presude.  
Svjedok oštećeni P. S. se radi ostvarivanja imovinskopravnog zahtjeva upućuje
na redovnu gradjansku parnicu.  
Na osnovu čl. 75 st.1 Krivičnog zakonika, prema optuženom se  i z r i č e  
MJERA BEZBJEDNOSTI
ODUZIMA se od optuženog nož na kojem je utisnuta oznaka “STAINLESS STELL” sa
drškom braon boje, ukupne dužine 20,5 cm, dužine sječiva 9 cm a širine 2,3 cm.  
O b r a z l o ž e n j e
Optužnicom Višeg državnog tužioca u Podgorici Kt.br.131/10 od 22.11.2010.
godine stavljeno je na teret optuženom K. S. da je izvršio krivično djelo
uvistvo u pokušaju iz čl.143 u vezi čl. 20 KZ.  
Zastupnik optužbe je u završnoj riječi, precizirao činjenični opis dispozitiva
optužbe na način kao u izreci presude te  ostajući   u cjelosti pri tako
preciziranoj optužnici,  predložio je da sud optuženog oglasi krivim i osudi
po zakonu, budući da je provedenim dokazima utvrdjeno da je izvršio krivično
djelo stavljeno mu na teret.  
Glavni pretres je shodno čl.312 st.2 ZKP-a, a na predlog zastupnika optužbe,
održan u odsustvu optuženog K., budući da je optuženi nedostižan državnim
organima, a imajući u vidu vrijeme i težinu izvršenja  krivičnog djela,
postoje naročito važni razlozi da mu se sudi iako je odsutan. Iz navedenih
razloga, izostala je odbrana optuženog tokom postupka.  
Branilac optuženog je u završnoj riječi naveo da provedeni dokazi ne potvrđuju
pravnu kvalifikaciju krivičnog djela koje se optuženom stavlja na teret,
budući da  je po kazivanju svjedoka L.S. optuženi K. prije kritičnog događaja
bio izazvan i isprovociran nepristojnim i arogantnim ponašanjem oštećenog koji
je  ga je vrijeđao i psovao mu majku, na što je optuženi posebno osjetljiv, pa
je doveden u stanje afekta zbog šikaniranja i teškog vrijeđanja od strane
oštećenog, njegova sposobnost da upravlja svojim postupcima  u velikoj mjeri
bila smanjena ili skoro isključena, tako da su njegovi postupci pod uticajem
afekta, bili nekontrolisani. Kako je sudski vještak medicinske struke u datom
nalaz i mišljenju utvrdio da se radi o ranama koje pojedinačno i u svom zbiru
čine takozvanu običnu tešku tjelesnu povredu, navedeno ukazuje da se u
konkretnom slučaju radi o krivičnom djelu teška tjelesna povreda učinjena na
mah iz čl. 151 st. 5 u vezi st. 1 KZ ,  budući da je optuženi  K. djelo učinio
u stanju jake razdraženost izazvane maltretiranjem i teškim vrijeđanjem od
strane oštećenog, a koje djelo je u zakonu zaprijećeno znatno blažom kaznom.  
Sud je u dokaznom postupku saslušao svjedoka-oštećenog P. S. i svjedoke L. S.,
L. M., Đ. B., B. S., pročitani su zapisnik o uvidjaju sačinjen od sudije Višeg
Suda u Podgorici Kri.br. 438/10 od 17.05.2010.godine,  službena  zabilješka UP
PJ Podgorica, Ku.br.524/10 od 30.06.2010. godine, nalaz i mišljenje o
trasološkom vještačenju garderobe, izvještaj o vještačenju br. 2027/10
sačinjen od UP Forenzičkog centra Danilovgrad od 09.11.2010. godine,
medicinska dokumentacija na ime oštećenog P. S., nalaz i mišljenje sudskog
vještaka medicinske struke dr B.B. Ki.br. 172/10 od 12.11.2010. godine i
dopunski nalaz i mišljenje istog vještaka od 17.03.2011.godine koji vještak je
i saslušan na glavnom pretresu, izvršen je uvid u     fotodokumentaciju
br.17-28-244-1105/1364 i br.17-28-244-1105/1365 od 17.05.2011.godine, kao i
fotodokumentaciju br. 2027/2010 od 9.11.2010.godine.  
Cijeneći navode optužbe i odbrane, te provedene dokaze, kako pojedinačno, tako
i u njihovoj medjusobnoj povezanosti, sud nalazi da je optuženi izvršio
krivično djelo stavljeno mu na teret, na način, vrijeme i mjesto, kako je to
bliže predstavljeno izrekom presude, pa ga je oglasio krivim.  
Saslušan u svojstvu svjedoka-oštećenog P.S., je prilikom saslušanja pred
istražnim sudijom naveo da je kritičnog dana radio na gradilištu gdje je
radove  izvodila firma  "Katel", čiji je vlasnik njegov zet, P. Đ.  koji ga je
angažovao  da vrši kontrolu radova, dovodjenja i odvodjenja materijala i sl.
Po dolasku na gradilište oko 10 h i 15 min vidio je kamion  kojeg je dovezao
L. M., u kojem se nalazila  opeka, kao i dva radnika za istovar koje je
angažovao L. S. Kako je na kamionu koji je bio parkiran na putu gdje se
istovara drugi materijal, bio podignut mehanizam za kipovanje, a budući da se
opeka ne smije kipovati zbog lomljivosti, u prisustvu L., obratio se objici
radnika da maknu nekoliko opeka i da navedeni mehanizam za kipovanje vrate u
vodoravan položaj i istovar obave na drugom mjestu. Jedan od dvojice
angažovanih radnika je  to prihvatio, ali ne i drugi, optuženi, koji ga je
gađao opekom. Vidjevši da je optuženi nerazuman, rekao mu je da pozove
telefonom L., a kako su obojica radnika, iako Albanci,  dobro razumjeli naš
jezik, rekao  je  optuženom i da kaže L. da dođe po njih jer više nije htio da
im dozvoli da rade.  Nakon što je ovaj radnik telefonom pozvao L., tokom tog
razgovora dodao mu je telefon, kojom prilikom mu je L. doslovice rekao:  "Srđa
bježi od njih, ja ću doći po njih". Nakon završenog razgovora,  udaljio se
stotinak M.ra od ove dvojice radnika, a desetak minuta kasnije kada je vidio
da su se radnici presvukli i da se spremaju za polazak,  vratio se ka njima,
da bi sa momkom koji je bio razumniji, a koji mu je u tom trenutku bio bliži,
otklonio nastale nesporazume. Nalazeći se na udaljenosti od pola metra, rekao
je ovom mirnijem momku da napuste plac, da bi čim mu je prišao, ovaj momak iz
kese koju je držao u ruci, izvadio  nož. Shvativši da je u opasnosti, uhvatio
je  oštricu noža i tom prilikom zadobio posjekotinu lijevog dlana a zatim su
se rvali da bi ga ovj isti momak, mašući nožem ispred njegove glave i grudi,
uboo više puta u predjelu glave,  grudi i ruke. Dok ga je ovaj momak
povredjivao na opisan način, a on neuspijevajući da mu otme nož, koji je uspio
samo da drži da ga ne bi uboo u predjelu stomaka, vidio je optuženog kako mu
se približava, držeći takodje u ruci nož, kojim  mu je i to oštricom,
zamahujući, zadao udarac u predjelu uva, tako da mu je nožem probio ušnu
školjku a zatim je nož skliznuo i   zaboo  se u vrat.  Kako od ovih povreda
nije gubio svijest, vidio je da su se na nekih 50 M.ra od njih nalazili
radnici koje je takodje angažovao L. i koji su mogli sve da vide, pa iako ih
je pozivao upomoć, niko mu nije prilazio. Nakon navedenog, uputio se preko
jedne skele gdje je vidio S. B. koji ga je potom odvezao u bolnicu, gdje je
liječen desetak dana. Pridružuio se  krivičnom gonjenju protiv optuženog i
postavlio imovinsko pravni zahtjev. Nakon što je izvršio uvid u predmetni
fotoelaborat, naveo je da je u njemu prikazano lice mjesta kritičnog dogadjaja
dok je za nož prikazan na 4 stranici fotoelaborata, naveo da ga je sa tim
nožem  uboo optuženi u predjelu uva. Takodje je na prikazanoj fotografiji
prepoznao  optuženog kao lice koje ga je ubolo nožem u predjelu uva. Prilikom
saslušanja na glavnom pretresu, svjedok oštećeni je ponovio iskaz dat pred
istražnim sudijom, pojašnjavajući da je očekivao da će L. doći za radnike,
nakon što je on  rekao radnicima da ga pozovu  i nakon što je u međuvremenu
razgovarao sa L. Istakao je da mu nije jasno zašto je ovaj drugi radnik koji
nije optužen, izvadio nož, budući da mu je predhodno izgledao kao miran i
razuman. Dodao je da je mjesec dana nakon kritičnog događaja od svjedoka  B.,
saznao da je događaj posmatralo više radnika, čija imena ne zna, osim da je
jednom od njih  nadimak B. Ovi radnici su kao i optuženi nakon kritičnog
događaja nestali, u čemu im je, kako je ubijeđen pomogao svjedok L., što ga je
posebno povrijedilo. Odgovarajući na pitanja, naveo je da mu je radnik koga je
označio kao mirnjijeg, djelovao tokom kritičnog događaja zbunjeno pa smatra da
on ne bi napuštio lice mjesta da ga nije pozvao optuženi. Istakao je da ničim
nije izazvao ovakvo ponašanje optuženog i ovog drugog radnika koji je bio sa
njim, objašnjavajući da je odmah po njihovom dolasku na gradilište primjetio
da su i optuženi i ovaj drugi radnik bili  rastrojeni, ponavljajući da im je
on samo mirno rekao da sačekaju 2-3 minuta da se kamiom parkira i nije
izgovorio ni jednu grubu riječ. Optuženi, koji je očigledno bio iziritiran
ponašanjem drugih,  bacio je opeku u njegovom pravcu za koje neprimjereno
ponašanje prema njemu,  jer se od ranije nijesu poznavali, nije imao razloga.
Pojasnio je da kada mu je S. L. preko telefona rekao da bježi, nije mu rekao
razlog zašto treba tako da postupi a ni on ga nije pitao, već je to odmah
učinio, objašnajvajući dalje, da  je L. očigledno imao razloga zašto mu to
kaže, budući da je kasnije iz priča sa ljudima koji su poznavali optuženog,
saznao da optuženome nije prvi put da se nasilno ponaša i upotrbljava nož, što
je L. bilo poznato, budući da je optuženi prije 3-4 godine radio kod L.
Dozvolio je mogućnost da je i on psovao navedene radnike jer su i oni njemu
psovali mrtvu majku, ističući da je te psovke izrekao u revoltu kada mu je u
telefonskom razgovoru L. rekao da bježi sa lica mjesta. Istakao je da mu je
predhodno optuženi na njegovo tražienje sam dao telefon, negirajući navode
svjedoka  L. da je optuženom oduzeo telefon.  
U završenoj riječi, pridružio se  krivičnom gonjenju protiv optuženog i
postavio imovinsko pravni zahtjev.  
Saslušan u svojstvu svjedoka L. S. je prilikom saslušanja pred istražnim
sudijom, naveo  da je kritičnog dana angažovao radnike S.  i M., koje je
poznavao od ranije, da vrše utovar i istovar opeke.  Na navedeno gradilište
gdje su trebali da istovare opeku, pošli su zajedno  iznajmljenim kamionom,
čiji je vlasnik L. M. Nakon što su kamion  parkirali na gradilištu, pošao je
da donese doručak, kada ga je telefonom pozvao optuženi koji mu je rekao da ne
mogu da rade jer ih neki čovjek maltletira. Nakon 7-8 minuta ponovo ga je
telefonom  pozvao optuženi, ali se tom prilikom na telefon optuženog javio
oštećeni  P., koji je kako pretpostavlja iz ruke optuženog uzeo telefon, i
doslovno mu rekao: " jebaću mu majku tursku, otvoriću mu lobanju, pominjao je
i kurvu, kao i riječi miči ih sa gradilišta". Rekao je oštećenom  " S. vrati
im telefon i bježi odatle " na što mu je  oštećeni odgovorio da ne znaju oni
ko je on, a zatim se veza prekinula. Nakon navedenog, pozvao je telefonom
optuženog i rekao mu da se presvuku i završe sa poslom. Dodao je da je kasnije
saznao da se oštećeni nakon navedenog odmakao od optuženog i ovog drugog
radnika da bi se potom vratio kod njih, kada je nastala gužva  i udaranje, što
on nije vidio. Nakon što su mu pokazane predmetne fotografije, svjedok L. je
prepoznao optuženog. Odgovarajući na pitanja,  naveo je da optuženi i radnik
M. M., koje je i ranije više puta angažovao da rade, nikada ranije nijesu
napravili bilo kakav problem Prilikom saslušanja na glavnom pretresu, svjedok
u bitnom je ponovio ranije navode, izuzev u dijelu navoda u vezi telefonskog
razgovora, dodajući da je prvo sa njim telefonom razgovarao optuženi koji još
uvijek nije završio rečenicu a razgovor je nastavio oštećeni pa je po tome
zaključio da je od optuženog oduzet telefon, kao i da nakon obavljenog
razgovora sa optuženim i oštećenim, nije ponovo uspostavio kontakt sa njima
jer mu se na poziv niko nije javljao. Objašnjavajući razlike u kazivanjima na
glavnom pretresu i prilikom saslušanja pred istražnim sudijom, svjedok je
naveo da je istinito njegovo kazivanje na glavnom pretresu te da je
istovjetno opisao ove okolnosti  i pred istražnim sudijom ali ga je sudija
vjerovatno pogrešno shvatio. Dodao je da mu nije poznato da li su na licu
mjesta bili prisutni neki drugi radnici, navodeći dalje da nikoga nije odvezao
sa lica mjesta niti organizovao bilo čiji odlazak. Odgovarajući na pitanja,
naveo je da je majka optuženog K. poginula na Kosovu na očigled optuženog pa
kada je čuo da oštećeni psuje majku optuženog,  znao je što će se desiti, zbog
čega je rekao oštećenom u telefonskom razgovoru, da bježi. Dodao je da je znao
da je optuženi sa sobom nosio britvicu koja mu je služila za rezanje hrane ali
nije znao da je kritičnom prilikom posjedova nož niti da ga je ranije nosio.  
Saslušan u svojstvu svjedoka L. M. je prilikom saslušanja pred istražnim
sudijom naveo,  da je kritičnog dana vozilom svoje firme vršio prevoz opeke na
gradilištu "Katel", pojašnjavajući da je radnike za istovar angažovao svjedok
L., tako  da on nije imao sa njima nikakav dogovor oko plaćanja. Po dolasku na
gradilište, aktivirao je na kamionu mehanizam za kipovanje  da bi radnici
lakše vršili istovar  a nakon što su  počeli sa istovarom, on se šetajući,
udaljio od njih. Vidio je oštećenog P. kako se svađa sa ova dva radnika jer su
bacali opeke  od kojih su se neke polomile. Nakon što je oštećeni rekao
radnicima da idu jer neće više raditi ovaj posao, radnici su nekog pozvali
mobilnim telefonom a takodje je L.  pozvao oštećenog telefonom ili oštećeni
njega, kada su razgovarali u vezi ovoga posla. Nakon navedenog pošao je ka
obližnjoj zgradi da vidi što će sa utovarom, za koje vrijeme su se navedeni
radnici na udaljenosti od nekih 40 M.ra od kamiona presvukli. Krećući se ka
navedenoj zgradi, čuo je svađu ali od nasloženih blokova na gradilištu nije
mogao da vidi što se dešava, potom se vratio ka kamionu i vidio kako ova dva
Albanca tuku oštećenog P. koji se nalazio na zemlji. U jednom trenutku radnici
su se odnmakli a kada je P. ustao, vidio je da krvari iz predjela vrata,
medjutim  nije vidi ko ga je uboo i čime. Nakon navedenog, pozvao je radnike
koji su se nalazili u zgradi, odakle je došao jedan čovjek koji je oštećenog
P.  odvezao u bolnicu, nakon čega su se radnici koji su se sukobili sa
oštećenim uputili u pravcu Konika. Na predmetnim fotografijama prezentiranim
od strane suda, svjedok je prepoznao ootuženog. Prilikom saslušanja na glavnom
pretresu, svjedok je ponovio ranije navode svjedočkog iskaza. Odgovarajući na
pitanja naveo je  da  stojeći na udaljenosti od oko 30 m, jer iz straha nije
smio da im pridje, nije vidio nož kod bilo kojeg od ove dvojice Albanaca, koji
su nalezeći se iznad  oštećenog, koji je ležao na zemlji, rukama zamahivali da
ga udare pa je mislio da ga samo biju pesnicama, nije mu padalo na pamet da će
upotrebiti nož. Pojasnio je da su  kritičnom prilikom na gradilištu  bili još
neki radnici osim S. B. i Đ. B. ali njihova imena ne zna jer ih poznaje samo
iz viđenja. Istakao je da je, oštećeni u  razgovoru sa Albancima uglavnom
upućivao primjedbe u vezi posla i istovara opeke, nije čuo psovke ni sa jedne
ni sa druge strane. Prilikom odlaska vidio je kako jedan od Albanaca nekome
telefonira, dodajući  da su radnici trčeći napuštili lice mjesta i nije vidio
da su uzeli svoje stvari.  
Saslušan u svojstvu svjedoka  Đ. B. je u iskazu pred istražnim sudijom naveo,
da nije očevidac kritičnog događaj jer je u to vrijeme doručkovao u prostoriji
u unutrašnjosti obližnje zgrade, odakle je izašao jer se kolega B., koji je
otišao po vodu, dugo zadržao. Po izlasku iz zgrade  vidio je  kako B. vodi pod
ruku oštećenog P. prema vozilu. Vidjevši  da je P. prljav, pomislio je da je
pao sa skele a kako je bio daleko nije vidio krv. Kasnije je od B. saznao što
se desilo. Dodao je da nije vidio Albance ni kad su došli ni kad su pobjegli.
Prilikom saslušanja na glavnom pretresu, ponovio je ranije navode,
pojašnjavajući da je prostorija u kojoj se u kritično vrijeme nalazio,
okrenuta suprotno od mjesta događaja, tako da ništa nije mogao da vidi. Na
pitanje oštećenog, odgovorio je da je tačno da su se na istom grdilištu
kritičnom prilikom nalazila tri radnika L. S. koji su iz Srbije, čija imena ne
zna, objašnjavajući  da su ti radnici sa pozicije gdje su se nalazili mogli
vidjeti događaj. Dodao je da se jedan od njih zove M. ali  mu ne zna prezime,
dok  B. kojeg pominje oštećeni, nije bio prisutan.  
Saslušan u svojstvu svjedoka  B. S. je u iskazu pred istražnim sudijom  naveo,
da je kritičnom prilikom bio na gradilištu ali da događaj nije vidio jer je
bio sa druge strane bulevara da donese vodu. U povratku je čuo vrisku a kada
se primakao  zgradi, ugledao je oštećenog P. kako krvav i prljav, trči ka
njemu. Pomislio je da je P. udarila kipa od kamiona koji je nešto istovarao.
Istakao je  da nije vidio dvojicu Albanaca, radnika, ni kada su došli ni kada
su odlazili sa gradilišta. Oštećenog P. je  odvezao u hitnu pomoć tokom koje
vožnje je  P. psovao, a u jednom trenutku je rekao da su ga iz  grupe radnika
S. L., uboo ili albanac ili albanci. Prilikom saslušanja na glavnom pretresu,
ponovio je ranije navode. Odgovarajući na pitanje svjedoka oštećenog, naveo je
da da je izvjesni M., čije prezime ne zna,  koji radi u Srbiji i koji  ga je
zvao, mogao da vidi što se dešava, budući da ga je M. pozvao da dodje.  
Iz citiranog zapisnika o uvdijaju utvrdjeno je da je sačinjen od strane
istražnog sudije koji je po obavjštenju dežurne službe UP PJ Podgorica,
kritičnog dana u 11,20 h , u prisustvu zamjenika VDT-a i ekipe UP PJ
Podgorica,  izvršio uvidjaj lica mjesta, koje se nalazi na gradilištu stambene
zgrade  »Katel » vlasništvo Đ. P., u ul. V Proleterska, u naselju  Stari
Aerodrum u Podgorici. Na licu mjesta zatečeni su trgovi koji su se nalazili na
zemljanoj podlozi u ogradjenom dijelu gradilišta a pojedini i u lokvama, jer
je predhodno padala kiša i to: džepni nož drvene drške, koji  na oštrici ima
crvene mrlje nalik na krv, plastična kesa sa natpisom "butik Koton" u kojoj se
nalazio par crvenih građevinskih rukavica, jedna plava majca sa natpisom
"graditelj" – Podgorica, gornji dio trenerke crnre boje "Nike", jedna majca
narandžasto braon  boje sa kapuljačom i jedne farmerice. Na prostoru
gradilišta su pronađena i dva mobilna telefona, jedna crna muška jakna u lokvi
vode, jakna marke "Versaće" takođe u lokvi vode, dvije SIM kartice i kutija
cigareta marke "Ronson". U zapisniku je konstatovano da se na tri pozicije
koje su vidljive, gledane južno od lica mjesta, gdje su pronađeni navedeni
tragovi u pravcu stambene zgrade, južno, protežu tragovi nalik na krv.
Istražni sudija je na licu mjesta obaviješten  da se povrijedjeni P. S.,
nalazi u operativnom bloku Kliničkog Centra u Podgorici. Po naredbi istražnog
sudije izuzeti su svi nađeni  tragovi i izvršeno je fotografisanje i
skiciranje lica mjesta.Uvidjaj je završen u 12,00 h.  
U citiranoj službenoj zabilješci konstatovano je da je dežurna služba PJ
Podgorica posredstvom mobilnog telefona  sa broja 069/018-747 obaviještena o
predmetnom dogadjaju od strane Đ. S. Provjerom u prostorijama UB KC CG
utvrdjeno je da je P. S. zaveden pod brojem 6148 u 10,35 h, te da je nakon
pregleda više ljekara smješten na odjeljenju intezivne njege.  
Iz citiranog izvještaja o trasološkom  vještačenju,  utvrđeno je da su  na
vještačenje dostavljeni odjevni predmeti izuzeti od P. S. i to: dukserica sivo
crne boje marke "BAGARDA" veličine "XL", majca kratkih rukava teget boje,
marke "REEBOK" veličine "XL", teksas farmerke crne boje, marke "EMB" veličine
"36",   kao i nož na sklapanje sa natpisom "Stainless steel". U nalazu je
dalje konstatovano da je navedena duksarica razrezana po desnom rukavu, zatim
jednim dijelom po lijevom rukavu, kao i da je izrezana vertikalno po lijevoj
strani, najvjerovatnije prilikom pružanja pomoći u medicinskoj ustanovi. Na
prednjoj lijevoj strani duksarice, uočeno je jedno mehaničko oštećenje na 46
cm od donje  ivice duksarice i 7 cm od ramenog šava lijevog rukava, čija je
relativna veličina 1.8 cm. Na zadnjoj strani navedene dukserice osim
intezivnih tragova kontakta sa zemljanom podlogom, nijesu uočena mehanička
oštećenja. Majca kratkih rukava je razrezana preko oba rukava, kao i od
ovalnog  izreza  vertikalno po lijevoj strani, najvjerovatnije prilikom
pružanja pomoći u medicinskoj ustanovi. Na prednjoj strani majce po lijevoj
strani,  uočeno je  mehaničko oštečenje na 58 cm od donje ivice majce i 3 cm
od ramenog šava lijevog rukava čija je relativna veličina 2,2 cm. Na zadnjoj
strani navedene majice, osim intezivnih tragova tečnosti tamno braon boje
nalik na krv i tragova kontakta sa zemljanom podlogom, nijesu uočena mehanička
oštećenja. Na navedenim farmerkama, osim intezivnih tragova kontakta sa
zemljanom podlogom, takodje nijesu uočena mehanička oštećenja.Dalje je
utvrđeno je da je predmetni nož ukupne dužine 20,5 cm, dužine sječiva 9 cm a
širine 2,3 cm. U izvještaju je konstatovano da su mehanička oštećenja na
odjevnim predmetima nastala usled prolaska tvrdog i oštrog predM.  sa
sječivom, nalik na nož, te da su mogla nastati i od noža koji je bio predmet
vještačenja.  
Iz citiranog izvještaja o hemijsko biološkom vještačenju, utvrđeno je da se sa
lijeve strane sječiva predmetnog noža, sa desne strane sječiva pri vrhu, kao i
na M.lnom dijelu drške  sa lijeve strane, nalaze tragovi  krvi  ljudskog
porijekla.  
Sudski vještak medicinske struke dr B. B., je u citiranom osnovnom nalazu i
mišljenju, na osnovu medicinske dokumentacije, izvještaja ljekara specijaliste
fizijatra, neurohirurga, hirurga, otpusne liste sa epikrizom Klinike za
Otorinolarinolongiju i Maksilofacijalnu hirurgiju, otpusne liste sa epikrizom
Klinike za anesteziju, intezivnu terapoiju i terapiju bola Urgentnog Kliničkog
centra Podgorica od 17.05.2010. godine, izdatih na ime oštećenog naveo da je,
oštećeni P.  zadobio  ranu posjekotinu lijeve strane vrata, ranu posjekotinu u
predjelu desne jagodice i nosa, ranu posjekotinu lijeve strane grudnog koša,
oštećenje lijevog ličnog nerva glave glave. Vještak je u mišljenju pojasnio da
je  povreda ličnog dijela glave i gornjeg dijela vrata sa lijevae strane, rana
ubodina čiji se ulazni otvor nalazi na ušnoj školjci spoljašnjeg otvora
lijevog uha a kanal ove rane se prostire  kroz sve strukture ušne školjke,
nastavlja na kožu neposredno iza ove školjke, zatim na meko potkožno tkivo
pored mastoidnog nastavka lijeve slepoočne kosti i dnom se završava između
koštanog  dijela mostoidnog nastavka i vratnog nastavka kosti baze lobanje u
blizini spoljašnjeg otvora  kostnog kanala lijevog ličnog nerva glave. Ova
povreda nastala je djelovanjem čvrstim, oštrim, zašiljenim predM.  pljosnatog
profila koji odgovara oštrici noža prikazanog u fotodokumentaciji spisa
predM., koji je djelovao svojim vrhom na glavu i vrat povrijeđenog od lijevo
lako naprijed i lako na gore, ka desno lako pozadi  i lako na dolje, slabijim
ili srednjim intezitetom djelovanja dovodeći do oštećenja kože, mekih
struktura i hrskavice ušne školjke, kože i mekih potkožnih tkiva lijeve strane
vrata, krvnih sudova u prostoru  ove rane  i lijevog ličnog nerva  u njegovom
dijelu izlaska iz koštanog kanala kosti lobanje. Nakon nanošenja ove povrede
došlo je do izlaska manje količine krvnog sadržaja kroz otvor opisane rane  u
spoljašnu sredinu i djelimične oduzetosti mišića lijeve strane lica uslijed
oštećenja lijevog ličnog nerva glave. Po mišljenju vještaka ova povreda je
nastala  kad je povrijeđeni lijevom stranom glave bio okrenut ka sili koja je
djelovala. Povreda ličnog dijela glave u predjelu desne jagodice i nosne
piramide je rana posjekotina, nastala povlačenjem oštrice pomenutog noža, po
koži desne jagodične regije lica i nosne piramide, dovodeći do oštećenja kože,
mekog potkožnog tkiva koje je neposredno ispod kože i sitnih krvnih sudova u
prostoru ove rane te izlaskamanje količine krvnog sadržaja kroz otvor ove rane
u spoljašnu sredinu. U momentu nastajanja ove povrede povrijeđeni je bio
prednje desnom stranom glave  okrenut ka sili- oštrice noža. Povreda lijeve
strane grudnog koša je rana posjekotina, nastala povlačenjem oštrice noža po
lijevoj srani grudnog koša, dovodeći do oštećenja kože, mekog potkožnog tkiva
koje je neposredno ispod kože i sitnih krvnih sudova u prostoru ove rane te
izlaska manje količine krvnog sadržaja kroz otvor ove rane u spoljašnu
sredinu, dok su su dublje strukture grudnog koša, ostale nepovrijeđene. U
momentu nastajanja ove povrede oštećeni je bio lijevom stranom tijela tačnije
grudnog koša  okrenut ka sili- oštrici noža . Vještak je ocijenio da su
povrede nastale kratko vrijeme jedna za drugom a povreda ličnog dijela glave i
gornjeg dijela vrata sa lijeve strane sa oštećenjem ličnog nerva glave i
djelimične paralize mišića lijeve strane ličnog dijela glave, je obična teška
tjelesna povreda pa u zbiru sa ostalim navedenim povredama ostaje i dalje
obična teška tjelesna povreda.  U dopunskom nalazu i mišljenje  vještak je na
osnovu istorije bolest broj 9841/367/216 Klinuike za intezivnu njegu  KC CG
konstatovao da pored generalija povrijeđenog P. S. u dijelu istorije među
navedenim podacima, nema podataka o povredi lijeve šake, a u dijelu istorije
boloesti koja se odnosi na  tok bolesti i urađenim pregledima od strane više
ljekara specijalista  KC CG  takođe nema podataka o povredi lijeve šake.
Vještak je konstatovao da se samo u dva dokumenta  pominje povreda lijeve šake
i to:  u izvještaju ljekara specijaliste  hirurga UC KC CG  o urađenom
pregledu dana 17. 05.2010.godine, u koje se između ostalog navodi da postoji i
" posjekotina na lijevoj šaci " koja je u istom izvještaju u dijelu koji se
odnosi na dijagnozu okarakterisana kao " rana posjekotina lijeve  šake " . U
karti anastezije Klinike za intezivnu njegu, u dijelu na preoperctione
dijagnoze,  takođe na latinskom jeziku se navodi  između ostalih dijagnoza i
dijagnoza koja znači: Rana posjekotina lijeve šake. Vještak je kod ovakvih
utvrđenih podataka ocijenio da je pored ranije navedenih povreda opisanih u
osnovnom nalazu i mišljenju, kod povrijeđenog postajala i povreda lijeve šake
i to u vidu psjekotine kože koja je nastala povlačenjem čvrstog oštrog predM.
koji odgovara nožu, oštricom po koži lijeve šake, dovodeći do oštećenja kože i
sitnih krvnih sudova  kože, te izlaska manje količine krvnog sadržaja kroz
otvor ove rane u spoljašnu sredinu, dok su dublje strukture šake ostale
nepovrijeđene. Povreda je mogla nastati prilikom hvatanja povrijeđenog
lijevom šakom za oštricu noža. I ova povreda je nastala u vrijeme nastanka
povreda opisanih u osnovnom nalazu i mišljenju, i ista pojedinačno predstavlja
laku tjelesnu povredu. Na glavnom pretresu, ostajući u cjelosti kod osnovnog i
dopunskog nalaza, odgovarajući na pitanja, vještak je naveo da je povreda
ličnog djela glave i gornjeg djela vrata  predstavlja običnu tešku tjelesnu
povredu jer iz medicinske dokumentacije proizilazi da je funkcija  oka
očuvana. Vještak je dalje  naveo, da ne može odgovoriti kojim nožem je
nanijeta povreda šake, osim da je nanijeta sa nožem i istakao da sve opisane
povrede u svom zbiru predstavljaju običnu tešku tjelesnu povredu s tim što
povreda ličnog djela glave i gornjeg djela vrata  predstavlja običnu tešku
tjelesnu povredu dok ostale povrede predstavljaju laku tjelesnu povredu.  
Date nalaze i mišljenje, i citirane izvještaje o vještačenjima, na koje
stranke nijesu imale primjedbi, sud je u cjelosti pirhvatio kao stručne,
objektivne i u skladu sa ostalim provedenim dokazima.  
U citiranoj fotodokumentaciji br. 17-28-244-1105/1364 od 17.05.2010.godine,
prikazan je širi i bliži izgled lica mjesta sa markiranim tragovima, prikazan
je izgled mjesta gdje je pronađen nož, bliži izgled noža, kao i mobilnih
telefona marke "LG" , i "Samsung" , jakna koja je nađena u lokvi, izgled jakne
nakon vađenja  iz lokve, dvije SIM kartice, kutija cigareta "Ronson", zatečeni
tragovi nalik na krv, kesa sa garderobom pronađena na licu mjesta, kao i
garderoba nakon vađenja iz kese.  
U citiranoj fotodokumentaciji br. 17-28-244-1107/1365 od 17.05.2010.godine,
prikazan je spoljašnji i unutrašnj izgled kuće vl.A. M. u kojoj je boravio K.
S., lične stvari i predmeti K. S. i njhov bliži izgled.  
U citiranoj fotodokumentaciji br.2027/2010 od 09.11.2010.godine prikazane su
papirne vreće  u kojima su bili upakovani predmeti i izgled noža, koji su
izuzeti sa lica mjesta.  
Činjenično stanje iz izreke presude utvrdjeno je provedenim dokazima.  
Optuženi se nakon kritičnog dogadjaja dao u bjekstvo, pa budući da  je tokom
postupka bio nedostižan državnim organima, to je iz navedenih razloga izostala
njgova odbrana.  
Da se kritični dogadjaj dogodio na naznačenom gradilištu, utvrdjeno je iz
iskaza saslušanih svjedoka i  sadržine zapisnika o uvidjaju.  
Provedenim dokazima je utvrdjeno  da su povredjivanju oštećenog predhodile
okolnosti  u kojima je došlo do kraće prepirke izmedju optuženog i oštećenog,
o čemu su se izjasnili svjedok oštećeni i svjedok L., koji je potvrdio navode
oštećenog, da su optuženi i radnik M., prilikom istovara bacali i polomili
nekoliko opeka, na što je oštećeni reagovao, govoreći im da napuste gradilište
jer tako ne mogu obavljati istovar. Nadalje, nesporno je, kako se to utvrdjuje
iz iskaza oštećenog i svjedoka L., da je nakon navedenog uslijedila opisana
telefonska komunikacija.Svjedok oštećeni ne spori da je i on sa mobilnog
telefona optuženog, razgovarao sa svjedokom L., medjutim negira da je
optuženom, kako to pretpostavlja svjedok L., oteo telefon iz ruke. Svjedok L.
nije bio prisutan na licu mjesta, već je samo, kako objašnjava prilikom
saslušanja na glavnom pretresu, po opisanom toku razgovora, pretpostavio da je
oštećeni, koji se odjednom uključio u njegov razgovor sa optuženim, oduzeo
optuženom telefon, što oštećeni negira.Sud ovu pretpostavku svjedoka L. nije
mogao prihvatiti kao utvrdjenu. Naime, neosnovana je tvrdnja L., da je po toku
razgovora mogao zaključiti da je oštećeni oduzeo optuženom telefon, budući da
je opisujući ove iste okolnosti prilikom saslušanja pred istražnim sudijom,
ovaj svjedok naveo da  ga je prvo telefonom pozvao optuženi, obavještavajući
ga da im oštećeni ne dozvoljava da rade, a nakon 7-8 minuta ponovo je
uslijedio poziv sa istog broja, kojom prilikom se sa istog telefona javio
oštećeni. Shodno navedenom, radi se o dva odvojena razgovora a ne jednom u
koji se iznenada uključio oštećeni, kako to naknadno, prilikom saslušanja na
glavnom pretresu,  objašnjava L., kome je svakako sjećanje o pojedinostima
kritičnog dogadjaja bilo svježije prilikom saslušanja pred istražnim sudijom,
kada je  detaljno opisao ove iste oklolnosti. Imajući u vidu pored navedenog i
objašnjenje svjedoka L., evidentnih razlika u kazivanjima, na način da ga je
pogrešno razumio istražni sudija, nesumnjivo da je naknadno prisjećanje ovog
svjedoka na glavnom pretresu, predstavljajući  da  se u isti razgovor uključio
oštećeni nakon što optuženi nije ni završio rečenicu te da kasnije nije
uspostavio komunikaciju sa optuženim jer mu nije odgovarao na poziv,  bez
logičnog i činjeničnog utemeljenja i kao takvo sračunato na pomaganje
optuženom, čiji je svjedok poslodavac. Evidentno je da svjedok L. na glavnom
pretresu nastoji da predstavljajući iste okolnosti drugačije, osnaži svoju
ničim potkrijepljenu pretpostavku, da je oštećeni  iz ruke optuženog uzeo
telefon. Nadalje, kako je nesporno da je  povod za razgovor sa L., uzrokovan
upravo nastalom nesuglasicom oko načina na koji su optuženi i M. vršili
istovar, te budući da je nesporno da je optuženi na sugestiju oštećenog, da
kontaktira svog poslodavca, to i učinio, pozvao telefonom svjedoka L., a ubrzo
zatim  to isto učinio i oštećeni, koji se poznavao sa L.,  očigledno da je
svrha ovog razgovora inicoranog od strane oštećenog rješavanje nastalih
poslovnih  problema pa činjenica da je i oštećeni komunicirao sa L., nema
osnova za uvjerljivost L. pretpostavke, da  je oštećeni oduzeo optuženom
mobilni telefon. U daljem slijedu dogadjaja, čiji je jedini očevidac od
saslušanih svjedoka bio svjedok L., i to samo dijela dogadjaja, koji je L.
posmatrao sa udaljenosti od oko 30-40 m, došlo je do fizičkog sukoba M. i
optuženog  sa oštećenim. Kako objašnjava oštećeni, vidjevši da su se optuženi
i M. pripremili za odlazak i presvukli, uputio se ka njima sa namjerom da sa
M., koji mu je djelovao razumniji, raspravi nastali nesporazum, jer za razliku
od optuženog, na njegove prethodne primjedbe o načinu na koji su obavljali
posao, M. nije reagovao, već je postupio po njegovom zahtjevu da obustave
istovar, dok ga  je optuženi gadjao opekama. Svjedok L. objašnjava da  se on,
dok su se optuženi i M. presvlačili, uputio ka obližnjoj zgradi, kojom
prilikom je prvo čuo samo svadju a potom se vratio bliže kamionu, odakle je
vidio  kako ova dva Albanca, zamahujući rukama tuku oštećenog P. koji se
nalazio na zemlji. Opisujući detaljno ove iste okolnosti,  svjedok oštećeni je
naveo, da je dok mu je M. nožem zadavao opisane udarce u predjelu glave,
grudi i ruke, nakon čega su se rvali, optuženi mu je, približavajući se  sa
nožem u ruci,  te zamahujući oštricom noža, zadao udarac u predjelu uva i
vrata. Nadalje, iz citirane uvidjajne dokumentacije, utvrdjeno je da je na
licu mjesta pronadjen opisani nož, na kojem su kako to slijedi iz rezultata
citiranog biološkog vještačenja, pronadjeni tragovi krvi ljudskog porijekla.
Dovodeći u vezu navedeno sa rezultatima sudsko medicinskog vještačenja, da je
oštećeni zadobio povrede opisane u izreci presude, te da su sve povrede,
nanijete oštrim predmetom, nožem,  kao i da je iz citiranog izvještaja o
trasološkom vještačenju izuzete gardarobe od oštećenog, utvrdjeno da su
opisana oštećenja, takodje nastala usled prolaska tvrdog i oštrog predmeta  sa
sječivom, nalik na nož, te da su mogla nastati i od predmetnog noža,
nesumnjivo da su potkrijepljeni navodi oštećenog, da su mu opisane povrede
nanijete nožem od strane optuženog i M. M. Shodno navedenom, nijesu od uticaja
na drugačiju odluku suda, navodi svjedoka L., da tokom opisanog napada na
oštećenog, nije vidio da su optuženi i M. upotrebljavali noževe,  što
objektivno, imajući u vidu da je navedeno posmatrao sa opisane udaljenosti,
svjedok L. i nije bio u mogućnosti da opazi. Takodje, imajući u vidu lokacije
opisanih povreda na različitim predjelima tijela oštećenog, u vidu rane
posjekotine desne jagodice i nosa,  rane posjekotine lijeve strane grudnog
koša,  rane posjekotine lijeve šake i rane ubodine ličnog dijela glave i
gornjeg dijela vrata sa lijeve strane, nesumnjivo je da su ove povrede mogle
biti nanijete višekratnim djelovanjem opisane sile i upotrebom dva noža, od
strane M. i optuženog, na način kako je to opisao oštećeni, pa činjenica da je
na licu mjesta pronadjen samo jedan nož, takodje nije od uticaja na drugačiju
odluku suda.Nadalje, opisujući mehanizam nanošenja opisane rane ubodine,
vještak je naveo da  je ova rana posledica dejstva zamahnutog šiljka
mehaničkog orudja u koje spada nož, te da je nastala kad je povrijeđeni
lijevom stranom glave bio okrenut ka sili koja je djelovala, što je upravo
pozicija koja korespondira sa kazivanjem oštećenog, da  je vidio optuženog
kako mu se približava, držeći u ruci nož sa kojim mu je zadao opisani udarac,
i to za vrijeme dok je opisani napad, takodje uz upotrebu noža od strane M.,
još uvijek trajao. U istom dogadjaju oštećeni je kako se utvrdjuje iz osnovnog
i dopunskog nalaza i mišljenja vještaka medicinske struke, takodje zadobio i
još tri   rane posjekotitne i to u predjelu desne jagodice i nosa,  lijeve
strane grudnog koša,  i lijeve šake. Dovodeći u vezu kazivanje oštećenog, da
je istovremeno braneći se dok je M. pokušavao da ga ubode, uhvatio rukom nož
za oštricu, kojom prilikom je povrijedjen u predjelu lijeve šake, sa dopunskim
nalazom i mišljenjem sudskog vještaka, da je opisana rana posjekotina u
predjelu lijeve šake, nastala povlačenjem čvrstog oštrog predmeta koji
odgovara oštrici noža, po koži lijeve šake, te da je mogla nastati prilikom
hvatanja povrijeđenog  lijevom šakom za oštricu noža, to je nesumnjivo da je
oštećeni zadobio opisane povrede na način kako je to prethodno i opisao.  
Opisane tjelesne povrede koje je kritičnom prilikom zadobio oštećeni, sud je
prihvatajući citirane nalaze vještaka medicinske struke, pravno kvalifikovao u
svom ukupnom zbiru kao običnu tešku tjelesnu povredu, budući da je opisana
rana ubodina ličnog djela glave običnu tešku tjelesnu povredu, imajući u vidu
da funkcija  oka nije ugrožena, već  očuvana, kako se utvrdjuje iz nalaza i
mišljenja vještaka medicinske struke.  
Detaljnom analizom iskaza oštećenog, te na osnovu pojedinačne analize i ukupne
medjusobne veze provedenih dokaza, proizilazi nesumnjiv zaključak, da je
kazivanje oštećenog vjerodostojno i objektivno, budući da nije opovrgnuto ni
jednim provedenim dokazom. Iskaz svjedoka L. S. u dijelu u kojem navodi, da je
oštećeni u razgovoru sa njim vrijeđao i psovao optuženog, psujući mu majku, na
što je optuženi posebno osjetljiv, kako to navodi svjedok, takođe nije u
suprotnosti sa iskazom oštećenog na glavnom pretresu, koji ne spori da je
kritičnom prilikom i on psovao jer je kako kaže, i on  bio uvrijeđen izrečenim
psovkama i vrijeđanjem njegove pokojne majke, od strane optuženog. Kako dalje
navodi oštećeni, optuženi je od samog početka bio nervozan, drzak,  bacao je
opeku u njegovom pravcu. Da su osnovani navodi oštećenog o neprimjerenom
ponašanju optuženog, utvrdjuje se iz iskaza  svjedoka L., koji je naveo, da se
svađa između oštećenog i ove dvojice albanskih radnika odnosila isključivo na
posao, jer su radnici prilikom istovara polomili nekoliko opeka. Iz naprijed
utvrdjenog činjeničnog stanja, nesporno je da je fizičkom obračunu predhodio
opisani verbalni konflikt koji je trajao kratko, nakon čega su se optuženi i
M. pripremili da napuste gradilište, kada se oštećeni uputio ka M. da
porazgovaraju. Očigledno je da oštećeni,  krećući se goloruk u pravcu M., ni
jednom radnjom nije manifestovao namjeru da će eventualno napasti njega ili
optuženog, niti je ponašanje optuženog ukazivalo na preduzimanje bilo kakvog
činjenja u cilju preduzimanja napada. Nasuprot ovakvom ponašanju oštećenog,
optuženi  opisanim postupanjem, nasrćući nožem na oštećenog kojeg je
prethodno, takodje nožem, napao M., jasno preduzima napad, zadajući oštećenom
udarac nožem u navedene predjele tijela. Imajući u vidu činjenicu da se
optuženi i oštećeni od ranije nijesu poznavali,  te da je prvobitna reakcija
oštećenog  bila isključivo   motivisana namjerom da spriječi optuženog i
njegovog kolegu Metu da izvrše istovar, što su činili  na krajnje nepažljiv
način, lomeći opeke,  te da je oštećeni nakon što je vidio da su se optuženi i
M. spremili da napuste gradilište, prišao M. sa namjerom da razjasne prethodne
razmirice, to je nesumnjivo da  oštećeni nije imao za cilj da svjesno i voljno
izazove ili napadne kako optuženog, tako ni M., niti se može zaključiti da je
oštećeni krećući se goloruk u pravcu M., manifestovao predstojeći  napad. U
ovakvoj situaciji, posebno kod činjenice da je prethodno na oštećenog sa nožem
nasrnuo M. M., što je optuženi jasno  vidio a takodje vidio i da oštećeni nije
naoružan, kretanje oštećenog ka M., ne može predstavljati onu vrstu opasnosti
koja bi iziskivala od optuženog da reaguje upotrebom predmetnog noža. Nadalje,
optuženi je bio u društvu svog kolege M. dok je oštećeni bio sam, optuženi kao
i M. M. su bili  naoružani noževima, iako su na  navedeno gradilište, i oni
kao i oštećeni, došli zbog radnog angažovanja. Ova činjenica takodje ide u
prilog kazivanja oštećenog, da je optuženi,  nervozan došao na gradilište,
očigledno iz nekih drugih razloga koji se ne mogu dovesti u vezu sa oštećenim,
budući da se oštećeni i  optuženi od ranije nijesu poznavali,  pa kao je
optuženi na radnom mjestu bio i naoružan predmetnim nožem, ove okolnosti se ne
mogu drugačije objasniti, osim na način kako je to opisao oštećeni, da
neprimjereno ponašanje optuženog nije on uzrokovao.  
Da je sila kojom je optuženi zamahujući nožem u navedeni predio tijela
oštećenog bila srednjeg inteziteta, utvrdjuje se iz citiranog nalaza i
mišljenja sudskog vještaka medicinske struke, koji je u izjašnjenju na glavnom
pretresu, opisujući mehanizam nanošenja opisane ubodine u ličnom predjelu
glave, naveo da  imajući u vidu opisanu ubodnu ranu kao i njen ekstezitetet,
sila  kojom je djelovano mogla je biti srednjeg inteziteta. Takodje, činjenica
da je optuženi zadao oštećenom ubod nožem u vitalni dio tijela, sobzirom na
težinu i ozbiljnost ove povrede,  nesumnjivo upučuje na zaključak  da opisana
rana ubodina  nije mogla biti nanijeta nasumično.  
U ovako utvrdjenim okolnostima, sud osnovano zaključuje, da u konkretnom
slučaju nije preduzet napad od strane oštećenog, niti je bilo koja njegova
djelatnost ukazivala da napad predstoji a takodje oštećeni ničim nije ni
isprovocirao opisano postupanje optuženog. Nasuprot navedenom, neprimjerena
reakcija uslijedila je od optuženog odmah nakon što im se oštećeni obratio,
reagujući na način na  koji su optuženi i M. obavljali posao, našto je
optuženi reagovao gadjajući oštećenog opekom. Svjedok oštećeni i svjedok L.
saglasno navode da se oštećeni obratio optuženom, upućujući i njemu i M.
primjedbe isključivo na račun obavljanja posla. Oštećeni nije od ranije
poznavao ni optuženog ni M. pa osnovano  nije imao ni motiv ni razlog da
isprovocira opisano ponašanje optuženog i M. koji su ga ubrzo na opisan način
fizički napali.Takodje, sagledavajući sve okolnosti kritičnog dogadjaja, kao i
činjenicu da je i oštećeni kritičnom prilikom bio radno angažovan u svojstvu
kontrolora radova, njegova reakcija, na nepažljivo vršenje istovara bila je ne
samo na mjestu, već je optuženi po prirodi i karakteru svog posla, bio i
ovlašćen od svog poslodavca, vlasnika navedenog gradilišta, da na  opisan
način reaguje, spriječi nastanak štete usled nepažljivog istovara.  
Provedenim dokazima  utvrdjeno je da su kritičnom dogadjaju prethodile i
uzajamne psovke izrečene od strane optuženog i oštećenog, kako to slijedi iz
iskaza oštećenog i svjedoka L. Medjutim,  ovoj kao i ostalim opisanim
okolnostima, ne može se pripisati značaj  faktora koji su optuženog mogli
dovesti u stanje afekta razdražljivosti, bijesa, straha jakog stepena. Naime,
budući da oštećeni ne spori da  je glasno izgovorio psovke i uvrede tokom
razgovora sa svjedokom L., te da je nesumnjivo utvrdjeno da optuženi nije
napao optuženog niti njegovog kolegu M., niti prema njima primjenio silu ili
pak bilo koji vid zlostavljanja, isključuje se mogućnost da je optuženi bio u
stanju jake razdraženosti ili prepasti, odnosno da je bio u situaciji
neposredno predstojeće neskrivljene opasnosti, koju na drugi način nije mogao
otkloniti, a takodje i da je da je inkriminisane radnje preduzeo na mah.
Upućivanje psovki optuženom koje su bile uzajamne jer je i oštećeni i sam bio
uvrijedjen ne samo neprimjerenim postupanjem optuženog koji ga je gadjao
opekama, već i upućenim psovkama, sa aspekta uobičajene  reakcije ljudi koji
se nadju u sličnim okolnostima, može se objasniti kao  element iznenadne
reakcije oštećenog, na opisano činjenje optuženog. Naime, ovaj postupak
oštećenog uslijedio je nakon što je optuženi gadjao oštećenog opekom  nakon
čega se i nastavila  prepirka oko načina obavljanja istovara koju su pratile
uzajamne psovke pa se opisano psovanje ne može  uzeti kao  motivacioni faktor
za postojanje stanja afekta i razdražljivosti optuženog. Psovke svakao nijesu
primjeren i prihvatljiv način komunikacije, čak i kada su, kao što je to u
konkretnom slučaj,  uslijedile kao odgovor na neprimjereno ponašanje
optuženog. Medjutim, sagledavajući ukupne okolnosti kritičnog dogadjaja,
nesumnjivo  da su uzvraćene psovke od strane oštećenog, posledica
nekontrolisane emotivne reakcija oštećenog  u datim okolnostima pa u takvom
postupku oštećenog nema elemenata bezrazložnog teškog vrijedjanja. Nadalje,
opisana psovka sama po sebi kao verbalna uvreda nema karakter teškog
vrijedjanja časti i ugleda,  niti je takvog, jakog inteziteta da prouzrokuje
stanje jake razdraženosti i kod svake druge osobe u sličnim okolnostima.
Okolnost koju ističe svjedok L., da je majka optuženog preminula, na što je
optuženi bio posebno osjetljiv, svakako da oštećenom nije mogla biti poznata
pa i ova činjenica upućuje na nesumnjiv zaključak, da oštećeni uzvraćenom
istovjetnom psovkom, nije provocirao odnosno svjesno dao ozbiljan povod da
bude napadnut. Budući da se optuženi odmah nakon kritičnog dogadjaja dao u
bjekstvo,  optuženog nije bilo moguće podvrgnuti  neuropsihijatrijskom
vještačenju,  u cilju stručne prcojene njegovog duševnog stanja. Medjutim,
objektivno, na osnovu utvrdjenog činjeničnog stanja,  ne može se oštećenom
pripisati odgovornost skrivljenog teškog vrijedjanja kako optuženog tako ni M.
M. Budući da da se kod optuženog isključuje postojanje afektivnog stanja
straha, prepasti, bijesa i razdražljivosti jakog inteziteta,  sud nesumnjivo
zaključije da sposobnost optuženog da shvati značaj krivičnog djela i upravlja
svojim postupcima u vrijeme izvšrenja krivičnog djela, nije  bila dovedena u
pitanje. Takoje, po ocjeni suda, u vrijeme izvršenja krivičnog djela optuženi
je bio uračunljiv.Naime, nesporno je da je optuženi kritičnom prilikom na
navedenom gradilištu bio prisutan u svojstvu angažovanog radnika radi
obavljanja zahtjevnog fizičkog posla istovara pa van svake sumnje, ni jedna
činjenica čak ni indicija ne dovodi u sumnju njegovu uračunljivost.  
Shodno utvrdjenom, nesumnjivo je da je inkriminisanim radnjama optuženi jasno
manifestovao radnju koju je umišljajno započeo, da liši života oštećenog.
Zadajući oštećenom opisane povrede u navedene djelove glave i vrata,  optuženi
je bio svjestan da  na taj način može lišiti života oštećenog pa  je to i
htio. Imajući takodje u vidu i nespornu činjenicu, da je optuženi zamahujući
iz neposredne blizine predmetnim nožem sredstvom podobnim da drugog liši
života, oštećenom nanio opisane povrede u vitalne djelove tijela, nesumnjivo
se zaključuje da se optuženi na ove radnje svjesno opredijelio. Iz utvrdjenog
činjeničnog stanja jasno proizilazi da je optuženi imao svijest o mogućnosti
nastupanja smrtne posledice, od koje radnje nije odustao, već je  umišljajno
započeo radnju izvršenja i htio posledicu, da liši života oštećenog. To što do
smrtnog ishoda nije došlo, rezultat je opisanih okolnosti a ne njegove volje,
pa se direktni umišljaj optuženog ne dovodi u pitanje. Takodje, ni konačna
posledica manifestovana u opisanoj teškoj tjelesnoj povredi, ničim ne dovodi u
sumnju postojanje kako objektivnih obelježja bića krivičnog djela ubistvo u
pokušaju, tako i subjektivnih elemenata tj.svijesti optuženog da oštećenog
liši života, što je i htio.  
Kod ovakvog činjeničnog utvrdjenja, Sud nalazi da su se u radnjama optuženog,
pored objektivnih stekli i subjektivni elementi bića krivičnog djela ubistvo u
pokušaju iz čl. 143 u vezi čl.20 KZ, budući da je optuženi postupao sa
direktnim umišljajem, bio svjestan svog djela i htio njegovo izvršenje.  
Kazivanje svjedoka oštećenog,  sud je ocjenio kao vjerodostojno, budući da je
potkrijepljeno provedenim dokazima na način kako je to prethodno objašnjeno pa
sud nema razloga da sumnja u vjerodostojnost i objektivnost njegovog
svjedočkog iskaza. Svjedok L., nije bio prisutan na licu mjesta  pa o
kritičnom dogadjaju nije imao neposredna saznanja. Njegovu pretpostavku o
opisanim okolnostima telefonskog razgovora, sud nije prihvatio kao uvjerljivu
iz prethodno navedenih razloga. Svjedoci Dj. i B.,  nijesu očevidci kritičnog
dogadjaja koji se odnosi na opisani fizički sukob pa sudu nijesu ni mogli
iznijeti neposredna saznanja o ovim okolnostima. Kazivanje svjedoka L. sud je
ocjenio kao objektivno i uvjerljivo, budući da je ovaj svjedok iznio pred
sudom neposredna opažanja  samo onih okolnosti,  koje je imajući u vidu
opisanu udaljenost odakle je posmatrao dogadjaj, obektivno bio u mogućnosti da
opazi.  
Sud je nakon odustanka zastupnika optužbe od predloženog dokaza, pribavljanja
izvoda iz kaznene evidencije za optuženog, rješenjem na glavnom pretresu
odlučio da se ovaj dokaz neće pribavljati, budući da   ni nakon  dostavljene
zamolnice ovog suda nadležnim organima Republike Albanije, nije udovoljeno
zahtjevu suda za dostavljanje traženog izvoda.  
Prilikom izbora vrste  i visine krivične sankcije, Sud je cijenio sve
okolnosti iz čl. 42 KZ, koje su od uticaja da kazna bude manja ili veća, pa je
od olakšavajućih okolnosti na strani optuženog, uzeo u obzir starosnu dob
optuženog u vrijeme izvršenja predmetnog krivičnog djela, tj. činjenicu da se
radi o mladjem punoljetnom licu, loše imovinske prilike optuženog, tj.
činjenicu da je bez stalnog zaposlenja te da je povremeno obavljao fizičke
poslove.  Kako na strani optuženog  otežavajućih okolnosti nije bilo, cijeneći
navedene olakšavajuće okolnosti  kao osobito olakšavajuće, sud je primjenom
odredaba o ublažavanju kazne iz čl. 45. i 46 KZ, optuženog osudio na kaznu
zatvora u trajanju od tri godine, nalazeći da su navedene olakšavajuće
okolnosti takve prirode da će se u konkretnom slučaju i ublaženom kaznom
postići svrha kažnjavanja. Imajući uz navedeno u vidu težinu učinjenog
krivičnog djela i stepen krivične odgovornosti optuženog kao izvršioca, sud je
mišljenja da je odmjerena kazna zatvora u trajanju kao u izreci presude,
neophodna i dovoljna za ostvarenje svrhe kažnjavanja, kako sa gledišta
generalne, tako i sa gledišta specijalne prevencije, te da će uticati na
optuženog da ubuduće ne vrši krivična djela, uticati na njegovo
prevaspitavanje i imati vaspitni uticaj na druge da ne vrše krivična djela,
čime će u potpunosti biti ostvarena svrha kažnjavanja iz čl. 32 KZ, a u okviru
opšte svrhe izricanja krivičnih sankcija iz čl. 4 st. 2 istog Zakonika.  
Odluka o troškovima krivičnog postupka – paušala zasnovana je na odredbi čl.
202 ZKP-a. Troškovi krivičnog postupka, odnose se na nagradu sudskom vještaku
medicinske struke za izradu osnovnog i dopunskog nalaza i mišljenja i
odmjereni su u ukupnom iznosu od 165,00 €, dok je paušal u iznosu od 100,00 €,
odmjeren srazmjerno dužini trajanja postupka, složenosti predmeta i imovnim
prilikama optuženog.  
Shodno čl.212 ZKP-a, sud je oštećenog S. P., radi ostvarivanja imovinsko
pravnog zahtjeva, uputio na redovnu gradjansku parnicu, budući da podaci
krivičnog postupka ne pružaju pouzdan osnov za presudjenje u pogledu visine
zahtjeva, čije bi pribavljanje  vodilo odugovlačenju postupka.  
Shodno citiranoj zakonskoj odredbi, sud je prema optuženom izrekao mjeru
bezbjednosti oduzimanja predmetnog noža, budući da  se radi o predmetu
upotrijebljenom u izvršenju krivičnog djela.  
Na osnovu navedenog, a u smislu citiranih zakonskih odredbi, odlučeno je kao u
izreci presude.  
VIŠI SUD U PODGORICI
Dana, 08.04.2011. godine
ZAPISNIČAR,                                       PREDSJEDNIK VIJEĆA – SUDIJA,  
Mirela Piper,s.r.                                                    Ana Vuković,s.r.

PRAVNA POUKA
Protiv ove presude, dozvoljena je
žalba u roku od 15 dana od dana
prijema pismenog otpravka presude, preko ovog suda,
Apelacionom sudu Crne Gore.  
Za tačnost otpravka tvrdi i ovjerava
namještenik suda  
