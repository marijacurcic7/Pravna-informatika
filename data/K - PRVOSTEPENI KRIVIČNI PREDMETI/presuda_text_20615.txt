K.br.356/12
U IME CRNE GORE
OSNOVNI SUD U PODGORICI, po sudiji Djuković Goranu, uz učešće namještenika
suda, Maraš Ane kao zapisničara, u krivičnom predmetu protiv okrivljenog R.Đ.,
iz P., zbog krivičnog djela ugrožavanje javnog saobraćaja iz čl. 339 st.3 u
vezi st. 1 Krivičnog zakonika, odlučujući po optužnom predlogu Osnovnog
državnog tužilaštva Podgorica(izmijenjenog na glavnom pretresu) Kt.br.721/11
od 27.03.2012. godine, koji je zastupala savjetnik ODT-a Protić Jelena, nakon
glavnog i javnog pretresa održanog dana 03.04.2013. godine,u prisustvu
stranaka i branioca okrivljenog adv. M.P., izrekao je i istog dana javno
objavio
PRESUDU
Okrivljeni: R.Đ., od oca P.i majke Ž., rođene R., rođenog .... godine u P.,
gdje i prebiva - T.B.V. bb, po zanimanju penzioner, oženjen, otac dvoje djece,
srednjeg imovnog stanja, neosuđivan
Kriv je
Zato što je:
Dana 17.02.2011.godine oko 11,00 časova u P. na parking prostoru u ul...., ne
pridržavajući se saobraćajnih propisa iz čl.13 st.1 Zakona o bezbjednosti
saobraćaja na putevima, ugrozio saobraćaj tako da je doveo u opasnost život i
tijelo ljudi, na način što, upravljajući putničkim vozilom marke “G...”
reg.oznaka PG ...., ulicom na označenom parking prostoru nije obratio pažnju
na pješaka- oštećenog J. M. koji se nalazio na kolovozu i kretao se desnom
stranom ulice u istom smjeru, usljed čega ga je vozilom udario, kojom prilikom
je oštećeni zadobio laku tjelesnu povredu u vidu nagnječenja i oguljotine u
predjelu lijeve potkoljenice, pri čemu je bio svjestan da ovakvom nepropisnom
vožnjom može ugroziti saobraćaj i dovesti u opasnost život i tijelo ljudi, ali
je olako držao da do toga neće doći,
- čime je izvršio krivično djelo ugrožavanje javnog saobraćaja iz čl.339 st.3
u vezi st.1 Krivičnog zakonika
Pa sud okrivljenog primjenom citiranih zakonskih propisa i čl. 3, 4, 5, 13,
16, 32, 39 i 42 Krivičnog zakonika i čl. 226, 229 i 374 Zakonika o krivičnom
postupku
OSUĐUJE
Na novčanu kaznu u iznosu od 600,00 (šest stotina) eura koju je dužan platiti
u roku od 2 (dva) mjeseca po pravosnažnosti presude, a ukoliko okrivljeni ne
plati novčanu kaznu u određenom roku sud će novčanu kaznu zamijeniti kaznom
zatvora, tako što će za svakih započetih 25,00 (dvadeset pet) eura novčane
kazne, odrediti jedan dan kazne zatvora, s tim da kazna zatvora ne može biti
duža od 6 (šest) mjeseci.
Obavezuje se okrivljeni da ovom sudu na ime troškova krivičnog postupka uplati
novčani iznos od 335,50 eura kao i 30,00 eura na ime paušala u roku od 15 dana
po pravosnažnosti presude pod prijetnjom prinudnog izvršenja.
O b r a z l o ž e nj e
Optužnim predlogom ODT-a Podgorica Kt.br.721/11 od 27.03.2012. godine
okrivljenom R.Đ. je stavljeno na teret izvršenje krivičnog djela ugrožavanje
javnog saobraćaja iz čl.339 st.3 u vezi st.1 Krivičnog zakonika.Zastupnik
optužbe je prije davanja završnih riječi izmijenila činjenični opis
dispozitiva optužnog akta na način kao u izreci presude,dok je u zavšnoj
riječi u cjelosti ostala pri izmijenjenom optužnom predlogu jer iz provedeniih
dokaza na glavnom pretresu proizilazi da je okrivljeni izvršio krivično djelo
koje mu se stavlja na teret. Nadalje, navodi optužbe su potvrđeni iskazom
svjedoka oštećenog J.M. koji je saglasan sa zapisnikom o uviđaju saobraćajne
nezgode, nalazom i mišljenjem vještaka saobraćajne struke i njegovim
izjašnjenjem na glavnom pretresu, te nalazom i mišljenjem vještaka medicinske
struke. Iz navedenog je predložila sudu da okrivljenog oglasi krivim i izrekne
mu krivičnu sankciju u granicama zakonom propisanim za označeno krivično
djelo.
Okrivljeni je u svojoj odbrani na glavnom pretresu istakao da je kritičnog
dana zajedno sa suprugom bio na gradskom groblju “Č.” da izjave saučešće, te
da je na to mjesto došao svojim automobilom marke “....” koji je parkirao na
parkiralištu navedenog gradskog groblja. Nakon što su izjavili saućešće , ušli
su u automobil koji je izveo sa parking mjesta i uključio se na glavnu traku
za ulazak i izlazak sa predmetnog parking prostora. Pojasnio je da je
kritičnom prilikom na navedenom mjestu bila velika gužva, neuobičajeno. Kretao
se lagano u koloni vozila jer je bila neuobičajena gužva. Između automobila
koji su se kretali, pa i ispred i iza njegovog automobila prolazili su
pješaci, kao i sa desne i sa lijeve strane. Njegova pažnja je bila usmjerena
pojačano, obzirom na neuobičajenu gužvu. Nakon 70 metara čuo je “krik” sa
desne strane njegovog automobila nakon čega je odmah ukočio, zatim izašao iz
automobila i video jednog povrijeđenog čovjeka koji nije pao na asfalt nego na
haubu njegovog automobila, kao i na šoferšajbnu sa desne strane. Na njegovo
insistiranje, povezao je tog čovjeka u Urgentni centar. Takođe je istakao da
mu nije jasno kako je došlo do ovog događaja, da to jednostavno ne zna da
objasni, a tim prije što na njegovom vozilu nema nikakvih oštećenja ili mrlje,
a što je konstatovala i policija.
Branilac okrivljenog R.Đ., advokat M.P. u završnoj riječi je izjavio da smatra
da ne postoji ni jedan objektivni dokaz da je do predmetne saobraćajne nezgode
došlo usled propusta ili radnji okrivljenog. Nadalje je istakao, da kako se
vještak izjasnio na pretresu, pokretljivost pješaka u smislu bočnog pomjeranja
je bila veća od mogućnosti da se vozilo bočno pomjeri, kao i da misli da je ta
mogućnost vjerovatnija. Jedini dokaz u pravcu potvrđivanja činjeničnog opisa
datog u optužnici je iskaz svjedoka oštećenog, koji sadrži jedan nemogući,
bizaran opis nastanka nezgode. S obzirom da se tu radi o njegovom subjektivnom
zapažanju koje ničim materijalno nije potvrđeno i koje je vrlo malo
vjerovatno, smatra da nema dokaza za krivicu optuženog R. i predložio sudu da
ga oslobodi od kazne.
Okrivljeni je u završnoj riječi podržao završnu riječ svog branioca i ostao
pri navodima svoje odbrane na glavnom pretresu.
Sud je u dokaznom postupku proveo sledeće dokaze: pročitao nalaz mišljenje
sudskog vještaka saobraćajne struke V.Đ., saslušao vještaka saobraćajne struke
V.Đ., pročitao zapisnik o uviđaju saobraćajne nezgode UP PJ Podgorica broj
664/11 od 03.08.2011.godine, pročitao uvjerenje JZU KCCG Urgentnog bloka broj
03/1-4157/11 od 08.04.2011.godine na ime J.M., pročitao nalaz i mišljenje
vještaka saobraćajne struke P.B. Ki.br.11/605 od 20.02.2011.godine, pročitao
nalaz i mišljenje vještaka medicinske struke dr. Č.D. od 19.01.2012.godine,
pročitao izvod iz KE za okrivljenog izdat od UP PJ Podgorica broj
29-245/12-7862/2-1605 od 03.04.2012.godine, na saglasan predlog stranaka
pročitao iskaz svjedoka oštećenog J.M. sa zapisnika u prethodnom postupku
Kri.br.11/605 od 28.12.2011.godine.
Ocjenom navoda optužbe i odbrane, provedenim dokazima na glavnom pretresu i na
osnovu rezultata cjelokupnog postupka , sud je na nesumnjiv način utvrdio da
je okrivljeni R.Đ. izvršio krivično djelo koje mu je optužnim predlogom
stavljeno na teret, na način,mjesto i vrijeme kao u izreci presude,pa je sud
okrivljenog oglasio krivim i osudio na novčanu kaznu kao u izreci presude sve
iz sledećih razloga:
Iz zapisnika o uviđaju saobraćajne nezgode UP PJ Podgorica broj 664/11 od
03.08.2011.godine proizilazi da je dana 17.02.2011.godine oko 11,30 časova u
ul .... dogodila saobraćajna nezgoda. Navedenog dana, policija je obaviještena
od strane dežurne službe da je u Urgentni blok KBC-a pristiglo lice iz
saobraćajne nezgode. Dolaskom u Urgentni blok, zatekli su lice J.M. koje je
učestvovalo u nezgodi kao pješak. U razgovoru sa istim su saznali da je
saobraćajna nezgoda bila na dijelu parking prostora u ul..... odnosno pored
gradskog groblja „Č.“. Sa njim su zatekli i drugog učesnika saobraćajne
nezgode R. Đ. koji je upravljao predmetnim motornim vozilom PG..... Od oba
lica uzete su izjave u pisanoj formi na okolnosti nastanka saobraćajne
nezgode. Ista lica su i alkotestirali i nije utvrđeno prisustvo alkohola u
krvi. Obilaskom parking prostora tj.lica mjesta saobraćajne nezgode nisu
zatekli ništa od materijalnih dokaza tj.tragova. Pregledom predmetnog motornog
vozila PG.... takođe nisu pronašli ništa od materijalnih tragova.Lice J.M. je
zadobio laku tjelesnu povredu.
Iz uvjerenja JZU KCCG Urgentnog bloka broj 03/1-4157/11 od 08.04.2011.godine
na ime J.M. proizilazi da je isti dana 17.02.2011.godine zaveden u protokol
pod brojem 1007. Pri pregledu, dežurni ljekar dr.L. je konstatovao Dg:
Contusio et excoratio reg. cruris sin.
Iz nalaza i mišljenja sudskog vještaka medicinske struke dr.Č.D. proizilazi da
se iz uvjerenja Urgentnog bloka KCCG Podgorica,vidi da je J.M. pregledan u toj
zdravstvenoj ustanovi od strane dr.L., kada su ustanovljene dijagnoze:
nagnječenje i oguljotine u predjelu lijeve potkoljenice. J.M. je u predmetnom
događaju zadobio povrede: nagnječenje i oguljotine u predjelu lijeve
potkoljenice.Navedene povrede u vrijeme nanošenja, pojedinačno i zbirno,
kvalifikuju se kao laka tjelesna povreda. Navedene povrede nastale su
djelovanjem tupine mehaničkog oruđa, vjerovatno dok se J. M. nalazio u
svojstvu pješaka, kada je došlo do kontakta prednjeg desnog točka vozila sa
lijevom potkoljenicom pješaka.
Iz nalaza i mišljenja sudskog vještaka saobraćajne struke P.B. od
20.02.2011.godine proizilazi da se dana 17.02.2011.godine oko 11,30 časova u
ul....tj.na dijelu parking pored gradskog groblja “Č.” nastala je saobraćajna
nezgoda u kojoj su učestvovali putničko vozilo “G." reg.oznake PG.... kojim je
upravljao R.Đ. i pješak J.M. rođen 20.01.1940.godine. Užu lokaciju mjesta
nastanka nezgode čini dionica parking prostora ulice ....,pored gradskog
groblja Č..Kolovozni zastor je asfalt,ravan, u vrijeme nastanka nezgode
suv,vidljivost-dan. Što se tiče brzine kretanja, pješak se kretao u istom
smjeru kao i putničko vozilo “G.” normalnim hodom.Brzina takvog kretanja,
muške osobe stare 70 godina prema istaživanjima instituta za saobraćajno-
tehničko vještačenje naučnici V.Bekasov-A.Kotik, preosječno iznosi
3,9km/h=1,09m/s. Vozilo G. se kretalo minimalnom brzinom. U trenutku naleta na
pješaka brzina kretanja putničkog vozila “G.” bila je u realnim okvirima oko
5km/h=1,3 m/s. U zoni nastanka nezgode, zbog veće brzine kretanja dolazi do
sustizanja putničkog vozila G. do pješaka.Pri prolasku pored pješaka vozač je
djelovao na točak upravljača vršeći bočno izmicanje u desno. Nalet je ostvaren
pneumatikom desnog točka na lijevu potkoljenicu pješaka. Na osnovu fonda
raspoloživih podataka o predmetnom događaju, na temelju kojih je i proistekla
prethodna analiza, vještak je mišljenja da je saobraćajna nezgoda uzrokovana
propustom vozača putničkog vozila “G.”. Pri kretanju saobraćajnicom parking
prostora nije dobro pratio saobraćajnu situaciju na prostoru na kojem je
stupao svojim vozilom. Naime, nije pratio poziciju i kretanje pješaka. Vršio
je bočno izmicanje u desno na prostoru kojim se kretao pješak, što je konačno
rezultiralo nastankom predmetne saobraćajne nezgode.
Iz nalaza i mišljena sudskog vještaka saobraćajne struke V. Đ. proizilazi da
se dana 17.02.2011.godine u 11,30 h, na na parkiralištu u ul.... u P. dogodila
saobraćajna nezgoda u kojoj su učestvovali R.Đ. koji je upravljao pmv G. PG...
i J. M. kao pješak. Kolovozni zastor je asfaltni,ravan, u vrijeme nezgode suv,
uslovi vožnje dnevni, bez signalizacije. Na mjestu nezgode, materijalni
tragovi nisu zatečeni. Vozilo G. PG... neposredno prije kontakta, kretalo se u
koloni vozila kolovoznom trakom za izlazak sa parkirališta gradskog groblja
Č.. Pješak se kretao desnom stranom kolovozne trake za izlazak sa
parkiralištau istom smjeru kao i vozilo, što znači da je leđima bio okrenut
vozilu. Do kontakta je došlo na kolovoznoj traci za izlazak sa parkirališta.
Kontakt je ostvaren udarom prednjeg desnog točka u lijevu potkoljenicu
pješaka. Sa saobraćajno-tehničkog stanovišta,dinamika kontakta mogla je biti
sledeća: vozač je upravljao vozilom relativno malom brzinom sistemom “stani-
kreni” istovremeno izbjegavajući kontakt sa pješacima koji su se slobodno
kretali u svim smjerovima. U takvim uslovima, vozač je bio prinuđen da laganim
manevrima upravljačkih točkova lijevo-desno izbjegava prepreke koje su u
takvim uslovima neminovne. To je isti činio i pješak, kako bi bezbjedno
savladao konkretnu dionicu. U kritičnom momentu, pješak je pretekao vozilo sa
desne strane, neposredno uz desni bok vozila.zbog neophodnih manevara
upravljačkim točkovima, vozilo je prednjim desnim točkom, kome su prednji
točkovi bili neznatno usmjereni udesno, ostvario kontakt sa lijevom
potkoljenicom pješaka, a u momentu “ispravljanja točkova” lijeva potkoljenica
pješaka našla se između desnog točka i dijela karoserije, usled čega je i
došlo do povrede. Na osnovu vrste i težine povreda pješaka, kao i činjenice da
se vozilo kretalo sistemom “stani-kreni”, vještak je procijenio da je brzina
vozila imala vrijednost oko 3,00 km/h ili 0,83 m/s. Na osnovu podataka iz
uviđajne dokumentacije može se konstatovati da se pješak prije kontakta kretao
normalnim hodom leđima okrenut prema vozilu, pa na osnovu tabele Kotik-
Bekasov, a imajući u vidu muški pol pješaka i godine starosti (71), brzina
pješaka imala je vrijednost oko 3,20 km/h ili 0,90 m/s.Zaustavni put vozila G.
PG..., pri posjedovanoj brzini po suvom kolovozu iznosio bi oko 0,84 m, a
vrijeme zaustavljanja trajalo bi oko 1,02 s. To znači, da je vozač vozila G.,
pri posjedovanoj brzini aktiviranjem radne kočnice zaustavio vozilo u momentu
naleta na pješaka, pri čemu nije došlo do pada pješaka,već nsu ga zadržale NN
osobe, a lijeva noga (potkoljenica)- ostala je blokirana između prednjeg
desnog točka i desnog blatobrana pri laganom manevru upravljačkim točkovima
ulijevo tj. “ispravljanjem” točkova. Opisana situacija nastanka nezgode,
tehnički je moguća, jer se ispred prednjeg desnog točka kojem je promijenjen
ugao u pokretu otvara prostor do unutrašnje strane prednjeg desnog blatobrana
u koji može da se smjesti potkoljenica, a kada se točak vrati ulijevo
tj.ispravi, taj prostor se smanjuje i na taj način je došlo do blokiranja
potkoljenice između točka i blatobrana. Kako je brzina vozila bila relativno
mala, a reakcija vozača pravovremena, nije došlo do podvlačenja noge ispod
točka i mogućeg pregaženja. Kretanje pješaka uz desnu ivicu kolovoza, gledano
u smjeru kretanja vozila, za pješaka je bilo bezbjedno zbog činjenice da je u
pitanju prostor parkirališta, zajedno sa ulazno-izlaznim stazama, namijenjenim
i za kretanje pješaka do dolaska do svog vozila, a pošto je pješak zahvaćen
prednjim desnim točkom vozila kada je bio okrenut leđima vozilu, smatra da
nije mogao uticati na nastanak nezgode. Na osnovu prethodne analize, mišljenje
vještaka je da je neposredni uzrok nezgode- nalet vozila prednjim desnim
točkom na lijevu potkoljenicu pješaka sa leđne strane, što znači da je vozilo
bilo iza pješaka i da je nepažnja vozača u vrlo kratkom vremenskom intervalu
bila uzrok nezgode. Pješak se kretao leđima okrenut vozilu, brzinom većom od
brzine vozila, i u momentu izjednačavanja nivoa prednjeg desnog točka vozila i
lijeve noge pješaka, došlo je do kontakta, koji pješak nije imao uslova da
izbjegne.
Saslušan na glavnom pretresu stalni sudski vještak saobraćajne struke V. Đ.je
u cjelosti ostao pri svom nalazu od 24.09.2012.godine i istakao da smatra da u
saobraćajnoj situaciji u kojoj su se kako vozila tako i pješaci kretali
sistemom stani-kreni, da je brzina pješaka bila nešto veća od vozila,nije u
koliziji sa njegovim mišljenjem zbog toga što su i vozač sa vozilom i pješak
prilagođavali način svog kretanja uslovima saobraćaja. U opisanim uslovima,
opisana situacija nastanka nezgode kao u nalazu tehnički je moguća iz razloga
što je u manevrima vozača pokretima lijevo-desno, a u neposrednoj blizini
lijeve potkoljenice pješaka gdje je kontakt opisao vještak medicinske struke.
Vještak je konstatovao da taj manevar je pokretom upravljačkog točka vozila
ulijevo prema uzdužnoj osi vozila pri kontaktu sa lijevom potkoljenicom
pješaka između prednjeg dijela desnog točka i prednjeg desnog blatobrana.
Manja mogućnost je da je pješak isturio nogu između prednjeg desnog točka
vozila i prednjeg desnog blatobrana. Nadalje, nije isključio mogućnost da je
pješak svojim iskorakom podmetnuo nogu pod točak što smatra malo vjerovatnim
zbog sile koju posjeduje točak prilikom okretanja lijevo-desno. Mogućnost
bržeg bočnog pomjeranja u odnosu na posjedovane brzine ima pješak u odnosu na
vozilo. U opisanom toku i uzroku nastanka nezgode ne može se isključiti
mogućnost i drugog načina nastanka kontakta između vozila i pješaka.
Iz iskaza svjedoka oštećenog J.M. sa zapisnika u prethodnom postupku
proizilazi da je kritičnog dana zajedno sa svojom suprugom S. i komšijom P.D.
bio na gradskom groblju na saučešće. Nakon saučešća, krenuli su da idu u
pravcu S.V. i išli su desnom stranom ulice jedno iza drugoga. Tog dana je bila
velika gužva, bilo je ouno vozila koja su se sporo kretala, krenu pa stanu i
sve tako. Tako su prošli i pored vozila R., kada je iza sebe osjetio prednji
desni točak njegovog vozila da mu se našao između nogu, pa se naslonio na
vozilo. Nije pao na kolovoz jer ga je supruga zadržala i neka djevojka koja je
isto tuda prolazila. Udar nije bio jak, nakon čega ga je R. prebacio vozilo do
bolnice, sačekao i odvezao kući. Kada je prednja desna guma vozila R. bila
između njegovih nogu, naslonio se na haubu i blatobran i tada je R. video da
je ostvario kontakt sa njegovim tijelom pa je smotao volan i tako se njegova
noga našla između gume i prednjeg blatobrana.Na nozi mu ništa nije bilo
slomljeno i nakon pregleda u Urgentnom bio otpušten na kućno liječenje. Nije
se pridružio krivičnom gonjenju protiv okrivljenog niti tražio bilo kakvu
naknadu štete jer je naknadu ostvario preko osiguranja gdje je osiguran R.Đ..
Iz izvoda iz KE za okrivljenog R.Đ. izdat od UP PJ Podgorica broj
29-245/12-7862/2-1605 od 03.04.2012.godine proizilazi da je ne prolazi kroz
kaznenu evidenciju te Područne jedinice.
Tokom postupka je nesumnjivo utvrdjeno da je okrivljeni dana 17.02.2011.godine
oko 11,00 časova u Podgorici na parking prostoru u ul...., ne pridržavajući se
saobraćajnih propisa iz čl.13 st.1 Zakona o bezbjednosti saobraćaja na
putevima, ugrozio saobraćaj tako da je doveo u opasnost život i tijelo ljudi,
na način što, upravljajućiu putničkim vozilom marke “G.” reg.oznaka PG ...,
ulicom na označenom parking prostoru nije obratio pažnju na pješaka- oštećenog
J.M. koji se nalazio na kolovozu i kretao se desnom stranom ulice u istom
smjeru, usljed čega ga je vozilom udario, kojom prilikom je oštećeni zadobio
laku tjelesnu povredu u vidu nagnječenja i oguljotine u predjelu lijeve
potkoljenice, pri čemu je bio svjestan da ovakvom nepropisnom vožnjom može
ugroziti saobraćaj i dovesti u opasnost život i tijelo ljudi, ali je olako
držao da do toga neće doći.
Okrivljeni R.Đ. je tokom čitavog postupka negirao izvršenje krivičnog djela
stavljenog mu na teret, da mu nije jasno kako je došlo do ovog događaja, da to
jednostavno ne zna da objasni, a tim prije što na njegovom vozilu nema
nikakvih oštećenja ili mrlje. Pojasnio je da je kritičnom prilikom na
navedenom mjestu bila velika gužva, neuobičajeno i da je njegova pažnja bila
usmjerena pojačano s obzirom na neuobičajenu gužvu. Ovakvu odbranu okrivljenog
sud cijeni neistinitu i sračunatu na izbjegavanje krivice. Naime, odbrana
okrivljenog je obesnažena dokazima provedenim u postupku, prvenstveno nalazom
i mišljenjem, kao i izjašnjenjem vještaka saobraćajne struke V.Đ. sa glavnog
pretresa koje sud cijeni kao jasno, stručno,objektivno i dato u skladu sa
pravilima struke. Naime, iz nalaza i mišljenja vještaka saobraćajne struke V.
Đ., kao i njegovog izjašnjenja sa glavnog pretresa utvrđeno je da se dana
17.02.2011.godine u 11,30 h, na na parkiralištu u ul.... u P. dogodila
saobraćajna nezgoda u kojoj su učestvovali R.Đ. koji je upravljao pmv G. PG...
i J. M. kao pješak. Na mjestu nezgode, materijalni tragovi nisu zatečeni.
Vozilo G. PG... neposredno prije kontakta, kretalo se u koloni vozila
kolovoznom trakom za izlazak sa parkirališta gradskog groblja Č.. Pješak se
kretao desnom stranom kolovozne trake za izlazak sa parkirališta u istom
smjeru kao i vozilo, što znači da je leđima bio okrenut vozilu. Do kontakta je
došlo na kolovoznoj traci za izlazak sa parkirališta. Kontakt je ostvaren
udarom prednjeg desnog točka u lijevu potkoljenicu pješaka. Sa saobraćajno-
tehničkog stanovišta,dinamika kontakta je bila sledeća: vozač je upravljao
vozilom relativno malom brzinom sistemom “stani-kreni” istovremeno
izbjegavajući kontakt sa pješacima koji su se slobodno kretali u svim
smjerovima. U takvim uslovima, vozač je bio prinuđen da laganim manevrima
upravljačkih točkova lijevo-desno izbjegava prepreke koje su u takvim uslovima
neminovne. To je isti činio i pješak, kako bi bezbjedno savladao konkretnu
dionicu. U kritičnom momentu, pješak je pretekao vozilo sa desne strane,
neposredno uz desni bok vozila zbog neophodnih manevara upravljačkim
točkovima, vozilo je prednjim desnim točkom, kome su prednji točkovi bili
neznatno usmjereni udesno, ostvario kontakt sa lijevom potkoljenicom pješaka,
a u momentu “ispravljanja točkova” lijeva potkoljenica pješaka našla se između
desnog točka i dijela karoserije, usled čega je i došlo do povrede. Na osnovu
vrste i težine povreda pješaka, kao i činjenice da se vozilo kretalo sistemom
“stani-kreni”, vještak je procijenio da je brzina vozila imala vrijednost oko
3,00 km/h ili 0,83 m/s. Na osnovu podataka iz uviđajne dokumentacije može se
konstatovati da se pješak prije kontakta kretao normalnim hodomleđima okrenut
prema vozilu, pa na osnovu tabele Kotik-Bekasov, a imajući u vidu muški pol
pješaka i godine starosti (71), brzina pješaka imala je vrijednost oko 3,20
km/h ili 0,90 m/s.Zaustavni put vozila G. PG..., pri posjedovanoj brzini po
suvom kolovozu iznosio bi oko 0,84 m, a vrijeme zaustavljanja trajalo bi oko
1,02 s. To znači, da je vozač vozila G., pri posjedovanoj brzini aktiviranjem
radne kočnice zaustavio vozilo u momentu naleta na pješaka, pri čemu nije
došlo do pada pješaka,već nisu ga zadržale NN osobe, a lijeva noga
(potkoljenica)- ostala je blokirana između prednjeg desnog točka i desnog
blatobrana pri laganom manevru upravljačkim točkovima ulijevo tj.
“ispravljanjem” točkova. Ispred prednjeg desnog točka kojem je promijenjen
ugao u pokretu otvara prostor do unutrašnje strane prednjeg desnog blatobrana
u koji može da se smjesti potkoljenica, a kada se točak vrati ulijevo
tj.ispravi, taj prostor se smanjuje i na taj način je došlo do blokiranja
potkoljenice između točka i blatobrana. Kako je brzina vozila bila relativno
mala, a reakcija vozača pravovremena, nije došlo do podvlačenja noge ispod
točka i mogućeg pregaženja. Kretanje pješaka uz desnu ivicu kolovoza, gledano
u smjeru kretanja vozila, za pješaka je bilo bezbjedno zbog činjenice da je u
pitanju prostor parkirališta, zajedno sa ulazno-izlaznim stazama, namijenjenim
i za kretanje pješaka do dolaska do svog vozila, a pošto je pješak zahvaćen
prednjim desnim točkom vozila kada je bio okrenut leđima vozilu, smatra da
nije mogao uticati na nastanak nezgode. Neposredni uzrok nezgode jeste nalet
vozila prednjim desnim točkom na lijevu potkoljenicu pješaka sa leđne strane,
što znači da je vozilo bilo iza pješaka i da je nepažnja vozača u vrlo kratkom
vremenskom intervalu bila uzrok nezgode. Pješak se kretao leđima okrenut
vozilu, brzinom većom od brzine vozila, i u momentu izjednačavanja nivoa
prednjeg desnog točka vozila i lijeve noge pješaka, došlo je do kontakta, koji
pješak nije imao uslova da izbjegne. Nadalje, iz izjašnjenja ovog vještaka je
utvrđeno da da u saobraćajnoj situaciji u kojoj su se kako vozila tako i
pješaci kretali sistemom stani-kreni, da je brzina pješaka bila nešto veća od
vozila,nije u koliziji sa njegovim mišljenjem zbog toga što su i vozač sa
vozilom i pješak prilagođavali način svog kretanja uslovima saobraćaja. U
opisanim uslovima, opisana situacija nastanka nezgode kao u nalazu tehnički je
moguća iz razloga što je u manevrima vozača pokretima lijevo-desno, a u
neposrednoj blizini lijeve potkoljenice pješaka gdje je kontakt opisao vještak
medicinske struke. Taj manevar je pokretom upravljačkog točka vozila ulijevo
prema uzdužnoj osi vozila pri kontaktu sa lijevom potkoljenicom pješaka između
prednjeg dijela desnog točka i prednjeg desnog blatobrana. Naime, manja
mogućnost je da je pješak isturio nogu između prednjeg desnog točka vozila i
prednjeg desnog blatobrana. Nadalje, nije isključena mogućnost da je pješak
svojim iskorakom podmetnuo nogu pod točak što se smatra malo vjerovatnim zbog
sile koju posjeduje točak prilikom okretanja lijevo-desno. Mogućnost bržeg
bočnog pomjeranja u odnosu na posjedovane brzine ima pješak u odnosu na
vozilo. U opisanom toku i uzroku nastanka nezgode ne može se isključiti
mogućnost i drugog načina nastanka kontakta između vozila i pješaka. Nalaz i
mišljenje vještaka saobraćajne struke V.D. kao i izjašnjenje ovog vještaka sa
glavnog pretresa u skladu je sa citiranim zapisnikom o uviđaju saobraćajne
nezgode i skicom lica mjesta u čiju vjerodostojnost sud nije imao razloga da
sumnja.
Nadalje, sud nalaz i mišljenje vještaka saobraćajne struke P.B. cijeni kao
stručan, jasan i objektivan. Iz istog je utvrđeno da je pri prolasku pored
pješaka vozač djelovao na točak upravljača vršeći bočno izmicanje u desno.
Nalet je ostvaren pneumatikom desnog točka na lijevu potkoljenicu pješaka.
Saobraćajna nezgoda uzrokovana propustom vozača putničkog vozila “G.” jer pri
kretanju saobraćajnicom parking prostora nije dobro pratio saobraćajnu
situaciju na prostoru na kojem je stupao svojim vozilom. Naime, nije pratio
poziciju i kretanje pješaka. Vršio je bočno izmicanje u desno na prostoru
kojim se kretao pješak.
U toku postupka okrivljeni i njegov branilac su prigovorili nalazu i mišljenju
vještaka saobraćajne struke P.B. navodeći da je bočno izmicanje vozila potpuno
nemoguće. Imajući u vidu primjedbe okrivljenog i njegovog branioca, a pri
nespornoj činjenici da je vještak P.B. preminuo u 2012.godini, sud je odlučio
da se izvrši novo vještačenje po vještaku saobraćajne Struke V. Đ. koji bi
mogao odgovoriti na eventualne primjedbe okrivljenog odnosno njegovog
branioca.
Kritičnom prilikom svjedok oštećeni J.M. je zadobilo laku tjelesnu povredu
koja činjenica je utvrđena nalazom i mišljenjem sudskog vještaka medicinske
struke dr.Č.D. koja koja je uvidom u uvjerenje JZU KCCG Urgentnog bloka broj
03/1-4157/11 od 08.04.2011.godine, nesumnjivo utvrdio da je oštećeni zadobio
lake tjelesne povrede u vidu nagnječenja i oguljotine u predjelu lijeve
potkoljenice. Navedene povrede nastale su djelovanjem tupine mehaničkog
oruđa,vjerovatno dok se J. M. nalazio u svojstvu pješaka,kada je došlo do
kontakta prednjeg desnog točka vozila sa lijevom potkoljenicom pješaka.
Navedene povrede predstavljaju pojedinačno i u svom zbiru, laku tjelesnu
povredu, Nalaz i mišljenje vještaka medicinske struke sud je cijenio kao
jasan,stručan i objektivan. Naprijed navedeno je potvrđeno i iskazom svjedoka
oštećenog J.M. koji je u bitnom naveo da je kritičnog dana zajedno sa svojom
suprugom S.i komšijom P.D. bio na gradskom groblju na saučešće. Nakon
saučešća, krenuli su da idu u pravcu S.V. i išli su desnom stranom ulice jedno
iza drugoga. Tog dana je bila velika gužva, bila je kolona vozila koja su se
sporo kretala, krenu pa stanu i sve tako. Tako su prošli i pored vozila R.,
kada je iza sebe osjetio prednji desni točak njegovog vozila da mu se našao
između nogu, pa se naslonio na vozilo. Nije pao na kolovoz jer ga je supruga
zadržala i neka djevojka koja je isto tuda prolazila. Udar nije bio jak, nakon
čega ga je R. prebacio vozilo do bolnice, sačekao i odvezao kući. Kada je
prednja desna guma vozila R. bila između njegovih nogu, naslonio se na haubu i
blatobran i tada je R. video da je ostvario kontakt sa njegovim tijelom pa je
smotao volan i tako se njegova noga našla između gume i prednjeg blatobrana.Na
nozi mu ništa nije bilo slomljeno i nakon pregleda u Urgentnom bio otpušten na
kućno liječenje. Sud je iskaz ovog svjedoka cijenio kao istinit i isti je u
saglasnosti sa nalazom i mišljenjem, kao i izjašnjenjem vještaka saobraćajne
struke V.Đ.,zatim medicinskom dokumentacijom,kao i nalazom i mišljenjem
vještaka medicinske struke.
Okrivljeni postupajući kao u izreci presude,postupio suprotno odredbi člana 13
st.1 Zakona o bezbjednosti saobraćaja na putevima koja glasi” Vozač je dužan
da obrati pažnju na pješake koji se nalaze na kolovozu ili stupaju na kolovoz”
pa se u radnjama okrivljenog R.Đ. stiču sva bitna obilježja bića krivičnog
djela ugrožavanje javnog saobraćaja iz člana 339 st.3 u vezi st.1 Krivičnog
zakonika.
Cijeneći subjektivni odnos okrivljenog prema izvršenom krivičnom djelu, ovaj
sud nalazi da je okrivljeni postupao sa oblikom vinosti koji se definiše kao
svjesni nehat, a shodno članu 16 KZ-a, jer je okrivljeni bio svjestan da je
nepridržavajući se saobraćajnih propisa ugrozio saobraćaj i doveo u opasnost
život oštećenog olako držeći da do posledice neće doći ili da će to moći
spriječiti, koji oblik vinosti je sud utvrdio iz provedenih dokaza kojima je
poklonio vjeru.
Odlučujući o krivičnoj sankciji za okrivljenog, sud je cijenio sve okolnosti
iz čl. 42 KZ-a koje utiču da kazna bude manja ili veća, pa kako otežavajućih
okolnosti nije bilo, kao olakšavajuće okolnosti na strani okrivljenog su je
cijenio činjenicu da se oštećeni nije pridružio krivičnom gonjenju i da nije
postavio imovinsko-pravni zahtjev, a u okviru porodičnih prilika činjenicu da
je okrivljeni oženjen i otac dvoje djece,kao i njegovu raniju neosuđivanost
koju činjenicu je sud utvrdio iz izvoda iz KE za okrivljenog izdat od UP PJ
Podgorica broj 29-245/12-7862/21605 od 03.04.2012.godine pa je sud okrivljenog
osudio na novčanu kaznu u iznosu od 600,00(šeststotina) eura, koju je dužan
platiti u roku od dva mjeseca po pravosnažnosti presude,pri čemu je sud shodno
čl.42 st.2 KZ-a posebno uzeo u obzir imovno stanje okrivljenog,koji je na
glavnom pretresu naveo da je srednjeg imovnog stanja, sa penzijom od 670,00
eura, te da je vlasnik stana od 75m2. Sud je istovremeno odredio da ukoliko
okrivljeni u određenom roku ne plati novčanu kaznu sud će istu zamijeniti
kaznom zatvora tako što će za svakih započetih 25,00(dvadesetpet) eura novčane
kazne odrediti jedan dan kazne zatvora, s tim što kazna zatvora ne može biti
duža od 6(šest) mjeseci,a shodno čl. 39 st.6 KZ-a.Po mišljenju ovog
suda,izrečena novčana kazna je dovoljna radi ostvarenja svrhe kažnjavanja kako
sa aspekta generalne, tako i sa aspekta specijalne prevencije, istom se ima
ostvariti svrha kažnjavanja iz čl.32 KZ-a,a sve u okviru opšte svrhe izricanja
i propisivanja krivičnih sankcija iz čl.4 st.2 KZ-a.
Sud je odluku o troškovima postupka temeljio na odredbi čl.229 st.1 Zakonika o
krivičnom postupku Crne Gore,pa je obavezao okrivljenog da ovom sudu na ime
troškova postupka uplati novčani iznos od 335,50 eura u roku od 15 dana po
pravosnažnosti presude i iste se odnose i to: 126,50 eura na ime nagrade
vještaku saobraćajne struke V.Đ., vještaku saobraćajne struke P. B. u iznosu
od 126,50 eura i vještaku medicinske struke dr.Č.D. u iznosu od 82,50 eura,
dok je visinu paušala sud odmjerio shodno imovnom stanju okrivljenog, dužini
trajanja i složenosti krivičnog postupka.
Na osnovu navedenog, a shodno čl. 374 ZKP-a, odlučeno je kao u izreci presude.
OSNOVNI SUD U PODGORICI
Dana 03.04.2013. godine
SUDIJA
Đuković Goran s.r.
PRAVNA POUKA:
Protiv ove presude može se izjaviti žalba u roku
od 8 dana od dana prijema pismenog otpravka,
Višem sudu u Podgorici a preko ovog suda.
Z.T.O. Maraš Ana