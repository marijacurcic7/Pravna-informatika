HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Monte"
K br. 1364/12
U IME CRNE GORE
OSNOVNI SUD U PODGORICI, po sudiji Jovović Željki, uz učešće Rajković
Danijele, kao zapisničara, u krivičnom predmetu protiv okrivljenog G. R., zbog
krivičnog djela građenje objekta bez građevinske dozvole iz čl. 326a Krivičnog
zakonika, rešavajući po optužnom predlogu ODT-a Podgorica Kt. br. 1604/12 od
28. novembra 2012. godine, nakon završenog glavnog, javnog pretresa održanog
dana 03.04.2013. godine, u prisustvu zastupnika optužbe N. P., okrivljenog i
njegovog branioca adv. B. M., iz Podgorice, donio je i istog dana javno
objavio,
P R E S U D U
Okrivljeni
G. R., JMB xxxxxxxxxxxxx, od oca R. i majke V., rođene Ž., rođen xx.xx.xxxx.
godine u Podgorici, sa prebivalištem u Podgorici Ul. Sarajevska br. xx,
neoženjen, pismen, završio srednju školu, po zanimanju privatnik, lošeg
imovnog stanja, neosuđivan.
Kriv je
Što je:
U julu 2012. godine u Ulici Sarajevskoj br. xx, u Podgorici, postupajući
protivno odredbi čl. 69 Zakona o uređenju prostora i izgradnji objekata
započeo građenje objekta bez prethodno pribavljene građeviske dozvole, na
način što je gradio objekat spratnosti P+1 dimenzija cca 8x9m i zidao zidove
objekta, bez pribavljene građevinske dozvole, pri čemu je bio svjestan svog
djela i htio njegovo izvršenje, znajući da je njegovo djelo zabranjeno,
-čime je izvršio krivično djelo građenje objekata bez građevinske dozvole iz čl. 326a Krivičnog zakonika.
Pa mu Sud za navedeno krivično djelo primjenom čl. 4 st. 2, čl. 42 st.1, čl.52
st.2, čl. 53 i 54 Krivičnog zakonika i čl. 226, 229 i 374 Zakonika o krivičnom
postupku izriče
USLOVNU OSUDU
Kojom mu prethodno utvđuje kaznu zatvora u trajanju od 6 (šest) mjeseci i
istovremeno određuje da se ista neće izvršiti, ako okrivljeni u roku od 2
(dvije) godine po pravosnažnosti presude ne izvrši novo krivično djelo
Obavezuje se okrivljeni da plati na ime troškova krivičnog postupka iznos od
30,00€, u roku od 15 dana po pravosnažnosti presude, pod prijetnjom prinudnog
izvršenja
O b r a z l o ž e nj e
Optužnim predlogom ODT Podgorica Kt. br. 1604/12 od 28. novembra 2012. godine
okrivljenom G. R. je stavljeno na teret da je izvršio krivično djelo građenje
objekata bez građevinske dozvole iz čl. 326a Krivičnog zakonika. Zastupnik
optužbe je na glavnom pretresu izmijenila činjenični opis optužnog akta kao u
izreci presude, da bi u završnim riječima u cjelosti ostala pri preciziranom
optužnom predlogu i predložila sudu da okrivljenog oglasi krivim i osudi po
zakonu.
Okrivljeni G. R. je u svojoj odbrani u prethodnom postupku u bitnom naveo da
je na svom porodičnom imanju u naselju Masline ul. Sarajevska broj xx, na
parceli br. xxxx, u vlasništvu njegovog djeda M. G., izgradio stambeni objekat
prizemlje plus sprat. To je uradio tako što je uz već postojeću garažu, a koja
postoji oko 36 godina dozidao prizemlje od betonskih blokova, a zatim izlio
ploču i na njoj ozidao još 8 redova blokova i postavio betonski krov. U toku
tih radova kod njega na gradilište je došla građevinska inspekcija, koja je
sačinila zapisnik o svemu, ali on nije prisustvovao kontroli. Okrivljeni dalje
izjavljuje da za navedeni objekat ne posjeduje građevinsku dozvolu a za istu
se nije obraćao iz razloga što je pitao u mjesnoj zajednici i rekli su mu da
još uvijek nije urađen DUP. Sve ovo je uradio kako bi obezbijedio sebi skromne
uslove za život a spreman je da plati sve dažbine državi kao bi legalizovao
svoj objekat. Na glavnom pretresu je u svojoj odbrani naveo da je u julu 2012.
godine na objektu koji je porodično vlasništvo i na kome je njegov djed još
prije 36 godina izlio temelje, ojačao te postojeće temelje, izlio stubove i
ozidao zidove, nakon čega je izlio ploču i postavio šest redova blokova i
betonski krov. Predhodno je porušio zidove koji su postojali na objektu i na
postojećim temeljima sazidao objekat gdje je u prizemlju garaža, zatim ploča a
na ploči stan od 60 m². U završnoj riječi se pridružio završnoj riječi svog
branioca te naveo da priznaje da je izvršio krivično djelo koje mu je
stavljeno na teret, ukazujući da je to uradio iz nužde.
Branilac okrivljenog, adv. M. B. iz Podgorice, u završnoj riječi je naveo da
tokom postupka nije dokazano da je okrivljeni izvršio krivično djelo stavljeno
mu na teret, jer nije utvrđen umišljaj i krivica istog. Nalazi da u konkretnom
predmetu ne postoji direktni umišljaj kako je to okrivljenom stavljeno na
teret već je okrivljeni djelo učinio iz čiste nužde da bi obezbijedio uslove
za formiranje porodice, jer u postojećoj porodičnoj zajednici u kojoj živi
sedam članova okrivljeni nije mogao formirati svoju porodicu. Ukazao je da se
okrivljeni obraćao mjesnoj zajednici Masline, doduše usmeno, i raspitivao se
za dobijanje dozvole na katastarskoj parceli xx/xx, ali mu je rečeno da ta
parela nije razrađena detaljnim urbanističkim planom. Smatra da se u
konkretnom slučaju ne radi o gradnji već o rekonstrukciji postojećeg objekta,
gdje je pri izvršenju okrivljeni postupao dopušteno i pod pritiskom nužne.
Ukazuje da je okrivljeni faktički priznao izvršenje krivičnog djela. Konačno
je predložio da sud njegovog branjenika oslobodi od optužbe, a ukoliko sud
nađe da je izvršio krivično djelo stavljeno mu na teret da ima u vidu sve
olakšavajuće okolnosti koje stoje na strani okrivljenog.
Sud je u dokaznom postupku saslušao svjedoka R. V., pročitao zapisnik o
inspekcijskom nadzoru Odjeljenja inspekcije za zaštitu prostora br. 000393 od
19.07.2012. godine, rješenje Sekretarijata za planiranje i uređenje prostora i
zaštitu životne sredine-Odjeljenje inspekcijske zaštite prostora Up. II
08-363/12-396 od 26.07.2012. godine, izvršio uvid u fotografije koje su
sačinili ovlašćeni službenici Sekretarijata za planiranje i uređenje prostora
i zaštitu životne sredine, pročitao izvod Uprave policije PJ Podgorica iz
kaznene evidencije na ime okrivljenog od 18.12.2012. godine.
Svjedok R. V. je u svom iskazu naveo da je dana 19.07.2012. godine kao
inspektor Sekretarijata za planiranje i uređenje prostora i zaštitu životne
sredine vršio kontrolu u naselju Masline u ul. Sarajevskoj sa koleginicom A.
O.. Prilikom kontrole utvrdili su da se u ul. Sarajevskoj br. xx gradi
objekat, pa su ostavili poziv za stranku i fotografisali objekat, nakon čega
su izvršili kontrolu i o tome sačinili zapisnik. Radovi su bili u toku, a u
momentu druge kontrole je bila izlivena ploča i radnici su gradili sprat.
Uvidom provjerom na teretnu i uvidom u list nepokretnosti su utvrdili da je na
mjestu predmetnog objekta prethodno postojala garaža koja je porušena, a zatim
je umjesto tog objekta sagrađen objekat većih dimenzija spratnosti P+1, što
znači da više nije bio u pitanju pomoćni objekat, jer pomoćni objekat ne može
da ima tu spratnost već samo spratnost P. Kada su vršili kontrolu zidao se
sprat, dok su u prizemlju još uvijek bili podupirači, što je značilo da su ti
radovi skoro završeni. Na placu je predhodno postojao objekat od 25m² a
zatekli su gradnju objekta 8x9m², odnosno 72m², pa je konstatovano da je u
toku građenje objekta, pri čemu je subjekt kontrole bio u obavezi da prije
nego što poruši postojeći objekat pribavi dozvolu za rušenje, uradi elaborat
za rušenje, a na osnovu čega bi dobio dozvolu za gradnju novog objekta.
U zapisniku o inspekcijskom nadzoru Odjeljenja inspekcije za zaštitu prostora
br. 000393 je konstatovano da je isti sačinjen dana 19.07.2012. godine povodom
inspekcijskog pregleda objekta u izgradnji na lokaciji ul Sarajevska br. xx
katastarska parcela xxxx KO Podgorica II. Konstatovano je da se graditelj
objekta nije odazvao na poziv za stranku da dođe lično ili pošalje
predstavnika radi vršenja kontrole, pa je pregled obavljen bez prisustva
subjekta nadzora a na licu mjesta su bili prisutni radnici koji zidaju zidove
sprata. Konstatovano je da je objekat dimenzija u osnovi orjentaciono 8x9m a u
trenutku kontrole urađeno je sledeće: AB temelji i podna ploča, zidovi,
serklaži prizemlja i AB ploča prizemlja, šalung AB ploče nije demontiran,
ozidani zidovi sprata visine 8 redova betonskim blokovima i izbetonirani
vertikalni serklaži. Prizemlje je visine cca 3m. Inspektor je ostvario uvid u
katastarsku evidenciju Uprave za nekretnine, koja se nalazi u prilogu
zapisnika, i ustanovio da se objekat gradi na kat parceli br. xxxx KO
Podgorica II i da je vlasnik iste po prikazu lista nepokretnosti broj 906 G.
B. M.. Na gradilištu prisutni radnici su izjavili da im graditelj nije ostavio
građevinsku dozvolu niti bilo kakve druge papire. Na gradilištu nije
postavljena građevinska tabla sa brojne građevinske dozvole i podacima o
investitoru što je propisano zakonom.
Iz rješenja Sekretarijata za planiranje i uređenje prostora i zaštitu životne
sredine-Odjeljenja inspekcijske zaštite prostora Up. II 08-363/12-396 od
26.07.2012. godine, je utvrđeno da je naređeno NN Investitoru da poruši
prizemlje, zidove i serklaže sprata na objektu dimenzija u osnovi cca 8x9 m,
na katastarskoj parceli br. xxxx KO Podgorica II u ulici Sarajevska br. 42 u
roku od 3 dana.
Ocjenom provedenih dokaza, kako pojedinačno tako i u njihovoj međusobnoj vezi
i dovdeći ih u vezu sa odbranom okrivljenog, sud je utvrdio da je okrivljeni
G. R. u julu mjesecu 2012. godine u Ul. Sarajevskoj br. xx, u Podgorici,
suprotno čl. 69 Zakona o uređenju prostora i izgradnji objekata, bez prethodno
pribavljene građevinske dozvole, gradio objekat dimenzija cc 8 x 9 m i zidao
zidove objekta, kojim radnjama je ostvario sve bitne elemente krivičnog djela
građenje objekta bez građevinske dozvole iz čl. 326a Krivičnog zakonika.
Naprijed navedene činjenice utvrđene su iz provedenih dokaza, prije svega
iskaza svjedoka R. V., zapisnika o ispekcijskom pregledu i rješenja
Sekretarijata za planiranje i uređenje prostora i zaštitu životne sredine-
Odjeljenja inspekcijske zaštite prostora a i sam okrivljeni u svojoj odbrani
navodi da je u naselju Masline ul. Sarajevska broj xx, na parceli br. xxxx, u
vlasništvu njegovog djeda M. G., izgradio stambeni objekat površine prizemlje
plus sprat gdje je u toku radova na gradilište došla građevinska inspekcija,
koja je sačinila zapisnik o svemu, ali on nije prisustvovao kontroli. Dalje je
naveo da za navedeni objekat ne posjeduje građevinsku dozvolu a za istu se
nije obraćao iz razloga što je pitao u mjesnoj zajednici i rekli su mu da još
uvijek nije urađen DUP. Svjedok R. V. je naveo da je kontrolu izvršio dana
19.07.2012. godine i da je u zapisniku konstatovana faza izgradnje predmetnog
objekta a uvidom na teretnu i uvidom u list nepokretnosti je utvrđeno da je na
mjestu predmetnog objekta prethodno postojala garaža koja je porušena, a zatim
je umjesto tog objekta sagrađen objekat većih dimenzija spratnosti P+1.
Prednji navodi potvrđeni su pismenim dokazima provedenim na glavnom pretresu
zapisnikom o inspekcijskom nadzoru Odjeljenja inspekcije za zaštitu prostora
br. 000393 od 19.07.2012. godine i rješenjem Sekretarijata za planiranje i
uređenje prostora i zaštitu životne sredine-Odjeljenja inspekcijske zaštite
prostora Up. II 08-363/12-396 od 26.07.2012. godine.
Sud je cjenio navode branioca okrivljenog date u završnoj riječi da tokom
postupka nije dokazano da je okrivljeni izvršio krivično djelo stavljeno mu na
teret, jer nije utvrđen umišljaj i krivica istog ukazujući da je okrivljeni
djelo učinio iz čiste nužde da bi obezbijedio uslove za formiranje porodice,
jer u postojećoj porodičnoj zajednici u kojoj živi sedam članova okrivljeni
nije mogao formirati svoju porodicu a okrivljeni se predhodno obraćao mjesnoj
zajednici Masline, doduše usmeno, i raspitivao se za dobijanje dozvole na
katastarskoj parceli xx/xx, ali mu je rečeno da ta parela nije razrađena
detaljnim urbanističkim planom, pa sud iste nije prihvatio, nalazeći da su
isti neosnovani i kontradiktorni te da nemaju realnog oslonca ni u rezultatima
provedenih dokaza na glavnom pretresu, a ni u odbrani okrivljenog, u kojoj
navodi da za navedeni objekat nije posjedovao građevinsku dozvolu a za istu se
nije obraćao iz razloga što je pitao u mjesnoj zajednici i rekli su mu da još
uvijek nije urađen DUP iz čega slijedi zaključak da je očigledno bio svjestan
da je za građenje objekta potrebna dozvola pa se čak i interesovao da dobije
dozvolu, ali dozvolu nije mogla dobiti jer za za označeni prostor ne postoji
detaljni plan, niti drugi planski dokument koji bi definisali namjenu
prostora, na što ukazuje i sam branilac.
Sud je cijenio i navode branioca da se u konkretnom slučaju ne radi o gradnji
već o rekonstrukciji postojećeg objekta, gdje je pri izvršenju okrivljeni
postupao dopušteno, pa ni ove navode sud nije prihvatio, a ovo imajući u vidu
da je članom 69 Zakona o uredjenju prostora i izgradnji objekata propisano je
da se objekat može graditi na osnovu gradjevinske dozvole i tehničke
dokumentacije. Takodje je istim zakonom odredjen i pojam gradjenja objekata
kao i izvodjenje radova radi gradjenja novog objekta, rekonstrukcije ili radi
promjene stanja u prostoru. U konkretnom slučaju okrivljeni je gradio objekat
bez gradjevinske dozvole na način što je gradio objekat dimenzija cca 8x9m i
zidao zidove objekta, pri čemu je bez uticaja činjenica da je ranije na tom
mjestu postojao objekat, kod činjenice da je okrivljeni predmetni objekat
gradio iz temelja na prostoru gdje je ranije postojao objekat manjeg gabarita
a tokom postupka ni jedan dokaz ne upućuje da je to radio u stanju nužde.
Sud nalazi da je okrivljeni, postupajući na naprijed opisani način, bio
svjestan da svojim radnjama čini krivično djelo, odnosno da gradi objekat bez
gradjevinske dozvole, pa je to i htio, postupajući sa direktnim umišljajem.
Imajući u vidu nesumnjivo utvrdjeno činjenično stanje sud je prihvatio predlog
ODT-a i donio rješenje da se na glavnom pretresu u svojstvu svjedoka ne
saslušava svjedok A. O..
Sud je cijenio i ostale provedene dokaze, pa je našao da su bez uticaja na
drugačije presuđenje.
Odlučujući o krivičnoj sankciji sud je u smislu čl. 42 Krivičnog zakonika,
cijenio sve okolnosti koje utiču da kazna bude manja ili veća (olakšavajuće i
otežavajuće okolnosti) u okviru zakonom propisanom minimuma i maksimuma za
predmetno krivično djelo, pa je od olakšavajućih okolnosti cijenio njegove
lične i porodične prilike, imajući pri tome u vidu da je lošeg imovnog stanja,
njegovo ranije dobro ponašanje i s tim u vezi raniju neosuđivanost, što je sud
utvrdio uvidom u izvod iz kaznene evidencije na ime okrivljenog, dok
otežavajućih okolnosti nije bilo, pa je sud cijeneći naprijed navedene
olakšavajuće okolnosti, te stepen krivice okrivljenog za izvršeno krivično
djelo, primjenom čl. 53 i 54 Krivičnog zakonika, istom prethodno utvrdio kaznu
zatvora u trajanju od šest mjeseci i istovremeno odredio da se ova kazna neće
izvršiti ukoliko okrivljeni u roku provjeravanja od dvije godine po
pravosnažnosti presude ne izvrši novo kriivčno djelo, nalazeći da će se i
uslovnom osudom kao mjerom upozorenja u dovoljnoj mjeri uticati na okrivljenog
da ubuduće ne vrši krivična djle, čime će se sa uspjehom ostvariti svrha
uslovne osude iz čl. 52 st. 2 Krivičnog zakonika, u okviru opšte svrhe
izricanja krivičnih sankcija u smislu čl. 4 st. 2 Krivičnog zakonika.
Kako je okrivljeni oglašen krivom sud ga je shodno odredbi člana 226 i 229
Zakonika o krivičnom postupku obavezao na plaćenje troškova krivičnog postupka
- sudskog paušala u iznosu od 30 eura, koji iznos je odredjen shodno dužini
trajanja postupka, njegovoj složenosti i imovinskim prilikama okrivljenog.
OSNOVNI SUD U PODGORICI, dana 03.04.2013. godine
ZAPISNIČAR:
|
SUDIJA:  
---|---  
Danijela Rajković, s.r.
|
Željka Jovović, s.r.  
|  
PRAVNA POUKA:
|
Protiv ove presude dozvoljena je žalba u roku od 8 dana od dana prijema
pismenog otpravka iste, preko ovog suda Višem sudu u Podgorici.  
ZTO Danijela Rajković
ZAPISNIČAR:
|
SUDIJA:  
---|---  
Danijela Rajković
|
Željka Jovović  
DN-a: Po primjerak presude dostaviti:
- ODT-u Podgorica,
- okrivljenom
- braniocu okrivljenog
- a/a.
Postupljeno dana: __
Radnik suda: __