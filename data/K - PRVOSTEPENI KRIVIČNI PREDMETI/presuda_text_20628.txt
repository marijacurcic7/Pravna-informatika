HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br. K.143/12
OSNOVNI SUD U HERCEG NOVOM, po sudiji Leković Branislavu, uz učešće
zapisničara Milović Tereze, u krivičnom predmetu protiv okrivljenih P.M. i
B.M., zbog krivičnog djela razbojništvo iz čl.242 stav 1 Krivičnog zakonika,
povodom optužnice ODT Herceg Novi Kt.br.153/12 od 22.08.2012.godine , nakon
održanog javnog glavnog pretresa dana 13.09.2012. godine, u prisustvu
okrivljenih P.M. i B.M., te branilaca okrivljenih adv M.D. i adv.Š.V., ODT
Herceg Novi Zejnilagić Snježane i oštećenog P.J.,donio je i javno objavio
sljedeću
P R E S U D U
1.OKRIVLJENI: P.M., jmb ...,od oca Z. i majke S.,rođene Đ.,rođenog ... godine
u T.,sa prebivalištem u B.,...,državljanin S.,neoženjen ,bez djece
,nezaposlen,neosuđivan.
2.OKRIVLJENI: B.M.,JMBG ... od oca M. i majke R.,rođene M.,rođen ....godine u
B., sa prebivalištem u B.-ul....,državljanin S., neoženjen, bez
djece,zaposlen,sa mjesečnom zaradom od oko 500,00 eura, pismen, sa završenom
SSS,ne posjeduje nepokretnu imovinu,neosuđivan.
K r i v i s u
Što su :
Dana 29 jula 2012 godine u Igalu u blizini poslovno stambenog objekta „S.“ u
ul.... oko 04,30 časova upotrebom sile oduzeli tuđu pokretnu stvar u namjeri
da njenim prisvajanjem pribave protivpravnu imovinsku korist koja nije mala
,tako što su obojica prišla oštećenom P.J.,nakon čega je okrivljeni P.M.
oštećenog uhvatio rukom oko vrata i savio ga prema tlu,za koje vrijeme je
okrivljeni B.M. iz džepa pantalona oštećenog izvukao i oduzeo novčanik ,pa
nakon što je okrivljeni B. pretražio novčanik iz istog oduzeo sav novac koji
je bio u njemu odnosno 100 eura i novčanik vratili oštećenom,
-čime su kao saizvršioci izvršili krivično djelo razbojništvo iz čl.242.stav 1. Krivičnog zakonika
Pa ih sud na osnovu čl.242.stav 1.KZ i primjenom čl.4,32,36,42,45.stav 1.tačka
3. i čl.46.stav 1.tačka 3 KZ
OSUĐUJE
Na kazne zatvora u trajanju od po 6 (šest) mjeseci .
Na osnovu čl.51stav 1.KZ okrivljenom P.M.u u izrečenu kaznu zatvora uračunava
se vrijeme provedeno u pritvoru od 01.08.2012 godine do 13.09.2012 godine.
Na osnovu čl.229. st.1. ZKP-a okrivljeni se obavezuju da plate troškove
krivičnog postupka u iznosu od po 50,00 eura.
O b r a z l o ž e n j e
ODT Herceg Novi je protiv okrivljenih P.M. i B.M. podnio ovom sudu optužnicu
Kt.br.153/12 od 22.08.2012. godine, zbog krivičnog djela razbojništvo iz
čl.242. stav 1. KZ . Konačno, na glavnom pretresu u završnoj riječi tužilac je
ostao pri podnijetoj optužnici i predložio da sud okrivljene oglasi krivim i
osudi na kazne zatvora u trajanju od po 6 mjeseci,te da okrivljeom P.M.u ukine
pritvor obzirom da je prestao razlog zbog koga jeisti bio određe..
Okrivljeni P.M. je priznao izvršenje krivičnog djela koje mu je stavljeno na
teret i svoju krivicu zbog istog,te je u bitnom izjavio da kritične su večeri
on i B.M. predhodno sa oštećenim P. sjedali u kafiću,a da su se nakon toga
njih trojica zajedno kretali ulicom oko 04,00 časa izjutra , te da su on i B.
bez prethodnog dogovora sponatno izvršili predmetno krivično djelo,a tako što
je on uhvatio oštećenog rukom oko vrata i savio ga,nakon čega je B. od
oštećenog oduzeo novčanik iz zadnjeg džepa pantalona i iz tog novčanika uzeo
100,00 eura ,te vratio novčanik oštećenom. Objasnio je da su novac zajedno
potrošili on i B.,te da su kritičnom prilikom bili pijani pa su zbog toga
izvršili navedeno djelo.Naglasio je da je u međuvremenu oštećenom vraćen novac
i da se kaje zbog izvršenog djela.
Okrivljeni B.M. je priznao izvršenje krivičnog djela koje mu je stavljeno na
teret i svoju krivicu zbog istog,te je u bitnom izjavio da su kritične večeri
on i P. bili pijani i da se ne sjeća baš svih detalja događaja,a zna da su
oštećenog P. upoznali te večeri u diskoteci i da su nakon izlaska iz diskoteke
on,P. i P. zajedno krenuli ulicom .Takođe se sjeća da je P. držao oštećenog a
da je on(Bulatović) od oštećenog oduzeo novčanik i iz novčanika 100,00
eura.Objasnio je da su novac potrošili on i P.,te da ne može da objasni zbog
čega su ovo djelo izvršili.Naglasio je da je njegov otac nakon ovog događaja
oštećenom vratio novac .Konačno je istakao da se kaje zbog izvršenog djela i
da se izvinjava oštećenom.
Sud je u postupku proveo dokaze saslušanjem oštećenog u svojstvu svjedoka
P.J.,te uz saglasnost stranaka čitanjem iskaza svjedoka L.A. ,čitanjem
zapisnika o prepoznavanju lica ,čitanjem liste prelazaka putnika GP Ranča za
24.07.2012 godine,uvidom u fotodokumentaciju UP PJ H.Novi i uvidom u izvještaj
iz kaznene evidencije ovog suda za okrilvljene.
Analizirajući provedene dokaze, te dovodeći ih u vezu jedne sa drugima i sa
izjavama okrivljenih, sud je utvrdio činjenično stanje kao u izreci presude,
te našao da su okrivljeni izvršili krivična djela koja su im stavljena na
teret.
Sud je prihvatio izjave okrivljenih P.M. i B.M. jer su međusobno
saglasne,uvjerljive i logične, te iste cijenio kao jasno i potpuno priznanje
izvršenja krivičnog djela i krivice zbog istih, jer su potkrijepljene
izvedenim dokazima - iskazima oštećenog i svjedoka P.J. i L.A., kao i pismenim
dokazima – zapisnicima o prepoznavanju lica,fotodokumentacijom i listom
prelazaka putnika.
Naime, oštećeni u svojstvu svjedoka P.J. je u bitnom izjavio da je dana
29.07.2012 godine bio u kafeu „L.“ u I. sa drugaricama kada je oko 02,00sata
upoznao okrivljene B. i P.a koji su tada stali za njiohv stol.Dalje je naveo
da su se u lokalu zadržali oko 45 minuta ,te da je iz lokala izašao zajedno sa
okrivljenima,a da je zatim požurio,odvojio se od njih i pozvao taxi da dođe
ispred zgrade „S.“. Dalje je naveo da je tokom kretanja čuo iza sebe
okrivljene koji su išli za njim i dobacivali mu.istakao je da su ga okrivljeni
sustigli ispred zgrade „S.“ u Igalu,te ga je tom prilikom plavi krupniji momak
rukom obuhvatio koko vrata ,a drugom rukom mu spuštao glavu i tako ga savio,a
za to vrijeme drugi okrivljeni mu je iz džepa izvukao novčanik i tada su iz
novčanika uzeli novac od oko 100 eura. Istakao je da su mu okrivljeni tada
zatražili da im da sve pare koje ima,a da im je odgovorio da ima samo to što
je u novčaniku,a zatim su mu vartili novčanik sa dokumentima i otišli. Dalje
je naveo da ej nakon toga ispričao sve svojoj gazdarici,pa je po njenom
savjetu obavijestio policiju i u daljem postupku u tužilaštvu opisao izgeld
okrivljenih i prepoznao ih na fotografijama u postupku prepoznavanja lica.
Konačno je istakao da mu je otac jednog od okrivljenih vratio novac ,te da se
ne pridružuje protiv okrivljenih i ne postavlja imovinsko pravni zahtjev.
Svjedok L.A. je u bitnom navela da je dana 29.07.2012 godine iza ponoći bila u
kafeu „L.“ u društu sa P.J.,K.A. i B.A. i Ž.D.,te da su oko 02,30h za njihov
stol došli tri momka i pitali da li mogu da ostave piće na njihovom stolu.Tom
ptilikom su se ti momci upoznali sa njom i njenim društvom i predstavili se
dvojica sa imenima M.,a jedan sa imenom I.. Istakla je da su nakon 15 minuta
ona,I. i A. otišli iz kafića,a da je P.J. ostao u lokalu sa ta dva momka koji
su se predstavili imenima Miloš. Dalje je navela da ne zna šta se dalje
dešavalo te noći,te da joj je P. sjutra dan ispričao da su ga dvojica momaka
napali i opljačkali,a to momci koji su prethodne večeri ostali sa njim u L..
Dalje je istakla da je kasnije u postupku prepoznala okrivljene na
fotografijama.
Sud je prihvatio kao vjerodostojne iskaze svjedoka P.J. i L.A., jer su u
odnosu na odlučne okolnosti međusobno saglasni, uvjerljivi i potkrijepljeni
pismenim dokazima u spisu – zapisnicima o prepoznavanju lica i
fotodokumentacijom UP PJ h.Novi, a na njihove iskaze ni stranke nisu imale
primjedbi. Iskazi ovih svjedoka su od značaja jer se istim potvrđuju navodi
optužbe i priznanja okrivljenih da su izvršili djelo koje im je stavljeno na
teret.
Iz zapisnika ODT H.Novi Ktr.69/12 od 31.07.2012 godine (list spisa br.4) sa
fotodokumentacijom proizilazi da proizilazi da je svjedok L.A. u prisustvu
zamjenika tužioca vršila prepoznavanje lica,te da je predhodno opisala lica za
koja je i navela da su kritične večeri bili u društvu sa njom i oštećenim,te
je navela da je jedan od njih nižeg rasta,punije građe,svijetlog tena,kratke
svijetle kose,a drugi je viši ratsom ,tamne kose ,izduženog lica i neravnih
zuba,te je u prostoriji posebno opremljenoj za svrhu prepoznavanja u kojoj su
predhodno postavljene fotografije četiri lica čije su osnovne osobine slične
onima koje je svjedok naveo,a među kojim licima i okrivljeni P., pa je sa
nesumnjivom sigurnošću pokazala na okrivljenog P.M. i prepoznala ga kao lice
koje je kritične večeri sjedalo sa njom i oštećenim u društvu.Nakon što je
promjenjen raspored fotografija svjedok L.A. je ponovo sa nesumnjivom
sigurnošću pokazao na okrivljenog P.M. kao lice koje je kritične večeri bilo u
društvu sa njom i oštećenim. Nakon toga su svjedoku pokazane četiri
fotografije lica čije su osnovne osobine slične onima koje je svjedok naveo,a
među kojim licima i okrivljeni B.M., pa je sa nesumnjivom sigurnošću pokazala
na okrivljenog B.M. i prepoznala ga kao lice koje je kritične večeri sjedalo
sa njom i oštećenim u društvu,a takođe i drugi put nakon što je promijenjen
raspored fotografija.
Iz zapisnika ODT H.Novi Ktr.69/12 od 31.07.2012 godine (list spisa br.7) sa
fotodokumentacijom proizilazi da proizilazi da je svjedok-oštećeni P.J. u
prisustvu zamjenika tužioca vršio prepoznavanje lica,te da je predhodno opisao
lica za koja je i naveo da su ga kritične večeri napali i opljačkali,te je
naveo da je jedan od njih nižeg rasta,punije građe,plave kose-dužine od
nekoliko mm,a drugi je viši ratsom ,tamne kose ,izduženog lica ,te je u
prostoriji posebno opremljenoj za svrhu prepoznavanja u kojoj su predhodno
postavljene fotografije četiri lica čije su osnovne osobine slične onima koje
je svjedok naveo,a među kojim licima i okrivljeni P., pa je sa nesumnjivom
sigurnošću pokazao na okrivljenog P.M. i prepoznao ga kao izvršioca predemtnog
krivičnog djela. Nakon što je promjenjen raspored fotografija svjedok P.J. je
ponovo sa nesumnjivom sigurnošću pokazao na okrivljenog P.M. kao izvršioca
ovog krivičnog djela. Nakon toga su svjedoku pokazane četiri fotografije lica
čije su osnovne osobine slične onima koje je svjedok naveo,a među kojim licima
i okrivljeni B.M., pa je sa nesumnjivom sigurnošću pokazao na okrivljenog B.M.
i prepoznao ga kao izvršioca predmetnog krivičnog djela,a takođe i drugi put
je pokazao na istog,nakon što je promijenjen raspored fotografija.
Sud je prihvatio navedene pismene dokaze kao vjerodostojne jer su sačinjene od
nadležnog organa u zakonitoj proceduri, a na iste ni stranke nisu imale
primjedbi. Ovi pismeni dokazi su od značaja jer se istim potvrđuje priznanje
okrivljenih da su izvršili djelo stavljeno im na teret .
Uvidom u izvještaj iz kaznene evidencije ovog suda za okrivljene ,proizilazi
da od strane ovog suda nisu osuđivani, a obzirom da sud do održavanja glavnog
pretresa nije uspio pribaviti izvještaj o kaznenoj evidenciji za okrivljene od
inostranog organa po mjestu rođenja okrivljenih, to je shodno načelu in dubio
pro reo, sud cijenio da okrivljeni ranije nijesu osuđivani.
Sud je na osnovu naprijed provedenih i analiziranih dokaza i priznanja
okrivljenih nesumnjivo utvrdio činjenično stanje kao u izreci ove presude i
našao da su okrivljei izvršii krivično djelo razbojništvo iz čl.242.stav 1. KZ
,pa ih je zbog istog oglasio krivim i osudio na navedene kazne zatvora.
Naime,okrivljeni su saglasno i decidno opisali način i okolnosti pod kojima su
zajedno izvršili krivično djelo. Priznanje okrivljenih je potvrđeno saglasnim
iskazima svjedoka –oštećenog P.J. i svjedoka L.A. i pismenim dokazima-
zapisnicima o prepoznavanju lica sa fotodokumentacijom
U radnjama okrivljenih bliže opisanim u izreci ove presude,sud je našao sva
bitna obilježja krivičnog djela razbojništvo iz čl.242.st.1. KZ. Naime,
okrivljeni su na opisani način upotrebom sile protiv oštećenog P.,od istog
oduzeli novac,a sve u namjeri da oduzimanjem tuđe pokretne stvari pribave sebi
protivpravnu imovinsku koristi koja nije mala.
Okrivljeni su u konkretnom slučaju djelovali kao saizvršioci, jer su
preduzimajući radnje izvršenja ovog krivičnog djela, bili svjesni zajedničkog
djelovanja, koje je bilo usmjereno na ostvarivanje jednog cilja – prisvajanje
tuđih pokretnih stvari radi sticanja protivpravne imovinske koristi koja nije
mala.
U odnosu na oblik vinosti, sud je utvrdio da su okrivljeni pri izvršenju ovog
krivičnog djela postupali sa umišljajem, jer su bili svjesni da zajedno
oduzimaju tuđe pokretne stvari upotrebom sile,a sve u namjeri sticanja
protivpravne imovinske koristi koja nije mala . Dakle, bili su svjestni svog
djela i htjeli su njegovo izvršenje. Njihov umišljaj je nesumnjivo utvrđen na
naprijed opisani način,a obzirom da su priznali izvršenje krivičnog djela.
Odlučujući o vrsti i visini krivične sankcije koju okrivljenim treba izreći za
počinjeno krivična djela,sud je cijenio sve okolnosti iz čl.42 KZ. Shodno
navedenom zakonskom propisu sud je okrivljenim od olakšavajućih okolnosti
cijenio da su priznali izvršenje krivičnog djela,da se oštećeni nije pridružio
krivičnom gonjenju i da su mu nadoknadili štetu,da se radi o mlađim licima,te
da ranije nisu osuđivani .
Sud je navedne okolnosti cienio kao naročito olakšavajuće okolnosti koje
ukazuju da se i blažom kaznom od predviđene može postići svrha kažnjavanja, pa
je okrivljenima ublažio kaznu ispod zakonom propisanog minimuma, primjenom
člana 45 st.1 tač.3 KZ. Imajući u vidu granice ublažavanja kazne iz čl.46 st.1
tač.3 KZ, sud je okrivljene osudio na kazne zatvora u trajanju od po 6 (šest)
mjeseci nalazeći da su iste u skladu sa težinom izvršenog djela, ličnostima
okrivljenih i stepenu njihove krivice, te da će se navedenim kaznama u okviru
opšte svrhe izricanja krivičnih sankcija predvidjene čl.4.KZ ostvariti i svrha
kažnjavanja iz čl.32 istog Zakona.
Sud je shodno čl.51 KZ okrivljenom P.M.u u navedenu kaznu zatvora uračunao
vrijeme provedeno u pritvoru od 01.08.2012.godine do 13.09.2012 godine kada mu
je i ukinut pritvor.
Na osnovu čl.229.stav 1.ZKP-a okrivljeni su obavezani da plate troškove
krivičnog postupka u paušalnom iznosu od po 50,00 eura,koji iznosi su
odmjereni u skladu sa složenosti i dužinom trajanaj postupka i imovnim stanjem
okrivljenih.
OSNOVNI SUD U HERCEG NOVOM
Dana 13.09.2012 godine.
Zapisničar  SUDIJA
Milović Tereza  Branislav Leković
Pravna pouka:
Protiv ove presude dozvoljena je žalba
u roku od 15 dana od dana prijema,
Višem sudu u Podgorici, a preko ovog
suda.
DNA:
-ODT H.Novi
-okrivljenim 
-braniocima okrivljenih 
-u spise