K.br. 1089/12
OSNOVNI SUD U NIKŠIĆU kao prvostepeni krivični, sudija Kovačević Vesna, uz
sudjelovanje Abramović Milijane, kao zapisničara, rješavajući u krivičnom
predmetu protiv okrivljene M. N. zbog krivičnog djela samovlašće iz čl. 384
st.1. KZ po optužnom predlogu ODT-a u Nikšiću, Kt.br.809/12 od 26.12.2012.
godine, nakon dovršenog glavnog i javnog pretresa, dana 21.02.2013.godine, u
prisustvu zastupnika ODT-a Nikšić, Đ. R., okrivljene M. N. i predstavnika
oštećene E. N. Lj. M., istog dana donio je i javno objavio
R J E Š E N J E
Prema okrivljenoj: M. N., od oca Č. i majke M., rođene T., rođena ... god. u
F., sa prebivalištem u N., radnik, udovica, majka jednog djeteta, lošeg
imovnog stanja, ranije neosuđivana
Na osnovu čl. 4 st. 2 i čl. 52 i 65 Krivičnog zakonika i čl. 465 i čl. 466
Zakonika o krivičnom postupku izriče se
SUDSKA OPOMENA
Što je:
Neutvrđenog dana u periodu od 23.05.2012. do 25.05.2012. godine u N. u svom
porodičnom stanu, koji se nalazi u ulici..., samovlasno pribavila pravo za
koje je smatrala da joj pripada, na način što je, nakon što su dana
23.05.2012. god. ovlašćenio radnici E. N. isključili brojilo broj 15150053 sa
nisko-naponske mreže, zbog neplaćenog duga na ime utrošene električne
energije, isto samovlasno priključila na nisko-naponsku mrežu E. N., iako je
bila svjesna svog djela i htjela njegovo izvršenje,
-čime je počinila krivično djelo samovlašće iz čl. 384.st.1. Krivičnog zakonika,
OBAVEZUJE SE okrivljena da na ime troškova kriv.postupka plati iznos od 40,00
(četrdeset) eura u roku od 15 dana, po pravosnašnosti presude pod prijetnjom
prinudnog izvršenja, na žiro-račun ovog suda br.832-152-32.
O b r a z l o ž e n j e
ODT u Nikšiću svojim optužnim predlogom stavio je na teret okrivljenoj M. N.
izvršenje krivičnog djela koje je činjenično i pravno opisano dispozitivom
rješenja, pa je zastupnik ODT-a I. I. zastupajući optužni akt na glavnom
pretresu ostala pri istom i konačno predložila da sud okrivljenu oglasi krivim
i osudi po zakonu.
Predstavnik oštećene E.N. Lj. M. se pridružila krivičnom gonjenju protiv
okrivljene.
Okrivljena je u svojoj odbrani u bitnom navela da se sjeća da joj je
23.05.2012. godine isključena struja u stanu i da nije imala struje dva dana
do 25.05.2012. godine, da je zatim pošla u bolnicu i ostala na odeljenje jer
je imala moždani udar i da se za ta dva dana kada je bila isključena nije
ponovo priklljučila, pa kada je izašla iz bolnice nakon mjesec dana obzirom da
joj otac živi iznad njenog stana jedan kabal je spuštila sa njegovog prozora
na njenu terasu pa je priključila frižider i jednu sijalicu a tako je i dan
danas, što znači da joj struja nije opet priključena. U završnoj riječi je
naveo da se ne osjeća krivim i da nema što više da kaže u svoju odbranu.
U dokaznom postupku sud je neposredno saslušao svjedoka Đ. D., pročitao
zapisnike E. o izvšrenju naloga za obustavu snabdijevanja elektičnom energijom
br.0014729 od 23.05.2012.god. i br.0010239 od 25.05.2012.god. i izvod iz
kaznene evidencije na ime okrivljenog.
Uvidom u zapisnik o izvršenju naloga za obustavu snabdijevanja električnom
energijom br. 0014729 od 23.05.2012.god, sud je utvrdio da je konstatovano da
su zbog neplaćenog duga za isporučenu energiju radnici E. N. dana
23.05.2012.god. isključili potrošača na brojilu br. 15150053, a uvidom u
zapisnik o izvršenju naloga za obustavu snabdijevanja električnom energijom
br. 0010239 od 25.05.2012.god. sud je utvrdio da je konstatovano da se
potrošač samovoljno priključio na elektrodistributivnu mrežu.
Svjedok Đ. D. je u svom iskazu u bitnom naveo da se ne sjeća da je bio u
kontroli kod ovog potrošača obzirom na obimnost njihovog posla ali da ostaje
pri konstatacijama sa zapisnika da su oni potrošača isključili sa brojila i
plombirali njihovom plombom i da su na sledećem zapisniku konstatovali da se
taj potrošač sam priključio. Objasnio je da sigurno ne bi pisali da se
potrošač ponovo priključio ako to nije učinio jer to ne bi smjeli da urade, a
sjeća se da je kod ovog potrošača novo brojilo postavljeno i to digitalno
brojilo ali da isto nije priključeno iz razloga što ovaj potrošač ima dug za
struju a da se prethodno sam priključio na staro brojilo. Dalje je istakao da
tog dana kada su oni utvrdili da se potrošač sam priključio nijesu istog
ponovo isključili tako da on ne zna da li je ovaj potrošač imao struje do
momenta kada se postavilo to digitalno brojilo ali da u tom trenutku kada su
oni kontrolisali brojilo je bilo sigurno priključeno jer oni ne bi smjeli
drugačije konstatovati.
Okrivljena M. N. u svojoj odbrani nije priznala izvršenje krivičnog djela i
krivicu za isto, objašnjavajući da se sjeća da joj je 23.05.2012. godine
isključena struja u stanu i da je jednim produžnim kablom sprovela struju iz
očevog stana koji se nalazi iznad njenog i na taj način priključila jednu
sijalicu I frižider. Međutim ovakvu odbranu okrivljene sud je odbacio kao
neosnovanu jer je u suprotnosti sa dokazima, kojima je sud dao punu vjeru i sa
iskazom svjedoka Đ.D., radnika E. N. a koji se svjedok objektivno, jasno i
istinito izjasnio o činjenicama važnim za ovu krivičnu stvar a koji svjedok
nije imao interesa da navede stanje suprotno od zatečenog a koji iskaz nije
doveden u sumnju nijednim provedenim dokazima, već je naprotiv potvrđen
zapisnicima o izvršenju naloga za obustavu snadbijevanja električnom
energijom. Naime, svjedok Đ. D. se određeno izjasnio da su okrivljenu
isključili na osnovu naloga za isključenje sa niskonaponske mreže zbog
neplaćenog duga i da su zatim utvrdili da se ista sama priključila o čemu su
sačinili i zapisnik kojim zapisnicima je potvrđen iskaz svjedoka da je
potrošač isključen na brojilu zbog neplaćenog duga za utrošenu električnu
energiju a naknadnom kontrolom da se potrošač samovoljno priključio a odbrana
okrivljene da se nije ponovo priklljučila za sud je neprihvatljivo i usmjerena
na izbjegavanje krivice cijeneći pri tom da je okrivljena jedina imala pravni
interes da se samovoljno prikljuuči na brojilo nakon isključenja s obzirom da
je struja svakodnevna potreba običnog građanina, pa je iz prednjih razloga
odbio odbranu okrivljene a prihvatio prednje dokaze na koje okrivljena i nije
imala primjedbi posebno na iskaz svjedoka Đ. D. koji je vršio kontrolu i
utvrdio da se okrivljena samovoljno priključila na staro brojilo I da je u
međuvremenu postavljeno novo brojilo koje nije uključeno obzirom da okrivljena
nije platila dug.
Krivično djelo samovlašće čini onaj ko samovlasno pribavlja neko svoje pravo
za koje smatra da mu pripada. Učinilac ovog djela samovlasno preduzima neke
djelatnosti mimoilazeći nadležne državne organe i propisani postupak da bi
pribavio to svoje pravo pa kako je okrivljena u konkretnom slučaju to učinila
i prikopčal se nakon isključenja na elektodistributivnu mrežu smatrajući da
joj to pravo pripada po nalaženju suda, postupala je sa direktnim umišljajem,
jer je bila svjesna svog djela i htjenja njegovog izvršenja.
Sud nije provodio dokaz saslušanje svjedoka B. P., a po saglasnom predlogu
stranaka imajuću u vidu da je provedenim dokazima u potpunosti utvrdjeno
činjenično stanje.
Prilikom utvrdjivanja vrste i visine krivične sankcije, Sud je na strani
okrivljenog u smislu čl.42 st.1. KZ, kao olakšavajuće okolnosti cijenio
udovica, majka jednog djeteta, lošeg imovnog stanja, ranije neosuđivana te da
predmetno krivično djelo spada u lakše kivično djelo i to ne samo po
zaprijećenoj kazni, već i prema konkretnoj posledici, pa u odsustvu
otežavajućih okolnosti sud je našao da je predmetno krivično djelo učinjeno
pod takvim olakšavajućim okolnostima koje predmetno djelo čini naročito lakim
pa je sud okrivljenoj primjenom čl. 65 KZ izrekao sudsku opomenu smatrajući da
će se i sa upozorenjem na okrivljenu u dovoljnoj mjeri uticati da ubuduće ne
čini krivična djela te da u konkretnom slučaju radi krivično pravne zaštite
nije nužno primijeniti kaznu, te da će se i upozorenjem okrivljene ostvariti
svrha sudske opomene iz čl. 52 KZ u okviru opšte svrhe izricanja kriv.sankcija
u smislu čl.4 st. 2. KZ.
Pošto je okrivljeni oglašen krivim sud ga je obavezao da na ime troškova kriv.
postupka plati iznos od 40,00 eura na ime paušala kao dijela troškova kriv.
postupka a koji iznos troškova kriv. postupka je srazmjeran trajanju i
složenosti kriv. postupka i imovnim prilikama okrivljenog a ovo shodno čl.226
u vezi čl.229 ZKP-a i Uredbe o naknadi troškova u sudskim postupcima.
Sa svega izloženog odlučeno je kao u izreci.
OSNOVNI SUD U NIKŠIĆU, dana 21.02.2013 . godine.
ZAPISNIČAR S U D I J A
D-na: rješenje od 21.02.2013 god.
-primerak rješenja dostaviti 
- okrivljenom,
- ODT
- u spise,
S U D I J A