K.br. 748/12
U IME CRNE GORE
OSNOVNI SUD U NIKŠIĆU, sudija Babović Dragan, uz sudjelovanje Krištof Stanke
kao zapisničara, u krivičnom predmetu protiv okrivljene J. M. zbog krivičnog
djela samovlašće iz čl. 384 st. 1 KZ, odlučujući po optužnom predlogu ODT
Nikšić Kt. br. 203/12 od 09.07.2012.godine, nakon dovršenog glavnog i javnog
pretresa dana 14.02.2013. godine, u prisustvu zastupnika ODT-a iz N. Dj. R. i
okrivljene J. M., donio je i istog dana javno objavio
P R E S U D U
Okrivljena:
J. M. od oca B. i majke A. rođene M., rođena...godine u N. sa prebivalištem u
N. ul..., državljanka Crne Gore, nezaposlena, udovica, majka troje djece,
završila osnovnu školu, lošeg imovnog stanja, ranije neosudjivana,
K r i v a je
Što je:
Neutvrdjenog dana u periodu od 24.11.2011.godine do 25.11.2011.godine u N., u
svom porodičnom stanu koji se nalazi u ul... samovlasno pribavila pravo za
koje je smatrala da joj pripada, na način što je nakon što su dana
24.11.2011.godine ovlašćeni radnici E. N. isključili brojilo broj 07435403 sa
nisko naponske mreže, zbog neplaćenog duga na ime utrošene električne
energije, isto samovlasno priključio na nisko naponsku mrežu E. N,
-čime je izvršila krivično djelo samovlašće iz čl. 384 st. 1 Krivičnog zakonika. 
Pa sud okrivljenoj za nevedeno krivično djelo shodno čl.4. čl.42, čl. 52,
čl..53 i čl. 54. Krivičnog zakonika i čl. 229. i čl.374. KZ. i z r i č e:
USLOVNU OSUDU
Sa kojom mu utvrdjuje kaznu zatvora u trajanju od 30 /trideset/ dana i
istovremeno odredjuje da se ova kazna neće izvršiti ako okrivljeni u roku od
1/jedne/ godine po pravosnažnosti presude ne učini novo krivično djelo.
Troškovi krivičnog postuka u smislu čl.229 st.4 ZKP-a padaju na teret
buđetskih sredstava ovog suda.
O b r a z l o ž e nj e
Obrazloženje je izostavljeno kao nepotrebno shodno čl. 458 st. 7 ZKP-a, s
obzirom da su se stranke odrekle prava na žalbu.
OSNOVNI SUD U NIKŠIĆU, dana 14.02.2013.godine
Zapisničar S U D I J A
Krištof Stanka,s.r. Babović Dragan,s.r.
Za tačnost otpravki tvrdi i ovjerava: službenik suda.
PRIMJERAK PRESUDE DOSTAVITI:
- okrivljenoj,
- ODT Nikšić
- u spise predmeta
S U D I J A