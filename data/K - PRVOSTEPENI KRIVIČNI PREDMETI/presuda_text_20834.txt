OSNOVNI SUD U ROŽAJAMA
K.br. 137/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.102/12 od 28.08.2012 .g. podnijeta protiv okrivljenog Sabra
Nurkovića iz Rožaja, zbog krivičnog djela protivpravno zauzimanje zemljišta iz
čl. 254. st. 1. Krivičnog zakonika, nakon održanog glavnog i javnog pretresa u
prisustvu Osnovnog državnog tužioca Hajrana Kalača i okrivljenog, a u
odsutnosti uredno pozvanog zaštitnika Imovinsko rpavnih interesa Crne Gore,
dana 25.01.2013. donio je i javno objavio
P R E S U D U
Okrivljeni SABRO NURKOVIĆ JMB 2008953272014, od oca Bida, i majke Rukije,
rođene Škrijelj, rođen. 20.08.1953. u Seošnici, Opština Rožaje, živi u Naselju
Baza, državljanin Crne Gore, razumije crnogorski jezik a njegov jezik je
bosanski, pismen, završio osnovnu školu, nezaposlen, oženjen, otac četvoro
djece, siromašnog imovnog stanja, neosuđivan.
K R I V J E
Što je:
neutvrđenog dana oktobra mjeseca 2011.godine u mjestu zv. "Nurkovske strane",
Opština Rožaje protivpravno zauzeo tuđe-državno zemljište i to dio kat.
parcele br. 426 po kulturi šuma II klase, upisane u listu nepokretnosti br. 60
KO Koljeno I na ime Države Crne Gore koja mjeri i graniči sa sjevera u dužini
od 6,00 m, sa zapada u dužini od 4,00 m, sa juga u dužini od 6,00 m i sa
istoka u dužini od 4,00 m, kat. parcelom br. 426 upisane u Listu nepokretnosti
br. 60 KO Koljeno I, na način što je na istom sagradio objekat - štalu od
drvenih dasaka, dimenzija 6x4 m ukupne površine 24 m2 i na taj način
manifestovao volju protivpravnog zauzimanja zemljišta,
-čime je izvršio krivično djelo protivpravno zauzimanje zemljišta iz čl. 254. st. 1. Krivičnog zakonika. 
pa mu sud primjenom pomenutog zakonskog propisa i čl. 4, 13, 15, 32, 36, 42,
52, 53, 54 Krivičnog zakonika i 374. Zakonika o krivičnom postupku, izriče
USLOVNU OSUDU
Kojom mu utvrđuje kaznu zatvora u trajanju od 45 (četrdeset pet) dana i
istovremeno odredjuje da se kazna neće izvršiti ukoliko osuđeni u roku od
jedne godine ne izvrši novo krivično djelo.
Da plati na ime troškova krivičnog postupka iznos od 128,00 eura i na ime
paušala iznos od 30,00 eura, u korist budžeta Crne Gore.
Obavezuje se okrivljeni da vrati državi Crnoj Gori protivpravno zauzeto
zemljište u navedenim mjerama, granicama i površini, sve u roku od 15 dana po
pravosnažnosti ove presude.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br.102/12 od 28.08.2012.g. protiv okrivljenog Sabra Nurkovića iz Rožaja
zbog krivičnog djela protivpravno zauzimanje zemljišta iz čl. 254. st. 1.
Krivičnog zakonika (KZ).
Na glavnom pretresu ODT Hajran Kalač je izmijenio činjenični opis djela kao u
dispozitivu presude, te je predložio da sud okrivljenog oglasi krivim zbog
krivičnog djela koje mu je optužbom stavljeno na teret i da ga osudi na
novčanu kaznu u iznosu od 600,00 eura, i obaveže da vrati Državi Crnoj Gori
protivpravno zauzeto zemljište.
Na glavnom pretresu nije pristupio uredno pozvani Zaštitnik Imovinsko pravnih
interesa Crne Gore, a dostavio je pismeni podensak u kojem je istakao da se
pridružuje krivičnom gonjenju ODT-a i predlaže da sud obaveže okrivljenog da
ukloni objekat izgrađen na državnom zemljištu.
Okrivljeni je u svojoj odbrani istakao, da živi u naselju "Baza", Opština
Rožaje,gdje poseduje parcelu na kojoj su on i njegov otac 1990.godine
napravili šupu od dvenih kapaka i colarice. Do ove šupe njegov brat Fahrudin
je jula mjeseca 2009.g. napravio štalu od tvrdog materijala i zbog toga je
osuđen presudom ovoga suda K.br. 195/09 od 18.09.2009.g. U toku zime
2010/2011.g. drvenu šupu koju su napravili on i njegov otac porušio je snijeg,
pa je oktobra mjeseca 2011.g. uklonio ostatke ove šupe i na istom mjestu
napravio novu drvenu šupu od daske colarice debljine 2,5 cm dimenzija oko 3,5
m x 4,5 m u kojoj zatvara stoku za vrijeme ljeta. Sve dok njegov brat Fahrudin
nije oglašen krivim zbog postavljanja štale od tvrdog materijala na ovom
zemljištu, smatrao je da je zemljište njihovo vlasništvo, a tada je shvatio da
je zemljište državno, pa je i pored toga objekat postavio na tom zemljištu,
jer je i ranije tu postojao-prije nego što ga je porušio snijeg. Izrazio je
kajanje zbog ovoga što je uradio i obećao je da ubuduće neće vršiti bilo kakva
krivična djela.
Po ovoj krivičnopravnoj stvari sud je izveo dokaze: saslušao svedoka Husa
Kalača, pročitao zapisnik o uviđaju od 02.11.2012.g.,nalaz i mišljenje
vještaka geometra Vučete Mališića od 10.12.2012.g. i dopunski nalaz i
mišljenje od 31.12.2012.g., izvršio uvid u skicu lica mjesta, uvid u spise
predmeta ovoga suda K.br. 195/09, uvid u rješenje ovoga suda Kv. br. 111/12 od
24.09.2012.g. i uvid u izvod iz kaznene evidencije na ime okrivljenog.
Cijeneći odbranu okrivljenog i sve izvedene dokaze kako pojedinačno tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljeni izvršio krivično djelo koje mu je
izmijenjenom optužbom stavljeno na teret i da je zato kriv i krivičnopravno
odgovoran.
Naime, iz iskaza svedoka - reonskog lugara Husa Kalača, utvrđeno je da je jula
mjeseca 2009.g. brat okrivljenog Sabra, Fahrudin Nurković, zauzeo državno
zemljište u mjestu zv. Nurkovske strane, tako što je izvršio iskop i ravnjanje
terena i započeo izgradnu štale od tvrdog materijala, te je zato odgovarao
pred sudom. Nakon toga oktobra mjeseca 2011.g. okrivljeni Sabro je u blizini
ovog objekta na istoj parceli, izlio betonsku coklu i sagradio drveni objekat
- štalu od daske colarice dim. 4 m x 6 m u kojoj povremeno zatvara stoku, i
time je uzurpirao državno zemljište. Na ovom mjestu ranije postojao nikakav
objekat, pa dakle ni šupa ni štala, već je okrivljeni izbetonirao coklu i
sagradio štalu oktobra mjeseca 2011.g. Iskaz ovog svedoka, sud je prihvatio
kao jasan, objektivan i uvjerljiv, a dovodeći isti u vezu sa nalazom i
dopunskim nalazom vještaka geometra Vučete Mališića i navodima iz spisa
predmeta K.br. 195/09, i ostalim izvedenim dokazima, zaista nema sumnje u
drugačije činjenično stanje.
Iz nalaza i dopunskog nalaza i mišljenja vještaka geometra Vučete Mališića,
utvrđeno je da se sporna parcela nalazi sjeverno od magistralnog puta Rožaje -
Berane, na kojoj je izgrađena štala od drvenih dasaka dimenzija 6,00 m x 4,00
m ukupne površine 24 m2. Upoređujući podatke sa terena sa podacima iz Uprave
za nakretnine PJ Rožaje, vještak je utvrdio da je objekat podignut na kat.
parceli br. 426 upisane u Listu nepokretnosti br. 60 KO Koljeno I na ime
Dražave Crne Gore i ista mjeri i graniči sa sjeverne strane u dužini od 6,00 m
sa zapadne strane u dužini od 4,00 m sa južne strane u dužini od 6,00 m i sa
istočne strane u dužini od 4,00 m, sa kat. parcelom 426 iz Lista nepokretnosti
br. 60 KO Koljeno I, koje činjenice proizilaze i iz skice lica mjesta. Nalaz i
dopunski nalaz i mišljenje ovog vještaka, sud je prihvatio kao jasan,
uvjerljiv, stručan i potkrijepljen iskazom svedoka Husa Kalača i ostalim
izvedenim dokazima. Takođe, sud je prihvatio kao jasnu i određenu i skicu lica
mjesta koju je sačinio vještak, jer je ista potkrijepljena nalazom i
mišljenjem vještaka geometra.
Iz zapisnika o uviđaju, vidi se da je sud izvršio uviđaj na lice mjesta dana
22.11.2012.g. i našao da je drvena štala, koju je pokazao lugar, sagrađena od
drvenih dasaka i postavljena na betonskoj cokli. Da su dimenzije štale 6,00 x
4,00 m. Zapadno od ove štale se nalazi objekat od tvrdog materijala, koji je
po kazivanju okrivljenog,sagrađen ranije i da je za uzurpaciju tog zemljišta
odgovarao njegov brat Fahrudin . Ovaj dokaz, sud je prihvatio kao jasan,
određen i potkrijepljen ostalim izvedenim dokazima.
Iz spisa predmeta K.br. 195/09, proizilazi da je brat okrivljenog Sabra
Fahrudin Nurković pravosnažnom presudom ovoga suda K.br. 195/09 od
18.09.2009.g. oglašen krivim zbog krivičnog djela protivpravno zauzimanje
zemljišta iz čl. 254. st. 1. KZ, jer je u mjestu zv. Nurkovske strane dana
16.06.2009.g. protivpravno zauzeo državno zemljište i to dio kat. parcele 426
koje je upisano u Listu nepokretnosti br. 60 KO Koljeno na ime Crne Gore, tako
što je na istom izvršio iskop i ravnjanje terena i započeo izgradnju štale od
tvrdog materijala i osuđen je na novčanu kaznu u iznosu od 500,00 eura, dok je
prema okrivljenom Sabru Nurkoviću optužba odbijena usled odustanka ODT-a od
gonjenja. Ovaj dokaz, sud je prihvatio kao jasan i određen, jer je presuda
donijeta od strane nadležnog organa i ista je pravosnažna.
Iz izvoda iz kaznene evidencije na ime okrivljenog Sabra Nurkovića, vidi se da
je isti osuđen presudom ovoga suda K.br.115/87 od 21.09.1988.g., zbog
krivičnog djela laka tjelesna povreda iz čl. 46. st. 1. KZ RCG na novčanu
kaznu u iznosu od 30.000,00 eura. Ovaj dokaz, sud je prihvatio kao jasan i
određen jer je izdat od nadležnog organa. Ova osuda je brisana rješenje ovoga
suda Kv. br. 111/12 od 24.09.2012.g., te se okrivljeni smatra neosuđivanim.
Iz pravosnažnog rješenje ovoga suda Kv. br. 111/12 od 24.09.2012.g., utvrđeno
je da je brisana iz kaznene evidencije novčana kazna u iznosu od 30.000,00
dinara po presudi ovoga suda K.br. 115/87 od 21.09.1988.g. kojom je osuđen
Sabro Nurković, zbog krivičnog djela laka tjelesna povreda iz čl. 46. st. 1.
KZ RCG. Ovaj dokaz, sud je prihvatio kao jasan i određen, jer je isti izdat od
nadležnog organa. Imajući u vidu da je brisana navedena presuda kojom je
okrivljeni pravosnažno osuđen, to se isti, u smislu čl. 118. st. 1. KZ, smatra
neosuđivanim.
Sud je cijenio iskaz okrivljenog, pa je isti prihvatio u dijelu u kojem ne
spori odlučne činjenice koje su utvrđene u postupku. Naime, okrivljeni ne
spori da je na kritičnom mjestu napravio drveni objekat oktobra mjeseca
2011.g., koji koristi kao štalu za krave. Ne spori da je njegov brat Fahrudin
u toku 2009.g. na istoj parceli, u blizini ovog objekta, napravio štalu od
tvrdog materijala i da je zbog toga osuđen presudom K.br. 195/09 od
18.09.2009.g., kada su shvatili da je ovo zemljište državno, te je on ovaj
drveni objekat napravio na državno zemljište, pa je sud njegov iskaz u ovom
dijelu prihvatio, obzirom da isti nalazi oslonca u dokazima izvedenim u
postupku. Međutim, iskaz okrivljenog u dijelu u kojem ističe da je ovaj drveni
objekat postavio na istom mjestu na kojem su on i njegov otac još 1990.godine
napravili drvenu šupu, koju je snijeg porušio u toku zime 2010/2011 godine, te
da je objekat manjih dimenzija od onih koje je našao vještak, sud nije
prihvatio obzirom da je njegov iskaz u ovom dijelu neobjektivan, neuvjerljiv i
nenalazi oslonca u dokazima izvedenim u postupku iz kojih se nesumnjivo
utvrđuje da ranije na ovom mjestu nije postojao objekat, već da je okrivljeni
iznova napravio ovaj objekat dim. 6,00 x 4,00 m, na državnom zemljištu, pa je
odbrana okrivljenog u ovom dijelu očigledno smišljenja ka tome da olakša sebi
položaj u postupku ili eventualno izbegne krivičnopravnu odgovornost.
Iz ovakvog iznijetog i utvrđenog činjeničnog stanja nesumnjivo proizilazi da
je okrivljeni neutvrđenog dana oktobra mjeseca 2011.godine u mjestu zv.
"Nurkovske strane", Opština Rožaje protivpravno zauzeo tuđe-državno zemljište
i to dio kat. parcele br. 426 po kulturi šuma II klase, upisane u listu
nepokretnosti br. 60 KO Koljeno I na ime Države Crne Gore koja mjeri i graniči
sa sjevera u dužini od 6,00 m, sa zapada u dužini od 4,00 m, sa juga u dužini
od 6,00 m i sa istoka u dužini od 4 m, kat. parcelom br. 426 upisane u Listu
nepokretnosti br. 60 KO Koljeno I, na način što je na istom sagradio objekat -
štalu od drvenih dasaka, dimenzija 6x4 m ukupne površine 24 m2 i na taj način
manifestovao volju protivpravnog zauzimanja zemljišta.
Cijeneći psihički odnos okrivljenog prema izvršenom krivičnom djelu, sud je
našao da je isti bio svjestan svog djela, tj. svjestan da na opisani način
protivpravno zauzima tuđe zemljište i to je htio, pa je postupao sa
umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela protivpravno
zauzimanje zemljišta iz čl. 254. st. 1.KZ, za koje djelo je sud istog oglasio
krivim i izrekao mu uslovnu osudu, utvrđujući mu pri tom kaznu zatvora u
trajanju od 45 dana i istovremeno odredio da se kazna neće izvršiti ukoliko
isti u roku od jedne godine ne izvrši novo krivično djelo.
Prilikom izricanja ovakve vrste krivične sankcije, sud je imao u vidu stepen
krivice okrivljenog, stepen nastupjele posledice, okolnosti pod kojima je
djelo izvršeno, držanje okrivljenog nakon izvršenog djela, njegovo siromašno
imovno stanje, raniju neosuđivanost i porodične prilike, pa je sud imajući pri
tom u vidu svrhu uslovne osude iz čl. 52. KZ u okviru opšte svrhe krivičnih
sankcija iz čl. 4. istog zakona, našao da je imalo mjesta izricanju ovakve
vrste krivične sankcije, ubijeđen da će upozorenje uz prijetnju kazne u
dovoljnoj mjeri uticati na okrivljenog da ubuduće ne vrši bilo kakva krivična
djela.
Na osnovu čl. 229. u vezi čl. 226. st. 2. tač. 1. ZKP, sud je obavezao
okrivljenog da plati na ime troškova krivičnog postupka iznos od 128,00 eura,
u korist budžeta Crne Gore, koji troškovi se odnose na ime troškova za izlazak
suda na lice mjesta i troškova za vještačenje.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati na ime paušala iznos od 30,00 eura, u korist
budžeta Crne Gore, a ovo imajući u vidu trajanje i složenost krivičnog
postupka, kao i imovno stanje okrivljenog .
Na osnovu čl. 240. ZKP, sud je obavezao okrivljenog da vrati oštećenoj Državi
Crnoj Gori protivpravno zemljište u mjerama, granicama i površini kao u
dispozitivu ove presude.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 25.01.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.