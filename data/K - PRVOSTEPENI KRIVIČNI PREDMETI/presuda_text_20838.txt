OSNOVNI SUD U ROŽAJAMA
K.br. 191/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.235/12 od 22.11.2012.g. podnijeta protiv okrivljenog A. S. iz
Rožaja, zbog krivičnog djela nedozvoljeno držanje oružja i eksplozivnih
materija iz čl. 403. st. 1. Krivičnog zakonika, nakon održanog glavnog i
javnog pretresa u prisustvu Zamjenika Osnovnog državnog tužioca Aldina Kalača
i okrivljenog, dana 25.01.2013. donio je i javno objavio
P R E S U D U
Okrivljeni A. S. JMB , od oca R. i majke A. , rodj. N , rodjen u Rožajama gdje
i živi Ul. "30.Septembar", drž. CG, razumije crnogorski jezik, a njegov jezik
je crnogorski, pismen, završio SSS, nezaposlen, neoženjen, siromašnog imovnog
stanja, osudjivan presudom Osnovnog suda Rožaje K.br. 141/09 od 26.01.2010.g.
osuđen po čl. 152. st. 2. i 1 KZ na novčanu kaznu u iznosu od 1.200,00 eura,
presudom Osnovnog suda Rožaje K.br. 2/10 od 08.04.2010.g. osuđen po čl. 240
st. 2. i 1 KZ na kaznu zatvora u trajanju od 3 mjeseca, presudom Osnovnog suda
Rožaje K.br. 73/10 od 08.06.2010.g. osuđen po čl. 240. st. 1 KZ na kaznu
zatvora u trjanju od 1 godine zatvora.
K R I V J E
Što je:
u noći 21/22.11.2012.g., u svom putničkom motornom vozilu marke "Peugeot" reg
oznaka RO AS 487, u blizini autobuske stanice u Rožajama, neovlašćeno nosio
pištolj marke "Crvena zastava", kalibra 7,65 mm, mod 70, fabrički broj
K-313352 sa okvirom i pet metaka koji je držao za pojas, protivno odredbama
čl. 11 Zakona o oružju (Sl.list RCG br. 49/04, Sl. list CG br 49/08, 73/10,
20/11 i 40/11),
- čime je izvršio krivično djelo nedozvoljeno držanje oružja i eksplozivnih
materija iz čl. 403. st. 1. Krivičnog zakonika.
pa ga sud primjenom pomenutog zakonskog propisa i čl. 4, 13, 15, 32, 36, 42,
Krivičnog zakonika i čl. 374. Zakonika o krivičnom postupku
O S U Đ U J E
Na KAZNU ZATVORA u trajanju od 3 (tri) mjeseca.
Da plati na ime troškova krivičnog postupka paušalni iznos od 30,00 eura, u
korist budžeta Crne Gore, u roku od 15 dana po pravosnažnosti ove presude.
Od okrivljenog se oduzima pištolj marke "Crvena zastava", kalibra 7,65 mm, mod
70, fabrički broj K-313352 sa okvirom i pet metaka, kao predmeti izvršenja
krivičnog djela.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.b.r. 235/12 od 22.11.2012.g. protiv okrivljenog A. S. iz Rožaja zbog
krivičnog djela nedozvoljeno držanje oružja i eksplozivnih materija iz čl.
403. st. 1.Krivičnog zakonika (KZ).
Na glavnom pretresu Zamjenik ODT Aldin Kalač je precizirao činjenični opis
djela kao u dispozitivu ove presude, te je predložio da sud okrivljenog oglasi
krivim zbog krivičnog djela koje mu je optužbom stavljeno na teret i osudi ga
na kaznu zatvora u trajanju od tri mjeseca, te da se od istog oduzme pištolj i
pet metaka kao predmeti izvršenja krivičnog djela.
Okrivljeni je na pretresu priznao da je izvršio djelo za koje je optužen i
svoju krivicu i objasnio da je noći 21/22.11.2012.godine nosio pištolj marke
Crvena zastava kal. 7,65 mm sa okvirom od 5 metaka za pojasom u putničko
motorno vozilo marke "Peugeot", reg. br. RO AS 487. Oko pola noći parkirao je
vozilo u blizini autobuske stanice u Rožajama, gdje je došla patrola policije,
izvršila pregled vozila, pretresla ga i našla mu ovaj pištolj za pojasom. Nije
imao odobrenje za držanje i nošenje ovog pištolja, koji je početkom novembra
mjeseca 2012.g., kupio u Sarajevo. Znao je da je zabranjeno nošenje oružja bez
odobrenja za nošenje. Izrazio je kajanje što je ovo uradio i obećao je da
ubuduće neće vršiti bilo kakva krivična djela.
Po ovoj krivičnopravnoj stvari sud je izve dokaze, saslušao svedoke O. K. i R.
Đ, pročitao potvrdu o privremeno oduzetim predmetima Ispostave Rožaje br.
35/03-Sl od 22.11.2011.g., izvršio uvid u pištolj marke Crvena zastava, kal.
7,65 mm, Mod 70, fab. broj 313352 sa okvirom i 5 metaka i uvid u izvod iz
kaznene evidencije na ime okrivljenog.
Cijeneći iskaz okrivljenog i sve izvedene dokaze, kako pojedinačno, tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je nesumljivo utvrdio da je okrivljeni izvršio krivično djelo koje mu je
optužbom stavljeno na teret i da je zato kriv i krivično-pravno odgovoran.
Utvrđeno činjenično stanje proizilazi kako iz priznanja okrivljenog, tako i iz
dokaza izvedenih u postupku.
Okrivljeni je u cjelosti priznao izvršenje djela, pa je sud njegov iskaz
prihvatio kao jasan, objektivan i potvrđen iskazima svedoka O. K i R. Đ, a
nalazi oslonca i u ostalim izvedenim dokazima.
Naime, iz iskaza svedoka O. K i R. Đ, utvrđeno je da su u noći
21/22.11.2012.g., vršili kontrolu saobraćaja u blizini autobuske stanice u
Rožajama, gde su zaustavili vozilo do parkinga. Oko pola noći okrivljeni je
vozilom pošao unazad i udario u službeno vozilo, nakon čega su izvršili
kontrolu vozila, pretresli okrivljenog i za pojasom mu našli pištolj marke CZ,
kal. 7,65 mm i pet metaka, te pošto isti nije imao odobrenje za nošenje
oružja, isti su mu oduzeli. Iskaz ovih svedoka, sud je prihvatio kao
objektivne, uvjerljive i međusobno saglasne, a dovodeći iste u vezu sa ostalim
izvedenim dokazima i iskazom okrivljenog, zaista nema sumnje u drugačije
činjenično stanje.
Iz potvrde o privremeno oduzetim predmetima Ispostave Rožaje br. 35/03-Sl od
22.11.2011.g. i neposrednim uvidom u pištolj utvrđeno je da je od okrivljenog
kritične noći oduzet pištolj marke Crvena zastava, kal. 7,65 mm, Mod 70, fab.
broj 313352 sa okvirom i 5 metaka. Ove dokaze, sud je prihvatio kao jasne,
određene i potkrijepljene ostalim izvedenim dokazima i iskazom okrivljenog.
Iz izvoda iz kaznene evidencije na ime okrivljenog utvrđeno je da je isti
osudjivan presudom Osnovnog suda Rožaje K.br. 141/09 od 26.01.2010.g. osuđen
po čl. 152. st. 2. i 1 KZ na novčanu kaznu u iznosu od 1.200,00 eura, presudom
Osnovnog suda Rožaje K.br. 2/10 od 08.04.2010.g. osuđen po čl. 240 st. 2. i 1
KZ na kaznu zatvora u trajanju od 3 mjeseca, presudom Osnovnog suda Rožaje
K.br. 73/10 od 08.06.2010.g. osuđen po čl. 240. st. 1 KZ na kaznu zatvora u
trjanju od 1 godine zatvora. Ovaj dokaz, sud je prihvatio jer je isti izdat od
strane nadležnog organa, a navedene činjenice nije osporio ni okrivljeni.
Dovodeći u vezu priznanje okrivljenog sa dokazima izvedenim u postupku, kojima
je sud poklonio punu vjeru, nesumnjivo je utvrđeno da je okrivljeni u noći
21/22.11.2012.g., u svom putničkom motornom vozilu marke "Peugeot" reg oznaka
RO AS 487, u blizini autobuske stanice u Rožajama, neovlašćeno nosio pištolj
marke "Crvena zastava", kalibra 7,65 mm, mod 70, fabrički broj K-313352 sa
okvirom i pet metaka koji je držao za pojas, protivno odredbama čl. 11 Zakona
o oružju (Sl.list RCG br. 49/04, Sl. list CG br 49/08, 73/10, 20/11 i 40/11),
pa su u radnjama okrivljenog sadržani svi bitni elementi krivičnog djela
nedozvoljeno držanje oružja i eksplozivnih materija iz čl. 403. st. 1. KZ.
Cijeneći psihički odnos okrivljenog prema učinjenom djelu, sud je našao da je
isti bio svjestan svog djela, tj. svjestan da na opisani način neovlašćeno u
svom putničkom vozilu nosi za pojasom oružje - navedeni pištolj i pet metaka i
to je htio pa je postupao sa umišljajem.
Za izvršeno krivično djelo, sud je okrivljenog oglasio krivim i osudio ga na
kaznu zatvora u trajanju od 3 (tri) mjeseca.
Prilikom odmeravanja ovakve vrste i visine kazne, sud je imao u vidu sve
okolnosti iz čl. 42. KZ, koje utiču da kazna bude veća ili manja, pa je
okrivljenom od olakšavajućih okolnosti cijenio njegovo priznanje za izvršeno
krivično djelo, kajanje i obećanje da ubuduće neće vršiti bilo kakva krivična
djela i njegovo siromašno imovno stanje, dok mu je kao otežavajuću okolnost
cijenio njegovu raniju osuđivanost.
Cijeneći navedene okolnosti, okolnosti pod kojima je djelo izvršeno, težinu
djela i njegove posledice, sud je našao da je imalo mjesta izricanju ovakve
vrste i visine kazne, ubijeđen da je izrečena kazna u naznačenom trajanju
srazmjerna težini učinjenog djela i stepenu krivice okrivljenog i da će se sa
istom u dovoljnoj mjeri uticati na okrivljenog da ubuduće ne vrši bilo kakva
krivična djela i vaspitno djelovati na druge da ne čine ista ili slična djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je obaveza
okrivljenog da plati na ime troškova krivičnog postupka paušalni iznos od
30,00 eura u korist budžeta Crne Gore, a ovo imajući u vidu trajanje i
složenost krivičnog postupka, kao i imovno stanje okrivljenog.
Na osnovu čl. 75. KZ, od okrivljenog se oduzima pištolj marke "Crvena
zastava", kalibra 7,65 mm, mod 70, fabrički broj K-313352 sa okvirom i pet
metaka, kao predmeti izvršenja krivičnog djela.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 25.01.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.