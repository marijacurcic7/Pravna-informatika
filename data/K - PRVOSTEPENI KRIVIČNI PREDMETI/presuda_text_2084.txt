K.br.53/10
U IME CRNE GORE
OSNOVNI SUD U DANILOVGRADU, kao prvostepeni krivični, po sudiji pojedincu
Vladimiru Novoviću, uz učešće Ane Ivanović kao zapisničara u krivičnom
predmetu okrivljenog B.K. iz D., zbog krivičnog djela kradja iz čl.239 st.1
KZ, odlučujući po optužnom predlogu ODT-a Podgorica Kt.br.1722/09 od
27.05.2010.godine, koji je na glavnom pretresu zastupao Grujo Radonjić,
zamjenik ODT-a iz Podgorice, nakon glavnog i javnog pretresa održanog dana
13.09.2011.godine, koji je prekinut i nastavljen dana 16.09.2011.godine, u
prisustvu zastupnika optužbe, donio je dana 16.09.2011.godine i istog dana
javno objavio  
P R E S U D U
Prema okrivljenom B.K., od oca M1. i majke M2., rodjene R., rodjen ...godine,
u mjesto M3. u I., sa mjestom prebivališta u D. - P. bb, državljanin Crne Gore
i Italije, privrednik, oženjen, otac dvoje djece, pismen, završio srednju
školu, vojsku služio u Sarajevu 1972.godine, vodi se u vojnoj evidenciji u D.,
srednjeg imovnog stanja.  
Na osnovu čl.372 tač.1 ZKP-a,  
OPTUŽBA SE ODBIJA
Kojom je predstavljeno da je:  
Dana 16.10.2009.godine, u D., u butiku koji je držao pod zakup, u mjestu G.,
tudju pokretnu stvar oduzeo drugom u namjeri da njenim prisvajanjem pribavi
sebi protivpravnu imovinsku korist u vrijednosti preko 150,00 eura, na način
što je mimo električnog brojila direktno sa TEP ormara kablom presjeka 2 x 2,5
mm priključio se na elektrodistributivnu mrežu, a na kabal priključio
grijalicu, tako da se utrošak električne energije koji je išao preko kabla
nije mogao registrovati na brojilu, te je oduzeo i prisvojio električnu
energiju, vlasništvo oštećenog preduzeća Elektrodistribucija P..  
- čime bi počinio krivično djelo kradja iz čl.239 st.1 KZ.  
Na osnovu čl.230 st.1 ZKP-a troškovi postupka padaju na teret budžetskih
sredstava suda.  
O b r a z l o ž e nj e
Optužnim predlogom ODT-a iz Podgorice Kt.br.1722/09 od 27.05.2010.godine,
okrivljenom B.K. stavljeno je na teret da je izvršio krivično djelo kradja iz
čl.239 st.1 KZ.  
Dana 13.09.2011.godine održan je glavni pretres, u odsustvu uredno pozvanog
okrivljenog, koji je prethodno bio saslušan i čije prisustvo nije bilo nužno u
smislu čl.457 ZKP-a, koji je prekinut i nastavljen je dana 16.09.2011.godine.
Zastupnik optužbe je nakon sprovedenog dokaznog postupka izjavio da odustaje
od optužbe - krivičnog gonjenja protiv okrivljenog B.K., zbog krivičnog djela
kradja iz čl.239 st.1 KZ.  
Ovlašćeni predstavnik oštećene Elektrodistribucije P. je bio uredno pozvan na
glavni pretres, zakazan za dan 13.09.2011.godine, koji je prekinut i
nastavljen dana 16.09.2011.godine.  
Kako je zastupnik optužbe u toku glavnog pretresa odustao od optužbe -
krivičnog gonjenja prema okrivljenom, sud je na osnovu čl.372 tač.1 ZKP-a,
donio presudu kojom se prema okrivljenom B.K. optužba odbija zbog krivičnog
djela kradja iz čl.239 st.1 KZ.  
Odluku da troškovi krivičnog postupka padaju na teret budžetskih sredstava,
sud je donio na osnovu čl.230 st.1 ZKP-a.  
ZAPISNIČAR,
S U D I J A,
Ana Ivanović, s.r
Vladimir Novović, s.r  
PRAVNA POUKA : Protiv ove presude dozvoljena je žalba Višem sudu u Podgorici
u roku od 8 dana, od dana prijema pismenog otpravka presude, a preko ovog
suda.  
Dostavljeno:
- ODT-a Podgorica
- Okrivljenom Bocola Karlu  