HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.108/12
OSNOVNI SUD U HERCEG NOVOM, po sudiji Leković Branislavu, uz učešće
zapisničara Milović Tereze, u krivičnom predmetu protiv okrivljene Š.B., zbog
krivičnog djela izdavanje čeka i sredstava bezgotovinskog plaćanja bez pokrića
iz čl.263.stav 2 u vezi st. 1KZ, povodom optužnog predloga ODT H.Novi
Kt.br.13/2012 od 08.06.2012 godine, nakon održanog glavnog javnog pretresa
dana 07.09.2012. godine, u prisustvu zamjenika ODT Herceg Novi Pavlović Nade,
predstavnika oštećenog doo"P.G." M.S. i branioca okrivljene po službenoj
dužnosti adv.V.D., a u odsustvu okrivljene Š.B., donio je i javno objavio
sledeću
P R E S U D U
Okrivljena: Š.B., jmbg ..., od oca V. ,rođena ... godineu BP, sa prebivalištem
u HN,ul...., nepoznatog boravišta, neosuđivana, suđeno joj u odsustvu po
rješenju ovog suda Kv.78/12 od 02.07.2012 godine.
K r i v a j e
Što je:
dana 19.01.2009 godine u Herceg Novom,kao vlasnik preduzeća „M.“ prilikom
sklapanja sporazuma o kupoprodaji robe sa prodavcem oštećenim doo“P.G.“ iz
BP,kao sredstvo obezbjeđenja plaćanja izdala blanko mjenicu sa mjeničnim
ovlašćenjem i na taj način garantovala da će na žiro računu njenog preduzeća
biti dovoljno sredstava da se prodavac aktiviranjem iste naplati ukoliko njeno
preduzeće ne bude izmirilo obaveze po osnovu primljene robe,iako je znala da
na računu nema dovoljno sredstava i da se oštećeni ne može Naplatiti,pa
obzirom da njeno preduzeće nije platilo preuzetu robu,i kad je oštećeno
preduzeće dana 22.07.2009 godine aktiviralo mjenicu na dug u iznosu od 627,37
eura kod Hipotekarne banke,filijala BP,ista se nije mogla realizovati jer na
žiro računu nije bilo sredstava ,tako da je na opisani način za svoje
preduzeće pribavila imovinsku korist u navedenom iznosu od 627,37 eura,
-čime je izvršila krivično djelo izdavanje čeka i sredstava bezgotovinskog plaćanja bez pokrića iz čl.263.stav 2. u vezi stava 1. Krivičnog zakonika
pa joj sud na osnovu čl.263.stav 2. u vezi stava 1 KZ i primjenom
čl.4,32,36,42,52,53 i 54 KZ izriče
USLOVNU OSUDU
Kojom joj utvrđuje kaznu zatvora u trajanju od 3 (tri) mjeseca i istovremeno
određuje da se ista neće izvršiti ukoliko u roku od 1 (jedne) godine ne učini
novo krivično djelo.
Na osnovu čl.239.stav 2. ZKP-a okrivljena se obavezuje da oštećenom doo“P.G.“
iz BP plati iznos od 627,37 eura na ime postavljenog imovinskopravnog
zahtjeva.
Na osnovu čl.229. st.1. ZKP-a okrivljena se obavezuje da plati troškove
krivičnog postupka u iznosu od 132,00 eura,te iznos od 50,00 eura na ime
paušala,kao i troškove postavljenog joj branioca po službenoj dužnosti o
čijiem iznosu će sud odlučiti posebnim rješenjem jer u u vrijeme presuđenja
nijesu postojali podaci o istim.
O b r a z l o ž e n j e
Osnovni državni tužilac H.Novi podnio je optužni predlog Kt.br.13/2012 od
08.06.2012. godine protiv okrivljene Š.B., zbog krivičnog djela izdavanje čeka
i sredstava bezgotovinskog plaćanja bez pokrića iz čl. 263 st.2 u vezi st.1 KZ
. Konačno je u završnoj riječi zamjenik ODT ostao pri optužnom predlogu i
predložio da se okrivljena oglasi krivom i kazni po zakonu.
Okrivljena Š.B. nije saslušana u ovom postupku jer je nedostupna sudu i
državnim organima, zbog čega je rješenjem ovog suda Kv. 78/12 od 02.07.2012
godine odlučeno da se istoj sudi u odsustvu, te je na osnovu tog rješenja
glavni pretres održan u odsustvu okrivljene.
Branilac okrivljene po službenoj dužnosti adv.V.D. je u završnoj riječi
istakao da smatra da izvedenim dokazima, a bez saslušanja okrivljene nije
utvrđeno niti dokazano da je okrivljena izvršila krivično djelo u pitanju,
niti je utvrđeno da je okrivljena postupala sa umišljajem, te je predložio da
sud okrivljenu oslobodi od optužbe.
U dokaznom postupku saslušan je predstavnik oštećenog u svojstvu svjedoka M.S.
i vještak ekonomske struke R.D., pročitan je ugovor o poslovnoj saradnji
br.18/S od 19.01.2009. godine, izvršen je uvid u mjenicu br.AA0399987 od
22.07.2009.godine i mjenično ovlašćenje od 19.01.2009.godine pročitana je
potvrda Hipotekarne banke“ br.630-478 od 29.07.2009.godine, izvršen je uvid u
finansijsku karticu DOO P.G.s br.221004147 od 26.07.2010.godine, izvršen uvid
u izvještaj iz kaznene evidencije za okrivljenu.
Ocjenom svih izvedenih dokaza utvrdjeno je da je okrivljena izvršila krivično
djelo za koje se tereti,pa je sud oglasio krivom zbog istog i izrekao joj
uslovnu osudu.
Predstavnik oštećenog u svojstvu svjedoka M.S. jeu bitnom izjavila da je
zaposlena kao predstavnik firme doo“P.G.“,te da je u ime svoje firme sa
okrivljenom Š.B. zaključila ugovor o isporuci robe i to 19.01.2009 godine pod
br.18/09,a tomprilikom joj je okrivljena predala mjenicu sa mjeničnim
ovlašćenjem.Dodala je da je okrivljena prvih par računa uredno platila,te da
je nakon toga uzimala robu a nije plaćala račune.Nakon što je dug dostigao
iznos od 627,37 eura,u više navrata je kontaktirala okrivljenu,opominjala je
da izmiri dugovanje,ali je ista davala lažna obećanja i izbjegavala je.Istakla
je da je oštećeno preduzeće dana 22.07.2009 godine pustilo na naplatu
predmetnu mjenicu ,ali ista nije mogla biti realizovana jer je račun
okrivljene bio u blokadi. Konačno je u završnoj riječi je izjavila da se
pridružuje krivičnom gonjenju protiv okrivljene, te postavila imovinsko pravni
zahtjev u iznosu od 627,37 euro.
Iz ugovora o poslovnoj saradnji br.18/S od 19.01.2009. godine proizilazi da je
isti zaključen izmedju DOO „P.G.s“ iz BP kao prodavca, koga je zastupao H.R.,
vlasnik i direktor istog i DOO M. kao kupca, koga zastupa vlasnik Š.B., te da
je predmet ugovora je kupoprodaja robe , te da je kupac uz ugovor kao
garanciju plaćanja prodavcu izdao blanko akceptiranu mjenicu ovjerenu i
potpisanu od strane kupca, te je predviđeno da u slučaju kašnjenja u plaćanju
prodavac može realizovati na vrijednost cjelokupnog potraživanja po predmetnom
ugovoru. Kupac je takođe ugovorom obavezan da uz mjenicu dostavi mjenično
ovlašćenje kojim ovlašćuje prodavca da bezuslovno i neopozivo uručenu i blanko
potpisanu mjenicu može podnijeti na naplatu bilo kojoj banci kod koje kupac
ima otvoren žiro račun, do visine nepnaplaćenog potraživanja prema kupcu.
Takođe je utvrđeno da je ugovor potpisan i ovjeren pečatima od strane
ugovorenih strana.
Uvidom u mjenicu ser. br. br.AA0399987 od 22.07.2009.godine utvrdjeno je da je
izdalo preduzeće doo "M." HN preduzeću „ P.G.s“ doo BP ,da je dan izdavanja
mjenice 19.01.2009 godine, a da ista glasi na iznos od 627,37 eura, te da
mjenica dospijeva na plaćanje 22.07.2009. godine, a da je mjenicu potpisala
okrivljena Š.B..
Iz mjeničnog ovlašćenja od 19.01.2009.godine proizilazi da je preduzeće doo
"M." HN-kao mjenični dužnik izdalo mjeničnom povjeriocu- preduzeću „P.G.s“ DOO
BP blanko potpisane mjenice u vrijednosti od 627,37€, kao sredstvo
obezbjeđenja plaćanja po Ugovoru br.18/S od 19.01.2009.godine, te da je
mjenični dužnik saglasan da mjenični povjerilac može sam popuniti blanko
mjenice i zahtjevati naplatu po istim u slučaju da mu u ugovorenom roku ne
isplati svoje dugovanje. Takođe mjenićno ovlašćenje je potpisano od strane
ovlašćenog lica, te ovjereno pečatom istog.
Iz konto kartice Doo „P.G.s“ za kupca doo“M.“ proizilazi da je oštećeni "P.G."
BP kao prodavac, u periodu od 31.01.2009 do 17.06.2009 godine isporučilo veću
količinu robe kupcu doo“M.“, te da je ukupan dug preduzeća „M.“ za preuzetu a
neplaćenu robu 627,37 eura.
Sud je prihvatio i ocijenio vjerodostojnim sve navedene pismene dokaze jer su
sačinjeni u zakonitoj proceduri od strane privrednih subjekata, a na iste nije
bilo primjedbi.ovi dokazi su od značaja jer se istim potvrđuje iskaz svjedoka
M.S. da je uz predmetni ugovor okrivljena kao sredstvo obezbjeđenja plaćanja
predala mejnicu i mjenično ovlašćenje.
Iz pismenog nalaza i mišljenja vještaka ekonomske struke R.D. i njegovog
usmenog iskaza proizilazi da u vrijeme izdavanje predmetne mjenice odnosno na
dan 19.01.2009.godine nije bilo sredstava na računu br.... vlasnika D.O.O
"M.", kao i da na dan 22.07.2009.godine kada je mjenica data na realizaciju
nije bilo sredstava na žiro računu br..... Vještak je takođe konstatovao da u
pogledu iznosa duga, na osnovu iznijetog nalaza, da je dug D.O.O "M.", prema
D.O.O"P.G." iz BP, na osnovu isporučene, a neisplaćene robe iznosi 627, 37€.
Na glavnom presteresu vještak je dodao da je vršio uvid u CPRS u maju
2012.godine i da je tom prilikom utvrdio da je D.O.O."M." registrovan u
Privrednom sudu u Podgorici dana 07.12.2008.godine pod brojem .... Takođe je
dodao da je provjeravao kod Hipotekarne banke, gdje je žirooračun okrivljene,
kojom prilikom je utvrdio da je ista duži vremenski period bila bez novčanih
sredstava, te da od januara 2009 do jula 2009.godine na tom žiro računu
konstantno nije bilo novca.
Sud je prihvatio u cjelosti nalaz i mišljenje vještaka finansijske struke R.D.
jer je zasnovan na materijalnim dokazima i dat u skladu sa pravilima nauke i
struke,a na isti nije bilo primjedbi.
Iz izvještaja iz kaznene evidencije za okrivljenu proizilazi da ista ranije
nije osudjivana .
Polazeći od naprijed analiziranih i provedenih dokaza sud je nesumnjivo
utvrdio da je okrivljena Š.B., dana 19.01.2009 godine u Herceg Novom,kao
vlasnik preduzeća „M.“ prilikom sklapanja sporazuma o kupoprodaji robe sa
prodavcem oštećenim doo“P.G.“ iz BP,kao sredstvo obezbjeđenja plaćanja izdala
blanko mjenicu sa mjeničnim ovlašćenjem i na taj način garantovala da će na
žiro računu njenog preduzeća biti dovoljno sredstava da se prodavac
aktiviranjem iste naplati ukoliko njeno preduzeće ne bude izmirilo obaveze po
osnovu primljene robe,iako je znala da na računu nema dovoljno sredstava i da
se oštećeni ne može Naplatiti,pa obzirom da njeno preduzeće nije platilo
preuzetu robu,i kad je oštećeno preduzeće dana 22.07.2009 godine aktiviralo
mjenicu na dug u iznosu od 627,37 eura kod Hipotekarne banke,filijala BP,ista
se nije mogla realizovati jer na žiro računu nije bilo sredstava ,tako da je
na opisani način za svoje preduzeće pribavila imovinsku korist u navedenom
iznosu od 627,37 eura.
Naime, za postojanje krivičnog djela izdavanje čeka i sredstava bezgotovinskog
plaćanja bez pokrića iz čl.263.stav 2.u vezi stava 1 KZ bitno je da izdavalac
mjenice nema pokriće na svom računu u vrijeme njenog izdavanja i da je na taj
način pribavljena protivpravna imovinska korist u iznosu većem od 500 eura.
Izvedenim dokazima su nesumnjivo dokazani navedeni bitni elementi predmetnog
krivičnog djela.
Kod takvog utvrđenog činjeničnog stanja, u naprijed opisanim radnjama
okrivljene, sud je našao sva obilježja krivičnog djela izdavanje čeka i
sredstava bezgotovinskog plaćanja bez pokrića iz čl.263.st.2.u vezi stava 1 KZ
.
U odnosu na oblik vinosti, sud je utvrdio da je okrivljena ovo krivično djelo
počinila sa umišljajem, jer je znala da na dan izdavanja mjenice na žiro
računu svog preduzeća nije imala novca ,odnosno niej imala pokriće za mjenicu,
te da mjenica neće moći da se realizuje, dakle bila je svjesna svog djela i
htjela je njegovo izvršenje. Ovo posebno ako se ima u vidu da je nesumnjivo
utvrđeno nalazom vještaka finansijske struke da je na navedenom žiro računu
preduzeća „M.“ u vrijeme izdavanja mjenice nije bilo novca, a ni konstantno
nakon toga u vrijeme dospjelosti mjenice.
Odlučujući o vrsti i visini krivične sankcije koju okrivljenoj treba izreći za
počinjeno krivično djelo, sud je cijenio sve okolnosti iz čl.42 KZ, pa je od
olakšavajućih okolnosti cijenio to što okrivljena nije ranije osuđivana, dok
na drugoj strani sud nije našao otežavajućih okolnosti. Cijeneći navedene
okolnosti, te imajući u vidu stepen krivice okrivljene, jačinu ugrožavanja
zaštićenog dobra i njen raniji život, sud je uvjerenja da se opšta svrha
izricanja krivičnih sankcija predvidjena čl.4.KZ može ostvariti i uslovnom
osudom i da će upozorenje uz prijetnju kaznom dovoljno uticati da ubuduće ne
čini ovakva a ni druga djela. Obzirom na naprijed navedeno sud je okrivljenoj
izrekao uslovnu osudu kojom joj je utvrdio kaznu zatvora u trajanju od 3(tri)
mjeseca i istovremeno odredio da se ista neće izvršiti ukoliko okrivljena u
roku od 1 (jedne) godine ne izvrši novo krivičnog djelo. Sud je uvjerenja da
je ovako izrečena uslovna osuda adekvatna težini počinjenog krivičnog djela i
stepenu krivice okrivljene kao počinioca, te da će se istom ostvariti svrha
izricanja uslovne osude predviđena čl.52 KZ-a.
Odluka o imovinsko pravnom zahtjevu je zasnovana na odredbi čl.239.stav 2
ZKP-a pa je oštećenom DOO “P.G.“ iz BP dosuđen imovinskopravni zahtjev u
iznosu od 627,37 eura jer je tokom postupka na nesumnjiv način utvrđen
navedeni iznos. Naime, nalazom i mišljenjem vještaka finansijske struke R.D.
je utvrđeno da je okrivljena preuzala od oštećenog robu u navedenoj
vrijednosti,a da istu nije platila.
Sud je na osnovu čl.229 st. 1 ZKP-a, okrivljenu obavezao da plati troškove
krivičnog postupka u iznosu od 132,00 eura,koji se odnosi na troškove
provedenog ekonomskog vještačenja,te iznos od 50,00 eura na ime paušala,koji
je odmjeren u skladu sa složenosti i dužinom trajanja krivičnog
postupka.takođe,okrivljena je obavezana da plati troškove postavljenog joj
branioca po službenoj dužnosti o čijiem iznosu će sud odlučiti posebnim
rješenjem jer u u vrijeme presuđenja nijesu postojali podaci o istim.
OSNOVNI SUD U HERCEG NOVOM
Dana 07.09.2012. godine .
Zapisničar  Sudija
Milović Tereza Branislav Leković
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog suda.
Dna:
ODT H.Novi
Braniocu okrivljene adv.V.D..
Oštećenoj M.S.
U spise