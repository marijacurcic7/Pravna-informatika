K.
br. 374/12
U IME CRNE GORE
OSNOVNI SUD U PODGORICI, kao prvostepeni krivični, po sudiji Jovović Željki,
uz učešće Rajković Danijele kao zapisničara u krivičnom predmetu protiv
okrivljenog B. M. iz Podgorice, zbog krivičnog djela zelenaštvo iz čl. 252 st.
3 u vezi st.1 Krivičnog zakonika, rješavajući po optužnici ODT Podgorica Kt.
br. 4334/05 od 14. 05. 2008. godine, nakon održanog glavnog i javnog pretresa
dana 28. 09. 2012. godine, u prisustvu zastupnika optužbe N. A. zamjenika ODT
Podgorica, okrivljenog i njegovog branioca adv. D. B., po zamjeničkom
punomoćju adv. B. I., donio je i istog dana javno objavio
P R E S U D U
Okrivljeni
B. M., jmb xxxxxxxxxxxx, od oca B. i majke I., rođene J., rođen xxxxx. godine
u Podgorici, ul. B. R., br. xx, po zanimanju frizer, oženjen, otac jednog
djeteta, srednjeg imovnog stana, neosuđivan
Na osnovu čl. 373 st.1 tač.2 Zakonika o krivičnom postupku
OSLOBAĐA SE OD OPTUŽBE
Kojom je predstavljeno da je :
Dana 27.04.2004. godine u Podgorici, za davanje novca na zajam oštećenom M.
M., ugovorio za sebe nesrazmjernu imovinsku korist iskorišćavajući teške
prilike i nuždu oštećenog na način što mu je preko posrednika V. M. i sada
pok. D. S., poručio da novac u iznosu od 25.000,00 € može dobiti na zajam uz
mjesečnu kamatu u visini od 6% i ukoliko zaključi ugovor o fiducijalnom
prenosu prava svojine na svojoj kući površine 148m2 upisane u list
nepokretnosti br. xxx KO Donja Gorica, na koje uslove je oštećeni pristao jer
mu je novac bio potreban za liječenje bolesnog sina, koja činjenica mu je bila
poznata, nakon čega je sa oštećenim zaključio ugovor o fiducijalnom prenosu
prava svojine, koji su ovjerili u Osnovnom sudu u Podgorici pod oznakom Ov.br.
9696/2004 od 27.06.2004. godine, u kojem ugovoru je u st. 2, utvrdjena
vrijednost nepokretnosti na koju se fiducija odnosi na iznos od 25.000,00 €,
iako je njena stvarna vrijednost 81.400,00 € i tako sebi pribavio nesrazmjernu
imovinsku korist.
- čime bi izvršio krivično djelo zelenaštvo iz čl. 252 st.3 u vezi st. 1
Krivičnog zakonika.
Troškovi krivičnog postupka u iznosu od 225,50 € padaju na teret budžetskih
sredstava suda.
Oštećeni M. M. se radi ostvarivanja imovinsko pravnog zahtjeva upućuje na
parnični postupak
O b r a z l o ž e nj e
Optužnicom ODT Podgorica Kt.br. 4334/05 od 14.05.2008. godine, stavljeno je na
teret optuženom B. M. izvršenje krivičnog djela zelenaštvo iz čl. 252 st.3 u
vezi st. 1 Kirivičnog zakonika. Zastupnik optužbe je u završnoj riječi
predhodno izmijenio činjenični opis dispozitiva optužnice, na način označen u
izreci presude, ne mijenjajući pravnu kvalifikaciju djela, pa je zamjenik ODT
Podgorica A. N., ostala pri preciziranoj optužnici i završnoj riječi, u kojoj
je zastupnik optužbe naveo da je odbrana optuženog B. M. nelogična,
protivriječna i opovrgnuta svim provedenim dokazima na glavnom pretresu,
posebno iskazom svjedoka oštećenog, koji se izjasnio da je novac pozajmio od
okrivljenog radi liječenja sina, te jasno naveo da su uslovi za to bili da
plaća kamatu od 6% i da založi svoju kuću, pri čemu je bio primoran da potpiše
ugovor u kojem je kao vrijednost kuće naveden iznos od 25.000,00 eura. Imajući
u vidu navedeno zastupnik optužbe je predložio da sud optuženog oglasi krivim
i izrekne mu krivičnu sankciju propisanu Zakonikom.
Optuženi je u svojoj odbrani naveo da M. M. nije poznavao do momenta kada mu
je pozajmio novac u iznosu od 25.000 eura, a sa oštećenim ga je upoznao njegov
prijatelj V. M., koji je od njega tražio da pozajmi M. novac u iznosu od
25.000 eura a koji je M., po riječima V., bio potreban za liječenje sina.
Objasnio je da je novac dao za M. jer u kući ima bolesnu sestru pa zna šta je
bolest u kući. Novac je dao pošteno i nije tražio nikakav ugovor, a u porodici
je imao jednu sličnu situaciju jer je njegov ujak ubio sina narkomana, a onda
sebe. Kada je dao novac nije razmišljao šta bi se desilo ako mu se novac ne
vrati, jer nije mogao da zamisli da se u Crnoj Gori novac pozajmljen radi
bolesti neće vratiti. Novac je predao u kancelariju D. S., M. M. i to novac u
iznosu od 25.000 eura s tim da nije vidio da je od tog novca M. nekom nešto
dao. Nije bio u toku kada se sastavljao ugovor o fiducijalnom prenosu prava
svojine kao i kada se sastavljao ugovor o sporazumu na procjeni, već su taj
ugovor i sporazum prethodno sastavili oštećeni i D. S. a on ga je samo
potpisao. Nije znao kolika je vrijednost kuće, osim što su mu M. i D. rekli da
je kuća u izgradnji. Nije znao gdje se nalazi kuća oštećenog niti ga je to
interesovalo. Tačno je da je išao u sud i potpisivao neke papire ali, kako
kaže, u tom trenutku nije znao šta potpisuje, sve je bilo na predlog M. i D.,
čak misli da je sve smislio oštećeni a imajući u vidu da je biografija
porodice ošećenog, kako je u saznanju, takva da se otac oštećenog bavi
zelenašenjem i da je protiv njega pokrenut postupak kod suda. Papire koje je
potpisao nikada nije preuzeo, tako da kod sebe nema ništa od papira. Nije se
mogao precizno izjasniti kada je angažovao advokata, ali zna da se advokat
bavila upisom prava fiducije i drugim poslovima. Nije se mogao sjetiti kada je
potpisao Aneks ugovora, a objasnio je da nije otišao kod D. kada je produžavao
ugovor, već je angažovao advokata, iz razloga što mu D. tu ništa ne bi mogao
pomoći. Izjavio je da mu kuća oštećenog ne treba i sretna mu bila. Tvrdi da
nikad od M. nije tražio da mu plaća kamatu na navedeni zajam, niti je to sa
njim ugovarao, a zadnji put je sreo oštećenog u trenutku kada je već istekao
datum dospjelosti potraživanja 01. 08. 2005. godine, kada mu je M. rekao da
ima kod sebe novac u iznosu od 15.000 eura da mu vrati, ali da to neće da
učini, dodajući da mu je iznos od 10.000 eura bio predhodno vraćen. U završnoj
riječi je naveo da vjeruje da je M. M. imao porodične probleme i vjerovatno ih
i danas ima, ali takođe zna da je M. M. njega prevario kako bi ga poslao u
zatvor, ukazujući da i sam ima porodične probleme i to mnogo veće od M. M.,
ali oni ostaju u kući.
Branilac optuženog adv. D. B. je ostao pri ranije datoj završnoj riječi, kada
je branilac u završnoj riječi naveo da je optuženi sa oštećenim zaključio dva
pravna posla, ugovor o zajmu i ugovor o obezbedjenju – fiduciji, a što je
uobičajen pravni posao kada dodje do pozajmice izmedju dva fizička lica.
Ugovor o zajmu, koji je zaključio optuženi, je izraz slobodne izražene volje
stranaka. Suština čitavog posla je bilo uzimanje novca za pokretanje biznisa
oštećenog. Nije nesrazmjerna imovinska korist ugovorena kada je zaključen
ugovor o fiducijalnom prenosu prava svojine jer je ugovor primaran posao i
želje ugovornih strana je da se taj ugovor realizuje, to jest da se primi
novac na zajam i kad istekne rok predvidjen ugovorom da se vrati. Da je tako
bilo i u konkretnom slučaju jasno se vidi iz Aneksa ugovora, u smislu da je
optuženi udovoljavao zahtjevima oštećenog za produženje roka vraćanja novca,
te da mu interes nije bio u uzimanju nepokretnosti, već je nepokretnost po
automatizmu prevedena na optuženog, jer je takva prava priroda posla
fiducijalnog prenosa prava svojine. Na kraju je naveo da u radnjama njegovog
branjenika nema elemenata krivičnog djela staljenog mu na teret pa je
predložio da ga sud oslobodi od optužbe.
Sud je u dokaznom postupku saslušao svjedoka oštećenog M. M., pročitao izjavu
M. M. i B. M., ovjerenu kod Osnovnog suda u Podgorici dana 27.04.2004. godine,
pročitao ugovor o fudicijalnom prenosu prava svojine Ov.br. 9698/04 od
27.04.2004. godine, rješenje Direkcije za nekretnine PJ Podgorica br.
954-101-UP-2219 od 28.04.2004. godine, na saglasan predlog stranaka pročitao
nalaz i mišljenje vještaka finansijske struke Š. V. od 10.04.2008. godine,
nalaz i mišljenje vještaka H. P. od 12.12.2008. godine, dopune nalaza od
03.02.2009. i 11.07.2011. godine godine i pojašnjenje na glavnom pretresu,
izvršio uvid u spise predmeta P.br. 3290/05, na saglasan predlog stranaka
pročitao iskaz svjedoka V. M., pročitao prijavu Direkcije za nekretnine PJ
Podgorica od 2004. godine, potvrdu potpisanu od strane V. M. i D. S., sporazum
o procjeni od 27.04.2004. godine, Ugovor o zajmu od 27.04.2004. godine, list
nepokretnosti br. xxx od 27.04.2004. godine, prijava za upis Anex-a Direkciji
za nekretnine od 29.10.2004. godine, izjava od 29.04.2010. godine, Anex
ugovora o fiducijarnom prenosu prava svojine od 29.10.2004. godine, Anex 2
ugovora o zajmu ovjeren 09.06.2005. godine, Anex 2 ugovora o fiducijarnom
prenosu prava svojine od 09.06.2005. godine, rješenje Uprave za nekretnine od
09.11.2004. godine, dopis oštećenom od 04.05.2005. godine, rješenje Uprave za
nekrentine od 31.05.2005. godine , izvještaj Uprave policije PJ Podgorica iz
kaznene evidencije na ime optuženog Barać Miladina, Ugovor o kreditu kod banke
“Alter modus” i “Opportunity banke”, Otpusnu listu sa epikrizom mat. br.
257/2001 Zavoda za bolesti zavisnosti Beograd, otpusnu listu mat.br. xxx,
izvještaj ljekara specijaliste od 25.05.2001. godine, Izvještaj sa kontrolnog
pregleda od 28.12.2009. godine, Ugovor o kreditu br. 12234 zaključen
17.12.2005. godine Ugovor br. LD/05312/3047 od 11.11.2005, Plan otplate
kredita, izvršio uvid u list nepokretnosti br. 362 KO Donja Gorica od
15.03.2010. godine, Izvršio uvid u dnevne novine “Dan” od 12.11.2006. godine,
pročitao dopis Specijalne bolnice za bolesti zavisnosti Beograd od 11.07.2012.
godine, izvršio uvid u medicinsku dokumentaciju na ime Mugoša Ivana Specijalne
bolnice za bolesti zavisnosti br. 190/04 od 12.12.2004. godine, otpusnu listu
sa epikrizom od 2010. godine i 2012. godine.
Ocjenom svih provedenih dokaza, kako pojedinačno, tako i u njihovoj međusobnoj
vezi i dovodeći ih u vezu sa odbranom optuženog, sud je našao da nema dokaza
da je optuženi B. M. izvršio krivično djelo stavljeno mu na teret, pa je istog
primjenom čl. 373 st.1 tač.2 Zakonika o krivičnom postupku oslobodio od
optužbe a ovo iz sledećih razloga:
Oštećeni M. M. u svom iskazu navodi da je u porodici imao velikih problema sa
sinom, kojeg je liječio od zavisnosti od narkotika, da je bio u teškoj
finansijskoj situaciji, pa mu je trebao novac za liječenje sina. Predhodno je
prodao svu imovinu koju je naslijedio od oca i sve što je bio zaradio do tada,
pa mu se komšija D. S. tada ponudio da mu nabavi novac. S. mu je predložio da
će naći dio novca za sebe a dio za njega, s tim što će morati plaćati kamatu i
to 6% mjesečno, ali da se mora nešto založiti kao garancija. Sjeća se da su
jednog dana ispred njegove kuće došli B. M., V. M., a misli da je bio i D. S.,
kada su razgovarali o pozajmici novca i dogovorili se da izvade posjedovni
list za kuću i da ga sledeći dan donese kod D. u kancelariju, odnosno već je
imao jedan list nepokretnosti koji je ranije izvadio, pa ga je dao S..
Sledećeg dana došao je u kancelariju kod D. S. kada je potpisao ugovor, a S.
mu je tada u koverti dao 15.000 eura a deset je zadržao za sebe, s tim da mu
je obaveza bila da plaća mjesečnu kamatu u iznosu od 900,00 eura. Navodi da je
svoj dio kamate za navedeni iznos davao ponekad V. M. a ponekad D.. Kamatu je
obično davao u kafiću F. s tim da se ne može sjetiti da li je B. M. neki od
tih puta bio u kafani. Naveo je da je u kancelariji kod S. potpisao ugovor a,
i B. je valjda nešto potpisao. Kada je istekao rok u kojem je bio obavezan da
vrati novac zamolio je B. i V. da mu produže rok za još šest mjeseci, našto su
oni pristali. Nakon toga pošao je sa sinom u Beograd, što je rekao V. i B., i
tada im je rekao da im kamatu ne daje mjesečno, već na dva mjeseca sa razloga
što je trebao biti odsutan iz Podgorice. Navodi da je V. u to vrijeme više
puta zvao njegovu ženu, maltretirao je i govorio joj ružne riječi, čak je i
dolazio u njegovu kuću, jednom čak i sa pištoljem, nakon čega mu je žena
pobjegla iz kuće. Objasnio je da je više puta maltretiran od strane V., koji
mu je tražio kamatu, zbog čega ga je i prijavljivao u policiju, da bi nakon
toga ugovorio sastanak sa V. i B. i tada im dao 1.500 eura, koji iznos je
predstavljao duplu kamatu za dva mjeseca, koje je B. htio uzeti ali V. nije
htio sa razloga jer je tražio kamatu na kamatu. Tada je uzeo pare sa stola i
rekao im da im više nikad neće dati kamatu, niti pare, i da mogu pare dobiti
jedino preko suda a razlog zbog kojeg je tako postupio je taj što je tada htio
da im da dvije kamate od 1.500 eura, obzirom da su mu bili smanjili procenat
kamate sa 6 na 5%. D. S. je prije toga vratio B. dug od 10.000 eura. Izjavio
je da ne spori dug od 15.000 eura, da je B. predložio da proda kuću kako bi B.
namirio svoj dug a da ostalo ostane njemu, s tim da on procijeni kuću a ne B..
Što se tiče farme svinja koju je imao, novčana sredstva za farmu su
obezbijedjena od kredita koji je podigao. Pojasnio je da je razlog zbog kojeg
je prijavio B. a ne V. taj što su mu B. i njegov branilac tražili da im vrati
15.000 eura i 3.500 eura u najkraćem roku a drugi razlog je taj što se
predmetni ugovor vodi na B.. Na glavnom pretresu održanom dana 29.03.2011.
godine oštećeni je naveo da je svoju kuću založio kao sredstvo obezbeđenja da
će vratiti dug, a od cjelokupnog iznosa preuzeo je 15.000 eura, a D. 10.000
eura. Kao garanciju da će vratiti dug, kako on tako i D., založio je svoju
kuću, jer je vjerovao D. da će vratiti dug, a kasnije je shvatio da je D. to
uradio da bi završio svoj posao. Prije nego što je dobio pare, B. i V. su sa
D. došli da vide kuću i bili ispred njegove kuće, pa je D. tada rekao da će on
da napiše ugovor i sve da završi. Objasnio je da je D. predložio da se kuća da
u zalog, a to je rekao B. i V., jer ih je i doveo da vide kuću, s tim da ga je
predhodno zvao telefonom. Kuća je bila kompletno uredjena, tek je bio uselio.
Navodi da kuću nije dao za novac koji je pozajmio, jer je mogao prodati mnogo
više, već samo kao zalog da će vratiti dug. Od duga koji je iznosio 15.000
eura nije vratio ništa, a na ime kamate je platio šest rata po 900,00 eura, D.
ga je obavijestio da je vratio svoj dug, a potvrdili su B. i V.. Dalje navodi
da nije znao niti čitao, na koji iznos je procijenjena kuća, obzirom da u to
vrijeme nije znao ni u kojoj je državi. Objasnio je da sa B. nije tri riječi
progovorio, da protiv njega nema ništa i da je sto puta rekao da je za sve
kriv V.. Novac koji duguje B. mogao je da vrati sto puta da nije počelo
sudjenje a B. je dolazio kod njegove žene, jer on nije bio kući, i tražio da
se dogovore da se vrati novac. Navodi da B. nije kontaktirao, jer B. nije ni
tražio da izadje iz kuće. Pojasnio je da se zemljište, na kome je sagradjena
kuća, vodi na Agrokombinat, da je kuća upisana na njegovo ime, a u toku je
sudski postupak radi utvrdjivanja prava svojine, tačnije, da su on i njegova
porodica vlasnici zemljišta na kojem je sagradjena kuća. Dalje je pojasnio da
ga je punomoćnik obavijestio da je pokrenut postupak za iseljenje pred
Osnovnim sudom, da B. nikada nije vršio pritisak na njega u vezi pozajmljenog
novca, ali da je znao zašto mu novac treba. Na glavnom pretresu od 25.06.2012.
godine je dodao da se njegov sin liječio u Beogradu u Zavodu za bolesti
zavisnosti a što se tiče farme svinja koja se pominje na glavnom pretresu za
istu je podigao sedam kredita ali se sve to desilo nakon perioda kada je
pozajmio novac.
Punomoćnik oštećenog, advokat A. M., je u završnoj riječi ostala kod ranije
date završne riječi kada je punomoćnik izjavila da je u toku postupka
utvrdjeno da je optuženi znao da je oštećenom novac potreban za liječenja
djeteta, da je ugovorom o fiducijalnom prenosu prava svojine utvrdjena
vrijednost fiducije u iznosu od 25.000 eura, za nepokretnost - kuću površine
148 m2, čija vrijednost iznosi prema nalazu vještaka 81.400 eura, s tim da je
oštećeni od pozajmljenih 25.000 eura vratio 10.000 eura. Optuženi se uknjižio
na porodičnoj kući oštećenog u Katastru nepokretnosti i pokrenuo postupak pred
Osnovnim sudom u Podgorici. Samim tim oštećeni trpi štetu, a koja se ogleda u
sticanju svojine od strane optuženog na osnovu ugovora o fiducijarnom prenosu
prava svojine, i dodala da je iz medicinske dokumentacije na ime sina
oštećenog nesumnjivo utvrđeno da se isti liječio od bolesti zavisnosti u toku
2004. godine a koje godine je oštećeni i pozajmio novac, te da se liječio od
2001. godine do danas, što iziskuje velike materijalne izdatke, a što upućuje
na zaključak da je porodica oštećenog bila u teškim materijalnim prilikama.
Kao punomoćnik oštećenog se pridružuje krivičnom gonjenju i postavlja
imovinsko pravni zahtjev.
Svjedok V. M., je u svom svjedočkom iskazu naveo da B. M. poznaje od ranije i
da mu je prijatelj, M. M. do predmetnog dogadjaja nikad nije vidio, a pok. D.
S. mu je bio prijatelj. Objasnio je da ga je D. S. pitao da li može pomoći oko
pozajmice novca za liječenje sina njegovog prijatelja M. M., radilo se o sumi
od 25.000 eura. Kako je znao da njegov prijatelj B. M. ima sličan problem u
porodici, to jest ima bolesnu sestru, a kako je znao da B. ima nešto novca
obzirom da je njegov otac prodao akcije koje je imao u Pošti CG, obratio se B.
za novac. B. je pristao pa su svi zajedno i to B., D., M. M., s tim da se ne
sjeća tačno datuma ni dana bili u kancelariji D. S., kada je B. donio novac u
koverti i kovertu stavio na sto. Sjeća se da je D. S. B.ću i M.i dao na potpis
neki dokument, koji je po S. kazivanju bio fiducija ili hipoteka, ne sjeća se,
ali zna da je D. tada rekao da je to neka vrsta obezbedjenja za novac koji je
B. pozajmio M. M., i to za ne daj bože. Sjeća se da je M. M. tada rekao da će
valjda kuća koja je predmet nekog ugovora moći da nadomjesti dug u slučaju da
isti ne bude mogao da vrati. Zajedno sa D. potpisao je papir na kojem je
pisalo da njih dvojica prisustvuju primopredaji novca. Nikakve priče o bilo
kakvoj kamati i slično tada nije bilo. Nikada nije bio u kući M. M. niti zna
kako izgleda i nikada nije sjedio ili pio kafu za istim stolom sa M. M. osim u
kancelariji. Jedina njegova uloga u svemu tome je bila ta što je nakon
odredjenog vremena, ne može se sjetiti tačno kada, 10.000 eura, koje mu je dao
D., predao B.. U zadnjih 7-8 godina nije sjedio niti ulazio u kafe bar "F.",
nikada telefonom nije pozivao M. M. niti njegovu suprugu i nikad nije pozivan
od strane policije, po bilo čijoj prijavi. Na kraju je naveo da je B. M., kada
mu je tražio predmetni novac, saopštio da M. M. isti treba za liječenje sina.
Iz ugovora o fiducijalnom prenosu prava svojine Ov.br.9696/2004, utvrđeno je
da je isti sačinjen dana 27.04.2004.godine, u Podgorici između povjerioca B.
M. i dužnika M. M. te da je predmet Ugovora prenos prava svojine na povjerioca
na parcelama upisanim u listu nepokretnosti br. 362 KO Donja Gorica na ime
dužnika, i to kuća površine 148m2, a radi obezbeđenja naplate potraživanja u
iznosu od 25 hiljada eura, po osnovu Ugovora o zajmu od 27.04.2004 godine. U
istom ugovoru je propisano da dospjelost potraživanja nastupa dana 31. 10.
2004. godine, a ugovorne strane sporazumno utvrđuju vrijednost predmetne
nepokretnosti na 25 hiljada eura. Dužnik je saglasan da ukoliko ne vrati
pozajmljeni iznos do 31. 10. 2004. godine, da povjerilac ima pravo uknjižbe
predmetne nekretnine na svoje ime bez prisustva dužnika.
Na osnovu sadržine izjave M. M. i B. M., koja je ovjerena kod Osnovnog Suda u
Podgorici dana 27. 04. 2004. godine, utvrđeno je da je M. M., kao dužnik po
Ugovoru o fiducijarnom prenosu prava svojine Ov. br. 9696/2004 izjavio da ima
dug prema povjeriocu B. M. u iznosu od 25 hiljada eura, sa rokom dospjelosti
31. 10. 2004. godine, te da je B. M. svojom izjavom potvrdio izjavu dužnika M.
M.
Iz rješenja Direkcije za nekretnine PJ Podgorica br. 954-101-UP-2219 od 28.
04. 2004.godine, utvrđeno je da se istim rješenjem dozvoljava upis u registar
u listu br. 1979 Ugovora o fiducijarnom prenosu prava svojine Ov. br. 9696 od
27.04.2004.godine, podnijet od strane B. M. kao povjerioca i M. M. kao
dužnika.
Iz sporazuma o procjeni zaključenog u Podgorici dana 27. 04. 2004. godine,
između M. M., kao dužnika, i B. M., kao povjerioca, utvrđeno je da su se
stranke u ovom sporazumu saglasile da je vrijednost predmetne nekretnine po
osnovu Ugovora o fiducijarnom prenosu svojine Ov. br. 9696/2004, 25 hiljada
eura.
Iz rješenja Uprave za nekretnine PJ Podgorica br. 954-101-UP-2219 od 28. 04.
2004. godine, utvrđeno je da je izvršena promjena upisa u listu nepokretnosti
br. xxx KO Donja Gorica, tako što se u "V" listu briše dosadašnji vlasnik M.
M. i upisuje svojina na B. M., a u "G" listu se upisuje teret zabrana
raspolaganja i opterećenja sa zabelježbom fiducijalni prenos prava svojine na
katastarskoj parceli br. 4000/1PD-1P=91m2m, PD-2P=56m2.
Na osnovu sadržine Aneksa Ugovora o fiducijarnom prenosu svojine između
povjerioca B. M. i M. M. od 29.10.2004.godine, utvrđeno je da dospjelost
potraživanja po Ugovoru o fiducijalnom prenosu prava svojine nastupa 30. 04.
2005. godine.
Na osnovu sadržine Aneksa 2 Ugovora o fiducijalnom prenosu prava svojine
između B. M. kao povjerioca i M. M. kao dužnika, utvrđeno je da dospjelost
potraživanja po predmetnom Ugovoru Ov. br. 9696/04 nastupa 01. 08. 2005.
godine.
Iz rješenja Uprave za nekretnine PJ Podgorica br. 954-101-UP-5987/04 od 09.
11. 2004. godine, utvrđeno je da izvršena promjena podataka u "G" listu br.xxx
KO Donja Gorica, na način što se umjesto roka dospjeća obaveza 31. 10. 2004.
godine, upisuje 30. 04. 2005. godine.
Iz rješenja Uprave za nekretnine PJ Podgorica br. 954-101-UP-2605/05 od 31.
05. 2005. godine, utvrđeno je da je istim rješenjem izvršena promjena upisa
"U.L.N." br.xxx KO Donja Gorica u "V" listu, na način što se nepokretnost na
katastarskoj parcelil br. 4000/1 upisuju na ime B. M., a iz "G" liste podaci o
teretima i ograničenjima briše Ugovor - fiducijarni prenos prava svojine Ov.
br. 9696 od 27. 04. 2004.godine, zaključen između dužnika M. M. i povjerioca
B. M., te da se promjena podataka u katastarskom operatu vrši na osnovu
zahtjeva B. M. i zahtjeva povjerioca dužniku za dug od 25 hiljada eura, koji
je iznos bio u obavezi da vrati do 30. 04. 2005. godine.
Iz nalaza i mišljenja sudskog vještaka građevinske struke P. H.K. br. 749/08
od 12. 12. 2008. godine, utvrđeno je da je ovaj vještak na osnovu uvida u
spise predmeta i izlaskom na lice mjesta utvrdio da se predmetna nepokretnost
nalazi u Podgorici, upisana u listu nepokretnosti br.xxx KO Donja Gorica a
sastoji se od porodične stambene zgrade kvadrature 148m2, i livade IV klase
kvadrature 74,185m2. Porodična stambena zgrada je izvedena kao armirano
betonska konstrukcija zidana blok opekom i AB krovnom konstrukcijom sa
crijepom kao pokrivačem. Objekat se sastoji od jednosobnog stana pov. 56m2 i
trosobnog stana pov. 91m2. Objekat je izveden sa svim potrebnim građevinsko
zanatskim radovima a shodno namjeni prostora a takođe je izvršeno uređenje
terena sa zasadima, a u dvorištu je i bazen. Izvedene su ograde sa betonskim
blokovima i bravarskim profilima kao i trotoarske i pješačke komunikacije a
objekat je izveden sa kvalitetnim materijalima kao i sami radovi. Vještak je
mišljenja da tržišna vrijednost predmetne nepokretnosti na dan 27. 04. 2004.
godine, iznosi 118.400 eura, odnosno 800 eura po 1m2, a vještak je ovu
vrijednost dao na osnovu parametara i to: mikrolokacije nepokretnosti (V zona,
komunikacija sa ostalim lokacijama, infrastrukturna opremljenost lokacije,
struktura i površina prostora, kvalitet ugrađenih materijala, stepen završetka
i kvalitet izvedenih radova, kao i blizina školskih, zdravstvenih, trgovačkih,
sportskih i drugih objekata i institucija, kao i na osnovu ponuda u prometu
nekretnina s tim što ovom cijenom nije obuhvaćena tržišna vrijednost
zemljišta). Iz dopune nalaza i mišljenja vještaka građevinske struke P. H.
K.br.749/2008 od 03.02.2009.godine, utvrđeno je da je vještak procijenjenu
tržišnu vrijednost stambenog objekta od 118.400 eura umanjio po osnovu
naknadno izvedenih radova i neplaćene naknade za uređivanje građevinskog
zemljišta za iznos od 12.349,44 eura tako da je tržišna vrijednost predmetne
nekretnine 106.050,56 eura odnosno 716,55 po kvadratnom metru, s tim što je
ovaj vještak predmetni iznos umanjio na osnovu naknadno izvedenih radova na
bazenu u dvorištu i nabavke i ugradnje radijatora, kao i neplaćene naknade za
uređivanje građevinskog zemljišta.Vještak je neposredno na pretresu dana 29.
03. 2011. godine, nakon što je upoznat sa činjenicom da kuća nije izgradjena
na zemljištu vlasnika objekta pojasnio da to svakako utiče na vrijednost kuće,
pa je u dopuni nalaza i mišljenja od 11. 07. 2011. godine dao građevinsku
vrijednost novosagrađene stambene zgrade, a imajući u vidu kvalitet ugrađenih
materijala i stepen opremljenosti, odnosno izvedenih gradjevinsko-zanatskih
radova, površinu i strukturu prostora, što po prosječnim izvođačkim cijenama u
građevinarstvu iznosi 81.400,00 €. Vještak je na glavnom pretresu pojasnio da
je dopunu nalaza i mišljenja dao imajući u vidu građevinsku vrijednost
novosagrađenog objekata, a ovo iz razloga jer objekat podignut na tudjem
zemljištu ne može da ima tržišnu vrijednost. Sud je ovako dati nalaz i
mišljenje vještaka građevinske struke, dopune nalaza i pojašnjenje na pretresu
cijenio kao stručan, jasan i baziran na pravilima struke.
Iz Ugovor o kreditu kod banke “A. M.”, “O. banke”, Ugovora o kreditu br. 12234
zaključenom 17.12.2005. godine, Ugovora br. LD/05312/3047 od 11.11.2005 i
plana otplate kredita sud je utvrdio da su krediti ugovoreni u toku 2005.
godine a korisnici kredita su M. I. i M. M.
Iz otpusne lista sa epikrizom mat. br. 257/2001 Zavoda za bolesti zavisnosti
Beograd, otpusne liste mat.br. 557, izvještaja ljekara specijaliste od
25.05.2001. godine, Izvještaja sa kontrolnog pregleda od 28.12.2009. godine,
medicinsku dokumentaciju Specijalne bolnice za bolesti zavisnosti br. 190/04
od 12.12.2004. godine, otpusne liste sa epikrizom od 2010. godine i 2012.
godine sud je utvrdio da se M I. u označenim periodima liječio od zavisnosti
od opijata i drugih zloupotrebljavanih psihoaktivnih supstanci uz dijagnozu F
11.2 F 10.2.
Uvidom u list nepokretnosti br. 362 KO Donja Gorica od 15.03.2010. godine, sud
je utvdio da je nepokretnost u ul. Put R. I. a koja se sastoji od porodine
stambene zgrade, stambeni prostor, upisana na ime B. M. uz napomenu u opisu
prava da na nepokretnosti postoji teret postoji teret.
Uvidom u dnevne novine “Dan” od 12.11.2006. godine, je utvrđeno da su te
dnevne novine, uz razgovor sa vlasnikom, informisale o požaru na farmi svinja
vlasništvo M. M..
Iz dopisa Specijalne bolnice za bolesti zavisnosti Beograd od 11.07.2012.
godine, je utvrđeno da se M. I. u ovoj ustanovi liječio od 24. do 31.05.2001 i
27.11. do 03.12.2001. godine i oba puta je samoinisijativno napustio
liječenje. Dana 29.06.2001. godine i 04.09.2001. godine se javio na kontrolu a
posle 03. 12. 2001. godine nije evidentirano da se pacijent javio u ovu
ustanovu. Troškove liječenja ja platila porodica.
Na osnovu svega naprijed izloženog, sud nalazi da nema dokaza da je optuženi
B. M. izvršio krivično djelo iz čl. 252 st. 3 u vezi st.1 Krivičnog zakonika,
pa je istog oslobodio od optužbe primjenom čl. 373 st.1 tač. 2 Zakonika o
krivičnom postupku.
Naime, optuženi negira izvršenje krivičnog djela stavljenog mu na teret. Brani
se, da je novac u iznosu od 25.000 €, koji mu je predhodno tražio njegov
prijatelj V. M., za M. M., tačnije za liječenje M. sina, dao pošteno, i da
nije tražio nikakav ugovor za to, te da u trenutku davanja novca nije
razmišljao šta bi se moglo desiti ako mu se novac ne vrati. Što se tiče
ugovora o fiducijarnom prenosu prava svojine i ugovora o sporazumnoj procjeni,
nije bio u toku njihovog sastavljanja, već su iste predhodno sastavili
oštećeni i pok. D. S., ali je tačno da je isti potpisao, s tim da je isti dva
puta produžavao, a kuću oštećenog nikada nije vidio, niti ga je to
interesovalo, niti mu išta treba. Nikada od M. nije tražio kamatu za novac
koji je pozajmio.
U postupku je na nesumljiv način utvrdjeno da je optuženi dana 27.04.2004.
godine, oštećenom pozajmio novac u iznosu od 25.000 eura, s tim što je S. D.,
kada je donešen novac oštećenom dao 15.000 eura a 10.000 je zadržao za sebe, a
što je utvrđeno iz odbrane optuženog i iskaza svjedoka oštećenog, s tim da je
novac pozajmljen za liječenje sina oštećenog, što optuženi ne spori, a što je
potvrdio i svjedok V. koji je kazao da je optuženom rekao za što je oštećenom
potreban novac. U postupku je takođe na nesumljiv način utvrdjeno da su
optuženi i oštećeni dana 27.04.2004. godine zaključili ugovor o fiducijarnom
prenosu prava svojine, te da je predmet ugovora prenos prava svojine, sa
oštećenog, na ime optuženog i to kuća površine 148 m2, a radi obezbeđenja
naplate potraživanja u iznosu od 25.000 €, po osnovu ugovora o zajmu od 27.
04. 2004. godine, u kom je konstatovano da dospjelost potraživanja nastupa 31.
10. 2004. godine, te da optuženi ima pravo uknjižbe na predmetnoj
nepokretnosti ukoliko oštećeni novac ne vrati do dogovorenog roka.
Krivično djelo zelenaštva iz čl. 252 st.3 u vezi st. 1 Krivičnog zakonika,
čini onaj ko za davanje novca ili drugih potrošnih stvari na zajam nekom licu,
primi ili ugovori za sebe ili drugog nesrazmjernu imovinsku korist,
iskorišćavajući teško imovno stanje, teške prilike, nuždu, lakomislenost ili
nedovoljnu sposobnost za rasuđivanje oštećenog, a ako pribavljena imovinska
korist prelazi iznos od 30.000 eura.
Imajući u vidu navedenu zakonsku odredbu, sud nalazi da nema dokaza da je
optuženi izvršio navedeno krivično djelo. Naime, tokom postupka je utvrđeno da
je optuženi pozajmio novac oštećenom za liječenje bolesnog sina, što optuženi
ne spori u svojoj odbrani a činjenica da je sin oštećenog bio bolestan je
utvrđena iz medicinske dokumentacije na ime M. I.. Međutim, po nalaženju ovoga
suda, nema dokaza da je okrivljeni pozajmljujući novac, imao namjeru
pribavljenja nesrazmjerne imovinske koristi, kako za sebe tako ni za drugog.
Naime, U svom iskazu svjedok V. M. kaže da je optuženi na njegov zahtjev
pozajmio novac oštećenom, da oštećenog optuženi nije poznavao do tog momenta,
da optuženi nije ugovarao davanje kamate za pozajmljeni novac, te da od
oštećenog nikada nije primio kamatu za optuženog, a što dalje znači da ne
stoje navodi oštećenog da je davao kamatu za pozajmljeni novac kako kaže
ponekad svjedoku V. Takođe, nema dokaza da je optuženi prilikom zaključenja
ugovora o fiducijarnom prenosu pravu svojine, znao da kuća oštećenog, a čija
je vrijednost utvrđena od strane vještaka građevinske struke, u iznosu od
81.400,00 eura, vrijedi mnogo više od iznosa pozajmljenog novca, ovo tim prije
što je procjenu vrijednosti nepokretnosti izvršio sam oštećeni i pok. Dedejić
Saša, koji je u toku postupka preminuo tako da nikada nije saslušan u svojstvu
svjedoka, a optuženi samo potpisao, a što je potvrdio i svjedok Velimirović
Miomir. U prilog ovakvog rezonovanja suda stoji činjenica da optuženi nikada
nije vidio kuću oštećenog, što je potvrđeno izjavama svjedoka Velimirovića,
koji je rekao da ni on ni optuženi nikada nijesu bili kod oštećenog kući, pa
samim tim optuženi nije ni mogao znati da kuća oštećenog vrijedi mnogo više od
25.000 eura, i istom je, kako kaže od strane oštećenog predočeno da je objekat
u fazi izgradnje i da je sagrađen na tuđem zemljištu zbog čega nije imao
razloga da sumnja u procijenjenu vrijednost kuće, a posebno što je sporazum o
procjeni sastavljen od strane oštećenog i pok. D. S., kome je oštećeni, nakon
što je primio novac od optuženog predao iznos od 10.000 eura.
Da optuženi nije imao namjeru pribavljanja imovinske koristi potvrđuje i
činjenica da je dva puta produžavao ugovor o fiducijarnom prenosu prava
svojine i to prvi put 29.10.2004, po kojem dospjelost potraživanja nastupa
dana 30.04.2005. godine, i drugi put po kojem dospjelost nastupa 01.08.2005.
godine, dakle davao je mogućnost oštećenom, da vrati pozajmljeni novac i nakon
ugovorenog roka. Dakle, optuženom po naloženju ovoga suda nije bilo u interesu
uzimanje nepokretnosti - kuće od oštećenog, već je predmetna nepokretnost po
automatizmu prešla na optuženog, obzirom da je takva pravna priroda
fiducijarnog prenosa prava svojine. U konkretnom slučaju ugovor o fiducijarnom
prenosu prava svojine, a nakon što je ovjeren, je upisan kod Uprave za
nekrentine Crne Gore rješenjem br. 2219/04 od 2004. godine, po kome optuženi
nije stekao pravo svojine na kući, već fiducijarno uslovno pravo, koje se može
ostvariti ali ne mora u zavisnosti od ispunjenja obaveza, u konkretnom slučaju
oštećenog. Takav ugovor optuženi, kako je to naprijed navedeno, produžava dva
puta, a kod činjenice da je isti sačinjen na zahtjev oštećenog, a što je
potvrđeno u toku postupka, i da je oštećeni, bio upoznat sa mogućnošću, da
nakon što se optuženi upisao kao vlasnik, može podnijeti tužbu, kojom bi od
optuženog tražio da mu isplati razliku, a što potvrđuje izjava oštećenog sa
glavnog pretresa od 09.10.2008. godine, kada je rekao da će u postupku, kada
se prvo namiri optuženi imati pravo na iznos preko 25.000 eura odnosno do
iznosa vrijednosti kuće, a što ukazuje da je kod optuženog postojala dobra
volja da oštećenom pomogne produžavajući rok za vraćanje zajma. Stoji
činjenica da je optuženi, preko advokata, pokrenuo postupak iseljenja i
predaje nepokretnosti dana 15.11.2005. godine, ali isti je prekinut rješenjem
Osnovnog suda u Podgorici P.br. 329/05 od 14.05.2007. godine do pravosnažnog
okončanja postupka u predmetu Ki.br. 06/257, a to je učinio nakon što je
oštećeni podnio krivičnu prijavu dana 20.10.2005. godine, a što samo potvrđuje
da kod optuženog nije postojala namjera pribavljanja imovinske koristi, a pri
ovome cijeneći i izjavu oštećenog da je pok. D. predložio njemu, B. i V. da se
kuća da u zalog, i da za svo vrijeme vođenja krivičnog postupka pohvalno
govori o optuženom, u smislu da protiv njega nema ništa, da sa njim nije
progovorio ni tri riječi, da optuženi nikada nije vršio pritisak na njega za
pozajmljeni novac, što bi se na neki način moglo tumačiti i kao zalaganje
oštećenog za bolji krivično-pravni tretman optuženog, posebno kada kaže "B.
ništa nije kriv, za sve je kriv V.", i da je krivičnu prijavu podnio protiv
optuženog, a ne protiv V., zbog toga što je kuća upisana na optuženog.
Imajući u vidu izloženo, kod činjenice da je za krivicu za navedeno krivično
djelo potreban umišljaj, koji mora obuhvatiti kako svijest da se za davanje
novca ili drugih potrošnih stvari, prima ili ugovara nesrazmjerna imovinska
korist, tako i svijest da se to čini korišćenjem navedenih situacija i stanja
oštećenog, a sve dovodeći u vezu sa pravnom prirodom Ugovora o fiducijalnom
prenosu prava svojine, sud nalazi da u toku postupka nije dokazana namjera
optuženog za pribavljanje imovinske koristi, tačnije da je optuženi postupao
umišljajno u odnosu na ugovaranje nesrazmjerne imovinske koristi, a što je
potrebno za izvršenje krivičnog djela iz čl. 252 st.3 u vezi st.1 Krivičnog
zakonika. Ovo i kod činjenice da je pozajmica novca, kao i sačinjavanje
ugovora, izvršeno preko posrednika koji su poznavali i oštećenog i optuženog,
te je jedan od posrednika D. S. i uzeo dio novca za sebe koji je kasnije i
vratio, a optuženi nije poznavao oštećenog, niti je znao njegove materijalne
prilike, osim činjenice da mu novac daje za liječenje sina, a prednje
činjenice su mu predočene od posrednika.
Kod svega izloženog, a u sumnji o postojanju svih činjenica koje čine
obilježje krivičnog djela zelenaštvo iz čl. 252 st. 3 u vezi st.1 Krivičnog
zakonika, sud je primijenio odredbu čl.3 st.3 Zakonika o krivičnom postupku,
rješavajući ovu krivično - pravnu stvar na način koji je povoljniji za
optuženog, pa je istog shodno čl. 373 st.1 tač.2 Zakoniku o krivičnom postupku
oslobodio od optužbe, jer nije dokazano da je optuženi učinio krivično djelo
za koje se tereti. U prilog prednjeg zaključka suda je i pretpostavka
nevinosti, formulisana u članu 6 stav 2 EKLJP, pri čemu, i ako nakon
cjelokupnog dokaznog postupka koji je zakonito sproveden, preostane samo
sumnja u prilog postojanja krivice, mora se primijeniti rezonovanje po pravilu
in dubio pro reo, tj. tada će se smatrati da pretpostavka nevinosti nije
oborena.
Sud je cinio i ostale provedene dokaze, pa je kod svega izloženog našao da su
bez uticaja na drugačije presuđenje a ovo imajući u vidu da se dokazi –
ugovori o kreditu, članak u dnevnim novinama “D”, odnose na period vremena
znatno nakon vremena koje je optuženom stavljeno na teret, kao vrijeme
izvršenja djela.
Shodno čl. 239 Krivičnog zakonika oštećeni M. M. je radi ostvarivanja
imovinsko pravnog zahtjeva upućen na parnicu.
Odluka o troškovima krivičnog postupka donijeta je shodno čl. 230 Zakonika o
krivičnom postupku.
Sa izloženog, u smislu citiranih zakonskih odredbi odlučeno je kao u izreci
presude.
OSNOVNI SUD U PODGORICI
dana 28. 09. 2012. godine
ZAPISNIČAR:
|
S U D I J A:  
---|---  
Danijela Rajković,s.r.
|
Željka Jovović,s.r.  
PRAVNA POUKA:
|
Protiv ove presude dozvoljena je žalba u roku od 15 dana od dana prijema
pismenog otpravka iste, preko ovog suda, Višem sudu u Podgorici.  
ZTO Danijela Rajković
ZAPISNIČAR:
|
S U D I J A:  
---|---  
Danijela Rajković
|
Željka Jovović  
DN-a: Po primjerak presude dostaviti:
- ODT Podgorica,
- Okrivljenom, braniocu,
- Oštećenom, punomoćniku,
- A/a.
Postupljeno dana __
Radnik suda ______