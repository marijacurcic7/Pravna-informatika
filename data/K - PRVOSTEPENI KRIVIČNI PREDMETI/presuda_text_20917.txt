K.br. 537/11
U IME CRNE GORE
OSNOVNI SUD U NIKŠIĆU kao prvostepeni krivični, sudija Kovačević Vesna, uz
sudjelovanje Abramović Milijane, kao zapisničara u krivičnom predmetu protiv
okrivljenih Dj. V., Dj. Ž., Dj. R. i Dj. B. zbog produženog krivičnog djela
šumska kradja iz čl.324 st. 2 u u vezi st 1 u vezi čl.49 KZ, po optužnom
predlogu ODT-a u Nikšiću, Kt.br.709/11-2 od 24.10.2011. godine, nakon
dovršenog glavnog i javnog pretresa, dana 22.02.2013.godine, u prisustvu
zastupnika ODT-a Nikšić I. I.,okrivljenih Dj. V., Dj. Ž. i Dj. B. i branioca
okrivljenih S. B. advokata iz N. po zamjeničkom punomoćju advokata M. D., a u
odsustvu okrivljenog Dj. R., istog dana donio je i javno objavio
P R E S U D U
Prema okrivljenima:
Dj. V. od oca M. i majke D. rodjene M. rodjen... godine u N., sa prebivalištem
u N., državljanin CG, neoženjen, nezaposlen, završio srednju školu, lošeg
imovnog stanja, ranije neosudjivan.
Dj.Ž. od oca M. i majke D. rodjene M. rodjen ... godine u N., sa prebivalištem
u N., državljanin CG, oženjen, nezaposlen, završio srednju školu, srednjeg
imovnog stanja, ranije osudjivan presudom Osnovnog suda u Nikšiću K. Br.
214/08 od 29.01.2009. godine, zbog krivičkog djela čl. 324 st 2 u vezi st 1 KZ
3 mjeseca zatvora uslovno na jednu godinu.
Dj. R. od oca M. i majke B. rodjene M. rodjen... godine u N., sa prebivalištem
u N.,..., državljanin CG, neoženjen, nezaposlen, završio osnovnu školu, lošeg
imovnog stanja, ranije osudjivan presudom Osnovnog suda u Nikšiću K. Br. 41/01
od 31.12.2001. godine zbog krivičnog djela čl. 136 st 2 u vezi st 1 KZ RCG 90
dana zatvora uslovno na jednu godinu.
Dj. B. od oca M. i majke B. rodjene M. ... godine u N., sa prebivalištem u N.,
državljanin CG, oženjen, otac dvoje djece, nezaposlen, završio osnovnu školu,
srednjeg imovnog stanja, ranije neosudjivan
Na osnovu čl.372 stav 1 Zakonika o krivičnom postupku.
OPTUŽBA SE ODBIJA
Da su:
U više navrata u toku avgusta i septembra mjeseca 2011. godine u N. u državnoj
šumi u šumskom kompleksu V., u mjestu zvana R. L. u odeljenju …, kojim
područjem gazduje Uprava za šume P. – PJ N., radi kradje oborili 42 stabla
bukve, u količini od 28,691 m3 ogrevnog drveta i 248 stabala graba i jasena, u
količini od 25m3 ogrevnog drveta, sve u ukupnoj količini od 53.691m3 ogrevnog
drveta.
-čime bi izvršili produženo krivično djelo šumska kradja iz čl.324 st. 2 u vezi st 1 u vezi čl.49 Krivičnog zakonika .
Troškovi krivičnog postupka padaju na teret budžetskih sredstava suda.
O b r a z l o ž e n j e
Osnovni državni tužilac u N. svojim optužnim predlogom Kt.br.709/11-2 od
24.10.2011.godine stavio je na teret okrivljenima Dj. V., Dj. Ž., Dj. R. i Dj.
B. izvršenje produženog krivičnog djela šumska kradja iz čl.324 st. 2 u u vezi
st 1 u vezi čl.49 KZ pa je zastupnik ODT-a I. I. zastupajući optužni akt na
glavnom pretresu navela da imajući u vidu nalaz i mišljenje vještaka geometra
P. N. da imovina na kojoj je izvršena sječa šume od strane okrivljenih nije
označena oznakama DŠ odnosno da pripada državnoj šumi i da ne postoji granična
linija izmedju privatne imovine okrivljenih i mjesta gdje je izvršena sječa
šume a koja bi pokazivala da se radi o državnoj šumi pa je predlozila sudu da
se optužba odbije.
Okrivljeni su u navodima svoje odbrane u bitnom istakli da su izvršili sječu
šume u avgustu i septembru mjesecu 2011. godine ali na mjestu koja je njihovo
privatno vlasništvo te da na mjestu gdje je izvršena sječa šume nema oznake da
se radi o državnoj šumi.
Sud je u dokaznom postupku saslušao svjedoke K .Z., Š. R., N. R. i S. R.,
pročitao zapisnik Ministarstva poljoprivrede I ruralnog razvoja o izvršenom
inspekcijskom pregledu br. 322/11-0804-88 od 16.09.2011. godine, izašao na
lice mjesta i proveo vještačenje po vještaku geometru P. N. i pročitao izvod
iz kaznene evidencije na ime okrivljenih.
Svjedoci K. Z., Š. R., N. R. i S. R., su u svojim iskazima bili saglasni da su
zatekli Dj. V, Dj. Ž., Dj. R. i Dj. B. na mjestu gdje je izvršena sječa šume
ali da su isti tvrdili da je to njihovo privatno vlasništvo i da nema nijedna
oznaka da se radi o državnoj šumi.
Iz nalaza i mišljenja vještaka geometra P.N. i skice lica mjesta od
26.10.2012. godine, proizilazi da izmedju privatne imovine Dj. i mjesta sječe
šume ne postoji granična linija iz koje bi se vidjelo da li je mjesta sječe u
državnoj imovini a takodje ne postoji oznaka DŠ već se te granične linije i
oznake nalaze iza mjesta sječe šume koju su izvršili Dj.
Kako je, zastupnik ODT-a na glavnom pretresu odustala od optužbe usled
nedostatka dokaza da su okrivljeni počinili predmetno krivično djelo a imajući
u vidu nalaz i mišljenje vještaka geometra P. N. to je sud shodno čl. 372 stav
1 Zakonika o krivičnom postupku donio presudu kojom se optužba odbija.
Kako je u odnosu na okrivljene donijeta presuda kojom se optužba odbija , to
troškovi krivičnog postupka koji se odnose na vještačenje po vještaku geometru
i naknade troškova za izabranog branioca padaju na teret budžetskih sredstava
suda, shodno čl. 226 stav 2 Zakonika o krivičnom postupku.
Sa svega izloženog, sud je odlučio kao u izreci presude.
OSNOVNI SUD U NIKŠIĆU, dana 25.02.2013.god.
Zapisničar, S U D I J A
Abramović Milijana,s.r. Kovačević Vesna,s.r.
Za tačnost otpravka tvrdi i ovjarava
službenik suda
PRAVNA POUKA: Protiv ove odluke nezadovoljna stranka ima pravo žalbe u roku od
8 dana od dana prijema iste preko ovog suda, Višem sudu Podgorica.