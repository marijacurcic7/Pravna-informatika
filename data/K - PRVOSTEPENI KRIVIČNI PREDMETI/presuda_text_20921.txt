CRNA GORA
OSNOVNI SUD U NIKŠIĆU
K.br. 325/2012
Dana 26.02.2013. godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Đuričković
Igor, uz sudjelovanje Papović Budimirke, kao zapisničara, rješavajući u
krivičnom predmetu okrivljenih B. Ž. i M. Z. iz N., zbog krivičnog djela
šumska kradja iz člana 324 stav 1 KZ, postupajući po optužnom predlogu ODT
Nikšić Kt.br. 220/12 od 21.03.2012.godine, nakon javnog glavnog pretresa,
održanog dana 26.02.2013. godine, u prisustvu zastupnika ODT-a iz Nikšića Dj.
R. i okrivljenih, donio je i istog dana javno objavio
P R E S U D U
Prema okrivljenima:
1. B. Ž., od oca B. i majke S. rodjene R..., rodjenom ...godine u N., sa
prebivalištem u N., državljanin Crne Gore, sa završenom osnovnom školom, po
zanimanju radnik, neoženjen, lošeg imovnog stanja, ranije osudjivan
2. M.Z., od oca R. i majke G. rodjene R., rodjenom ... u N., sa prebivalištem
u N., nezaposlen, neoženjen, dobrog imovnog stanja, ranije neosudjivan
- Na osnovu člana 372 stav 1 tačka 1 ZKP-a
ODBIJA SE OPTUŽBA
Da su:
Dana 21.02.2012.godine u N., u privatnoj šumi koja je vlasništvo P. V., koja
šuma se nalazi u mjestu S…, radi kradje oborili 8 cerovih stabala, prečnika na
panju od 20cm do 32 cm,u ukupnoj količini od 2,62 m3 ogrijevnog drveta,
- čime bi počinili krivično djelo šumska kradja iz člana 324 stav 1 Krivičnog
zakonika
Troškovi krivičnog u iznosu od 88,00 eura padaju na teret budžetskih sredstava
ovog suda.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br.220/12 od
21.03.2012. godine, stavio je na teret okrivljenima B. Ž. i M. Z. izvršenje
krivičnog djela šumska kradja iz člana 324 stav 1 Krivičnog zakonika, koje
krivično djelo je činjenično opisano u izreci presude.
Zastupnik ODT-a I. I., koja je zastupala optužni akt na glavnom pretresu, u
svojoj završnoj riječi izjavila je da odustaje od krivičnog gonjenja protiv
okrivljenih B. Ž. i M. Z., iz razloga što smatra da se na osnovu dokaza
provedenih na glavnom pretresu ne može na nesumnjiv način utvrditi da su
imenovani okrivljeni počinio krivično djelo čije im je izvršenje stavljeno na
teret podnijetim optužnim predlogom.
Imajući u vidu činjenicu da je zastupnik ODT-a na glavnom pretresu odustao od
krivičnog gonjenja protiv okrivljenih, sud je na osnovu člana 372 stav 1 tačka
1 ZKP-a donio presudu kojom se prema okrivljenima optužba odbija.
Troškovi krivičnog postupka u iznosu od 88,00 eura, koji se odnose na ime
nagrade vještaku šumastva A. R. za dati nalaz i mišljenje, u smislu odredbe
člana 230 ZKP-a padaju na teret budžetskih sredstava ovoga suda.
Na osnovu svega izloženog, u smislu citiranih zakonskih odredbi odlučeno je
kao u izreci presude.
OSNOVNI SUD U NIKŠIĆU, dana 26.02.2013. godine.
Zapisničar  S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ove presude dozvoljena je žalba u roku od 8 dana od dana
Prijema iste preko ovog suda Višem sudu Podgorica