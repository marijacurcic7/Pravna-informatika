HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.127/12
OSNOVNI SUD U HERCEG NOVOM,po sudiji Leković Branislavu,kao sudiji pojedincu,
uz učešće zapisničara Milović Tereze, u krivičnom predmetu protiv okrivljenih
K.E. i K.D., zbog krivičnog djela samovlašće iz čl.384.stav 1.KZ povodom
privatne krivične tužbe tužioca R.M. od 20.07.2012 godine,nakon održanog
javnog glavnog pretresa od 11.09.2012 godine, u prisustvu privatnog tužioca
R.M. ,okrivljenih K.E. i K.D. i njihovog branioca advokata Lazović Radojice ,
donio je i javno objavio sljedeću
P R E S U D U
1.OKRIVLJENA K.E.,od oca M. i majke S. rođene K.,rođena ...godine u HN,stalno
nastanjena u B.-...,udovica,majka dvoje punoljetne djece,pismena sa završenom
SSS,penzioner sa mjesečnom prenzijom od 400,00 eura, osuđivana.
2. OKRIVLJENI K.D.,od oca D. i majke E. rođene R.,rođen ....godine u C.,sa
prebivalištem u B.-...,pismen,sa završenim fakultetom za hotelijerstvo,
nezaposlen, bez primanja,suvlasnik kuće u B., neoženjen,bez djece, neosuđivan.
-Na osnovu čl. 373. tačka 2. ZKP-a
OSLOBAĐAJU SE OD OPTUŽBE
Da su:
Dana 29.06.2012 godine oko 13,00 sati na kat.parceli u vlasništvu R.M. br....
upisanoj u list nepokretnosti ... KO B., samovlasno postavili više metalnih i
drvenih kolčića,dijeleći imovinu R.M. na dva dijela i čineći jedan dio
neprohodnim za kretanje vozila i otežanim za kretanje pješaka,
-čime bi izvršili krivično djelo samovlašće iz čl.384.stav 1. Krivičnog zakonika
Na osnovu čl.230.stav 3 ZKP-a privatni tužilac R.M. se obavezuje da
okrivljenima nadoknadi troškove krivičnog postupka,o čijem iznosu će sud
odlučiti posebnim rješenjem obzirom da u vrijeme presuđenja nisu postojali
podaci o istim.
O b r a z l o ž e n j e
Privatni tužilac R.M. je podnio ovom sudu privatnu tužbu od 20.07.2012 godine
protiv okrivljenih K.E. i K.D., zbog krivičnog djela samovlašće iz čl.384.stav
1.KZ . Konačno je na glavnom pretresu ostao kod podnijete tužbe i predložio da
sud okrivljene oglasi krivim i osudi na kaznu po zakonu.
Okrivljena K.E. je negirala izvršenje krivičnog djela i u svojoj odbrani u
bitnom navela da živi u komšiluku sa privatnim tužiocem R.M.m sa kojim imaju
više imovinskih sporova pred sudom .Istakla je da joj u vezi predmetnog
događaja ništa nije ponato jer nije ni postavljala,niti zna da li je neko
postavljao metalne-drvene kolčiće na predmetnom zemljištu.Objasnila je da ima
zdravstvenih problema,da joj je ljekar psihijatar u sklopu terapije propisao
lijekove i strogo zabranio izlaganje konfliktnim situacijama i nerviranju,pa
zbog toga se više i ne interesuje za imovinske sporove koje njena porodica
vodi pred sudom .
Okrivljeni K.D. je negirao izvršenje krivičnog djela u svojoj odbrani u bitnom
naveo da živi sa porodicom u komšiluku u blizini kuće privatnog tužioca da
imaju više imovinskih sprova sa njim.Objasnio je da su u u vezi predmetne
parcele,on i njegova prodica dobili državinu nad predmetnim dijelom
kat.parc.br.... KO B. i to u postupku P.br.632/10 a na osnovu pravosnažnog
rješenja . Dalje je naveo da je nakon pravosnažnosti rješenja, pokrenuo
izvršni postupak koji je u sudu zaveden pod br.I.286/11 pa je sud izašao po
njegovom predlogu na lice mjesta 29.juna 2012.godine oko 12,00 časova u
prisustvu vještaka geodetske struke N.Đ.,a bio je prisutan i ovdje privatni
tužilac R.M.,pa je vještak geodeta u prisustvu suda i stranaka razgraničio
predmetni dio parcele shodno navedenoj odluci P.br.632/10 i te granice
obilježio postavljajući metalne crvene kočiće i crvene oznake slovima A,B,C i
slično.Cijeli taj postupak na licu mjesta završio se bez ikakvih primjedbi i
incidenata i sud je sa vještakom otišao.Istakao je da je nakon toga zajedno sa
dva angažovana radnika, na mjestima koja je označio vještak postavio postavio
dva drvena kolca visine oko 80 cm i to na tačkama E i D,a to iz razloga da bi
granicu te parcele učinio vidljivijom obzirom da su metalni kolčići koje je
postavio vještak bili male visine. Postavljanjem navedenih kolčeva nije
postignuta nikakva druga svrha osim da je granica vidljivija što se može
vidjeti i iz priloženih fotografija ,te se istim ne otežava i ne sprečava
kretanje ni pješacima ni vozilima. Dodao je da kritičnog dana kada je sud
izlazio na lice mjesta povodom ograničenja nije bila prisutna K.E.,a inače
predmetni dio parcele je predat njemu i njegovoj porodici u državinu po
navedenoj odluci suda. Postavio je zahtjev za naknadu troškova krivičnog
postupka.
Branilac okrivljenih adv.L.R. je u završnoj riječi u bitnom istakao da nema
dokaza da su okrivljeni izvršili djelo samovlašća jer ni jednim dokazom nije
potvrđeno da je okrivljena K.E. uopšte učestvovala u postavljanju predmetnih
kolčića,dok je okrivljeni K.D. priznao da je postavio dva drvena kolca na
mjestu gdje je predhodno vještak geometar i označio granicu djela parcele koja
mu je predata u državinu.Konačno je predložio da sud okrivljene oslobodi od
optužbe i da privatnog tužioca obaveže da im plati troškove krivičnog postupka
na ime angažovanja branioca u iznosu koji će naknadno precizirati pismenim
podneskom.
Sud je u postupku proveo dokaze saslušanjem privatnog tužioca u svojstvu
svjedoka R.M., te uvidom u 11 fotografija lica mjesta ,čitanjem zaključka
Osnovnog suda H.Novi I.br.286/11 od 5.06.2012.godine, čitanjem zapisnika
Osnovnog suda H.Novi rađenog na licu mjesta 29.06.2012.godine u postupku
I.br.286/11 radi predaje nepokretnosti ,uvidom u situaciju terena u predmetu
P.br.632/10 od 25.06.2011.godine sačinjen od vještaka geometra N.Đ.,uvidom u
spise predmeta ovog suda P.632/10 , te uvidom u geodetski snimak parcele ...
od 11.02.2009. godine i uvidom u izvod iz kaznene evidencije za okrivljene.
Cijeneći odbranu okrivljenih i sve dokaze pojedinačno i u njihovoj međusobnoj
vezi,te dovodeći ih u vezu sa odbranama okrivljenih, sud je utvrdio sljedeće
činjenično stanje:
Privatni tužilac i okrivljeni su povodom imovinskog spora u vezi predmetnog
dijela kat.parcele ... KO B. vodili parnični postupak pred Osnovnim sudom
Herceg Novi,koji je okončan pravosnažnim rješenjem tog suda P.br.632/10 od
29.07.2011 godine ,a kojim rješenjem je usvojen tužbeni zahtjev tužilaca K.D.
i D. i utvrđeno da je tuženi R.M. smetao tužioce (K.) u posjedu predmetnog
zemljišta-dijela dvorišta u okviru kat.parcele br.... KO B.,prikazanog u
dopuni skice vještaka geometra N.Đ. od 25.06.2011 godine,te je naloženo
tuženom da vrati posjed u pređašnje stanje i ubuduće se kloni ovakvog ili
sličnog smetanja.Zaključkom Osnovnog suda H.Novi I.br.286/11 od 05.03.2012
godine određeno je da se sprovede pravosnažno rješenje o izvršenju I.br.286/11
od 15.12.2011 godine i zakazano ročište na licu mjesta za dan 29.06.2012
godine radi sprovođenja izvršenja predajom nepokretnosti na kat.parceli br....
KO B..Navedenog dana sud je izašao na lice mjesta na kat.parceli br.... KO B.
radi predaje predmetne nepokretnosti izvršnom povjeriocu ,tom prilikom su osim
izvršnog sudije bili prisutni i izvršni povjerilac K.D., izvršni dužnik
R.M.,njegov punomoćnik i vještak geodetske struke N.Đ..Tom prilikom je vještak
geodetske struke označio granice predmetnog zemljišta i crvenom farbom označio
6 tačaka A,B,C,D,E,F prema skici dopune nalaza od 25.06.2011 godine ,te je
navedeni dio kat.parcele ... KO B. u označenom dijelu predat u državinu
izvršnom povjeriocu K.D.u,a što je sve konstatovano u zapisniku istog suda
I.br.286/11 od 29.06.2012 godine . Nakon odlaska suda i stranaka sa predmetne
parcele,okrivljeni K.D. je angažovao dva radnika koji su postavili dva drvena
kolčića visine oko 80cm i to pored dva crvena mala metalna kolčića,na
označenim tačkama E i D,a koje je prethodno označio vještak geodetske struke u
prisustvu suda.
Međutim, iz razloga kako slijedi, nije dokazano da su okrivljeni K.E. i K.D.
izvršili krivično djelo koje im je stavljeno na teret, a kako je to naznačeno
u optužbi.
Ovaj zaključak suda proizilazi iz činjenice da okrivljeni ne priznaju
izvršenje krivičnog djela, a da njihova odbrana nije obezvrijeđena izvedenim
dokazima.
Naime,privatni tužilac u svojstvu svjedoka R.M. je u bitnom izjavio da sa
porodicom okrivljenih ima više imovinskih sprova pred sudom a u vezi dijela
parcele br..... Istakao je da je tačno da je pravosnažnom odlukom u parničnom
postupku P.632/10 dio te pracele predat u državinu okrivljenim K.,pa je ta
odluka postala izvršna,te da je kritičnog dana 29.06.2012.godine na lice
mjesta izašao je sud sa vještakom geodetske struke radi izvršenja te sudske
odluke i razgraničenja parcele.Objasnio je da su tom prilikom osim njega i
njegovog advokata bili prisutni K.E. i K.D.,te da je tada vještak geodeta
nakon mjerenja obilježio granicu parcele postavljajući dva crvena metalna
kolčića visine oko 15 cm i stavljanjem dvije slovne oznake pored kolčića.
Dalje je naveo da je tada okrivljeni K.D. pitao prisutnog sudiju Blagojevića
može li da nakon ovog obilježavanja od strane vještaka on postavi neke svoje
kolčiće,na što mu je sudija odgovorio „možete na svoju ruku a ja sam završio
posao“. Dalje je naveo da je po odlasku suda i vještaka vidio kako dva radnika
postavljaju dva drvena kolca pored onih oznaka koje je ostavio vještak,a ti
kolčevi imali su i bočne prečke radi stabilnosti. Pojasnio je da je on
fotografisao te radnike kako postavljaju ta dva kolca,te da je vidio
okrivljenog K.D. u blizini,dok okrivljenu K.E. nije vidio na licu
mjesta.Naglasio je da njemu ova dva postavljena drvena kolca ometaju ulazak
vozilom u dvorište,dok prolaz pješke ne ometaju značajno.
Sud nije prihvatio iskaz privatnog tužioca u svojstvu svjedoka R.M. –da
postavljena dva drvena kolca ometaju ulazak vozilom u njegovo dvorište,jer je
u tom dijelu njegov iskaz u suprotnosti sa izvedenim dokazima-fotografijama
lica mjesta koje je sačinio upravo privatni tužilac ,a iz kojih je utvrđeno da
kolčevi ne ometaju prolaz vozilima i pješacima,te ostalim pismenim dokazima iz
kojih je utvrđeno da je predmetno zemljište vraćeno u državinu okrivljenima,a
osim toga i privatni tužilac je potvrdio da su kolčevi postavljeni na mjestu
koje je sudski vještak označio kao granicu predmetnog zemljišta.
Iz spisa parničnog predmeta Osnovno suda Herceg Novi P.632/10 proizilazi da su
isti formirani povodom tužbe radi smetanja posjeda ,koju su podnijeli tužioci
K.D. i dr,protiv tuženog R.M.,te da je postupak okončan pravosnažnim rješenjem
tog suda od 29.07.2011 godine a kojim rješenjem je usvojen tužbeni zahtjev
tužilaca K.D. i dr, i utvrđeno da je tuženi R.M. smetao tužioce (Krivokapiće)
u posjedu predmetnog zemljišta-dijela dvorišta u okviru kat.parcele br.... KO
B., prikazanog u dopuni skice vještaka geometra N.Đ. od 25.06.2011 godine,te
je naloženo tuženom da vrati posjed u pređašnje stanje i ubuduće se kloni
ovakvog ili sličnog smetanja.
Iz zaključka Osnovnog suda H.Novi I.br.286/11 od 5.06.2012.godine, proizilazi
da je određeno sprovođenje pravosnažnog rješenja o izvršenju I.br.286/11 od
15.12.2011 godine i zakazano ročište na licu mjesta za dan 29.06.2012 godine
radi sprovođenja izvršenja predajom nepokretnosti na kat.parceli br.... KO
B.,a tako što će sud u prisustvu vještaka geodetske struke N.Đ. predati
izvršnom povjeriocu K.D.u i dr,nepokretnost koja se nalazi na kat.parceli ...
KO B..
Iz zapisnika Osnovnog suda H.Novi I.286/11 od 29.06.2012.godine proizilazi da
je tog dana sud izašao na lice mjesta na kat.parceli br.... KO B. radi predaje
predmetne nepokretnosti izvršnom povjeriocu ,a tom prilikom su osim izvršnog
sudije bili prisutni i izvršni povjerilac K.D., izvršni dužnik R.M.,njegov
punomoćnik i vještak geodetske struke N.Đ..Dalje proizilazi da je tom prilikom
vještak geodetske struke označio granice predmetnog zemljišta i crvenom farbom
označio 6 tačaka A,B,C,D,E,F prema skici dopune nalaza od 25.06.2011 godine
,te je navedeni dio kat.parcele ... KO B. u označenom dijelu predat u državinu
izvršnom povjeriocu K.D.u.
Iz situacije terena u predmetu P.br.632/10 od 25.06.2011.godine ,kao i iz
situacije terena od sačinjene od vještaka geometra N.Đ., utvrđuje se položaj
predmetne kat.parcele ... KO B.,te njene katastarske granice u odnosu na
susjedne kat.parcele i faktičko stanje na terenu.
Iz priloženih 11 fotografija lica mjesta utvrđuje se da su crvenom
farbom,metalnim kolčićima i slovnim oznakama obilježene granice predmetnog
zemljišta, te da su postavljena dva drvena kolca na mjestima označenim crvenim
slovnim oznakama E i D.
Iz izvoda iz kaznene evidencije za okrivljene proizilazi da okrivljeni K.D.
raniej nije osuđivan,do je okrivljena K.E. osuđivana presudom ovog suda
K.185/11 od 20.05.2012 godine,zbog krivičnog djela iz čl.152.stav 1. KZ i
krivičnog djela iz čl.384.stav 1. KZ ,kojom jo je izrečena uslovna osuda i
utvrđena kazna zatvora od 45 dana uslovno na 1 godinu.
Sud je prihvatio navedene pismene dokaze kao vjerodostojne jer su sačinjeni u
zakonitoj proceduri a na čiju sadržinu ni stranke nisu imale
primejdbi.navedeni pismeni dokazi su od značaja u konkretnom slučaju jer
potvrđuju odbranu okrivljenog K.D. da je predmetni dio kat.parcele ... KO
B.,pravosnažnom sudskom odlukom predat njegovoj porodici u državinu,a koja
odluka je i izvršena u izvršnom postupku.
Sud je odbio predlog privatnog tužioca da se u dokaznom postupku izvrši uvid u
spise ovog suda P.821/11 koji je formiran po tužbi R.M. protiv tuženog K.D. i
dr,a koji je u fazi zakazivanja glavne rasprave, jer je izvedenim dokazima
činjenično stanje dovoljno utvrdjeno u vezi okolnosti na koje se odnosi
predloženi dokaz, pa bi prihvatanje ovog predloga vodilo odugovlačenju
postupka, a ne bi doprinijelo utvrdjivanju drugačijeg činjeničnog stanja. Ovo
posebno ako se ima u vidu da taj postupak nije okončan i da je predmetno
zemljište pravosnažnom sudskom odlukom predato u državinu okrivljenima.
Sud je prihvatio odbrane okrivljenih jer su saglasne ,uvjerljive,logične i
potvrđene navedenim pismenim dokazima,a nisu opovrgnute niti jednim izvedenim
dokazom.
Ocjenom odbrane okrivljenih i izvedenih dokaza i to svakog pojedinačno i u
njihovoj međusobnoj vezi,te dovodeći iste u vezu sa odbranom okrivljenih, sud
je našao da nije dokazano da su okrivljeni izvršili krivično djelo za koje su
optuženi,odnosno da su samovlasno postavili više metalnih i drvenih
kolčića,dijeleći tako imovinu R.M. na dva dijela, čineći jedan dio neprohodnim
za kretanje vozila i otežanim za kretanje pješaka,a kako se to tvrdi optužbom.
Naime, iz odbrane okrivljene K.E. proizilazi da nije učestvovala u
postavljanju drvenih kolčeva,dok iz odbrane okrivljenog K.D. proizilazi da je
on sa radnicima postavio dva drvena kolca na mjestima koje je prethodno u
prisustvu suda označio geometarm, a to kako bi bila vidljivija granica
predmetnog zemljišta,koje mu je predato u državinu sudskom odlukom.,što se
potvrđuje i navedenim pismenim dokazima. Iz iskaza privatnog tužioca u
svojstvu svjedoka R.M. takođe proizilazi da je okr.K.D. sa radnicima postavio
dva drvena kolca pored pored oznaka koje je postavio sudski vještak,a to nakon
što je sud sa vještakom geodetom razgraničio predmetno zemljište i predao ga u
državinnu okr.K.D.u.
Prema tome, nakon svestrane ocjene dokaza utvrđeno je da samo u dijelu iskaza
svjedoka-privatnog tužioca R.M., postoje okolnosti koje pružaju osnov za
sumnju da su okrivljeni izvršili krivično djelo u pitanju i to u dijelu gdje
je istakao da mu postavljeni kolčevi ometaju ulazak vozilom u dvorište .
Međutim, te okolnosti su obezvrijeđene izvedenim pismenim dokazima-
pravosnažnim rješenjem Osnovnog suda Herceg Novi P.632/10 od 29.07.2011
godine,te zaključkom istog suda o izvršenju I.br.286/11 od 05.06.2012 godine,
zapisnikom istog suda I.286/11 od 29.06.2012 godine sa lica mjesta o predaaji
nepokretnosti i fotografijama lica mjesta, iz kojih je utvrđeno da je
predmetno zemljište na kat.parceli ... Ko B. pravosnažnom sudskom odlukom
predato u državinu okrivljenima,te u zakonito provedenom sudkom postupku i
fizički predato okrivljenima,te da drveni kolčevi nisu postavljeni van
označenih granica parcele i ne ometaju prolaz vozila i pješaka,a ni jednim
dokazom nije utvrđeno da su okrivljeni postavljali kolčeve ili druge prepreke
van granica predmetnog zemljišta. Stoga,je sud odlučio kao u izreci
presude,nalazeći da nije dokazano da su okrivljeni izvršili djelo za koje su
optuženi.
Sud je na osnovu čl.230.stav 3 ZKP-a obavezao privatnog tužioca R.M. da
okrivljenima nadoknadi troškove krivičnog postupka,o čijem iznosu će sud
odlučiti posebnim rješenjem obzirom da u vrijeme presuđenja nisu postojali
podaci o istim.Ovo obzirom da je navedenom odredbom propisano da je privatni
tužilac obavezan da nadoknadi troškove krivičnog postupka i nužne izdatke
okrivljenog i njegovog branioca ukoliko je postupak okončan oslobađajućom
presudom.
OSNOVNI SUD U HERCEG NOVOM
Dana 11.09.2012 godine
Zapisničar  Sudija
Milović Tereza Branislav Leković
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog
suda.
DNA:
-privatnom tužiocu R.M.
-punomoć.privatnog tuž.adv.K.A.
-okrivljenim 
-braniocu okrivljenih adv.L.R.
-u spise