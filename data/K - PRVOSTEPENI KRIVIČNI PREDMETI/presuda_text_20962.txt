K.br.20/13
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane u krivičnom
predmetu protiv optuženog V. S.iz K., zbog krivičnog djela nedozvoljeno
držanje oružja i eksplozivnih materija iz čl. 403.st.1. Krivičnog zakonika, po
optužnom predlogu ODT iz Kolašina Kt.br.24/13 od 28.03.2013. godine, nakon
održanog glavnog javnog pretresa dana 28.05.2013. godine u prisustvu ODT iz
Kolašina Grujić Vojislava i optuženog V.S., donio je i javno objavio,-
P R E S U D U
Optuženi:
V. S., jmbg….., od oca M. i majke M. rodj. V., rodjen …. godine u K., sa
prebivalištem u K. – D. P. bb, Crnogorac, državljanin CG, govori srpskim
jezikom, radnik, oženjen, otac 2 djece, pismen, završio srednju školu,
srednjeg imovnog stanja, osudjivan presudom Osnovnog suda u Kolašinu
K.br.69/07 od 18.02.2008. godine za krivično djelo iz čl.324.st.1. KZ CG, na
novčanu kaznu u iznosu od 200,00 € i uslovnu osudu 30 dana na jednu godinu,
presudom Osnovnog suda u Kolašinu K.br.35/11-10 od 27.09.2011. godine za
krivično djelo iz čl.412.st.2. u vezi st.1. KZ CG na kaznu zatvora u trajanju
od 2 mjeseca.
K r i v j e:
Zato što je:
Dana 14.03.2013. godine u porodičnoj kući, u naselju D.P. – Opština K.,
suprotno čl. 24 Zakona o oružju CG neovlašćeno držao municiju i to: 12 komada
metaka kalibra 9 mm, 20 komada metaka kalibra 7,9mm, 1 komad metka „magnum
357“, 1 komad metka kalibra 7,65 mm i 1 komad metka kalibra 22 LR, čiju
nabavku je izvršio a da nije imao izdat oružni list od nadležnog državnog
organa,
-​ čime je izvršio krivično djelo nedozvoljeno držanje oružja i eksplozivnih materija iz čl.403.st.1. Krivičnog zakonika.
Pa ga sud primjenom citirane zakonske odredbe te čl.4, 13, 15, 32, 36, 42 i 46
Krivičnog zakonika i čl.229 i 374 ZKP-a,
O S U DJ U J E
Na kaznu zatvora u trajanju od 45 (četrdeset pet) dana.
Obavezuje se optuženi na plaćanje sudskog paušala u iznosu od 30,00 €, a u
roku od 15 dana od pravosnažnosti ove presude uplatom na žiro-račun br.
832-196-94 koji se vodi na ime Osnovnog suda Kolašin.
O b r a z l o ž e nj e
ODT iz Kolašina je optužnim predlogom Kt.br.24/13 od 28.03.2013. godine stavio
na teret optuženom V. S.da je počinio krivično djelo nedozvoljeno držanje
oružja i eksplozivnih materija iz čl. 403.st.1. Krivičnog zakonika. Pri
podnijetom optužnom predlogu do okončanja glavnog pretresa ostao je ODT Grujić
Vojislav, u završnoj riječi ističući da je tokom posotupka dokazano da je
optuženi izvršio krivično djelo koje mu se stavlja na teret i predložio sudu
da ga za isto kazni u granicama zakonom predvidjene kazne za predmetno
krivično djelo.
Optuženi V. S. u svojoj odbrani priznao je izvršenje krivičnog djela koje mu
se stavlja na teret i naveo da su dana 14.03.2013. godine službenici Uprave
policije – Ispostave Kolašin izvršili pretres njegove porodične kuće u mjestu
D.P. – Opština K., da su mu prije započinjanja pretresa predali naredbu sudije
za istragu o vršenju pretresa i upoznali ga sa svojim pravima, te da je
prilikom vršenja pretresa nadjeno 12 komada metaka kalibra 9 mm, 20 komada
metaka kalibra 7,9 mm, 1 metak od „magnuma 357“, 1 metak kalibra 7,65 mm i 1
metak kalibra 22 LR. Nadalje je istakao da su mu tu municiju službenici
policije oduzeli uz izdatu potvrdu o privremeno oduzetim predmetima, a da nije
znao da mu za nabavku municije traba odobrenje nadležnog organa. U završnoj
riječi je naveo još jednom da priznaje izvršenje krivičnog djela i izrazio je
kajanje za djelo koje je počinio.
Sud je u dokaznom postupku pročitao službenu zabilješku Uprave policije –
Ispostave Kolašin br.14/2-051-13/192, pročitao naredbu o pretresanju stana i
drugih prostorija Osnovnog suda u Kolašinu Kri.br.9/13 od 14.03.2013. godine,
pročitao zapisnik o pretresanju stana i drugih prostorija Uprave policije –
Ispostave Kolašin od 14.03.2013. godine, pročitao potvrdu o privremeno
oduzetim predmetima Uprave policije – Ispostave Kolašin od 14.03.2013 godine,
izvršio uvid u foto-elaborat Uprave policije – Ispostave Kolašin od
14.03.2013. godine, te pročitao izvod iz kaznene evidencije na ime optuženog
izdat od Uprave policije – Ispostave Kolašin od 02.04.2013. godine.
Iz službene zabilješke Uprave policije – Ispostave Kolašin br.
14/2-051-13/192, utvrdjeno je da su ovlašćeni službenici Ispostave Kolašin
dana 14.03.2013. godine postupajući po naredbi sudije za istragu Osnovnog suda
u Kolašinu izvršili pretres stana i drugih prostorija držaoca V.S.rodjenog
06.09.1967. godine, i to u naselju D. P.– Opština K., kojom prilikom su kod
imenovanog pronašli 12 komada metaka kalibra 9 mm, 20 komada metaka kalibra
7,9mm, 1 komad metka „magnuma 357“, 1 komad metka kalibra 7,65 mm i 1 komad
metka kalibra 22 LR.
Iz naredbe o pretresanju stana i drugih prostorija Osnovnog suda u Kolašinu
Kri.br.9/13 od 14.03.2013. godine, utvrdjeno je da je sudija za istragu
Osnovnog suda u Kolašinu izdao naredbu o pretresanju stana i drugih prostorija
u mjestu D. P. – Opština K.držaoca V. S. rodjenog …. godine, a koju naredbu
treba da izvrše ovlašćena lica Uprave policije – Ispostave Kolašin.
Iz zapisnika o pretresanju stana i drugih prostorija Uprave policije –
Ispostave Kolašin, utvrdjeno je da su ovlašćeni policijski službenici Uprave
policije – Ispostave Kolašin dana 14.03.2013. godine izvršili pretres stana i
drugih prostorija držaoca V. S. koji nije zahtjevao prisustvo advokata
pretresu, te da su ovlašćeni policijski službenici prilikom pretresa stana kod
V. S.pronašli 12 komada metaka kalibra 9 mm, 20 komada metaka kalibra 7,9mm, 1
komad metka „magnum 357“, 1 komad metka kalibra 7,65mm i 1 komad metka kalibra
22 LR, dok od strane V. S. a prilikom vršenja pretresa nije bilo prigovora.
Iz potvrde o privremeno oduzetim predmetima Uprave policije – Ispostave
Kolašin od 14.03.2013. godine, utvrdjeno je da su ovlašćeni policijski
službenici Uprave policije – Ispostave Kolašin od V.S. iz K.dana 14.03.2013.
godine privremeno oduzeli 12 komada metaka kalibra 9 mm, 20 komada metaka
kalibra 7,9mm, 1 komad metka magnum 357, 1 komad metka kalibra 7,65 mm u 1
komad metka kalibra 22 LR.
Uvidom u foto-elaborat Uprave policije – Ispostave Kolašin od 14.03.2013
godine sud je vizuelnim putem utvrdio mjesto pronalaska oduzete municije od V.
S..
Iz izvoda iz kaznene evidencije na ime optuženog V.S. izdat od Uprave policije
– Ispostave Kolašin od 02.04.2013. godine, sud je utvrdio da je imenovani
osudjivan presudom Osnovnog suda u Kolašinu K.br.69/07 od 18.02.2008. godine
za krivično djelo iz čl.324.st.1. KZ CG kada mu je izrečena novčana kazna u
iznosu od 200,00 € i uslovna osuda 30 dana na 1 godinu, te presudom Osnovnog
suda u Kolašinu K.br.35/11-10 od 27.09.2011. godine za krivično djelo iz
čl.412.st.2. u vezi st.1. KZ CG kada mu je izvrčena kazna zatvora u trajanju
od 2 mjeseca, a koju kaznu je izdržao od 23.01.-10.03.2012. godine.
Cijeneći sve izvedene dokaze kako pojedinačno tako i u njihovom medjusobnom
odnosu, a uzimajući u obzir odbranu optuženog, sud je na nesumnjiv način
utvrdio da su se u radnjama optuženog stekli svi bitni elementi bića krivičnog
djela nedozvoljeno držanje oružja i eksplozivnih materija iz čl.403.st.1.
Krivičnog zakonika. Naime, sam optuženi je priznao izvršenje krivičnog djela
koje mu je stavljeno na teret ističući u svojoj odbrani da je u njegovoj
porodičnoj kući u mjestu D.P. – Opština K.dana 14.03.2013. godine izvršen
pretres od strane ovlašćenih službenika Uprave policije – Ispostave Kolašin
kojom prilikom je pronadjena odredjena količina metaka i do 12 komada metaka
kalibra 9 mm, 20 komada metaka kalibra 7,9 mm, 1 metak magnuma 357, 1 metak
kalibra 7,65 mm i 1 metak kalibra 22 LR. Ovakva odbrana tj. priznanje
izvršenja krivičnog djela od strane optuženog upotpunjena je i ostalim
provedenim dokazima tj. službenom zabilješkom Uprave policije – Ispostave
Kolašin, naredbom o pretresanju stana i drugih prostorija Osnovnog suda u
Kolašinu, zapisnikom o pretresanju stana i drugih prostorija Uprave policije –
Ispostave Kolašin, potvrdom o privremeno oduzetim predmetima Uprave policije –
Ispostave Kolašin i foto-elaboratom Uprave policije – Ispostave Kolašin, iz
kojih dokaza je takodje utvrdjeno da su dana 14.03.2013. godine ovlašćeni
službenici Uprave policije – Ispostave Kolašin po naredbi o pretresanju stana
i drugih prostorija Osnovnog suda u Kolašinu izvršili pretres u porodičnoj
kući u naselju D. P. – Opština K. kod V. S. kojom prilikom su kod imenovanog
pronašli municiju i to 12 komada metaka kalibra 9 mm, 20 komada metaka kalibra
7,9mm, 1 komad metka magnum 357, 1 komad metka kalibra 7,65mm, i 1 komad metka
kalibra 22 LR, o kojem pretresu sačinili poseban zapisnik a istom prilikom su
od optuženog V.S.privremeno oduzeli navedenu količinu municije, dok su samo
lice mjesta vršenja pretresa fotografisali.
Sud je cijenio i vinost tj.psihički odnos optuženog u odnosu na radnju
izvršenja predmetnog krivičnog djela, pa je našao da je optuženi V.S.postupao
sa umišljajem jer je bio svjestan da djelujući na opisani način neovlašćeno
drži municiju, i to protivno čl. 24 Zakona o oružju CG.
Provedenim dokazima i pravnom ocjenom istih te iz odbrane optuženog, sud je
utvrdio činjenično stanje iz izreke ove presude i našao da nema elemenata koji
bi isključivali krivično-pravnu odgovornost optuženog V.S., sa kojih razloga
je istog oglasio krivim i osudio na kaznu zatvora u trajanju od četrdeset pet
dana.
Opredjeljujući se za krivičnu sankciju sud je cijenio sve okolnosti od značaja
za individualizaciju iste a odnose se na optuženog i krivično djelo koje mu je
stavljeno na teret, pa je od olakšavajućih okolnosti našao da se radi o
porodičnoj osobi a ocu dvoje djece, da je priznao izvršenje krivičnog djela i
izrazio kajanje za isto, dok je kao otežavajuću okolnost sud uzeo u obzir
činjenicu da je optuženi do sada osudjivan dva puta, pa je imajući u vidu sve
navedene okolnosti optuženog osudio na kaznu zatvora u trajanju od četrdeset
pet dana jer je uvjerenja da će se sa istom postići svrha kažnjavanja iz čl.4.
a u vezi čl.32 Krivičnog zakonika.
Shodno čl.229 ZKP-a sud je obavezao optuženog na plaćanje sudskog paušala u
iznosu od 30,00 € imajući u vidu trajanje i složenost krivičnog postupka, dok
drugih troškova ovog postupka nije bilo.
Na osnovu naprijed navedenog, a primjenom citiranih zakonskih odredbi,
odlučeno je kao u izreci presudi shodno čl.374 ZKP-a.
OSNOVNI SUD U KOLAŠINU,
Dana, 28.05.2013. godine
Zapisničar, PREDSJEDNIK SUDA,
Mrdak Ljiljana s.r. Arsen Popović s.r.
PRAVNA POUKA: protiv ove presude dozvoljena je žalba u roku od 8. dana od dana
prijema pismenog otpravka. Žalba se podnosi Višem sudu u Bijelom Polju a preko
ovog suda.