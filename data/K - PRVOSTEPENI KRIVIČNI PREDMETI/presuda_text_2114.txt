K.br.145/09 
U IME NARODA
OSNOVNI SUD U HERCEG NOVOM , kao prvostepeni krivični, u vijeću
sastavljenom od sudije Blagojević Marka, kao predsjednika vijeća i sudija
porotnika Stanković Tereze i Martinović Ilije kao članova vijeća uz
sudjelovanje Dragović Katarine kao zapisničara, rješavajući u krivičnom
prerdmetu protiv okrivljenog Ć.Đ., zbog krivičnog djela zloupotreba službenog
položaja iz čl. 416 st. 2 u vezi st, 1 KZ CG, postupajući po optužnici ODT H.
Novi Kt. br. 284/06 od 07.07.2009. godine nakon javnog, usmenog i glavnog
pretresa održanog dana 14.06.2011. godine, u prisustvu zamjenika ODT Pavlović
Nade, okrivljenog i njegovog branioca adv. I.M. nakon tajnog vijećanja i
glasanja donio je, a dana 20.06.2011. godine javno objavio,  
PRESUDU 
OKRIVLJENI:
Ć.Đ., jmbg ..., od oca N. i majke D., rođene R., rođen 08.11.1947. godine u
Herceg Novom, stalno nastanjen u I. ul. ... a, državljanin CG, oženjen, otac
dvoje djece, srednjeg imovnog stanja, ranije neosuđivan.  
Na osnovu čl. 363 st. 1 tač. 3 Zakonika o krivičnom postupku
OSLOBAĐA SE OD OPTUŽBE 
Da je:
Dana ...2004. godine u HN kao sluužbeno lice – predsjednik Opštine HN u
namjeri da sebi ili drugom pribavi korist ili drugom nanese štetu iskoristio
svoj služebni položaj tako što je sa preduzećem “R” DOO HN zaključio sporazum
o akotativnom izmirenju naknade za uređenje gradsko građevinkog zemljišta za
prvu fazu hotelsko turističkog kompleksa na “R” pod brojem ... primjenjujući
odluku o naknadi za uređenje gradsko građ. zemljišta (sl. list Opštinski
prospisi 17/97, 20/97, 55/99 i 26/02 ) koja u vrijeme zaključenja sporazuma
nije bila na snazi po kojoj je određena cijena od 69 eura za 1 m2 za poslovne
prostore za površinu od 46.184,30 m2 predmetnog kompleksa koju površinu čine
hotel M 1 i apartmani utvrdio za “R” obavezu plaćanja prema Opštini HN u
iznosu od 3.220.431,20 eura, iako je u vrijeme zaključenja sporazuma bila na
snazi nova odluka Opštine HN o naknadi za uređenje gradsko građevinskog
zemljišta koja je objavljena u službenom listu RCG opšti propisi broj 8/2004
od ....2004. godine i koja je stupila na snagu ...2004. godine kojom odlukom
je propisano da nakon stupanja na snagu ove odluke prestaje da važi ranija
odluka, a po kojoj odluci je za površinu od 46.184,30 m2 korisnik “R” HN
Opština HN treba da plati iznos od 7.449.456,60 eura, pa je na taj način
zaključivanjem sporazuma po odluci koja nije važila manje obračunato za iznos
od 4.229.025,40 eura na ime obaveza plaćanja naknade za građ. zemljište i na
taj način invetitoru “RM” DOO HN pribavio imovinsku korist u navednom iznosu i
istovremeno u ovom iznosu nanio štetu Opštini HN.  
-čime bi počinio krivično djelo zloupotreba službenog položaja iz čl. 416 st.4  u vezi st. 2 u vezi st. 1 Krivičnog zakonika.  
PREMA OKRIVLJENOM : 
Ć.Đ., sa podacima kao u tački 1.  
na osnovu čl. 362 st. 1 tač. 1 Zakonika o krivičnom postupku
ODBIJA SE OPTUŽBA 
Da je:
Neutvrđenog dana u toku 2003 godine u HNm kao službeno lice predsjednik
Opštine HN u namjeri da drugom pribavi korist, odnosno drugome nanese štetu
iskoristio svoj službeni položaj i prekoračio granice svog službenog
ovlašćenja tako što je, nakon što je dana ...2003. godine preduzeće “RM” DOO
HN , čiji su vlasnici osnivači bili Opština HN sa 15 % i strani partner “K” sa
85 %, zastupano po izvršnom direktoru K.T. sa JP za upravljanjem Morskim
dobrom zaključio ugovor o korišćenju Morskog dobra, a kojim ugovorom je između
ostalih ugovornih obaveza, članom 8 utvrđeno da javno preduzeće za
upravljanjem morskim dobrom, po osnovu ustapanja prava korišćenja Morskog
dobra “RM” DOO ostvaruje ukupno 5% učešća u kapitalu i dobiti preduzeća, a da
“RM” DOO ostaje 95% učešća u kapitalu i dobiti koje čini 85 % učešća stranih
kompanija “K.” iz M. – Kanada i 10 % Opština HN, suprotno ovlašćenjima i bez
odluke Skupštine Opštine HN, na ugovor dao saglasnost i ugovor ovjerio pečatom
Opštine HN, pa je na taj način omogućio da se prava učešća u kapitalu i dobiti
Opštine sa 15 % koliko je bilo utvrđeno ugovorom o osnivanju DOO “RM” HN od
....2002. godine, smanji na 10 % posto, dakle umanji za 5 % i tako umanjenje
prava opštine (učešće u kapitalu, pravima i dobiti) u navedenom procentu
pričinio znatnu štetu opštini H.N.   u većem, a neutvrđenom iznosu,  
- čime bi izvršio krivično djelo zloupotreba službenog položaja iz čl. 416
st,. 2 u vezi st. 1 KZ CG.  
O b r a z l o ž e nj e 
         Osnovni državni tužilac u HN podnio je ovom sudu optužnicu Kt.br. 284/06 od 07.07.2009. godine, protiv okrivljenog Ć.Đ, zbog krivičnog djela iz člana 416 st. 2 u vezi st. 1 KZ CG, bliže opisanog u izreci ove presude. Na glavnom pretresu Zamjenik ODT-a Pavlović Nada koja je zastupala optužnicu, i istu je činjenično izmjenila i u svojoj završnoj riječi, ostajući pri navodima podnijete i izmjenjene optužnice, predložila je sudu da okrivljenog oglasi krivom i osudi po zakonu.Na glavnom pretresu zamjenik ODT-a je odustao od daljeg krivičnog gonjenja u pogledu krivičnog djela pod tačkom b) optužnice, odnosno pod tačkom 2) izreke, navodeći da smatra da je dokazima provedenim u toku postupka na nesumnjiv način utvrđeni da okrivljeni kao predsjednik Opštine HN nije počinio krivično djelo, odnosno da opština nije bila vlasnik nepokretnosti, već da je vlasnik nepokretnosti bilo JP “Morsko dobro”.

Okrivljeni Ć.Đ. u svojoj odbrani u bitnom je naveo da se “R.” Opštini HN dana
...2004. godine obratila sa zahtjevom za izradu obračuna za plaćanje
komunalnog doprinosa i zahtjeva za izradu sporazuma o plaćanju, te da je
zahtjev protokolisan kod investitora, ali da nije protokiolisan – zaveden u
djelovodniku Opštine HN, što se vjerovatno desilo omaškom. Dalje je naveo da
obračnu za naknadu gradsko građevinskog zemljišta vrši Sekretarijat za
finansije i budžet kojim je tada rukovodio C.S. i koji sekretraijat je tada
sačinio predlog za obračun koji je predvidio akotativan obračun za izgradnju
prve faze “R.” na 46.184,00 m2 korisne površine po cijeni od 69 eura po m2,
odnosno ukupno iznos od 3.220.431,00, te da je za taj predlog dao saglasnost
načelnik lokalne uprave na sjednici kolegijuma. Predmetna odluka o akotativnom
plaćanju za gradsko građevinsko zemljište donjeta je neposredno poslje
...2004. godine, kada je i podnešen zahtjev od strane firme “RM”, a da je na
dan ...2004. godine  na snazi bila odluka o naknadi gradsko građevinskog
zemljišta “sl list br 26/2002”, po kojoj je bilo predviđeno da se po metru
kvadratnom naplati iznos od 46 eura, te da su se oni u tom trenutku vodili
čisto finansiskm razlozima, kako bi se budžet više napunio, na osnovu čega su
došli do uvećanja predviđene cijene od 46 eura po m2 za 50 % i tako došli do
cijene od 69 eura po m2, a sve uzimajući u obzir površinu od 46.184,00 m2.
Dalje je istakao da mu je poznato da je Skupšina opština HN dana ...2004.
godine, kojom je on presjedavao donjela novu odluku o naknadi za uređenje
gradsko građevinskog zemljišta, koja odluka je objavljena u služneom listu
broj 8/2004, a po kojoj odluci lokacija “R” koja je trebala da se gradi,
sistematizovana je u treću zonu sa cijenom od 72 eura po m2 u odnosu na drugu
zonu koja je važila po staroj odluci i po kojoj je cijena bila predviđena od
46 eura po m2. Dalje je istakao da u vrijeme kada je vršen obračun glavni
projekat nije bio ovjeren od strane Ministarstva, ali da je investitoru bio
potreban sporazum da bi dobio građevinsku dozvolu i time ušao u određene
kreditne odnose kako bi došao do finansiskih sredstava za realizaciju
investicije, te da se radilo o akotaivnom načinu plaćanja i da je sporazumom
predviđeno da Opština i investitor nakon završetka projekta utvrde stvarnu
izgrađenost na cijelokupnoj površinu, a zatim urade konačni obračun iznosa
naknade, nakon čega bi investitor eventualno platio razliku u odnosu na
sporazumom utvrđeno stanje, odnosno da se konačan i precizan obračun uradi
nakon završetka izgradnje, tačnije u momentu tehničkog prijema. Istakao je i
to da se za osnovicu obračuna uzela stara odluka koja je važila u momentu
podnošenja zahtijeva na dan ...2004. godine, jer se primjenjivala odluka o
naknadi gradsko građevinko zemljište koja je važila u momentu podnošenja
zahtijeva za plaćanje naknade gradsko građevinkog zemljišta. Istakao je i to
da mu je poznato da na mjestu gdje je trebao biti izgrađen hotelski kompleks
“R” ni do dan danas ništa nije urađeno.  
Branilac okrivljenog u završnoj riječi je u bitnom istakao da je sporazum
odredio akotativno, ili uslovno određenje naknade za uređivanje gradsko
građevinkog zemljišta, te da konačan obračun nikada nije izvršen, sa razloga
što investitor nikada nije prikupio svu tehničku dokumentaciju i da je u
konkretnom slučaju na osnovu sporazuma Opština HN ostvarila veliki prihod sa
kamatama, što joj je sve plaćeno do kraja jula 2007 godine, te da je sporazum
zaključ uz saglasnost kolegijuma, transparentno i javno. Dalje je istakao da u
djleatnosti njegovog branjenika nepostoji kako ni radnja izvršenja, tako ni
nastupjela posljedica u vidu štete za Opštinu HN, a ni pribavljena korist
preduzeću “R” DOO HN, već da je to preduzeće pretrpilo štetu, te da u radnjama
optuženog nema umišljaja, ni namere koje su sastavni dio krivičnog djela, pa
je u konačnom predložio da sud okrivljenog oslobodi od optužbe.  
Okrivljeni u svojoj završnoj riječi u bitnom je istakao da smatra da nije
počinio djelo koje mu je stavljeno na teret i da je u tom vremenu postupao u
skladu sa pravilima i kao dobar domaćin, te da se neosjeća krivim za djelo
koje mu je stavljeno na teret i da se u konačnom pridružuje završnoj riječi
svoga branioca.  
Sud je u dokaznom postupku neposredno saslušao svjedoke T.K., K.M., B.R.,
P.S., na saglasan predlog stranaka pročitao iskaz svjedoka C.S., pročitao
sporazum o akotativnom izmirenju naknade za uređenje gradsko građevinkog
zemljišta za prvu fazu hotelsko turističkog kompleksa “R” od --.2004. godine,
ugovor o osnivanju DOO “RM” H.N. od ....2002. godine, potvrdu o registraciji
DOO “RM” izdat od CRPS – Podgorica od ...2002. godine, pročitao ugovor o
korišćenju Morskog dobra zahveden kod JP za upravljanje morskim dobrom broj
... od ...2002. godine, dopis Predsjedniku vlade Crne Gore zaveden u opštini
H.N.  br ... od ...2003. godine upućen od strane opštine H.N., izvršio uvid u
predračun broj ... od .... godine Sekretarijata za privredu i finansije
Opštine H.N.  upućen “RM” DOO H.N., pročitao potvrdu Opštine Hreceg Novi broj
... od ...2004. godine, odluku o restruktuiranju – promjeni oblika Doo “RM”
H.N.  u AD “ za Turizam  ugostiteljstvo i trgovinu RM” Hreceg Novi od ...2003.
godine sa planom restruktuiranja, pročitao uslove restruktuiranja DOO “RM” u
Ad “za turizam, ugostirteljstvo i trgovinu”, pročitao statut Ad “Za turizam,
ugostirteljstvo i trgovinu” “RM” H.N., rješenje Ministarstva zaštite sredine i
uređenje prostora broj ... od ...2004. godine, obavještenej “RM” AD broj 46/04
od ...2004. godine Ministarstvu zaštite životne sredine i uređenju prostora o
početku gradnje, izvršio uvid u izvod broj 64 od ...2007. godine za kominteta
“RM” DOO H.N.  kod Atlas Mont banke, pročitao dopis uprave lokalnih i javnih
prihoda Opštine H. Novi br. ... od ...2007. godine, pročitao rješneje Uprave
za nekretnine PJ H. Novi broj ... od ....2003. godine i od ....2003. godine,
izvršio uvid u List nepokretnosti broj ... KO S. od ...2003. godine, pročitao
dopis sekretara Skupštine opštine HN broj ... od ... godine, zaključak
Skupštine opštine H. Novi broj ... od ...2007. godine, dopis uprave javnih
prihoda Opštine HN broj ... od ....2008. godine, dopis Sekretarijata za
urbanizam i građevinarstvo Opštine HN br... od ... godine, izvod iz Kaznene
evidencije za okrivljenog izdat od UP Pj H. Novi br. ... od ...2009. godine,
pročitao nalaz i mišljenje, dopune nalaza i mišljenja vještaka finansiske
struke G.R. od ...2008., ...2009. i ...2009. godine, i neposredno saslušao
vještaka finansiske struke G.R..  
Analizirajući provedene dokaze pojedinačno i u njihovoj međusobnoj
povezanosti, te dovodeći ih u vezu sa odbranom okrivljenog, sud je našao da
nije dokazano da je okrivljeni počinio krivično djelo čije mu je izvršenje
stavljeno na teret optužnim aktom i istog oslobodio od optužbe iz sljedećih
razloga:  
Svjedok T.K. u svom svjedočkom iskazu u bitnom je naveo da je ...2004. godine
kao direktor preduzeća “RM” podnio zahtjev Opštini H.N.  za obračun komunalija
za prvi fazu “R.”, te da je taj zahtjev predao predsjedniku opštine Ć.Đ.,
odnosno da je zahtjev predao lično sekretarici tadašnjeg predsjenika opštine
Ć.Đ i da nije vodio računa da li je na pravom mjestu predao zahtjev i da li je
isti protokolisan u nekoj službi opštine. Dalje je istakao da su od narednog
dana, pa sve do kraja februara iste godine imali tri do četiri sastanka kojima
su prisustvovali predstavnik “RM” i to on, B.D. kao menadžer projekta, P.Ž.
kao jedan od direktora u “A.S”, B.S. kao jedan od direktora u “A.S.”, M.B
pravnica iz “A.S.”, zajedno sa predstavnicima opštine i da su tokom tih
sastanaka prihvatili obavezu da plate cijenu od 69 eura po m2 korisne površine
predmetnog projekta, te da su tada znali da je ta tarifa bila niža, jer je
izgradnja projekta bila smještena u drugoj zoni i da su se tada sporazumjeli
da se obračun komunalija izvrši na kraju izgradnje kompleksa, gdje bi Opštine
H.N.  učestvovala u troškovima magistralnih objekata, kao što su šetalište,
trafo stanica, rezervoar za vodu i slično. Dalje je istakao da njegova firma
“RM” nije žurila sa potpisivanjem predmetnog sporazuma zbog nepribavljanja
svih drugih saglasnosti, te da je u međuvremenu kako je saznao donesena nova
odluka kojom su promjenjene tarife za obračun i kojom se predviđa da konkretna
lokacija prelazi u treću zonu, te da su zajedno sa predstavnicima Opštine
konstatovali da se sporazum potpiše kako je to već ranije utvrđeno, prije dana
potpisivanja, obzirom da su predvidjeli sporazumom da će obračun komunalija
biti izvršen po tehničkom prijemu objekta. Istakao je i to da su obaveze po
sporazumu u potpunosti izmirili uz plaćanje svih kamata zbog docnije pojedinih
rata. Doda je i to da je sporazum zaključen po staroj odluci o nakanadi za
uređenje gradsko građevinkog zemljišta, sa razloga što je zahtijev bio
podnešen ...2004. godine, a prije donošenja nove odluke i sve uzimajući u
obzir da se predmeti rješavaju shodno propisima koji su važili danom
podnošenja zahtjeva. Istakao je i to da je konačan sporatzum o plaćanju
nakanade za uređenej zemljišta, koji je predviđen sporazumom od ...2004.
godine, nije nikada zaključen i da nikada nije počela izgradnja predmetnog
objekta zbog ekonomske situacije u državi, pa s toga nije ni končan obračun
urađen koji je bio predviđen po dogovoru sa Opštinom, a nakon izgradnje prve
faze, kada bi se sve bukvalno mijerilo. Istakao je i to da ni do dan danas
nije urađebno ništa od građevinskih radova na konkretnoj lokaciji, te da
gradnja uopšte nije ni počela.  
Svjedok K.M. u svom svjedočkom iskazu u bitnom je naveo da su se dogovori
između predstavnika Opštine H.N.  i firme “RM” vodili više godina, ali da su
konkretni pregovori vođeni kada je podnešen zahtjev za plaćanje naknade za
uređenje gradsko građevinskog zemljišta i da su ti dogovori vođeni tokom 2002
i 2003 godine, te da je prisustvovao jednom od kolegijuma na kojem su bili
prisutni predstavnici opštine i firme “RM” i to od strane opštine HN bio je
prisutan predsjednik Ć.Đ. i svi načelnici sekretarijata i rukovodioci
određenih službi i to C.S., P.S., L.J., D.O. i drugi, a da su sa strane
preduzeća “RM” bili prisutni izvršni direktor K.T., B.S. i još jedan ili dva
predstavnika. Dodao je i to da mu je poznato da je u tom periodu bila
procedura za donošenje nove odluke o nakanadi za uređenje gradsko građevinskog
zemljišta, za čije donošenje je nadležan sekretarijat za finansije, te da mu
je poznato da odluku o naknadi za uređenej gradsko građevinkog zemljišta po
statutu može donjeti i gradonačelnik opštine i to bez odluke ili dozvole nekog
kolegijalnog organa. Dodao je i to da mu je kao načelniku urbanizma poznata
praksa da se obračun naknade za građevinko zemljište vrši prema odluci koja
važi u vrijeme podnošenja zahtijeva od strane investitora, te da se zahtjev za
obračun nakanade podnosi Sekretarijatu za finansije i da po njegovom saznanju
ni u jednom slučaju nije primjenjena odluka o visini naknade koja je važila
nakon podnošenja zahtijeva.  
Svjedok B.R. u svom svjedočkom iskazu u bitnom je istakao da je u opštini H.N.
...2004. godine imenovan za vršioca dužnosti sekretara Sekretarijata za
društvene djelatnosti i da je učestvovao u konsultacijama, kao rukovodilac
organa, o svakom problemu na kolegijumu sa gradonačelnikom i da ga je
konkrenom prilikom, obzirom da je diplomirani ekonomista, pozvao kolega C. da
mu pomogne oko konceptiranja ugovora o akotativnom izmirenju naknade za
uređenje gradsko građevinskog zemljišta sa firmom “RM”, a da su se u
konkretnoj situaciji njegove obaveze odnosile na instrumente obezbeđenja
plaćanja. Dodao je i to da je u tom konkretnom periodu budžetski priliv
opštine bio jako loš, tako da je opština teško podmirivala svoje obaveze i da
je situacija pogotovo bila zaoštrena saniranjem posljedica klizišta u M..
Dodao je i to da svi papiri vezani za građevinsku dozvolu imaju rok važenja,
kao i sama građevinska dozvola, a obzirom da investitor nije ni do dan danas
počeo da radi, isti će morati, ako jednom krene u izgradnju objekta, ponovo
vaditi sve papire kao i građevinku dozvolu, te da u tom  slučaju opština može,
a i nemora da im prizna iznos koji su već platili, te da mu je lično pozanto
da je praksa bila da se po završenom tehničkom prijemu objekta vrši obračun
naknade.  
Svjedok P.S. u svom svjedočkom iskazu u bitnom je istakao da je posredno
saznao na kolegijumu koji je bio održan 2004 godine, na kojem je bilo priče o
hotelskom kompleksu “R”, te da se cijena naknade za gradsko građevinko
zemljište određuje u momentu predavanja zahtjeva i da mu nije poznato kakva je
bila konačna odluka o načinu plaćanja nove cijene. Dodao je i to da po statutu
postoji mogućnost, da ukoliko postoje neke okolnosti, kada neki od načelnika
nije u mogućnosti da donese neku odluku ili potpiše neko rješenje, to u
njegovo ime može uraditi gradonačelnik opštine.  
Svjedok C.S. u svom svjedočkom iskazu u bitnom je naveo da je u kritičnom
periodu bio sekretar Sekretarijata za privredu i finansije Opštine HN i dasu u
januaru mjesecu 2004 godine obavljeni preliminarni razgovori sa predstavnicima
“RM” na čelu sa K.T., a da su tom razgovoru prisustvovali predstavnici opštine
i to on, K.M. kao načelnik za Urbanizam i građevinarstvo, P.S. kao načelnik
Sekretarijata za stanbeno komuanlne poslove i da je na tom sastanku u načelu
dogovrena naknada za uređenje gradsko građevinskog zemljišta na “R.”, kada je
dogovorena cijena za naknadu za uređenje građevinskog zemljišta po staroj
odluci opštine u iznosu od 69 eura po m2, odnosno ukupno 3.220.431,20 eura.
Dodao je i to da je zahtjev “RM” za obračun naknade za uređenje gradsko
građevinkog zemljišta vidio i sa njim se upoznao karjem januara ili početkom
februara 2004 godine, ali da na njemu nije bio prijemni pečat opštine, ali da
ne zan iz kojih razloga to nije bilo, te s obzirom da je zahtjevu nedostajala
ovjerena projektna dokumentacija od strane Ministarstva za uređenje prostora,
kako bi se mogao izvršiti konačan obračun neto površina  i naknada za uređenje
gradsko građevinskog zemljišta, u dogovoru sa predsjednikom opštine Ć.Đ. i
načelnikom za društvene djeloatnosti B.R. odlučili su da se ide na akotativno
izmirenje naknade za uređenej gradsko građevinkog zemljišta i da se sve to
dešavalo prije ...2004. godine kada je na snagu stupila nova odluka opštine,
ali da se obračun naknade računa u momentu podnošenja zahtjeva za uređenje
gradsko građevinskog zemljišta. Istakao je i to da su obračun naknade za
uređenje gradsko građevinkog zemljišta vršili Sekretarijat za privredu i
finansije, na čijem čelu je on bio, odnosno da su predmetni obračun vršili on,
B.R. i V.T., te da je tada obračun izvršen po parametrima iz tada važeće
odluke, jer nova odluka nije bila još na snazi. Istakao je i to da je njegovom
sekretarijatu zahtjev za obračun naknade od strane “RM” upućen iz kabineta
predjedniak opštine i da vjerovatno usljed omaške isti nije evidentiran u
njihovoj službi, ali da mu je poznato da je pomenuti zahtjev došao u opštinu
krajem januara i početkom februara 2004 godine, odnosno prije nego što je
stupila na snagu nova odluka o načinu obračuna naknade za uređenej zemljišta i
da su svi načelnici upoznati na kolegijumu o podnošenju zahtjeva i da su se
svi saglasili da se izvrši akotativno plaćanje obaveza. Dodao je i to da je
utvrđena akotativna naknada u visini od 3.220.431,20 eura izmirena u junu 2007
godine sa pripadajućom kamatom.  
Iz sporazuma o akotativnom izmirenju naknade za uređenje gradsko građevinskog
zemljišta za prvu fazu “HTK” na “R” od ...2004. godine, proizilazi da
investitor AD “RM” H.N.  prihvata obavezu novčanog učešća u naknadi za
uređenje gradsko građevinkog zemljišta za izgradnju prve faze “HTK” na “R” po
cijeni od 69 eura po m2, a za ukupno 46.184,30 m2, odnosno ukupnu obavezu
novčanog učešća u iznosu od 3.220.431,20 eura. Takođe iz navedenog sporazuma
proizilazi da će  konačan sporazum o plaćanju naknade za uređenje gradsko
građevinkog zemljoišta za prvu fazu navedenog projekta sklopiti na osnovu
ovjerene projektne dokumentacije od strane Ministarstva uređenja prostora i
zaštite životne sredine, kada će se utvrditi ukupne površine koje
predstavljaju osnov obračuna predmetne naknade.  
Iz potvrde Opštine H.N.  broj ... od ...2004. godine proizilazi da Opština
potvrđuje da je DOO “RM” H.N.  ugovorio način i rokove akotativnog plaćanja i
da je platio prvu ratu u iznosu od 300.000,00 eura, te da se potvrda izdaje
radi pribavljanja odobrenja za izgradnju prve faze kompleksa.  
Iz nalaz i mišljenja vještaka finansiske struke G.R. od ...2008. godine,
proizilazi da je po osnovnom sporazumu o akotativnom izmirenju naknade za
uređenje gradsko građevinskog zemljišta za prvu fazu izgradnje hotelsko
turističkog kompleksa na “R” utvrđena naknada za uređenje gradsko građevinkog
zemljišta, za ukupnu površinu od 46.184,30 m2 po obračunskoj cijeni od 69
eura, u iznosu od 3.220.431,20 eura, ali da je u vrijeme obračuna po tada
važećoj odluci o naknadi za uređenje gradsko građevinkog zemljišta 8/2004 od
...2004. godine za istu površinu obaveza investitora iznosila 7.449.456,60
eura, odnosno da je akotancija računata u manjem iznosu za 4.229.025,40 eura.
Iz dopune nalaza i mišljenja vještaka finansiske struke G.R. od ...2009.
godine, proizilazi da je po osnovnom sporazumu o akotativnom izmirenju naknade
za uređenje gradsko građevinskog zemljišta za prvu fazu izgradnje hotelsko
turističkog kompleksa na “R” utvrđena naknada za uređenje gradsko građevinkog
zemljišta, za ukupnu površinu od 46.184,30 m2 po obračunskoj cijeni od 69
eura, u iznosu od 3.220.431,20 eura, ali da je u vrijeme obračuna po tada
važećoj odluci o naknadi za uređenje gradsko građevinkog zemljišta 8/2004 od
...2004. godine za istu površinu obaveza investitora iznosila 7.035.597,90
eura, odnosno da je akotancija računata u manjem iznosu za 3.815.166,70 eura.
Iz drugog dopunskog nalaza i mišljenja vještaka finansiske struke G.R. od
...2009. godine, proizilazi da je po osnovnom sporazumu o akotativnom
izmirenju naknade za uređenje gradsko građevinskog zemljišta za prvu fazu
izgradnje hotelsko turističkog kompleksa na “R.” utvrđena naknada za uređenje
gradsko građevinkog zemljišta, za ukupnu površinu od 46.184,30 m2 po
obračunskoj cijeni od 69 eura, u iznosu od 3.220.431,20 eura, ali da je u
vrijeme obračuna po tada važećoj odluci o naknadi za uređenje gradsko
građevinkog zemljišta 8/2004 od ...2004. godine za istu površinu obaveza
investitora iznosila 6.409.962,00 eura, odnosno da je akotancija računata u
manjem iznosu za 4.262.406,00 eura. Pojašnjavajući svoj osnovni nalaz i
mišljenje, kao i svoje dopune, vještak je na glavnom pretresu istakao da su
različiti iznosi u njegovim nalazima posljedica primjena obračuna stare i nove
odluke, te posljedica razlikovanja površine i namjene objekta, kao i
posljedica uzimanja različitih građevinkih zona (druga i treća zona), te se
dalje različitost ogleda u tome što je uzeti podatak za obračun iz sporazuma o
akotativnom izmirenju obaveza, koji obračun je uzet za računanje u određenom
prosjeku. Dalje je pojasnio, da imajući u vidu podatke iz stare odluke koja je
važila u prvom periodu 2004 godine, kao i podatke nove odluke broj 8 koja je
važila od ...2004. godine, upoređujući ih sa podacima koje je dao u osnovnom
nalazu i dopunskim izjašnjenjima, da podatak koji je uzet za obračun o
akotatiovnom uređenju obaveza u prosjeku od 69 eura po m2 veći od prosjeka iz
stare odluke, po kojoj se obračun vršio u prosjeku od 46 eura po m2, a niži je
od prosjeka koji bi se uzimao po podacima iz odluke broj 8 za određene
namjene, površine, dok je za određene površine prosječni obračun od 69 eura po
m2 veći, zbog čega se može zaključiti da je obračunski podatak iz sporazuma od
69 eura po m2 ponderisani (prosječni) podatak koji se defakto ne slaže sa
podacima ni iz stare, ni iz nove odluke. Dalje je pojasnio da svi podaci koji
su dati u obračunima u osnovni nalaz i dopunska izjašnjenja imaju takozvani
privremeni, odnosno uslovni karakter, sa razloga što se konačan obračun može
izvršiti tek na osnovu usaglašene dokumentacije, ovjerene i upoređenje sa
površinama i dokumentaciajma, sa privremenim, odnosno kasnije svedenih i
usaglašenih podataka preko okončane situacije, kada se objekat završi, što
znači da bi mogao dati precizan nalaz i mišlejnje tek onda kada se izvrši
konačna situacija, odnosno kada se objekat u potpunosti izgradi, te je
pojasnio da se uslovni karakter njegovih obračuna odnosi na površine i namjene
objekta. Vještak je pojasnio i to da akotancija znači uplatu sredstava prije
izvršenog konačnog obračuna, odnosno da se određivanje predračunske
vrijednosti za gradnju vrši pod takozvanim privremenim situacijama, te kada se
objekat završi i primi, pravi se takozvana okončana situacija koja mora biti
usaglašena i potpisana od strane izvođača i investitora, na osnovu koje
okončane sitacije se izvodi i konačan obračun, što znači da se utvrđuje
rekapitulacija cijene koštanja objekta od koje se oduzimanju izvršene upalte u
ranijim privremenim situacijama, pa izvedenu razliku plaća onaj koji je u
obavezi.  
Uzimajući u obzir iskaz svjedoka T.K. koji je istakao da je kao direktor
preduzeća “RM” ...2004. godine podnio zahtjev Opštini HN za obračun komunalija
za prvu fazu projekta “R”, a koji zahtjev je lično predao sekretarici
tadašnjeg predsjednika opštine Ć.Đ, te da su od toga dana, pa sve do kraja
februara imali tri do četiri sastanka kojima su prisustvovali predstavnici
“RM” i predstvanici opštine i da je tokom tih sastanaka “RM” prihvatila
obavezu da plati cijenu od 69 eura po m2 korisne površine predmetnog objekta i
da su se tada sporazumili da se konačan obračun komunalija izvrši na kraju
izgradnje kompleksa, te da njegov firma “RM” nije žurila sa potpisvanjem
predmetnog sporazuma, sa razlog što nije bila pribavljena i druga
dokumentacija i da je u međuvremenu saznao da je donešena nova odluka, ali da
su zajedno sa predstvanicima Opštine konstatovali da sporazum treba potpisati,
kako je to već ranije utvrđeno, a obzirom da su i predvidjeli da će se obračun
komunalija izvršti po tehničkom prijemu objekta, te je njegova firma u
potpunosti izmirila obaveze iz zaključenog sporazuma, i to kako sve obaveze,
tako i sve kamate zbog docnije pojedinih rata, te uzimajući u obzir iskaz
svjedoka K.M. koji je istakao da je bio prisutan jednom od kolegijuma na kojem
su bili prisutni predstavnici opštine i firme “V” i da mu je poznato da je u
tom periodu bila započeta procedura za donošenje nove odluke o naknadi za
uređenje gradsko građevinskog zemljišta i da mu je poznato u praksi da se
uvijek primjenjuje ona odluka o naknadi za gradsko građevnsko zemljište koja
je važila u vrijeme podnošenja zahtijeva, uzimajući u obzir iskaz svjedoka
B.R. koji je istakao da je učestvovao u konsultacijama kao rukovodilac
Sekretarijata za drštvene djelatnosti i da je učestvovao u konceptiranju
ugovora o akotativnom izmirenju naknade za izmirenje gradsko građevinskog
zemljišta sa firmom “RM”, te da je u tom periodu od kada je on izabran za
vršioca dužnosti sekretara (...2004. godine) budžetski priliv Opštine je bio
jako loš i da opština je jako teško podmirivala svoje obaveze, te da mu je
lično pozanto da je praksa bila da se po uvjek završenom tehničkom prijemu
objekta vrši obračun naknade, uzimajući u obzir iskaz svjedoka P.S. koji je
istakao da je bio prisutan na kolegijumu koji je bio održan 2004 godine i da
je tada posredno saznao o izgradnji hotelskog kompleksa “R”, te uzimajući u
obzir iskaz svjedoka C.S. koji je istakao da je u kritičnom periodu bio
sekretar Sekretarijata za privredu i finansije Opštine H.N.  i da su u januaru
mjesecu 2004 godine obavljali preliminarne razgovore sa predstavnicima “RM” na
čeklu sa T.K. i da su na tom satanku u konačnom dogovorili naknadu za uređenje
gradsko građevinskog zemljišta na “R” i to cijenu zemljišta u iznosu od 69
eura po m2, odnosno ukupno 3.220.431,20 eura, te da je zahtijev “RM” za
obračun naknade za uređenje gradsko građevinskog zemljišta ličćno vidio i sa
njim se upoznao krajem januara ili početkom februara 2004 godine, te da na
njemu nije bilo prijemnog pečata, ali da mu nije poznat razlog zašto nije bilo
prijemnog pečata, pa obzirom da je nodostajala ovjerena projektna
dokumentacija od strane Ministarstva uređenja prostora i zaštite životne
sredine na osnovu kojeg bi se mogao izvršiti konačan obračun naknade za
uređenje gradsko građevinskog zemljišta, došlo se do dogovra sa predsjednikom
Opštine Ć.Đ. i načelnikom  za društvene djelatnosti B.R. i između ostalog sa
njim da se ide na akotativno izmirenje naknade za uređenje gradsko
građevinskog zemljišta, te da su obračun nakande vršili on kao rukovodilac
Sekretraijata za privredu i fansnsije, B.R. kao načelnik za društvene
djelatnosti i V.T. i da je obračun izvršen po parametrima iz tada važeće
odluke, jer nova odluka nije bila još na snazi, sud je mišljenja da je u
konkretnoj situaciji postojao zahtijev od strane “RM” za naknadu uređenja
gradsko građevinskog zemljišta, jer su svi svjedoci naveli da su se odražavali
sastanci – kolegijumi između predstavnika Opštine i predstavnika “RM”, a u
vrijeme važenja stare odluke i da je na tim sastancima dogovoreno o načinu
izmirivanja obaveze investitora prema Opštini H.N., a koji način izmirivanja
se odnosi na akontativno izmirenja obaveze, pa je po mišljenu suda bez uticaja
to što predmetni zahtjev nije formalno protokolisan u Opštini H.N., jer je
defakto raspravljano i odlučivano po istom, a sve u periodu januar i februar
2004 godine.  
Uzimajući u obzir sporazum o akotativnom  izmirenju koji je zaključe između
Opštine i “RM” ...2004. godine kojim je predviđena cijena naknade za uređenje
gradsko građevinskog zemljišta  u iznosu od 69 eura po m2 za ukupno 46.184,30
m2 prve faze hotelsko turističkog kompleksa na “R”, što ukupno predstavlja
3.220.431,20 eura koju je akotanciju firma “RM” nesporno platila, jer to
proizilazi iz iskaza svjedoka T.K. i C.S., kao i iz potvrde Opštine od
...2004. godine, izvoda broj 64 od ...2007. godine, kao i dopisa Uprave
lokalnih javnih prihoda, pa i iz iskaza drugih svjedoka, a i samog
okrivljenog, te uzimajući u obzir nalaz i mišljenje, njegove dopune i
pojašnjenje vještaka finansiske struke koji je istakao da je cijena od 69 eura
po m2 uzeta kao ponderisani (prosječni) podatak koji defakto neodgovara
podacima iz stare i nove odluke, a da je taj obarčunski podatak od 69 eura po
m2 veći od prosječnog obračuna iz stare odluke, a u odnosu na novu odluku i
veći i manji u odnosu za određene površine i namjene, te da bi vještak mogao
uraditi precizan nalaz i mišljenje tek onda kada se izvrši izgradnja objekta i
kada se utvrdi okončana situacija koja bi se morala usaglasiti od starne
izvođača i investitora, te da akontacija znači upalta sredstava prije
izvršenog konačnog obračuna, a nakon okončane situacije, sud je mišljenja da u
konkretnom slučaju nije nastupila šteta za Opštinu H.N., niti je pribavljena
korist firmi “RM”.  
Naime, firma “RM” nikada nije ni započela izgradnju hotelskog turističkog
kompleksa “R”, a kako su to naveli svjedoci, pa i okrivljeni, a što je opšte
poznata činjenica u Opštini H.N.. “RM” i Opština HN su defakto vodili
pregovore i došli do dogovora oko plaćanja naknade za uređenje gradsko
građevinskog zemljišta, pa su na osnovu tih dogovora i pregovora zaključili
sporazum o akotatvinom izmirenju naknade za uređenje gradsko građevinskog
zemljišta, kojim sporazumom su predvidjeli da će se zaključiti konačan obračun
nakon ovjerene projektne dokumentacije, kada bi se precizno utvrdili površine
i namjene svih obejkata, a ne samo prve faze hotelsko turističkog kompleksa
“R”. Kako se radi o akotativnom sporazumu, a kako je i to sam vještak naveo da
akotancija predstavlja plaćanje određenih sredstava  prije izvršenog konačnog
obračuna, a kako je nesporno da je firma “RM” uplatila kompletan iznos po
sporazumu sa pripadajućom kamatom zbog docnije u pojedinim ratama, sud je
mišljenja da u konkretnom slučaju se ne može govoriti o pribavljanja koristi
nekom ili nanošenje štete drugom, jer se radi o akotativnom sporazumu, koji
sam predviđa da će se konačna visnana naknade utvrditi po ovejrenoj projektnoj
dokumentaciji, odnosno po izgradnji hotelsko turističkog kompleksa, kada bi se
utvrdila konačna, odnosno okončana situacija. U suprotnom o nanošenju štete
ili pribavljanju koristi nekome, po mišljenju suda moglo bi se govoriti samo
nakon okončane situacije, tj. nakon izgradnje hotelsko turističkog kompleksa
“R”, kada bi se sa sigurnosću utvrdilo da li je, a nakon sravnjavanja
kompletne situacije, nekome pribavljena korist ili je nekom nanešena šteta.  
U konkretnoj situaciji radi se o jednom finansiskom odnosu između “RM” i
Opštine H.N.  na osnovu kojeg su ovi pravni subjekti zaključili sporazum o
akotativnom izmirenju naknade za gradsko građevinsko zemljište i kojim
sporazumom su predvidjeli da će se uraditi i konačan sporazum nakon ovjerene
projektne dokumentacije i okončane situacije, te se radi o jednom finansiskom
odnosu između navdenih subjekata koji je u fazi stagniranja i koji nije
okončan.  
Imajući u vidu naprije navedeno, a kod činjenice da je sporazum o akotativnom
iznirenju naknade zaključen po zahtjevu “RM” koji je defakto postojao, a koji
dogovor je definisan usmeno između predstavnika Opštine i predtsvnika “RM”, a
koji sporazum je zaključen ...2004. godine, faktički u vrijeme važenja nove
odluke Opštine H.N.  broj 8 , te kod činjenice da se radi o plaćanju
akotancije – dijela sredstava za naknadu gradsko građevinskog zemljišta i kod
činjenice da gradnja kompleksa “R” nikada nije započeta i da nikad nije ni
zaključen konačni sporazum o izmirenju cijelokupne naknade za gradsko
građevinsko zemljište, sud nije mogao na jasan i nesumnjiv način utvrditi da
je okrivljeni počinio krivično djelo koje mu je stavljeno na teret optužnim
aktom i mišljenja je da nije dokazano da je nastupila šteta za Opštinu H.N.,
odnosno da je pribavljena korist firmi “RM”.  
Imajući u vidu iskaz svjedoka C.S. koji je naveo da su obračun naknade za
uređenje gradsko građevinkog zemljišta vršili on kao  načelnik Sekretarijata
za privredu i finansije, B.R. kao načelnik za društvene djelatnosti i V.T., te
da su obračun vršili po parametrima iz tada važeće odluke, jer nova odluka
nije bila još na snazi, te imajući u vidu i ostale proveden dokaze, a između
ostalog i iskaz svjedoka B.R. koji je istakao da ga je C.S. pozvao kako bi im
pomogao u konceptiranju ugovora o akotativnom izmirenju naknade za uređenje
gradsko građevinskog zemljišta sa firmom “RM”, sud je mišljenja da nije
dokazano da je okrivljni postupao sa umišljajem u odnosu na krivično djelo iz
čl. 416 st.4 u vezi st. 2 u vezi st. 1 KZ-a, a obzirom da se navedeno krivično
djelo može izvršiti samo sa umišljajem. Naime, okrivljeni Ć.Đ. nije vršio
obračun, već je samo potpisao sporazum o akotativnom izmirenju naknade za koji
su drugi izvršili obračun, a ne okrivljni, pa stoga kod okrivljnog i nepostoji
umišljaj.  
S obzirom na navedene razloge i na odredbu člana 3 stav 3 ZKP-a kojom je
propisano da sumnju o postojanju činjenice koja čini obilježje krivičnog djela
ili od koje zavisi primjena neke odredbe krivičnog zakonodavstva sud rješava
na način koji je povoljniji za okrivljenog, sud je okrivljenog na osnovu člana
363 st. 1 tačka 3 ZKP-a oslobodio od optužbe smatrajući da ista nije dokazana,
pa je sud odlučio kao u stavu 1 izreke presude.  
Cijeneći ostale provedene dokaze dokaze, sud je izveo zaključak da isti nijesu
bili od uticaja na drugačije presudjenje ove krivično pravne stvari.  
Sud je odbio predlog ODT-a H.N.  da se kao dokaz izvede vještačenje po
vještaku finansiske struke, sa razloga što bi provođenje toga dokaza vodilo
odugovlačenju postupka, a obzirom da je činjenično stanje u dovoljnoj mjeri
razrješeno.  
Kako je Državni tužilac odustao od optužnice pod stavom 2), navodeći da nije
dokazano da je Opština H.N.  bila vlasnik nepokretnosti, već da je dokazano da
je vlasnik nepokretnosti bilo JP “Morsko dobro”, te kako se na glavni pretres
od ....2011. godine nije odazvao predstavnik Opštine H.N.  koji je uredno
primio poziv, a kako se u smislu čl. 60. st. 2. ima smatrati da oštećena
Opština H.N.  neće da nastavi krivično gonjenje protiv okrivljenog Ć.Đ, sud je
na osnovu čl. 362.st. 1. tač. 1. ZKP-a odlučio kao u stavu 2 izreke presude.  
Shodno čl. 203. st. 1. ZKP-a odlučeno je da troškovi krivičnoga postupka u
iznosu od 2.302,85 eura, koji čine troškovi po vještaku finansiske struke i u
iznosu od 108,46 eura koji čine troškove po vještaku građevinske struke,
padaju na teret budžetskih sredstava suda.  
OSNOVNI SUD U HERCEG NOVOM,
dana 20.06.2011.godine. 
Zapisničar
PREDSJEDNIK VIJEĆA-SUDIJA,
Dragović Katarina,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.  
PRAVNA POUKA : Protiv ove presude dozvoljena je žalba u roku od 15 dana od
                                  dana prijema iste preko ovog suda Višem sudu Podgorica
DN-a:
- ODT-u H.N.
- Okrivljenom
- Braniocu
- Oštećenome
- U spise  