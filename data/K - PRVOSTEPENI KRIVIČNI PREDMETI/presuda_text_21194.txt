U I M E C R N E G O R E
K. br. 63/12
OSNOVNI SUD U NIKŠIĆU kao prvostepeni krivični, sudija Perović Ivan uz
sudjelovanje Ćuzović Plane kao zapisničara, u krivičnom predmetu protiv
okrivljenog K. S. kome se sudi u odsustvu, zbog krivičnog djela iz čl. 384 st.
1 KZ, postupajući po optužnom predlogu ODT-a Nikšić Kt. br. 867/11-2 od 20.
01. 2012. godine, nakon dovršenog javnog glavnog pretresa dana 23.01. 2012
godine u prisustvu zastupnika ODT-a Đ. R. i branioca okrivljenog K.S. po
službenoj dužnosti advokata S. D. iz Nikšića, donio je i istog dana objavio
P R E S U D U
Okrivljeni:
K. S. od oca S., rođen.... godine u N., sa prebivalištem u N...– ul...,
državljanin Crne Gore, nezaposlen, lošeg imovnog stanja, ranije osuđivan
presudom Osnovnog suda Nikšić K.br. 304/08 od 02.10.2008. godine zbog
krivičnog djela iz čl. 256 st. 2 u vezi st. 1 KZ na kaznu zatvora od 45 dana -
uslovno na jednu godinu,
K r i v j e
Što je :
Neutvrđenog dana u periodu od 13. 09. 2011. godine do 07. 10. 2011. godine u
N. u stanu vlasništvo M.M. koji se nalazi u ulici..,samovlasno pribavio pravo
za koje je smatrao da mu pripada, na način što je, nakon što su dana
13.09.2011. godine ovlašćeni radnici E.N. isključili brojilo marke "I" broj
00389165 sa niskonaponske mreže zbog neplaćenog duga na ime utrošene
električne energije, isto samovlasno priključio na nisko-naponsku mrežu E. N.
- čime je učinio krivično djelo samovlašće iz čl. 384 st. 1 Krivičnog
zakonika,
- pa sud okrivljenom za navedeno krivično djelo primjenom čl. 4 st. 2, čl.
42, čl.52, čl.53 i čl.54 Krivičnog zakonika i čl. 374 Zakonika o krivičnom
postupku izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno
određuje da se ova kazna neće izvršiti ako okrivljeni u roku od 1 (jedne)
godine po pravosnažnosti presude ne učini novo krivično djelo.
Dužan je okrivljeni na ime troškova krivičnog postupka uplatiti na žiro-račun
ovoga suda broj 832-152-32 iznos od 30,00 €, u roku od 15 dana po
pravosnažnosti presude pod prijetnjom prinudnog izvršenja.
O b r a z l o ž e nj e
ODT iz Nikšića optužnim predlogom Kt. br. 867/11-2 stavio je na teret
okrivljenom K.S.. izvršenje krivičnog djela samovlašće iz čl. 384 st.1 KZ, pa
je zastupnik ODT-a Đ. R.koji je zastupao optužbu na glavnom pretresu, u
završnoj riječi ostao pri podnijetom optužnom aktu predlažući sudu da
okrivljenog oglasi krivim i osudi po zakonu.
Sud je donio rješenje da se okrivljenom K. S. sudi u odsustvu shodno čl.324
st.2 ZKP, budući da je ODT Nikšić podnio predlog da se istome sudi u odsustvu
a i po ocjeni suda postoje uslovi za primjenu predmetnog instituta procesnog
prava budući da je za okrivljenim u više navrata izdavana naredba za dovođenje
po kojoj službenici policije nijesu mogli postupiti i obezbijediti prisustvo
okrivljenog.
Branilac okrivljenog po službenoj dužnosti advokat S.D. u završnoj riječi
zamolio je sud da pri odlučivanju o krivičnoj sankciji uzme u obzir sve
olakšavajuće okolnosti na strani okrivljenog i da ga što blaže kazni.
Sud je u dokaznom postupku pročitao zapisnike E. N. o izvršenju naloga za
obustavu snadbijevanja električnom energijom br.0001124 od 13.09.2011.godine i
br.0010018 od 07.10.2011.godine i izvod iz kaznene evidencije za okrivljenog.
Zapisnikom E. br.0001124 od 13.09.2011.godine navedeno je da je stan M. M.
koji se nalazi u ul..., isključen sa elektro distributivne mreže, pri čemu dug
potrošača iznosi 1.135,81 eura a zapisnikom E. br.0010018 od 07.10.2011.godine
navedeno je da je isti stan samovoljno priključen na elektrodistributivnu
mrežu.
Iz izvedenih dokaza nesumnjivo proizilazi da je okrivljeni K. S. neutvrđenog
dana u periodu od 13. 09. 2011. godine do 07. 10. 2011. godine u N. u stanu
vlasništvo M. M. koji se nalazi u ulici.., samovlasno pribavio pravo za koje
je smatrao da mu pripada, na način što je, nakon što su dana 13.09.2011.
godine ovlašćeni radnici E. N. isključili brojilo marke "I" broj 00389165 sa
niskonaponske mreže zbog neplaćenog duga na ime utrošene električne energije,
isto samovlasno priključio na nisko-naponsku mrežu E.N., čime je učinio
krivično djelo samovlašće iz čl. 384 st. 1 KZ.
Naime, iz sadržine zapisnika ED N. od 13.09.2011.godine proizilazi da su
radnici E. izvršili isključenje stana u kome živi okrivljeni, a kako je
prilikom kontrole od 07.10.2011.godine utvrdjeno da je stan samovlasno
priključen, jasno je da je upravo okrivljeni kao nezaposleno lice, lošeg
imovnog stanja, koje očito redovno ne plaća račune za utrošenu električnu
energiju i ima dug po osnovu potrošnje iste veći od 1.000,00 eura, posjedovao
pravni interes za izvršenje inkriminisane radnje.
Kako je okrivljeni bio svjestan da samovlasno pribavlja pravo za koje je
smatrao da mu pripada, što je očito i htio opisanim postupkom, jasno je da je
djelovao sa direktnim umišljajem.
Sud je donio rješenje da se kao dokaz ne izvodi saslušanje predstavnika
oštećene E. N. i svjedoka J. Ž.i K. M., jer bi se insistiranjem na izvodjenju
tih dokaza isključivo doprinijelo odugovlačenju postupka.
Prilikom odlučivanja o krivičnoj sankciji, sud je shodno čl. 42 KZ, kao
olakšavajuće okolnosti okrivljenom cijenio nezaposlenost i loše imovno stanje,
a kao otežavajuću raniju osuđivanost, utvrđenu na osnovu izvoda iz kaznene
evidencije za okrivljenog,ali je uzeo u obzir činjenicu da se ne radi o
istovrsnom krivičnom djelu, pa je sud uvjerenja da će se uslovnom osudom,
kojom je okrivljenom utvrđena kazna zatvora u trajanju od 6 mjeseci koja se
kazna neće izvršiti ukoliko okrivljeni u roku od 1 godine po pravosnažnosti
presude ne učini novo krivično djelo, postići svrha uslovne osude iz čl. 52, a
u okviru opšte svrhe propisivanja i izricanja krivičnih sankcija iz čl. 4 st.
2 KZ.
Sud je shodno čl. 226 i 229 ZKP-a okrivljenog obavezao na plaćanje paušalnih
troškova krivičnog postupka u iznosu od 30,00 €, srazmjerno složenosti i
trajanju krivičnog postupka i imovnom stanju okrivljenog.
Iz iznijetih razloga, na osnovu čl. 374-a ZKP, odlučeno je kao u izreci
presude.
OSNOVNI SUD U NIKŠIĆU, dana 23.01.2013.godine
Zapisničar, SUDIJA,
Ćuzović Plana,s.r. Ivan Perović s.r.
Za tačnost otpravka tvrdi i ovjerava
radnik suda
PRAVNA POUKA: Protiv ove presude nezadovoljna stranka ima pravo
izjavljivanja žalbe u roku od 8 dana od dana prijema
iste, preko ovog suda Višem sudu u Podgorici.