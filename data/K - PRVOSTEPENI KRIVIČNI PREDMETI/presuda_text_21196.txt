U I M E C R N E G O R E
K. br. 20/12
OSNOVNI SUD U NIKŠIĆU kao prvostepeni krivični, sudija Perović Ivan uz
sudjelovanje Ćuzović Plane kao zapisničara, u krivičnom predmetu protiv
okrivljenog R. O. zbog krivičnog djela iz člana 168 st. 2 u vezi st. 1 KZ,
postupajući po optužnom predlogu ODT-a Nikšić Kt.br. 168/11 od 16.01.2012.
godine, nakon dovršenog javnog glavnog pretresa dana 22.01.2013. godine u
prisustvu zastupnika ODT-a Đ. R. i okrivljenog R.O., donio je i istog dana
objavio
P R E S U D U
Okrivljeni:
R. O. od oca A. i majke S. rođene T., rođen ... godine u N., nastanjen u N...,
državljanin Crne Gore, završio osnovnu školu, nezaposlen, oženjen bez djece,
lošeg imovnog stanja, ranije osuđivan presudom Opštinskog suda Nikšić K.br.
324/84 od 15.07.1987. godine zbog krivičnog djela iz čl. 159 i čl. 152 st. 1
KZCG na kaznu zatvora od 90 dana, osuda brisana 16.10.1987. godine; presudom
Okružnog suda Titograd K.br. 372/84 od 13.10.1988. godine zbog krivičnog djela
iz čl. 152/1 KZCG na kaznu zatvora od 8 mjeseci, osuda brisana 03.11.1989.
godine; presudom Višeg suda Podgorica K.br. 6/93 od 16.06.1995. godine zbog
krivičnog djela iz člana 30/1 KZCG na kaznu zatvora od 12 godina i mjeru
bezbjednosti obavezno liječenje alkoholičara i narkomana, presudom Osnovnog
suda Nikšić K.br. 76/08 od 17.03.2009. godine zbog krivičnog djela iz čl. 240
st. 1 tač. 2 KZ na kaznu zatvora od 6 mjeseci, presudom Osnovnog suda Nikšić
K.br. 699/08 zbog krivičnog djela iz čl. 168 st. 1 KZ na kaznu zatvora od 90
dana - uslovno na jednu godinu; presudom Osnovnog suda Nikšić K.br. 390/09 od
22.10.2009. godine zbog krivičnog djela iz čl. 348 st. 1 u vezi čl. 339 st. 1
KZCG na kaznu zatvora od 3 mjeseca, presudom Osnovnog suda Nikšić K.br. 22/09
od 16.03.2009. godine zbog krivičnog djela iz čl. 168 st. 1 KZ na kaznu
zatvora od 3 mjeseca;
presudom Kv.br. 178/11 od 27.09.2011. godine preinačena presuda Višeg suda u
Podgorici Kž. 2285/10 od 07.06.2011. godine kojom je preinačena presuda
Osnovnog suda u Nikšiću K. 22/09 i presuda Osnovnog suda u Nikšiću K. 390/09
od 22.10.2009. godine
K r i v j e
Što je :
Dana 22. 02. 2011. godine u N., u ulici ... ugrozio sigurnost oštećenih M.Lj.
M. B. prijetnjom da će napasti na njihove živote i tijela, na način što je
oštećenoj M. Lj.uputio prijetnju da će joj izbušiti glavu i objesiti je, nakon
čega je oštećenom M. B.uputio prijetnju: „Ubiću te, zaklaću te, pucaću ti u
potiljak, objesiću te kao psa, linčovaću te sa moja dva brata“,
- čime je učinio krivično djelo ugrožavanje sigurnosti iz čl. 168 st. 2 u
vezi st. 1 Krivičnog zakonika,
- pa sud okrivljenog za navedeno krivično djelo primjenom čl. 4 st. 2, čl.
32, čl.36, čl. 42, čl.45 st.1 tač.3 i čl.46 st.1 tač.5 Krivičnog zakonika i
čl. 374 Zakonika o krivičnom postupku
O S U Đ U J E
Na kaznu zatvora u trajanju od 45 (četrdeset pet) dana, koju je dužan izdržati
nakon pravosnažnosti presude.
Obavezuje se okrivljeni da na ime paušalnih troškova krivičnog postupka uplati
iznos od 30,00 € u roku od 15 dana po pravosnažnosti presude, pod prijetnjom
prinudnog izvršenja, na žiro-račun ovoga suda br. 832-152-32.
O b r a z l o ž e nj e
ODT iz Nikšića optužnim predlogom Kt. br. 168/11 stavio je na teret
okrivljenom R.O. izvršenje krivičnog djela ugrožavanje sigurnosti iz čl. 168
st. 2 u vezi st. 1 KZ, pa je zastupnik ODT-a Đ. R. koji je zastupao optužbu na
glavnom pretresu, u završnoj riječi ostao pri podnijetom optužnom aktu
predlažući sudu da okrivljenog oglasi krivim i osudi po zakonu.
Okrivljeni R. O.negirao je izvršenje krivičnog djela navodeći u svojoj odbrani
da je njegova supruga D. pazila V.J. koja je bolesna i koja živi u stanu u
ulici... Dana 22.02.2011. godine u noćnim časovima došao je do toga stana kako
bi supruzi predao nešto, međutim, nakon što je pozvonio, vrata mu je otvorio
M.B. koga ranije nikad nije vidio i koji mu je rekao da ne može ući unutra.
Precizno se ne može sjetiti šta mu je M. sve kazao. On je M. opsovao i nije
siguran šta mu je sve rekao, ali je siguran da mu nije prijetio, a sam je
inače bio pod dejstvom alkohola. Mirno se udaljio i više nikada nije došao u
taj stan. Poslije ovog događaja njegova supruga je možda dva mjeseca radila
kod V. J., ali je on više nije posjećivao. Nije mu poznato zbog čega ga je M.
B. za koga je čuo da je čovjek van prirode, prijavio policiji.
Okrivljeni R. O. ostao je u završnoj riječi pri iznijetoj odbrani,
ostavljajući pitanje svoje krivice sudu na ocjenu.
Sud je u dokaznom postupku na sglasan predlog stranaka pročitao iskaze
svjedoka oštećenih M.Lj. i M.B.1 sa glavnog pretresa od 18.04.2012.g. i
pročitao izvod iz kaznene evidencije za okrivljenog.
Svjedok oštećena M. Lj. navela je u svom iskazu pred istražnim sudijom da je
dana 22.02.2011. godine oko 20,00 časova bila u stanu u ulici ...,njene zaove
V. J. koja je težak bolesnik i nepokretna osoba, pa je ona došla da bi pomogla
njenoj kućnoj pomoćnici R.D.oko uobičajenih poslova. Oko 21,00 čas bivši
suprug R.D. -R. O. ušao je u stan koji je bio otključan, sjeo u dnevnu sobu i
zapalio cigar. Opomenula ga je da ne puši u prostoriji u kojoj se nalazi
bolesna osoba, ali se on ponio veoma osorno govoreći joj ko je ona da ga
upozorava i da mu se obraća na takav način, iako ga je ona sasvim normalno
zamolila da to ne čini, jer R. gotovo i da ne poznaje. Međutim, R.O. je počeo
da je psuje i vrijeđa, a zatim i da joj upućuje riječi prijetnje kako će joj
izbušiti glavu i objesiti je, a kako je u stanu bio i njen suprug B., reagovao
je na riječi R. i rekao mu da napušti stan, ali je R. nastavio da prijeti i
njenom suprugu upućujući mu riječi: „Hoćeš li da te ubijem, hoćeš li da ti
pucam u potiljak“, prijeteći da će ga ubiti kao psa i linčovati ga sa njegova
dva brata. Govorio je čak i da zna gdje oni žive i da će doći njihovoj kući i
baciti bombu. Zbog toga je njen suprug pozvao policiju, koja je brzo došla, a
dok su ga policajci privodili i pred njim je ponavljao te riječi prijetnje
upućene njoj i njenom suprugu. Riječi prijetnje koje su upućene njoj i suprugu
je shvatila veoma ozbiljno i osjećala se ugroženom za svoj život i život njene
porodice.
Svjedok oštećena M.Lj. navela je u svom iskazu na glavnom pretresu da je
kritičnom prilikom R.O. najprije njoj rekao „izbušiću ti glavu, objesiću te“,
a kada je njen suprug B. pokušao da ubijedi R. mirnim putem da napušti stan,
ovaj je njenom suprugu uputio riječi „ubiću te, zaklaću te, pucaću ti u
potiljak, objesiću te kao psa, linčovaću te sa moja dva brata“. Od prijetnji
okrivljenog osjetila je strah i ugroženost po sopstveni život i tijelo, kao i
njene porodice, a tom događaju je prisustvovala i R. D. koja je mogla čuti sve
riječi koje je okrivljeni R. upućivao njoj i njenom suprugu M. B.. Istakla je
da se pridružuje krivičnom gonjenju protiv okrivljenog.
Svjedok oštećeni M. B.naveo je u svom iskazu pred istražnim sudijom i na
glavnom pretresu da je dana 22.02.2011. godine sa suprugom došao u stan
njegove sestre V. J. koja je teško bolesna i nepokretna, o kojoj brine kućna
pomoćnica R. D.. Oko 21,00 čas na vratima je neko zakucao, on je otvorio vrata
i ugledao okrivljenog R. O., bivšeg supruga R.D.. Puštio ga je da uđe u stan,
ali je R.počeo bez povoda da vrijeđa prisutne i njegovoj supruzi je uputio
riječi „Ubiću te, zaklaću te“, a zatim je krenuo u njenom pravcu da je fizički
napadne. On je pokašao da zaštiti svoju suprugu, ali je R. i njemu uputio
riječi prijetnje „Ubiću te, zaklaću te, pucaću ti u potiljak, objesiću te,
ubiću te kao psa, linčovaću te sa moja dva brata“. To nije bio prvi put da R.
njemu prijeti, a prijetio mu je čak i u prisustvu policije. Na prijetnje R. on
nije reagovao već je odmah pozvao policiju, koja je došla u stan i privela R..
Istakao je da se ne pridružuje krivičnom gonjenju protiv okrivljenog.
Na osnovu izvedenih dokaza, sud je na nesumnjiv način utvrdio da je okrivljeni
R. O. dana 22. 02. 2011. godine u N., u ulici ... ugrozio sigurnost oštećenih
M. Lj.i M. B. prijetnjom da će napasti na njihove živote i tijela, na način
što je oštećenoj M. Lj. uputio prijetnju da će joj izbušiti glavu i objesiti
je, nakon čega je oštećenom M.B. uputio prijetnju: „Ubiću te, zaklaću te,
pucaću ti u potiljak, objesiću te kao psa, linčovaću te sa moja dva brata“,
kojim radnjama je ostvario sva bitna obilježja krivičnog djela ugrožavanje
sigurnosti iz čl. 168 st. 2 u vezi st. 1 KZ.
Sud ne prihvata odbranu okrivljenog R. O.nalazeći da je neosnovana i sračunato
data u pravcu izbjegavanja krivice.
Navodi okrivljenog su krajnje nelogični jer on tvrdi da nije siguran šta je
sve kazao kritičnom prilikom, ali je zato siguran da nije upućivao prijetnje,
što je samo po sebi kontradiktorno. Sa druge strane, iz svjedočkih iskaza
oštećenih M. Lj. i M. B. koje sud prihvata i kojima poklanja vjeru,
nedvosmisleno proizilazi da se okrivljeni R. O. kritičnom prilikom ponašao
krajnje agresivno i da je upućivao prijetnje istima, pa je odbrana okrivljenog
u cjelosti opovrgnuta.
Iako se riječi oštećenih svjedoka ne podudaraju u cjelosti u pogledu riječi
koje izgovara okrivljeni, iako postoje razlike u pogledu toga da li je R. O.u
stan ušao jer su vrata bila otključana ili mu je ista otvorio M. B., suština
njihovih iskaza je ista – okrivljeni prijeti oštećenima u stanu V.J.
Kako je okrivljeni bio svjestan da će upućujući prijetnje oštećenima ugroziti
njihovu sigurnost, odnosno stvoriti kod istih osjećaj straha i ugroženosti po
život i tijelo, a to je očito i htio opisanim postupcima, jasno je da je
djelovao sa direktnim umišljajem.
Okrivljeni se pozvao na to da je kritičnom prilikom bio pod dejstvom alkohola
ali sud nalazi da se njegova sposobnost za rasuđivanje ne može dovesti pod
znak pitanja jer se isti mogao sjetiti da je u noćnim časovima došao do stana
V. J., da je nakon kritičnog događaja otišao i nikada više nije došao u taj
stan a po ocjeni suda svega toga se ne bi mogao sjetiti da je njegova
sposobnost za rasuđivanje bila upitna, pa je za sud jasno da se okrivljeni
poziva na alkoholisanost isključivo da bi obezbijedio sebi povoljniji tretman
u krivičnom postupku.
Sud je stavio van snage odluku o izvođenju dokaza u vidu saslušanja svjedoka
R.D., nalazeći da je činjenično stanje u dovoljnoj mjeri utvrđeno, te bi
insistiranje na izvođenju ovog dokaza isključivo doprinijelo odugovlačenju
postupka.
Prilikom odlučivanja o krivičnoj sankciji sud je, shodno čl.42 KZ, okrivljenom
kao olakšavajuće okolnosti cijenio nezaposlenost, loše imovno stanje,
porodičnost – isti je oženjen, činjenicu da se oštećeni M. B. nije pridružio
krivičnom gonjenju, a kao otežavajuću okolnost raniju osuđivanost, utvrđenu na
osnovu izvoda iz kaznene evidencije, pa je sud nalazeći da na strani
okrivljenog postoje naročito olakšavajuće okolnosti shodno čl.45 st.1 tač.3 i
čl.46 st.1 tač.5 KZ, istog osudio na kaznu zatvora u trajanju od 45 dana
/ispod propisanog minimuma za ovo krivično djelo/, koju će okrivljeni izdržati
po pravosnažnosti presude, čime će se postići svrha kažnjavanja iz čl. 32 KZ a
u okviru opšte svrhe propisivanja i izricanja krivičnih sankcija iz čl.4 st.2
KZ.
Sud je okrivljenog shodno čl. 226 i 229 ZKP, obavezao na plaćanje paušalnih
troškova krivičnog postupka u iznosu od 30,00 €, srazmjerno složenosti i
trajanju krivičnog postupka i imovnom stanju okrivljenog.
Iz iznijetih razloga, na osnovu čl. 374 ZKP-a, odlučeno je kao u izreci
presude.
OSNOVNI SUD U NIKŠIĆU, dana 22.01.2013.godine
Zapisničar, SUDIJA,
Ćuzović Plana,s.r. Ivan Perović s.r.
Za tačnost otpravka tvrdi i ovjerava
radnik suda
PRAVNA POUKA: Protiv ove presude nezadovoljna stranka ima pravo
izjavljivanja žalbe u roku od 8 dana od dana prijema
iste, preko ovog suda Višem sudu u Podgorici.