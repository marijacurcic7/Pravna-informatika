K.br.6/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog D.D. iz P. zbog krivičnog djela napad na službeno lice u
vršenju službene dužnosti iz čl.376. st.3. u vezi st. 1. Krivičnog zakonika,
po optužnom predlogu ODT Pljevlja Kt.br.9/13 od 18.01.2013. godine, nakon
održanog glavnog i javnog pretresa u prisustvu zamjenika ODT Pljevlja Tomčić
Milivoja, okrivljenog i oštećenog A. M. , dana 22.02.2013. godine, donio je i
javno objavio
P R E S U D U
Okrivljeni D. D., JMBG .... od oca V. i majke M. rodjena V., rodjen ....
godine u Ž., živi u P. naselje K., državljanin CG, govori srpskim jezikom
razumije crnogorski jezik, završio srednju školu za vozača, oženjen, otac
dvoje djece, ranije osudjivan presudom ovog suda K.br.36/90 od 15.10.1990.
godine zbog krivičnog djela iz čl.153. st.1. KZ RCG, osudjen na 3 mjeseca
zatvora, presudom ovog suda K.br.4/94 od 15.08.1994. godine zbog krivičnog
djela iz čl.195.st.3. KZ RCG, izrečena mu uslovna osuda, presudom ovog suda
K.br.118/01 od 27.07.2001. godine, zbog krivičnog djela iz čl.136.st.1. KZ
RCG, izrečena mu novčana kazna, presudom ovog suda K.br.70/02 od 01.07.2002.
godine, zbog krivičnog djela iz čl.36.st.1. KZ RCG, izrečena mu uslovna osuda,
presudom ovog suda K.br.47/03 od 14.11.2003. godine zbog krivičnog djela iz
čl.177. st.1. Krivičnog zakonika i čl.172. st.1. Krivičnog zakonika, izrečena
mu kazna zatvora od 4 mjeseca i mjera bezbijednosti zabrana upravljanja
motornim vozilom "C" kategorije i presudom ovog suda K.br.9/08 od 06.05.2008.
godine zbog krivičnog djela iz čl.403. Krivičnog zakonika, izrečena mu uslovna
osuda.
K r i v j e
Što je:
dana 09.01.2013. godine oko 14,30 časova u službenim prostorijama Uprave
policije - Područne jedinice u Pljevljima, prijetio da će napasti službeno
lice - ovlašćenog policijskog službenika A. M. u vršenju poslova javne
bezbijednosti, na način što je prilikom sprovodjenja u prostorije za
zadržavanje zbog počinjenog prekršaja, oštećenom A. M. radno angažovanom na
poslovima operativnog dežurstva u službe operativnog dežurstva Područne
jednice Pljevlja uputio više uvreda, pokušavajući da ga fizički napadne u čemu
je bio spriječen od strane policijskih službenika T. P.i M. D., a nakon toga
mu povišenim
-2-
tonom uputio riječi prijetnje govoreći mu "M. jebem ti mater, kada izadjem
odavde roknuću te, ubiću te, da znaš dobro",
čime je izvršio krivično djelo napad na službeno lice u vršenju službene
dužnsoti iz čl.376.st.3. u vezi st. 1. Krivičnog zakonika,
pa ga sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 45, 46. i 51. Krivičnog zakonika te članova 226. i
229. ZKP CG
O S U D J U J E
Na kaznu zatvora u trajanju od 4 mjeseca (četiri mjeseca) u koju kaznu mu se
ima uračunati vrijeme provedeno u pritvoru počev od dana 09.01.2013. godine pa
do dana 11.01.2013. godine.
Okrivljeni se obavezuje da na ime troškova vodjenja krivičnog postupka plati
ovom sudu iznosu od 125,00 eura, a na ime paušala iznos od 27,50 eura.
Troškove krivičnog postupka i paušal okrivljeni će platiti ovom sudu u roku od
15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.9/13 od
18.01.2013. godine optužilo je okrivljenog D. D. iz P. zbog krivičnog djela
napad na službeno lice u vršenju službene dužnosti iz čl.376. st.3. u vezi
st.1. Krivičnog zakonika navodeći da je okrivljeni krivično djelo izvršio na
način mjesto i vrijeme kako je to bliže opisano u izreci ove presude.
U završnoj riječi zamjenik ODT je u cjelosti ostao pri podnesenom optužnom
predlogu i predložio da sud okrivljenog oglasi krivim i osudi po zakonu.
Svjedok - oštećeni A.M. u završnoj riječi je istakao da se pridružuje
krivičnom gonjenju protiv okrivljenog pa je na kraju predložio da sud
okrivljenog oglasi krivim i osudi po zakonu.
Okrivljeni D. D. u svoju odbranu na zapisnik ODT Pljevlja je uglavnom negirao
izvršenje krivičnog djela ističući da nije vrijedjao niti je prijetio
policajcu A. Dalje ističe da je bio u veoma pijanom stanju, a da policajca A.
M. poznaje iz djetinstva jer su zajedno išli u srednju školu i osnovnu školu i
nikada do tada medju njima nije bilo nikakvih problema. Takodje, je istakao da
je svo vrijeme pored njih bio policajac M. D.
Na glavnom pretresu je istakao da je vjerovatno da je on uputio u vredljive i
prijeteće riječi oštećenom, ali zbog totalno pijanog stanja on se toga ne
sjeća, ali vjerovatno je da je to izgovorio. Ističe i sledeće "sigurno da sam
ja to izgovorio, ali se ja toga ničega ne sjećam, a jedino čega se sjećam je
da je telefonom razgovarao sa svjedokom M. D. i ničega se više ne sjeća.
Kasnije je pao u komu i završio u bolnici, a nakon toga odvezen u Duševnu
bolnicu u K.
U završnoj riječi je istakao da se osjeća krivim da priznaje krivicu, da se
kaje što je ovo uradio da je spreman da se izvini oštećenom, pa je na kraju
svoju odgovornost ostavio sudu na slobodnu procjenu.
U dokaznom postupku sud je saslušao svjedoka - oštećenog A. M., kao i svjedoke
T.P. i M. D. i pročitao izvještaj iz KE za okrivljenog.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa drugim
sud je utvrdio da je okrivljeni D. D. iz P. izvršio krivično djelo koje mu je
optužnim predlogom ODT-a stavljeno na teret, a na način mjesto i vrijeme kako
je to bliže opisano u izreci ove presude. Ovakvu svoju odluku sud je zasnovao
na činjenicama koje slijede iz dokaza izvedenih na glavnom pretresu.
-3-
Naime, svjedok - oštećeni A. M. na zapisnik ODT Pljevlja kao i na glavnom
pretresu je istakao da je kritičnog dana zbog prekršaja zajedno sa kolegama M.
D. i T. P. pokušao da spusti okririvljenog u prostorije za zadržavanje. Kada
su došli u hodnik ispred prostorije za zadržavanje okrivljeni se bukvalno
"zaletio" na oštećenog s obje ruke, a u tome ga je spriječio svjedok M. D. Dok
je otvarao prostoriju br. 1. za zadržavanje okrivljeni je se obratio oštećenom
riječima "Miljane jebem ti mater, kada izadjem odavde roknuću te, ubiću te da
znaš dobro". Nakon toga je cio slučaj prijavio predpostavljenom rukovodiocu
komandiru G. S.
Sud je u cjelosti prihvatio iskaz svjedoka - oštećenog smatrajući da je
oštećeni objektivno svjedočio, a u ostalom i sam okrivljeni je potvrdio da je
vjerovatno on te uvredljive i priejteće riječi i izgovorio oštećenom, ali da
je pri tome bio u jako pijanom stanju i da praktično nije znao šta priča i šta
radi, jer je nakon toga pao u komu, a odatle prevezen u bolnicu Pljevlja, a
kasnije na duže liječenje u Duševnu bolnicu "Dobrota" K.
Sud je prihvatio i odbranu okrivljenog pošto je isti priznao izvršenje
krivičnog djela i pošto je rekao da je sigurno on prijeteće i uvredljive
riječi izgovorio oštećenom, ali da je pri tome bio u jako pijanom stanju.
Svjedok T. P. je na zapisnik ODT Pljevlja istakao da je bio prisutan kada je
prilikom privodjenja u prostorije za zadržavanje okrivljeni rekao oštećenom
"M. jebem ti mater, kada izadjem odavde ubiću te, roknuću te da znaš dobro".
Oštećeni je bez ijedne izgovorene riječi napustio pritvorske prostorije, a on
i M. su okrivljenom izuli patike i stavili ih ispred ulaznih vrata ćelije, a
nakon toga izašli iz prostorije za zadržavanje. Dodao je i to da se oštećeni
prema okrivljenom ponašao krajnje profesionalno, službeno i korektno.
Svjedok M. D. je na glavnom pretresu istakao da je bio prisutan kada je
okrivljeni privodjen u prostorije za zadržavanje i da se tada okrivljeni
obratio oštećenom riječima "M. jebem ti mater, kada izadjem odavde roknuću te,
ubiću te da znaš dobro". Istakao je i to da se oštećeni korektno ponašao prema
okrivljenom i da mu ništa nije govorio.
Iz izvještaja iz KE za okrivljenog izdat od strane Ispostave policije Žabljak
br. 245/13-38/1 od 11.03.2013. godine sud je utvrdio da je okrivljeni do sada
osudjivan 6 puta za razna krivična djela te da mu je u dva navrata izrečena
efektivna kazna zatvora, zatim u tri navrata mu izrečena uslovna osuda i
jedanput mu izrečena novčana kazna.
Kod ovakvog činjeničnog stanja na osnovu svih izvedenih dokaza, a imajući u
vidu i da je okrivljeni priznao izvršenje krivičnog djela sud je utvrdio da je
okrivljeni D. D. iz P. izvršio krivično djelo koje mu je optužnim predlogom
stavljeno na teret. Naime, sud je nedvosmisleno utvrdio da je oštećeni A. M.
kao policajac u momentu izvršenja krivičnog djela okrivljenog radio - vršio
poslove javne bezbijednosti jer je sprovodio okrivljenog u prostorije za
zadžavanje zbog počinjenog prekršaja i tada je okrivljeni radno angažovanom
oštećenom A. M. koji je obavljao poslove operativnog dežurstva u Područnoj
jednici Pljevlja, uputio više uvreda kao i prijetnji sledeće sadržine "M.
jebem ti mater, kada izadjem odavde roknuću te, ubiću te da znaš dobro".
Dakle, sud je pouzdano utvrdio da su se u radnjama okrivljenog stekli svi
bitni elementi bića utuženog krivičnog djela koje se okrivljenom stavlja na
teret.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu kazne zatvora pa je
sud mišljenja da je u konkretnom slučaju prema okrivljenom jedino bilo
opravdano izreći kaznu zatvora, ali je takodje, po mišljenju suda imalo smisla
tu kaznu i ublažiti pa mu je sud primjenom članova 45. i 46. Krivičnog
zakonika minimalno predvidjenu kaznu u zakonu od 6 mjeseci zatvora ublažio i
izrekao mu kaznu zatvora u trajanju od 4 mjeseca smatrajući da će se i sa
ublaženom kaznom prema okrivljenom postići svrha
kažnjavanja predvidjena u članu 32. Krivičnog zakonika. Kao olakšavajuće
okolnosti sud je okrivljenom uzeo u obzir činjenicu da je okrivljeni prilikom
izvršenja ovog krivičnog djela bio u totalno pijanom stanju, da je nakon toga
pao u alkoholnu komu, da je zadržan u bolnici, a nešto kasnije prebačen na
liječenje od lakoholizma u specijalnu psihijatrisku bolnicu "Dobrota" K.
Imajući sve to u vidu sud je mišljenja da se radi o okrivljenom koji je
bolestan čovjek od alkoholizma i u takvom stanju je izvršio više krivičnih
djela za koje je ranije osudjivan, te da je takvog čovjeka potrebno liječiti
od alkoholizma. Na kraju sud je mišljenja da je izrečena krivična sankcija
prema okrivljenom adekvatna i primjerena stepenu društvene opasnosti, težini
učinjenog djela kao i nastalim posledicama, te da ista kazna prema okrivljenom
predstavlja onu mjeru koja je neophodna da bi se prema njemu postigla svrha
kažnjavanja predvidjena u članu 32. Krivičnog zakonika.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati ovom sudu iznos od 125,00 eura, a
isti iznos predstavlja naknadu i nagradu postavljenom braniocu po službenoj
dužnosti, a iznos paušala od 27,50 eura sud je odredio imajući u vidu dužinu
trajanja i složenost krivičnog postupka kao i imovno stanje okrivljenog.
U smislu člana 51. Krivičnog zakonika sud je okrivljenom u kaznu zatvora
uračunao vrijeme provedeno u pritvoru počev od 09.01.2013. godine pa do
11.01.2013. godine.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 22.02.2013. godine
Zapisničar, S u d i j a,
Djondović Milenka Branko Pejović
PRAVNA POUKA: Protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
6x u predmet