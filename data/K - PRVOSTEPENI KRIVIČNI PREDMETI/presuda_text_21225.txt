OSNOVNI SUD U ROŽAJAMA
K.br. 3/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.7/13 od 18.01.2013.g. podnijet protiv okrivljenog Ismara Murića
iz Rožaja, zbog krivičnog djela vanbračna zajednica sa maloletnikom iz čl.
216. st. 1. Krivičnog zakonika, nakon održanog glavnog i javnog pretresa u
prisustvu Zamjenika Osnovnog državnog tužioca Aldina Kalača, oštećene malol.
Adelise Škrijelj i njenog zakonskog zastupnika Ekrema Škrijelja i okrivljenog,
dana 18.02. 2013. donio je i javno objavio
P R E S U D U
Okrivljeni ISMAR MURIĆ JMB 1609994273998 od oca Arifa i majke Dževahire,
rođene Kajević rođen 16.09.1994.g. u Rožajama gdje i živi, naselje Ibarac,
državljanin Crne Gore, razumije crnogorski jezik, a njegov jezik je srpski,
pismen, završio osnovnu školu, nezaposlen, oženjen, bez djece, siromašnog
imovnog stanja, neosuđivan.
K R I V J E
Što je:
od 03.01.2013.godine u Rožajama, živi u vanbračnoj zajednici sa maloljetnom
Adelisom Škrijelj iz Rožaja, rođenom 03.01.1997.godine,
- čime je izvršio krivično djelo vanbračna zajednica sa maloljetnikom iz čl.
216. st. 1. Krivičnog zakonika.
pa mu sud primjenom pomenutog zakonskog propisa i čl. 4, 13, 15, 32, 36, 42,
52, 53, 54 Krivičnog zakonika i 374. Zakonika o krivičnom postupku, izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno
odredjuje da se kazna neće izvršiti ukoliko osuđeni u roku od jedne godine ne
izvrši novo krivično djelo.
Da plati na ime troškova krivičnog postupka paušalni iznos od 30,00 eura, u
korist budžeta Crne Gore, u roku od 15 dana po pravosnažnosti ove presude.
Imovinsko-pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br.7/13 od 18.01.2013.g. protiv okrivljenog Ismara Murića iz Rožaja, zbog
krivičnog djela vanbračna zajednica sa maloletnikom iz čl. 216. st.
1.Krivičnog zakonika (KZ).
Na glavnom pretresu Zamjenik ODT-a Aldin Kalač je ostao pri podnijetom
optužnom predlogu, te je predložio da sud okrivljenog oglasi krivim zbog
krivičnog djela koje mu je optužbom stavljeno na teret i da mu izrekne uslovnu
osudu, kojom će mu utvrditi kaznu zatvora u trajanju od tri mjeseca i
istovremeno odrediti da se kazna neće izvršiti ukoliko isti u roku od jedne
godine ne izvrši novo krivično djelo.
Zakonski zastupnik oštećene malol. Adelise Škrijelj, otac joj Ekrem Škrijelj,
je u završnoj riječi istakao da se ne pridružuje krivičnom gonjenju ODT-a u
odnosu na okrivljenog, niti postavlja imovinsko-pravni zahtjev.
Okrivljeni je na pretresu priznao djelo i svoju krivicu i objasnio da je
polovinom 2012.g. upoznao malol. Adelisu Škrijelj, rođenu 03.01.1997.g.. Dana
03.01.2013.g. odlučili su da se uzmu i žive zajedničkim životom u vanbračnoj
zajednici i od tada žive u vanbračnoj zajednici, a znao je da je Adelisa
maloletna . Sa njenim roditeljima su se izmirili i međusobno se posjećuju tako
da su i oni saglasni da nastave zajednički život. Predložio je da ga sud što
blaže kazni.
Po ovoj krivično pravnoj stvari sud je izveo dokaze: saslušao svedoka -
oštećenu malol. Adelisu Škrijelj , pročitao izvod iz matične knjige rođenih na
ime malol. Adelise Škrijelj br. 26. UPI-202/13/385 od 17.01.2013.g. i izvršio
uvid u izvod iz kaznene evidencije na ime okrivljenog.
Cijeneći iskaz okrivljenog i sve izvedene dokaze, kako pojedinačno, tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio činjenično stanje kao u dispozitivu ove presude.
Utvrđeno činjenično stanje proizilazi kako iz priznanja okrivljenog, tako i iz
dokaza izvedenih u postupku.
Naime, okrivljeni je u cjelosti priznao izvršenje djela, pa je sud njegov
iskaz prihvatio kao jasan i potpun, obzirom da je isti potvrđen iskazom
oštećene malol. Adelise iz kojeg se utvrđuje da je sa okrivljenim živi u
vanbračnoj zajednici od 03.01.2013.g., te da je on znao da je maloletna kada
je stupio u vanbračnu zajednicu sa njom, te dovodeći to u vezu sa navodima iz
izvoda iz matične knjige rođenih iz kojeg se vidi da je oštećena Adelisa
rođena 03.01.1997.g., zaista se nedvosmisleno utvrđuje činjenično stanje kao u
dispozitivu ove presude.
Dakle, u postupku je utvrđeno da okrivljeni od 03.01.2013.godine u Rožajama,
živi u vanbračnoj zajednici sa maloljetnom Adelisom Škrijelj iz Rožaja,
rođenom 03.01.1997.godine,
U konkretnom slučaju okrivljeni je svjestan svog djela, tj. svjestan da od
03.01.2013.g. živi sa maloletnom Adelisom u vanbračnoj zajednici i to je htio,
pa je postupao sa umišljajem.
Iz ovakvog iznijetog i utvrđenog činjeničnog stanja, nesumnjivo proizilazi da
su u radnjama okrivljenog sadržani svi bitni elementi krivičnog djela
vanbračna zajednica sa maloljetnikom iz čl. 216. st. 1. KZ, za koje djelo je
sud istog oglasio krivim i izrekao mu uslovnu osudu, utvrđujući mu pri tom
kaznu zatvora u trajanju od tri mjeseca i istovremeno odredio da se kazna neće
izvršiti ukoliko isti u roku od jedne godine ne izvrši novo krivično djelo.
Prilikom izricanja ovakve vrste krivične sankcije, sud je imao u vidu stepen
krivice okrivljenog, stepen nastupjele posledice, okolnosti pod kojima je
djelo izvršeno, cijeneći pri tom kao olakšavajuće okolnosti priznanje
okrivljenog za izvršeno djelo, njegovo siromašno imovno stanje i raniju
neosuđivanost, te činjenicu da se zakonski zastupnik oštećene nije pridružio
krivičnom gonjenju ODT-a, pa je sud u nedostatku otežavajućih okolnosti našao
da je imalo mjesta izricanju ovakve vrste krivične sankcije, ubijeđen da će
upozorenje uz prijetnju kazne u dovoljnoj mjeri uticati na okrivljenog da
ubuduće ne vrši bilo kakva krivična djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati na ime paušala iznos od 30,00 eura, u korist
budžeta Crne Gore, a ovo imajući u vidu trajanje i složenost krivičnog
postupka, kao i imovno stanje okrivljenog.
Imovinsko-pravni zahtjev nije postavljen.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 18.02. 2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.