OSNOVNI SUD U ROŽAJAMA
I.br.11/13
OSNOVNI SUD U ROŽAJAMA, kao prvostepeni izvršni, sudija Mirsad Mujević,
rješavajući u pravnoj stvari izvršnog povjerioca M. I. iz Rožaja, koga zastupa
punomoćnik Nušo Kalač, advokat iz Rožaja, protiv izvršnog dužnika AD "Dekor"
Rožaje, odlučujući po predlogu za izvršenje, radi naplate novčanog
potraživanja prodajom nepokretnosti, dana 25.03.2013. godine, donio je,
R J E Š E NJ E
ODBIJA SE predlog za izvršenje izvršnog povjerioca I.br.918/12 od
29.10.2012.godine, kao neosnovan.
O b r a z l o ž e nj e
U pravnoj stvari izvršnog povjerioca M. I. iz Rožaja, koga zastupa punomoćnik
Nušo Kalač, advokat iz Rožaja, protiv izvršnog dužnika AD "Dekor" Rožaje,
odlučujući po predlogu za izvršenje, radi naplate novčanog potraživanja
prodajom nepokretnosti, sud je odlučio kao u dispozitivu rješenja.
Naime, izvršni povjerilac je ovom sudu podnio predlog za izvršenje na osnovu
izvršne isprave, presude Osnovnog suda u Rožajama P.br.126/09 od
23.06.2009.godine, radi naplate novčanog potraživanja u iznosu od 2.583,40
eura, sa zakonskom kamatom počev od 20.07.2004.godine u iznosu od 1.442,58
eura kao i troškova parničnog postupka u iznosu od 300,00 erura, i to popisom,
procjenom i prodajom nepokretne imovine dijela kat.parcele br.1412/15 u
površini od 839 m2, i to u dijelu površina od 155 m2 i uz predlog je podnio
list nepokretnosti br.210 KO Rožaje. Iz lista nepokretnosti br.210 KO Rožaje
koji je izvršni povjerilac dostavio uz predlog za izvršenje utvrdjuje se da je
kat. parcela br.1412/15 zv. zemljište uz privrednu zgradu površine od 839 m2.
Izvršni povjerilac je predlogom za izvršenje tražio da se odredi izvršenje
popisom, procjenom i prodajom nepokretne imovine dijela katastarske parcele
br.1412/15 u površini od 155 m2 te nepokretnosti, a imajući u vidu da je kat.
parcela br.1412/15 ukupne površine 839 m2, to nije moguće istu cijepati jer bi
ista dobila novi parcelarni broj, a isti nije sadržan u prepisu lista
nepokretnosti br.210 KO Rožaje
Sa izloženog a na osnovu čl.42 ZIO odlučeno je kao u dispozitivu ovog
rješenja.
OSNOVNI SUD U ROŽAJAMA, dana 25.03.2013.godine.
IZVRŠNI SUDIJA,
Mirsad Mujević, s.r
PRAVNA POUKA: Protiv ovog rješnja nezadovoljna stranka može izjaviti prigovor
u roku od 5 dana, od dana prijema istog i to Vijeću ovog suda.