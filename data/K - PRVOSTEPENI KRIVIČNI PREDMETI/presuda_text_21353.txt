U IME CRNE GORE
K.br.742/12
OSNOVNI SUD U NIKŠIĆU, kao prvostepeni krivični, sudija Perović Ivan, uz
sudjelovanje Ćuzović Plane kao zapisničara, odlučujući u krivičnom predmetu
okrivljenog V.V. zbog krivičnog djela samovlašće iz čl. 384 st. 1 Krivičnog
zakonika, po optužnom predlogu ODT-a Nikšić Kt.br.383/12 od 9.07.2012.g.,
nakon dovršenog glavnog i javnog pretresa, dana 29.01.2013.g., u prisustvu
zastupnika ODT-a I. I. i okrivljenog V.V. donio je i istog dana javno objavio
P R E S U D U
Okrivljeni :
V. V. od oca Lj., majke M. rođene... rođen..., u N.nastanjena u Nikšiću
ul...br..., državljanin CG, privatnik, završio VSS, oženjen dvoje djece,
srednjeg imovnog stanja, ranije osuđivan presudom Osnovnog suda Nikšić K.br.
17/97 od 20.05.1997.g zbog kriv. djela iz čl. 161 st. 1 u vezi st. 3 KZ RCG -
novčana kazna od 500,00 dinara,
K r i v j e
Što je:
Neutvrdjenog dana, u periodu od 20.12.2011.g. do 23.12.2012.g. u N., u
zakupljenom poslovnom objektu vlasništvo B. V.koji se nalazi u ulici..,
samovlasno pribavio pravo za koje smatrao da mu pripada, na način što je nakon
što su dana 20.12.2011.g., ovlašćeni radnici E.N. isključili brojilo marke
LANDIS broj 91189589 sa niskonaponske mreže zbog neplaćenog duga na ime
utrošene električne energije, isto samovlasno priključio na niskonaponsku
mrežu E. N.
- čime je učinio krivično djelo samovlašće iz čl.384 st.1 Krivičnog zakonika.
Pa sud okrivljenom V. V. shodno čl.4 st.2, čl.42, čl.52, čl.53, čl.54
Krivičnog zakonika i čl.374 Zakonika o krivičnom postupku, izriče
USLOVNU OSUDU
Sa kojom mu utvrdjuje kaznu zatvora u trajanju od 60 /šesdeset/ dana i
istovremeno odredjuje da se ista neće izvršiti ako u roku od jedne godine po
pravosnažnosti presude, okrivljeni ne učini novo krivično djelo.
Obavezuje se okrivljeni da na ime troškova krivičnog postupka plati iznos od
30,00 /trideset/ eura, u roku od 15 dana od dana pravosnažnosti presude, pod
prijetnom prinudnog izvršenja, na žiro račun ovog suda br. 832-152-32.
O b r a z l o ž e nj e
Obrazloženje je izostavljeno kao nepotrebno shodno čl.458 st 7 ZKP-a, jer su
se stranke odrekle prava na žalbu i nijesu tražile otpravak presude.
Odluka o troškovima krivičnog postupka donesena je primjenom odredbi čl.229
st.4 ZKP-a.
OSNOVNI SUD U NIKŠIĆU, dana 29.01.2013 g.
Zapisničar, SUDIJA,
Ćuzović Plana s.r. Perović Ivan s.r.
ZA TAČNOST OTPRAVKA TVRDI
radnik suda