OSNOVNI SUD U ROŽAJAMA
K.br.35/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.46/13. od 25. marta 2013.godine,
protiv okrivljenog Mehović Irfana iz Rožaja zbog krivičnog djela produženo
krivično djelo oduzimanje maloljetnog lica iz čl. 217. st.2. u vezi čl. 49.
Krivičnog Zakonika, nakon održanog glavnog i javnog pretresa u prisustvu
Zamjenika Osnovnog Državnog Tužioca Kalač Aldina iz Rožaja, oštećene Husović
Sanele iz Rožaja, advokata Milića Radovanića iz Berana branioca okrivljenog, i
orkivljenog dana 16.4.2013.donio je i javno objavio
P R E S U D U
Okrivljeni MEHOVIĆ IRFAN, JMB 0301979272022, od oca Remza i majke Nafije,
rodj. Sinanović, rodjen 03.01.1979. godine u s. Biševo, opština Rožaje, gdje i
živi, drž. CG, razumije Crnogorski jezik, a maternji jezik mu je Bosanski,
pismen, završio osnovnu školu, nezapošljen, neoženjen, otac dvoje maloljetne
djece, siromašnog imovnog stanja, neosudjivan.
K R I V J E
Što je:
Dana 01.3.2013.godine onemogućavao izvršenje pravnosnažne i izvršne presude
Osnovnog suda u Rožajama P.br.289/12. od 24.10.2012.godine, u dijelu kojim je
odredjen način održavanja ličnih odnosa maloljetnih lica Amara Mehovića i Amre
Mehović sa roditeljem – majkom Sanelom Husović, na način što nije doveo i
predao djecu u vremenu i na mjestu kako je to odredjeno odlukom nadležnog
organa,
Dana 15.3.2013.godine onemogućavao izvršenje pravnosnažne i izvršne presude
Osnovnog suda u Rožajama P.br.289/12. od 24.10.2012.godine, u dijelu kojim je
odredjen način održavanja ličnih odnosa maloljetnih lica Amara Mehovića i Amre
Mehović sa roditeljem – majkom Sanelom Husović, na način što nije doveo i
predao djecu u vremenu i na mjestu kako je to odredjeno odlukom nadležnog
organa,
-čime je izvršio produženo krivično djelo oduzimanje malljetnog lica iz čl. 217.st.2. u vezi čl. 49. Krivičnog Zakonika. 
Pa mu sud na osnovu pomenutog zakonskog propisa, primjenom čl. 4.13.15. 32.36.
52.53.54. Krivičnog Zakonika, čl. 226.229. i 374. Zakonika o Krivičnom
Postupku izriče
USLOVNU OSUDU
Kojom mu utvrdjuje kaznu zatvora u trajanju od 60 dana i istovremeno odredjuje
da se ista neće izvršiti ukoliko osudjeni u roku od jedne godine dana od dana
pravnosnažnosti presude ne učini novo krivično djelo.
Da plati ovom sudu na ime troškova krvičnog postupka – paušala iznos od 40
eura u roku od 15 dana po pravnosnažnosti ove presude.
O b r a z l o ž e nj e
ODT iz Rožaja, podnio je optužni predlog Kt.br.46/13. od 25.3.2013.godine,
protiv okrivljenog Mehović Irfana iz Rožaja, zbog krivičnog djela produženo
krivično djelo oduzimanje maloljetnog lica iz čl. 217. st.2. u vezi čl. 49.
KZ.
Na glavnom pretresu Zamjenik ODT-a ostao je pri podnijetom optužnom predlogu.
Istakao je da je izvedenim dokazima utvrdjeno da je okrivljeni izvršio
krivično djelo za koje je optužen. Predložio je da sud okrivljenog za izvršeno
krivično djelo oglasi krivim i izrekne mu uslovnu osudu kojom će mu utvrditi
kaznu zatvora u trajanju od 60 dana i istovremeno odrediti da se is ta neće
izvršiti ukoliko isti u roku od jedne godine ne učini novo krivično djelo.
Oštećena Husović Sanela pridružila se krivičnom gonjenju ODT-a u odnosu na
okrivljenog, a imovinsko pravni zahtjev nije postavila.
Advokat Milić Radovanić branilac okrivljenog istakao je: da okrivljeni živi u
s. Biševo, koje je udaljeno od Rožaja oko 20 km. Zbog slabog imovnog stanja i
starosti djece, te i loših vremenskih prilika okrivljeni nije bio u mogućnosti
da postupi po pravnosnažnoj presudi kojom je obavezan da svakog 1. i 3.
vikenda u mjesecu omogući oštećenoj kao majci vidjanje djece. Okrivljeni ne
kontaktira sa oštećenom, te smatra da ista želi okrivljenog izložiti krivičnom
progonu kako bi mu pričinila neprijatnosti. Predložio je da sud okrivljenog
oslobodi od optužbe.
Okrivljeni Mehović Irfan na glavnom pretresu je izjavio da ne priznaje
izvršenje krivičnog djela ni krivicu za krivično djelo za koje je optužen.
Na zapisniku Kt.br.46/13. od 25.3.2013. godine pred ODT-om u Rožajama je
istakao da nije bio u mogućnosti da svoju djecu dovede ispred Centra za
socijalni rad u Rožajama kako je presudom obavezan radi predaje istih njihovoj
majci o čemu je i sud upoznao. Radi se o djeci koja su stara 3 godine i 1,5
godinu, te da ne posjeduje vozilo. O djeci se stara zajedno sa svojom majkom.
Djecu nije dovodio 1. i 15. marta ove godine.
Na glavnom pretresu u svemu je ponovio iskaz dat na pomenutom zapisniku pred
ODT-om u Rožajama, s tim što je dodao da je u postupku kada se odlučivalo o
povjeravanju djece tražio da sud istu dodijeli njihovoj majci na odgoj,
vaspitavanje i izdržavanje. Ovo sa razloga što nije u mogućnosti da istu
izdržava. Djecu nije mogao dovesti u Rožajama radi predaje oštećenoj zbog
materijalne situacije i ne posjedovanja vozila. Smatrao je da je prethodno
trebao kontaktirati oštećenu u vezi predaje djece, ali sa istom nema nikakvog
kontakta. U svemu je prihvatio odbranu svog branioca.
Na glavnom pretresu sud je izveo dokaze: saslušanjem u svojstvu svjedoka –
oštećene Husović Sanelu, izvršio uvid u presudu ovog suda P.br.289/12. od
24.10.2012.godine, kao i u presudu Višeg suda u Bijelom Polju Gž. Br. 2113/12.
od 20.12.2013. godine, kojom je potvrdjena pomenuta presuda ovog suda, izvršio
uvid u rješenje o izvršenju ovog suda I.br.134/13. od 19.02.2013. godine, i
pročitao izvod iz kaznene evidencije Ispostave Rožaje br. 02-245-1040. od
04.4.2013. godine na ime okrivljenog.
Svjedok – oštećena Husović Sanela na zapisniku Kt.br.46/13. od 15.3.2013.
godine, pred ODT-om u Rožajama je istakla da okrivljeni dana 01.3.2013.
godine, kao ni 15.3.2013. godine, nije postupio po pravnosnažnoj i izvršnoj
presudi ovog suda P.br.289/12. od 24.10.2012.godine, kojom je uredjen način
odnosa vidjanja njihove maloljetne djece Amara starog 3 godine i Amre stare 1
godinu i 7 mjeseci. Da je na osnovu pomenute presude donijeto rješenje o
izvršenju I.br.134/13. od 19.02.2013. godine , kojim je okrivljenom naloženo
da joj dovede djecu svakog 1. i 3. vikenda u mjesecu u Petak u 12,00 h, ispred
zgrade Centra za socijalni rad u Rožajama i istu joj preda, a da ih ona vrati
u Nedjelju u 12,00 h, na istom mjestu. U pomenute dane bila je ispred Centra
za socijalni rad u Rožajama gdje se okrivljeni nije pojavio sa djecom.
Obraćala se Centru za socijalni rad u vezi nepostupanja okrivljenog po
pomenutoj presudi. Sa okrivljenim je živjela u vanbračnoj zajednici u kojoj su
izrodili djecu po imenu Amara i Amru. Od maja mjeseca 2012. godine kada je
napustila okrivljenog isti joj ne dozvoljava vidjanje djece, te je podnijela
tužbu radi uredjenja načina odnosa vidjanja sa djecom, po kojoj je donijeta
pomenuta presuda.
Na glavnom pretresu u svemu je ponovila iskaz dat na pomenutom zapisnku pred
ODT-om u Rožajama, s tim što je dodala: da se socijalni radnik u Centru za
socijalni rad u Rožajama Plunac Esad, kada ga je obavijestila o nepostupanju
okrivljenog po pomenutoj presudi nezainteresovano odnio u vezi ovoga, te i da
joj se nije javljao ni na telefonske pozive. Više puta je slala SMS poruke
okrivljenom u vezi njihove djece na koje joj isti nije odgovarao.
Sud je cijeneći iskaz okrivljenog i izvedene dokaze pojedinačno i u vezi sa
ostalim izvedenim dokazima, te je na osnovu takve ocjene utvrdio činjenično
stanje opisano u izreci presude.
Iz presude ovog suda P.br.289/12. od 24.10.2012. godine koja je potvrdjena
presudom Gž.br.2113/12. od 20.12.2012. godine Višeg suda u Bijelom Polju, kada
je presuda ovog suda postala i pravnosnažna, proizilazi da je okrivljeni
obavezan da omogući oštećenoj kao majci, vidjanje i boravak maloljetne djece
kod nje svakog 1. i 3. vikenda u mjesecu na način što će dovesti djecu u Petak
u 12,00 h ispred Centra za socijalni rad u Rožajama i djecu predati oštećenoj
koja će na istom mjestu djecu vratiti u Nedjelju u 12, 00 h, i predati ih sada
okrivljenom, kao i da istu okrivljeni preda oštećenoj da kod iste borave dva
dana vjerskog praznika na način što će ih u 12 h ispred zgrade Centra za
socijalni rad u Rožajama predati oštećenoj, a nakon dva dana će ih na istom
mjestu oštećena predati okrivljenom. Ovaj dokaz sud je u svemu prihvatio kao
tačan i kao takav ničim ne doveden u sumnju, kojem dokazu nije prigovorio ni
okrivljeni.
Iz rješenja o izvršenju i.br.134/13. od 19.02.2013. godine, koje je donijeto
na predlog sada oštećene, kao izvršnog povjerioca protiv izvršnog dužnika,
sada okrivlenog, proizilazi da je okrivljeni obavezan da postupi po pomenutoj
pravnosnažnog presudi u pogledu predaje djece Amara i Amre oštećenoj kao
njihovoj majci, svakog 1. i 3. vikenda u mjesecu dovodeći ih u Rožaje ispred
Centra za socijalni rad u Petak u 12 h, i od iste ih preuzimati na istom
mjestu u Nedjelju u 12 h, kao i da istu oštećenoj preda da kod nje borave dva
dana vjerskog praznika dovodeći ih u 12 h, na istom mjestu i nakon toga ih u
isto vrijeme i preuzeti. Ovaj dokaz sud je u svemu prihvatio kao tačan,
objektivan, a kojem ni sam okrivljeni nije prigovorio.
Iskaz svjedoka – oštećene Sanele, sud je u svemu prihvatio kao tačan,
objektivan i kao takav u svemu potvrdjen izvedenim dokazima u pisanoj formi, a
koji iskaz se u odlučnim činjenicama podudara i sa iskazom okrivljenog. Naime,
iz njenog iskaza proizilazi da je ona u svemu postupila po pomenutoj
pravnosnažnoj i izvršnoj presudi dolazeći u odredjeno vrijeme radi preuzimanja
djece Amara i Amre radi boravka kod nje, a da se okrivljeni u to vrijeme sa
djecom nije pojavio o čemu je obavijestila i Centar za socijalni rad u
Rožajama. U ovim odlučnim činjenicama njen iskaz ničim nije opovrgnut tako da
nije imalo razloga da sud njenom iskazu ne povjeruje.
Iskaz okrivljenog sud je prihvatio u dijelu koji se odnosi da nije postupio po
pomenutoj pravnosnažnoj i izvršnoj presudi, kao ni po rješenju o izvršenju
koje je donijeto na osnovu pomenute presude, te da djecu nije dovodio radi
predaje oštećenoj u vrijeme i na mjestu kako je to pomenutom presudom i
obavezan. U ovom dijelu njegov iskaz je saglasan sa svim izvedenim dokazima,
te je sud isti prihvatio i uzeo kao dokaz. Medjutim, njegov iskaz u preostalom
dijelu sud je ocijenio kao njegovo nastojanje da umanji krivično pravnu
odgovornost za krivično djelo koje mu se optužbom stavlja na teret, tako da u
tom dijelu njegov iskaz nije prihvaćen.
Pravnom ocjenom utvrdjenog činjeničnog stanja, sud je našao da su u radnjama
okrivljenog sadržani svi bitni elementi produženog krivičnog djela oduzimanje
maloljetnog lica izvršenog na način, vrijeme i mjestu opisano u izreci
presude. Naime, okrivljeni je na opisani način onemogućio izvršenje odluke –
presude ovog suda kojom je odredjen način održavanja ličnih odnosa djece
okrivljenog i oštećene, kao njihovih roditelja nedovodeći istu u vrijeme i
mjestu kako je to presudom odredjeno radi predaje oštećenoj kao njihovoj
majci. Okrivljeni je u razmaku od svega nekoliko dana u konkretnom slučaju u
mjesecu martu 2013. godine nepostupajući po pomenutoj presudi izvršio
predmetno krivično djelo na štetu oštećene sa jedinstvenim umišljajem u odnosu
na izvršenje krivičnog djela, te je na taj način ostvario sva bitna obilježja
krivičnog djela u produženom trajanju oduzimanjem maloljetnog lica iz čl.
217.st.2. u vezi čl. 49. KZ.
Cijeneći subjektivni odnos okrivljenog prema izvršenom krivičnom djelu sud je
našao da je okrivljeni u konkretnom slučaju postupao sa direktnim umišljajem,
jer je bio svjestan da potoji pravnosnažna i izvršna odluka o načinu
održavanja ličnih odnosa maloljetnih lica u konkretnom slučaju djece
okrivljenog i oštećene i da svojim ponašanjem je onemogućio izvršenje te
odluke.
Predmet ocjene suda bila je i teza branioca okrivljenog pa je sud istu
prihvatio u dijelu koja se odnosi da okrivljeni nije postupio po pomenutoj
pravnosnažnoj i izvršnoj presudi, jer je u ovom dijelu ista potvrdjena
izvedenim dokazima. Medjutim, njegovu tezu u preostalom dijelu sud nije mogao
prihvatiti jer je usmjerena radi umanjenja krivičnopravne odgovornosti
okrivljenog za izvršeno krivično djelo i kao takva nije ničim dokazana.
Za izvršeno krivčno djelo sud je našao da je okrivljeni krivičnopravno
odgovoran te ga je za isto i oglasio krivim pošto je našao da nema elemenata
koji bi isključivali njegovu krivičnopravnu odgovornost i izrekao mu uslovnu
osudu utvrdjujući mu pri tom kaznu zatvora u trajanju od 60 dana i istovremeno
odredjujući da se ista neće izvršiti ukoliko isti u roku od jedne godine dana
od dana pravnosnažnosti presude ne učini novo krivično djelo.
Prilikom izricanja uslovne osude, kao mjere upozorenja sud je imao u vidul
ličnost izvršioca ovog krivičnog djela, njegovo dosadašnje vladanje, da do
sada nije osudjivan, da je otac dvoje maloljetne djece, koja su mu ostavljena
na odgoj, vaspitavanje i izdržavanje, da nije u radnom odnosu, pa mu je sud u
tom smislu vodeći računa o svrsi uslovne osude u okviru opšte svrhe krivičnih
sankcija izrekao uslovnu osudu kao mjeru upozorenja ubijedjen da će se sa
upozorenjem uz prijetnju kaznom zatvora dovoljno uticati na okrivljenog da
više ne čini krivično djelo.
U smislu čl. 226. i 229. ZKP, sud je obavezao okrivljenog da plati na ime
troškova krivičnog postupka – paušala iznos od 40 eura, a ovo imajući u vidu
trajanje i složenost krivičnog postupka.
OSNOVNI SUD U ROŽAJAMA, dana 16.4.2013. godine.
ZAPISNIČAR PREDSJEDNIK SUDA
Adisa Burdžović s.r. Zahit Camić s.r.
PRAVNA POUKA: Protiv ove presude može se izjaviti
žalba u roku od 8 dana od dana prijema iste i to
Višem sudu u Bijelom Polju, a preko ovog suda.