OSNOVNI SUD U ROŽAJAMA
K.br. 90/12 (spojen mu 92/12)
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnim predlozima Osnovnog državnog tužilaštva iz
Rožaja, Kt.br. 2/12 od 13.06.2012.g., podnijet protiv okrivljenih F. N. zbog
krivičnog djela zloupotreba položaja u privrednom poslovanju iz čl. 272. st.
1. Krivičnog zakonika, u sticaju sa krivičnim djelom falsifikovanje isprave iz
čl. 412. st. 1. Krivičnog zakonika i H. M. iz Rožaja, zbog krivičnog djela
falsifikovanje isprave iz čl. 412. st. 1. Krivičnog zakonika i Kt. 24/12 od
13.06.2012.g. podnijet protiv okrivljenog F. N., zbog krivičnog djela
zloupotreba položaja u privrednom poslovanju iz čl. 272. st. 1. Krivičnog
zakonika,u sticaju sa krivičnim djelom falsifikovanje isprave iz čl. 412. st.
1. Krivičnog zakonika, nakon održanog glavnog i javnog pretresa dana
05.02.2013.g. u prisustvu Zamjenika Osnovnog državnog tužioca Aldina Kalača,
okrivljenog H. M.,branioca okrivljenog F. N., adv. Nuša Kalača, a u odsustvu
uredno pozvanog okrivljenog F. N., predstavnika uredno pozvanog oštećenog MFI
"Monte Credit" Berane, uredno pozvanih oštećenih B. Š. i M. N., donio je i
dana 06.02.2013.godine javno objavio
P R E S U D U
I
Okrivljeni F. N., JMB., od oca H. i majke B., rođene Š., rođenog
28.05.1968.godine, u Rožajama gdje i živi -naselje Suho Polje, državljanin
Crne Gore, razumije crnogorski jezik koji je i njegov jezik, po zanimanju
izvršni direktor "N. C."- firma je u stečaju, oženjen - otac troje maloletne
djece, pismen, završio SSS, siromašnog imovnog stanja, neosuđivan.
OSLOBAĐA SE OD OPTUŽBE
Da je,
u toku decembra mjeseca 2008.godine, kao odgovorno lice – izvršni direktor u
privrednom društvu “N.C.” DOO Rožaje, zloupotrebom svog položaja u pogledu
raspolaganja tuđom imovinom – imovinom žiranata za koje je prikazivao kao da
su zaposleni u njegovom privrednom društvu i nevršenjem svoje dužnosti
pribavio H. M. protivpravnu imovinsku korist a MFI “Agroinvest” DOO Podgorica
– Filijali Berane, prouzrokovao imovinsku štetu, na način što nije obezbijedio
i zaštitio pečat i štambilj svog privrednog društva usljed čega je neovlašćeno
lice u njegovom privrednom društvu (njegov brat F.N.) napravio lažne isprave,
administrativnu zabranu žiranta i izjavu žiranta B. Š., bez njegovog znanja,
koje su popunje svim potrebnim podacima, a zatim ih je isto lice i potpisalo u
ime direktora i šefa računovodstva i opečatilo pečatom i štambiljem DOO “N.
C.” Rožaje, koje je H. iskoristio za dobijanje kredita, na svoje ime, kod MFI
"Agroinvest" DOO Podgorica, Filijala Berane po Ugovoru LD 0835900120 od
10.12.2008.g.u iznosu od 6.000,00 eura.
U toku decembra mjeseca 2008. godine, kao odgovorno lice – izvršni direktor u
privrednom društvu “N. C.” DOO Rožaje, zloupotrebom svog položaja u pogledu
raspolaganja tuđom imovinom – imovinom žiranata za koje je prikazivao kao da
su zaposleni u njegovom privrednom društvu i nevršenjem svoje dužnosti
pribavio sebi protivpravnu imovinsku korist a MFI “Agroinvest” DOO Podgorica –
Filijali Berane, prouzrokovao imovinsku štetu, na način što nije obezbijedio i
zaštitio pečat i štambilj svog privrednog društva usljed čega je neovlašćeno
lice u njegovom privrednom društvu (njegov brat F. N.) napravio lažne isprave,
administrativnu zabranu žiranta i izjavu žiranta B. Š., bez njegovog znanja,
koje su popunje svim potrebnim podacima, a zatim ih je isto lice i potpisalo u
ime direktora i šefa računovodstva i opečatilo pečatom i štambiljem DOO “N.
C.” Rožaje, koje je F. iskoristio za dobijanje kredita, na ime M. N., kod MFI
"Agroinvest" DOO Podgorica, Filijala Rožaje po ugovoru br. LD 0835900121 od
10.12.2008.godine u iznosu od 8.000,00 Eura,
- čime bi izvršio produženo krivčno djelo zloupotreba položaja u privrednom
poslovanju iz čl. 272. st.1. u vezi čl. 49. Krivičnog zakonika,
pošto nije dokazano da je učinio krivično djelo za koje je optužen.
Oštećena MFI "Monte Credit" DOO Podgorica, Filijala Berane kao pravni
sledbenik MFI "Agroinvest" DOO Podgorica, Filijala Berane se radi ostvarivanja
imovinsko-pravnog zahtjev aupućuje na građansku parnicu, dok oštećeni B. Š..i
M. N. nijesu postavili imovinsko-pravni zahtjev.
II
Prema okrivljenim,
F. N. I
H. M. , JMB. od oca R. i majke M., rodj. K., rodjen ..g. u selu Biševo, živi u
Selu Grahovo, Opština Rožaje, drž. CG, razumije crnogorski jezik koji je i
njegov jezik, pismen, završio VŠS, nezaposlen, oženjen - otac petoro djece,
siromašnog imovnog stanja, osudjen presudom Osnovnog suda u Rožajama K.br.
201/12 od 20.12.2012.g., zbog krivičnog djela protivpravno zauzimanje
zemljišta iz čl. 254. st. 1. KZ, na novčanu kaznu u iznosu od 600,00 eura.
OPTUŽBA SE ODBIJA
Da su:
F. N.,
u toku decembra mjeseca 2008.g. omogućio da H. M. upotrijebi lažne javne
isprave, administrativnu zabranu žiranta i izjavu žiranta Bajrama Škrijelja,
koje je neovlašćeno napravio F. N. bez njegovog znanja, koje su popunjene svim
potrebnim podacima, a zatim ih je isto lice i potpisalo u ime direktora i šefa
računovodstva i opečatilo pečatom i štambiljem DOO “N. C.” Rožaje, za
dobijanje kredita, na svoje ime, kod MFI “Agroinvest” DOO Podgorica – Filijale
Berane, po ugovoru br. LD 0835900120 od 10.12.2008.godine u iznosu od 6.000,00
Eura, prikazujući time kao da je žirant B. Š. zapošljen u privrednom društvu
“Nokić Company” DOO Rožaje,
u toku decembra mjeseca 2008.g. upotrijebio lažne javne isprave,
administrativnu zabranu žiranta i izjavu žiranta B. Š., koje je neovlašćeno
napravio F.N. bez njegovog znanja, koje su popunjene svim potrebnim podacima,
a zatim ih isto lice i potpisalo u ime direktora i šefa računovodstva i
opečatilo pečatom i štambiljem DOO “N. C.” Rožaje, za dobijanje kredita, na
ime M. N., kod MFI “Agroinvest” DOO Podgorica – Filijale Berane, po ugovoru
br. LD 0835900121 od 10.12.2008.godine u iznosu od 8.000,00 Eura, prikazujući
time kao da je žirant B.Š. zapošljen u privrednom društvu “N. C.” DOO Rožaje,
- čime bi izvršio produženo krivično djelo falsifikovanje isprave iz čl. 412.
st. 1. u vezi čl. 49.Krivičnog zakonika.
H. M.,
dana 10.12.2008.godine, u Beranama, upotrijebio kao prave lažne isprave i to
administrativnu zabranu i izjavu žiranta B. Š. br. 363/08 od
22.12.2008.godine, za dobijanje kredita na svoje ime kod MFI Agroinvest DOO
Podgorica – Filijala Berane, po ugovoru br. LD0835900120 od 10.12.2008.
godine, u iznosu od 6.000,00 Eura, u kojim ispravama su upisani svi potrebni
podaci za žiranta B. Š. i njegov svojeručni potpis, a u rubrikama “šef
računovodstva” i “direktor”, neovlašćeno potpisana imena odgovornih lica i
ovjerena pečatom i štambiljem DOO “N. C.” Rožaje, kao da je žirant zapošljen u
toj firmi”, a isti nije bio žirant
- čime bi izvršio krivično djelo falsifikovanje isprave iz čl. 412. st. 1.
Krivičnog zakonika.
jer se krivično gonjenje ne može preduzeti zbog zastarelosti
Oštećena MFI "Monte Credit" DOO Podgorica, Filijala Berane kao pravni
sledbenik MFI "Agroinvest" DOO Podgorica, Filijala Berane se radi ostvarivanja
imovinsko-pravnog zahtjeva upućuje na građansku parnicu, dok oštećeni B. Š. i
M. N. nijesu postavili imovinsko-pravni zahtjev.
Troškovi krivičnog postupka padaju na teret posebnog razdjela budžeta za rad
sudova i to: za vještačenje u iznosu od 511,50 eura, a o visini ostalih
troškova, sud će odlučiti posebnim rješenjem.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 2/12 od 13.06.2012.g., podnijet protiv okrivljenih F. N. zbog krivičnog
djela zloupotreba položaja u privrednom poslovanju iz čl. 272. st. 1.
Krivičnog zakonika (KZ), u sticaju sa krivičnim djelom falsifikovanje isprave
iz čl. 412. st. 1. KZ i H. M. iz Rožaja, zbog krivičnog djela falsifikovanje
isprave iz čl. 412. st. 1. KZ i optužni predlog Kt. 24/12 od 13.06.2012.g.
podnijet protiv okrivljenog F. N., zbog krivičnog djela zloupotreba položaja u
privrednom poslovanju iz čl. 272. st. 1. KZ, u sticaju sa krivičnim djelom
falsifikovanje isprave iz čl. 412. st. 1. KZ.
Na osnovu čl. 31. st. 6. Zakonika o krivičnom postupku (ZKP),sud je izvršio
spajanje postupaka u predmetima K.br. 90/12 po optužnom predlogu ODT-a Kt.br.
2/12 od 13.06.2012.g. okrivljenog F. N. i okrivljenog H. M. i K. br.92/12 po
optužnom predlogu ODT-a Kt. br. 24/12 od 13.06.2012.g. okrivljenog F. N., zbog
navedenih krivičnih djela, te je odlučio da se sprovede jedinstven postupak i
donese jedna odluka.
Na glavnom pretresu Zamjenik ODT Aldin Kalač je precizirao činjenični opis
dispozitiva optužnog predloga Kt.2/12 pod stavom 1. u odnosu na okrivljenog F.
N., tako što je u trećem redu iza riječi "položaja" dodao riječi "u pogledu
raspolaganja tuđom imovinom - imovinom žiranata za koje je prikazivao kao da
su zaposleni u njegovom privrednom društvu". Pod stavom 2. dispozitiva
optužnog predloga u odnosu na okrivljenog H. M. izmijenio je činjenični opis
djela, kao u dispozitivu ove presude. Takođe je precizirao činjenični opis
dispozitiva optužnog predloga Kt.br. 24/12, u odnosu na okrivljenog F. N.,
tako što je u drugom redu iza riječi "položaja" dodao riječi " u pogledu
raspolaganja tuđom imovinom - imovinom žiranata za koje je prikazivao kao da
su zaposleni u njegovom privrednom društvu". Izmijenio je i pravnu
kvalifikaciju djela u odnosu na okrivljenog F. N., tako što mu je stavio na
teret produženo krivično djelo zloupotreba položaja u privrednom poslovanju iz
čl. 272. st. 1. u vezi čl. 49. KZ u sticaju sa produženim krivičnim djelom
falsifikovanje isprave iz čl. 412. st. 1. u vezi čl. 49. KZ, dok je pravna
kvalifikacija u odnosu na okrivljenog H. M. ostala ne izmijenjena.
Na glavnom pretresu nije pristupio predstavnik uredno pozvane oštećene MFI
"Monte credit" kao pravni sledbenik MFI "Agroinvest" DOO Podgorica, Filijala
Berane, a dostavio je pismeni podnesak u kojem je naveo da se pridružuje
krivičnom gonjenju ODT-a u odnosu na okrivljene, a zadržava pravo da imovinsko
pravnih zahtjev ostvari u parnici, pa je sud pretres održao u njegovom
odustvu.
Na glavnom pretresu nijesu pristupili ni uredno pozvani oštećeni B. Š. i M.
N., pa je sud pretres održao u njihovom odsustvu. Na ranijem pretresu oštećeni
B. i M. su istakli da se ne pridružuju krivičnom gonjenju ODT-a, niti
postavljaju imovinsko -pravni zahtjev.
Branilac okrivljenog F. N. adv. Nušo Kalač je u završnoj riječi predložio da
sud njegovog branjenika oslobodi od optužbe, jer isti nije počinio krivična
djela koja su mu stavljena na teret. Troškove je tražio po AT.
Na glavnom pretresu održanom dana 25.02.2013.g. nije pristupio uredno pozvani
okrivljeni F. N., koji je saslušan na ranijem pretresu, a sud je našao da
njegovo prisustvo na ovom pretresu nije nužno, pa je pretres održao u njegovom
odsustvu, u smislu čl. 457. ZKP.
Okrivljeni F. N. je u svojoj odbrani istakao, da je u toku 2008.g. radio kao
izvršni direktor u privrednom društvu "N. C." u Rožajama. U vezi kredita koji
je H. M. uzeo kod MFI "Agroinvest" Berane, kao i u vezi kredita koji glasi na
ime M. N. ništa mu nije poznato. Poznato mu je da je B. Š. obavljao
pripravnički staž u njegovoj firmi. H. nije omogućio da podigne kredit na
svoje ime, niti mu je ovjerio izjave žiranata i administrativne zabrane na ime
B. Š., niti drugih lica, niti je potpisao iste. Njegov brat F. nije zaposlen u
njegovu firmu i nije mu poznato da je isti pečatio i potpisivao bilo kakvu
dokumentaciju za kredit, pa ni izjave žiranata i administrativne zabrane, niti
je bio ovlašćen da to čini. Inače pečati firme se nijesu nalazili kod njeg,
već kod drugog radnika - arhivara.
Okrivljeni H. M. je u svojoj odbrani istakao, da je u toku 2008.g. uzeo kredit
kod MFI "Agroinvest" Berane u iznosu do 6.000,00 eura i da je obezbijedio dva
žiranta i to R. Đ. i B. K. koji su potpisali administrativne zabrane, a trećeg
žiranta - B. Š. nije obezbijedio, jer su mu u banci rekli da će njemu dati
kredit sa dva žiranta, i ako je bilo potrebno obezbijediti tri žiranta za
kredit koji je tražio. Dokumentaciju je predao kreditnom službeniku S. M.,
nakon čega mu je odobren kredit. Novac za ovaj kredit je uzeo. Kada je
potpisao ugovor nije obraćao pažnju na žirante, tako da mu nije poznato odakle
je B. Š. njemu bio žirant po ovom kreditu, jer ga on nije angažovao. Misli da
je dokumentaciju za B. pribavio S. M., da bi mu odobrili kredit od 6.000,00
eura. Predložio je da ga sud oslobodi od optužbe , jer nije izvršio djelo koje
mu je stavljeno na teret.
Po ovoj krivičnopravnoj stvari sud je izveo dokaze: saslušao svedoka -
oštećenog B. Š., svedoke S. M., R. Đ., S. B., S. N., pročitao nalaz i
mišljenje vještaka grafologa Janković Zdravka od 15.05.2012.g.,ugovor o zajmu
LD0835900120 od 10.12.2008.g., administrativnu zabranu za žiranta Bajrama
Škrijelja br. 363/08 od 22.12.2008.g., izjavu žiranta B. Š. br. 363/08 od
22.12.2008.g., administrativnu zabranu za žiranta R. Đ. br. 887 od
18.11.2008.g., izjavu žiranta R. Đ. br. 887 od 18.11.2008.g., dopis Fonda PIO
- PJ Berane br. 01-6867 od 21.12.2011.g., nalog za isplatu CKP Filijala Berane
od 24.12.2008.g., Ugovor o zajmu 0835900121 od 10.12.2008.g., administrativnu
zabranu za žiranta B. Š. br. 366/08 od 22.12.2008.g., izjavu žiranta B. Š. br.
366/08 od 22.12.2008.g., nalog za isplatu CKB banke od 24.12.2008.g.,
sistematizaciju radnih mjesta sa analitičkom procenom br. 56/10 od
31.10.2006.g. i izvod iz sistematizacije sa opisom poslova i radnih zadataka
DOO "N. C." br. Sl./013 od 01.02.2013.g., izvršio uvid u spise predmeta
Osnovnog suda u Rožajama K.br. 175/11 odnosno optužni predlog ODT-a Rožaje
Kt.br. 129/11 od 06.10.2011.g., presudu Osnovnog suda u Rožajama K.br. 201/12
od 20.12.2012.g. i izvode iz kaznenih evidencija na ime okrivljenih, dok nije
saslušao svedoka - oštećenu M. N. koja je oslobođena od dužnosti svedočenja i
izjavila da ne želi da svedoči.
Svedok - oštećeni B. Š.je izjavio, da nije bio žirant H. M. u toku 2008.godine
za dobijanje zajma kod MFI "Agroinvest" Berane na njegovo ime u iznosu od
6.000,00 eura, niti je bio žirant F. N. za dobijanje zajma kod navedene mikro
finansijske institucije, a na ime M. N.u iznosu od 8.000,00 eura. Nikakve
administrativne zabrane i izjave žiranata nije potpisivao za dobijanje ovih
kredita. U "N. C." je radio dva mjeseca u toku 2008.godine, te nije ni mogao
biti žirant, jer nije bio u stalnom radnom odnosu.
Svedok S. M. je izjavio, da je u toku 2008. godine radio u MFI "Agroinvest"
Filijala Berane kao kreditni službenik za teritoriju Opštine Rožaje, a H. M.
je radio kao seoski saradnik za područje Biševa. H. se interesovao za
dobijanje kredita u iznosu od oko 6.000,00 eura za koje je trebalo
obezbijediti jednog žiranta sa budžeta i dva žiranta iz neke privatne firme
koji su manje solventni. Nakon toga H. je dostavio dokumentaciju i odobren mu
je zajam po ugovoru LD 0835900120 od 10.12.2008.g., koji je on uredno
otplatio. Ne sjeća se ko su mu bili žiranti i gdje su overene administrativne
zabrane i izjave žiranata za ovaj zajam. Sjeća se da su F. i F. N. uzimali
zajam na svoje ime i na ime svoje rodbine. Na ime M. N. uzeli su zajam krajem
2008.g. u iznosu od 8.000,00 eura po ugovoru LD 0835900121 od 10.12.2008.g..
Dokumentaciju su mu predali F. ili F., a obojica su došli kod njega sa
dokumentacijom koju je jedan od njih izvadio iz akt tašnje, a novac je on
podigao i predao ga F..
Svedok S. B. je istakao, da je imenovan za šefa MFI "Agroinvest" Berane aprila
mjeseca 2010.g.. Okrivljeni F. N. i njegov brat F. su više puta dolazili kod
njega i tražili da povuče krivične prijave protiv njih, zbog zajma koji su
uzeli na ime svoje rodbine i radnika koji su radili u njihovoj firmi "N. C."
uz obećanje da će oni uplatiti odmah jednu trećinu duga, pa ih je uputio kod
njegovog predpostavljenog u Podgorici da se snjim dogovore, ali pošto nijesu
ispunili obećanje nijesu povukli prijavu. Navedeni zajmovi se odnose na period
prije njegovog imenovanja i istim se duže F. i F. odnosno u spisku je naveden
naziv njihovog preduzeća "N. C." i oni kao vlasnici ovog preduzeća, a jednim
zajmom je zadužen i H. M..
Svedok R. Đ. je istakao, da je bio žirant H. M. krajem 2008.g. za zajam u
iznosu od 6.000,00 eura. H. je dao kopiju lične karte i kada je on došao u OŠ
"M. Pećanin" Rožaje da ovjeri dokumentaciju tj. izjavu žiranta i
administrativnu zabranu, telefonom ga je kontaktirao računovodstveni radnik S.
N., kojoj je rekao da je saglasan da bude H. žirant i da ona završi sve što
treba, tako da se saglasio da bude žirant po ovom zajmu. Poznato mu je da je
H. uzeo novac po ovom zajmu i da je isti otplatio.
Svedok S. N. je izjavila, Radim u OŠ "Mustafa Pećanin" u Rožajama na radno
mjesto šef računovodstva. U ovoj Osnovnoj školi u toku 2008.g. radio je R.Đ.
kao nastavnik. R.je uzimao više kredita kod raznih banaka i bio je više puta
žirant..Da je ona kao šef računovodstva potpisivala izjave žiranta i
administrativne zabrane na mjestu šefa računovodstva, a iste je ovjeravao
sekretar, tako da je sva dokumentacija uredno zavedena i potpisana. Dešavalo
se da nekad R. nebi došao lično da potpiše izjavu već bi je nazvao telefonom i
ona bi prihvatila da ovjeri i potpiše ovu dokumentaciju uz prezentiranje lične
karte.
Iz ugovora o zajmu LD0835900120 od 10.12.2008.g., administrativne zabrane za
žiranta br. 363/08 od 22.12.2008.g. i izjave žiranta B. Š. br. 363/08 od
22.12.2008.g.,administrativne zabrane za žiranta br. 887 od 18.11.2008.g. i
izjave žiranta R. Đ. br. 887 od 18.11.2008.g.,vidi se da je ugovor o zajmu
LD0835900120 od 10.12.2008.g. zaključen između H. M. i "Agroinvest" MFI
Berane, na iznos od 6.000,00 eura i da su žiranti B. Š., B.K. i R. Đ., dok se
iz administrativnih zabrana i izjava žiranata, vidi da su administrativna
zabrana i izjava žiranta br. 363/08 potpisane u rublici "direktor" potpisom F.
N. i ovjerene pečatom "N. C.", a administrativna zabrana i izjava žiranta br.
887 je potpisana je potpisana od strane direktora nečitkim potpisom i ovjerena
pečatom Osnovne škole "Mustafa Pećanin" Rožaje.
Iz dopisa Fonda PIO - PJ Berane br. 01-6867 od 21.12.2011.g., vidi se da je B.
Š. bio osiguran od 01.02.1988.g. do 23.08.2004.g. kod MP "Famodmontebus"
Rožaje, a od 24.08.2004.g. nalazi se na evidenciji Zavoda za zapošljavanje
Crne Gore Filijala Rožaje.
Iz naloga za isplatu CKP Filijala Berane od 24.12.2008.g., vidi se da je H. M.
od strane MFI "Agroinvest" Berane, isplaćen iznos na ime dugoročnog kredita
5.880,00 eura
Iz Ugovora o zajmu 0835900121 od 10.12.2008.g., administrativne zabrane br.
366/08 od 22.12.2008.g.i izjave žiranta B. Š. br. 366/08 od 22.12.2008.g.,
vidi se da je ugovor zaključen između MFI "Agroinvest" Berane i M. N.na iznos
od 8.000,00 eura, te da su žiranti po ovom ugovoru R. H., A. N. i B.Š. i da je
na administrativnoj zabrani i izjavi žiranta stavljen potpis na mjestu
ovlašćeno lice - direktor F. N. i iste su ovjerene pečatom "N. C." Rožaje.
Iz nalog za isplatu CKB banke od 24.12.2008.g. na ime H. M., vidi se da je M.
N. od strane MFI "Agroinvest " Berane isplaćen iznos od 7.840,00 eura na ime
dugoročnog kredita.
Iz nalaza i mišljenja vještaka grafologa Janković Zdravka od 15.05.2012.g.,
vidi se da je sporne administrativne zabrane i izjave žiranata na ime B.
Š.svojeručno potpisao F. N., a ne okrivljeni F.N.
Iz sistematizacije radnih mjesta sa analitičkom procenom br. 56/10 od
31.10.2006.g. i izvoda iz sistematizacije sa opisom poslova i radnih zadataka
DOO "N. C." br. Sl./013 od 01.02.2013.g., vidi se da je arhivar zadužen da
vodi računa o upotrebi pečata i njegovom čuvanju i isti uvodi u delovodnik br.
dokumenata i lice koje prima i stavlja zavodni pečat u koji se upisuje broj iz
delovodnika i datum prijama i opreme pošte, a posao izvršnog direktora je
regulisan čl. 73. Zakona o privrednim društvina i čl. 23. Statua preduzeća.
Iz spisa predmeta Osnovnog suda u Rožajama K.br. 175/11 odnosno optužnog
predloga ODT-a Rožaje Kt.br. 129/11 od 06.10.2011.g., vidi se da je protiv
okrivljenih F. N., H. M. i dr. podnijet optužni predlog zbog osnovanje sumnje
da je okrivljeni F. N. u periodu od neutvrđenog dana, oktobra mjeseca 2008.g.,
pa do 17.02.2009.g. izvršio krivično djelo produženo krivično djelo
zloupotreba položaja u privrednom poslovanju iz čl. 272. st. 1. u vezi čl. 49.
KZ, u sticaju sa produženim krivičnim djelom falsifikovanje isprave iz čl.
412. st. 1. u vezi čl. 49. KZ i zbog osnovanje sumnje da je okrivljeni H. M.
dana 16.09.2008.g. i neutvrđenog dana mjeseca decembra 2008.g. izvršio
krivično djelo produženo krivično djelo zloupotreba položaja u privrednom
poslovanju iz čl. 272. st. 1. u vezi čl. 49. KZ, u sticaju sa produženim
krivičnim djelom falsifikovanje isprave iz čl. 412. st. 1. u vezi čl. 49. KZ.
Iz izvoda iz kaznenih evidencija na ime okrivljenih od 19.06.2012.g., vidi se
da okrivljeni F. N. i H. M. ne prolaze kroz kaznenu evidenciju Ispostave
Rožaje.
Iz presude Osnovnog suda u Rožajama K.br. 201/12 od 20.12.2012.g., vidi se da
je okrivljeni H. M. osuđen navedenom presudom koja je postala pravosnažna
23.01.2013.g.,zbog krivičnog djela protivpravno zauzimanje zemljišta iz čl.
254. st. 1. KZ, na novčanu kaznu u iznosu od 600,00 eura
Cijeneći odbrane okrivljenih i sve izvedene dokaze kako pojedinačno tako i u
međusobnoj vezi u smislu čl. 370. st. 3. ZKP, sud je našao da nije dokazano da
je okrivljeni F. N. izvršio produženo krivično djelo zloupotreba položaja u
privrednom poslovanju iz čl. 272. st. 1. u vezi čl. 49. KZ, pa je istog
oslobodio od optužbe za ovo djelo, te da se krivično gonjenje protiv
okrivljenih F. N. zbog produženog krivičnog djela falsifikovanje isprave iz
čl. 412. st. 1. u vezi čl. 49. KZ i H. M. zbog krivičnog djela falsifikovanje
isprave iz čl. 412. st. 1. KZ, ne može preduzeti zbog zastarelosti, pa je
prema istima optužbu odbio zbog ovih krivičnih djela.
Naime iz iskaza svedoka B. Š. proizilazi da nije bio žirant H. M. i F. N. za
dobijanje zajma kod MFI "Agroinvest" Berane, na ime H. M. na iznos od 6.000,00
eura i M. N. na iznos od 8.000,00 eura, niti je potpisivao administrativne
zabrane i izjave žiranta u toku 2008.g. Iskaz ovog svedoka, sud je prihvatio
istinit, objektivan i potkrijepljen ostalim izvedenim dokazima.
Iz iskaza svedoka S.M. proizilazi da je H. M. u toku 2008.g. uzeo zajam kod
MFI "Agroinvest" Berane po ugovoru LD 0835900120 od 10.12.2008.g. i da je on
dostavio dokumentaciju a nesjeća se ko su mu bili žiranti, te da je zajam
vratio. F. i F. N. su uzimali zajam u toku 2008.g. kod ove mikrofinasijske
institucije po ugovoru LD0835900121 od 10.12.2008.g.ni ime M. N. a
dokumentaciju su predali ili F. ili F. ne sjeća se tačno. Iskaz ovog svjedoka,
u dijelu u kojem ističe da je H. uzeo zajam u toku 2008.g. po navedenom
ugovoru i da je F. uzeo zajam iste godine kod MFI "Agroinvest" Berane, sud je
ocijenio kao objektivan jer isti nalazi oslonca u dokazima izvedenim u
postupku. Međutim, iskaz ovog svedoka u ostalom dijelu koji se odnosi na
učešće okrivljenog F. u uzimanju ovog zajma, sud je ocijenio kao nepouzdan,
jer navodi da su obojica tj. F.i F. uzeli zajam, a ne sjeća se koji mu je
predao dokumentaciju. Osim toga njegov iskaz ne nalazi oslonca u iskazu
okrivljenog F. iz kojeg se vidi da on nije uzeo zajam na ime M. N., ni drugih
lica, niti je ovjerio izjave žiranta i administrativne zabrane na ime B. Š. i
drugih lica i nalazu i mišljenju vještaka grafologa iz kojeg proizilazi da je
navedenu dokumentaciju potpisao F., a ne F.,a dovodeći to u vezu sa iskazom
svedoka S. B. i B. Š., zaista nema sigurnih dokaza da je okrivljeni F.
navedenu dokumentaciju za zajam pribavio i predao kreditnom službeniku i da je
omogućio F. da ovjeri administrativne zabrane i izjave žiranta na ime B. Š. i
da je uzeo kredit na ime M. N. te da je omogućio M. da uzme kredit na svoje
ime.
Iz iskaza svedoka S. B., proizilazi da su se okrivljeni F. N. i njegov brat F.
interesovali kod njega u vezi otplate više kredita tj. zajmova koji se odnose
na period prije njegovog imenovanja za šefa MFI "Agroinvest" Berane, aprila
mejseca 2010.g., i da se ovim kreditom duži po spisku preduzeća "N. C." čiji
su oni vlasnici. Iskaz ovog svedoka, sud je prihvatio kao uvjerljiv i
objektivan. Međutim, ovim dokazom, kao i predhodni, ne dokazuje se teza
optužbe da je okrivljeni F. omogućio F. da ovjeri administrativne zabrane i
izjave žiranta na ime B. Š. i da je isti uzeo kredit na ime M. N.te da je
omogućio M. da uzme kredit na svoje ime.
Iz ugovora o zajmu LD0835900120 od 10.12.2008.g., administrativne zabrane za
žiranta br. 363/08 od 22.12.2008.g. i izjave žiranta B. Š. br. 363/08 od
22.12.2008.g.,administrativne zabrane za žiranta br. 887 od 18.11.2008.g. i
izjave žiranta R. Đ. br. 887 od 18.11.2008.g.,vidi se da je ugovor o zajmu
LD0835900120 od 10.12.2008.g. zaključen između H. M. i "Agroinvest" MFI
Berane, na iznos od 6.000,00 eura i da su žiranti B. Š., B. K. i R. Đ., dok se
iz administrativnih zabrana i izjava žiranata, vidi da su administrativna
zabrana i izjava žiranta br. 363/08 potpisane u rublici "direktor" potpisom
F.N. i ovjerene pečatom "N. C.", a administrativna zabrana i izjava žiranta
br. 887 je potpisana je potpisana od strane direktora nečitkim potpisom i
ovjerena pečatom Osnovne škole "Mustafa Pećanin" Rožaje, dok se iz dopisa
dopisa Fonda PIO - PJ Berane br. 01-6867 od 21.12.2011.g., proizilazi da je B.
Š. bio osiguran od 01.02.1988.g. do 23.08.2004.g. kod MP "F." Rožaje, a od
24.08.2004.g. nalazi se na evidenciji Zavoda za zapošljavanje Crne Gore
Filijala Rožaje, a iz naloga za isplatu CKP Filijala Berane od 24.12.2008.g.,
proizilazi da je H. M. od strane MFI "Agroinvest" Berane, isplaćen iznos na
ime dugoročnog kredita 5.880,00 eura. Ove dokaze sud je prihvatio kao jasne i
određene, a dovodeći iste u vezu sa nalazom i mišljenjem vještaka grafologa
Zdravka Jankovića i navodima iz sistematizacije radnih mjesta sa opisom
poslova i radnih zadataka u DOO "N. C.", utvrđuje se da su navedene
administrativne zabrane i izjave žiranata potpisane od strane F. N., a ne
okrivljenog F. i da iste okrivljeni F. nije ovjerio pečatom DOO "N.C." Rožaje.
Iz Ugovora o zajmu 0835900121 od 10.12.2008.g., administrativne zabrane br.
366/08 od 22.12.2008.g.i izjave žiranta B. Š. br. 366/08 od 22.12.2008.g.,
proizilazi da je ugovor zaključen između MFI "Agroinvest" Berane i M. N. na
iznos od 8.000,00 eura, te da su žiranti po ovom ugovoru R. H., A. N. i B. Š.
i da je na administrativnoj zabrani i izjavi žiranta stavljen potpis na mjestu
ovlašćeno lice - direktor F. N. i iste su ovjerene pečatom "N. C." Rožaje, dok
iz nalog za isplatu CKB banke od 24.12.2008.g. na ime H. M., proizilazi da je
M.N. od strane MFI "Agroinvest " Berane isplaćen iznos od 7.840,00 eura na ime
dugoročnog kredita. Ove dokaze, sud je prihvatio ka jasne i određene, a
dovodeći iste u vezu sa nalazom i mišljenjem vještaka grafologa Zdravka
Jankovića i navodima iz sistematizacije radnih mjesta sa opisom poslova i
radnih zadataka u DOO "N. C.", utvrđuje se da su navedene administrativne
zabrane i izjave žiranata potpisane od strane F. N., a ne okrivljenog F. i da
iste okrivljeni F. nije ovjerio pečatom DOO "N. C." Rožaje.
Iz nalaza i mišljenja vještaka grafologa Janković Zdravka od 15.05.2012.g.,
proizilazi da je sporne administrativne zabrane i izjave žiranata na ime B. Š.
svojeručno potpisao F. N., a ne okrivljeni F. N.. Nalaz i mišljenje ovog
vještaka, sud je prihvatio kao objektivan, uvjerljiv, stručan , jer je
zasnovan na pravilima nauke i potkrijepljen navodima iz sistematizacije radnih
mjesta sa opisom poslova i radnih zadataka u DOO "N. C.".
Iz sistematizacije radnih mjesta sa analitičkom procenom br. 56/10 od
31.10.2006.g. i izvoda iz sistematizacije sa opisom poslova i radnih zadataka
DOO "N. C." br. Sl./013 od 01.02.2013.g., proizilazi da okrivljeni F. N. kao
direktor nije bio zadužen da čuva pečate, već je arhivar zadužan da vodi
računa o upotrebi pečata i njegovom čuvanju. Ovaj dokaz, sud je prihvatio kao
jasan i određen, a dovodeći isti u vezu sa iskazom okrivljenog F. i nalazom i
mišljenjem vještaka grafologa zaključuje se da okrivljeni F. nije bio zadužen
za čuvanje pečata i nije ovjerio i potpisao sporne administrativne zabrane i
izjave žiranta, niti je omogućio njegovom bratu F. da to učini.
Iz spisa predmeta Osnovnog suda u Rožajama K.br. 175/11 odnosno optužnog
predloga ODT-a Rožaje Kt.br. 129/11 od 06.10.2011.g., utvrđeno je da je protiv
okrivljenih F. N., H. M. i dr. podnijet optužni predlog zbog osnovanje sumnje
da je okrivljeni F. N. u periodu od neutvrđenog dana, oktobra mjeseca 2008.g.,
pa do 17.02.2009.g. izvršio krivično djelo produženo krivično djelo
zloupotreba položaja u privrednom poslovanju iz čl. 272. st. 1. u vezi čl. 49.
KZ, u sticaju sa produženim krivičnim djelom falsifikovanje isprave iz čl.
412. st. 1. u vezi čl. 49. KZ i zbog osnovanje sumnje da je okrivljeni H.M.
dana 16.09.2008.g. i neutvrđenog dana mjeseca decembra 2008.g. izvršio
krivično djelo produženo krivično djelo zloupotreba položaja u privrednom
poslovanju iz čl. 272. st. 1. u vezi čl. 49. KZ, u sticaju sa produženim
krivičnim djelom falsifikovanje isprave iz čl. 412. st. 1. u vezi čl. 49. KZ.
Ovaj dokaz sud je prihvatio kao jasan i određen, jer je zasnovan na
činjenicama iz navedene optužbe koje nijesu osporene u postupku.
Sud je cijenio iskaze svedoka R. Đ. i S.N., pa je iste ocijenio kao objektivne
i uvjerljive. Međutim, iskazi ovih svedoka su u konkretnom slučaju, nakon
izmene optužbe od strane Zamjenika ODT-a, irelevantni za odlučivanje po ovoj
pravnoj stvari, jer se isti ne odnose na odlučne činjenice iz izmijenjene
optužbe.
Takođe, sud je cijenio i navode iz izvoda iz kaznene evidencije na ime
okrivljenih i presude K.br. 201/12 od 20.12.2012.g. na ime okrivljenog H., pa
je našao da isti nemaju uticaja na drugačiji zaključak, jer se odnose na
raniju osudu okrivljenih.
Iz ovakvog iznijetog i utvrđenog činjeničnog stanja nesumnjivo proizilazi da
nema dokaza koje bi sa sigurnošću upućivali na zaključak da je okrivljeni
Fahrudin izvršio produženo krivično djelo zloupotreba položaja u privrednom
poslovanju iz čl. 272. st. 1. u vezi čl. 49. KZ, na način kako je to navedeno
u činjeničnom opisu javne optužbe.
Naime, iz iskaza okrivljenog F. proizilazi da je u kritičnom periodu obavljao
dužnost izvršnog direktora u DOO "N. C." u Rožajama, te da on nije obezbeđivao
pečat i štambilj svog preduzeća, već je istim bio zadužen arhivar, a što
proizilazi i iz sistematizacije radnih mjesta i opisom poslova i radnih zadata
"N.C.",. Iz iskaza okrivljenog F. takođe proizilazi da on nije ovjeravao i
potpisivao sporne administrativne zabrane i izjave žiranta, niti je iste
iskoristio za dobijanje zajma, a što se da zaključiti i iz navedene
sistematizacije radnih mjesta sa opisom poslova i radnih zadataka i nalaza i
mišljenja vještaka grafologa Zdravka Jankovića. Dovodeći to u vezu sa ostalim
izvedenim dokazima, zaista se nesumnjivo zaključuje da nije dokazano da je
okrivljeni F. zloupotrijebio svoj položaj u privrednom društvu na način kako
je to navedeno u optužbi. Nasuprot tome utvrđeno je da je drugo lice -
arhivar, a ne okrivljeni F. čuvao pečate i štambilj preduzeća, da je F. N., a
ne okrivljeni F. napravio navedene lažne isprave-administrativne zabrane i
izjave žiranta, i da okrivljeni F. nije iskoristio ove isprave za dobijanje
zajma za sebe, niti mu je bilo poznato da su iste iskorišćene za dobijanje
zajma na ime H. M. i M. N.. Imajući u vidu da okrivljeni F. nije ništa
potpisivao u navedenim ispravama, niti mu je bilo poznato da su iste
falsifikovane, to isti nije ni mogao imati svijest u pogledu radnji i
posledica djela tj. u pogledu raspolaganja tuđom imovinom na način kako je to
predstavljeno u optužbi.
Pošto nije dokazano da je okrivljeni F. zloupotrijebio službeni položaj u svom
privrednom društvu "N. C." DOO Rožaje, na način kako je to navedeno u
činjeničnom opisu javne optužbe, to nije dokazano ni da je izvršio produženo
krivično djelo zloupotreba položaja u privrednom poslovanju iz čl. 272. st. 1.
u vezi čl. 49. KZ za koje je optužen.
Pošto nije dokazano da je okrivljeni F. izvršio navedeno krivično djelo, to je
sud istog oslobodio od optužbe primenom čl. 373. st. 1. tač. 2. ZKP.
Oštećena MFI "Monte Credit" DOO Podgorica, Filijala Berane kao pravni
sledbenik MFI "Agroinvest" DOO Podgorica, Filijala Berane se radi ostvarivanja
imovinsko-pravnog zahtjev aupućuje na građansku parnicu, na osnovu čl. 239.
st. 2. ZKP, dok oštećeni B. Š. i M. N.nijesu postavili imovinsko-pravni
zahtjev.
Sa izloženog odlučeno je kao u dispozitivu ove presude pod I.
U odnosu na krivična djela falsifikovanja isprave, koja su okrivljenim F. N i
H. M. stavljena na teret optužbom, sud je u postupku utvrdio, da je okrivljeni
F. N., prema činjeničnom opisu djela iz ove optužbe, izvršio dva krivična
djela u toku decembra mjeseca 2008.g. koja su kvalifikovana kao jedno
produženo krivično djelo falsifikovanje isprave iz čl. 412. st. 1. u vezi čl.
49. KZ. ODT je u ovom predmetu preuzeo prvu procesnu radnju saslušanjem
svedoka B. Š. 21.02.2012.g.,nakon čega je saslušao ostale svedoke i
okrivljenog F.. U međuvremenu okrivljeni F. je optužen drugim optužnim
predlogom ODT Rožaje Kt.br. 129/11 od 06.10.2011.g., da je u periodu od
neutvrđenog dana, oktobra mjeseca 2008.g., pa do 17.02.2009.g. izvršio drugo
krivično djelo, za koje je postupak u toku.
Takođe je u postupku utvrđeno, da je okrivljeni H. M., prema činjeničnom opisu
djela iz ove optužbe dana 10.12.2008.g. izvršio krivično djelo falsifikovanje
isprave iz čl. 412. st. 1. KZ, a ODT je u ovom predmetu preuzeo prvu procesnu
radnju saslušanjem okrivljenog i svedoka dana 21.02.2012.g. U međuvremenu
okrivljeni H. je optužen drugim optužnim predlogom ODT Rožaje Kt.br. 129/11 od
06.10.2011.g., da je u periodu od neutvrđenog dana, oktobra mjeseca 2008.g.,
pa do 17.02.2009.g. izvršio drugo krivično djelo, za koje je postupak u toku.
Za krivično djelo falsifikovanje isprave iz čl. 412. st. 1. propisana je kazna
zatvora do tri godine. Prema čl. 124. st.1. tač. 6. KZ krivično gonjenje za
ovo djelo nemože se preduzeti kad protekne tri godine od izvršenja djela, a
prema čl. 125. st.4. 5.i 6. KZ zastarijavanje se prekida svakom procesnom
radnjom koja se preuzima radi otkrivanja krivičnog djela ili otkrivanja i
gonjenja učinioca kao i kada učinilac u vrijeme dok teče zastarjelost učini
isto tako teško ili teže krivično djelo, te da svakim prekidom zastarijavanje
počinje ponovo da teče.
Obzirom da se u konkretnom slučaju okrivljenom F. stavlja na teret da je prvo
djelo izvršio decembra mjeseca 2008.g. a okrivljenom H. da je prvo djelo
izvršio 10.12.2008.g. i da su drugo djelo izvršili neutvrđenog dana oktobra
mjeseca 2008.g. do 17.02.2009.g., to je izvršenjem ovog drugog djela prekinuta
zastarjelost za prvo djelo i ista je počela ponovo da teče od 17.02.2009.g.
Pošto je od tada tj. od 17.02.2009.g. do dana 21.02.2012.g. kada je preuduzeta
prva procesna radnja protiv okrivljenih proteklo više od tri godine, to je u
konkretnom slučaju nastupila relativna zastarjelost krivičnog gonjenja za
krivična djeloa izvršenoa decembra mjeseca 2008.g., te se zbog toga krivično
gonjenje nemože preduzeti protiv okrivljenih za ova krivična djela.
Pošto su krivična djela koja su optužbom stavljena na teret okrivljenom
Fahrudinu Nokiću obuhvaćena jedinstvenim činjeničnim opisom, a sud je našao da
istog treba osloboditi od optužbe zbog produženog krivičnog djela zloupotreba
položaja u privrednom poslovanju iz čl. 272. st. 1. u vezi čl. 49. KZ, a
optužbu odbiti protiv njega zbog produženog krivičnog djela falsifikovanje
isprave iz čl. 412. st. 1. u vezi čl. 49. KZ, to je sud u dispozitivu presude
posebno činjenično opisao navedena krivična djela sa manjim izmenama radi
prilagođavanja posebnom opisu, ubijeđen da time nije povrijeđen identitet
optužbe i presude.
Sa navedenih razloga sud je odbio optužbu ODT-a u odnosu na okrivljene F. N.,
zbog produženog krivičnog djela falsifikovanje isprave iz čl. 412. st. 1. u
vezi čl. 49. KZ i H. M., zbog krivičnog djela falsifikovanje isprave iz čl.
412. st. 1. KZ, na osnovu čl. 372. st. 1. tač. 3. ZKP, jer se krivično
gonjenje ne može preduzeti zbog zastarelosti.
Oštećena MFI "Monte Credit" DOO Podgorica, Filijala Berane kao pravni
sledbenik MFI "Agroinvest" DOO Podgorica, Filijala Berane se radi ostvarivanja
imovinsko-pravnog zahtjeva upućuje na građansku parnicu, na osnovu čl. 239.
st. 3. ZKP, dok oštećeni B. Š. i M.N. nijesu postavili imovinsko-pravni
zahtjev.
Na osnovu čl. 230. ZKP, troškovi krivičnog postupka padaju na teret posebnog
razdjela budžeta za rad sudova i to: za vještačenje u iznosu od 511,50 eura, a
o visini ostalih troškova, sud će odlučiti posebnim rješenjem.
Sa navedenih razloga odlučeno je kao u dispozitivu ove presude pod II.
OSNOVNI SUD U ROŽAJAMA, dana 06.02. 2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.