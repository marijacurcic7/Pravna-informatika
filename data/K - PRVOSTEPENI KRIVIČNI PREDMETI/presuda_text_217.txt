K.br. 69/09
U IME NARODA  
VIŠI SUD U PODGORICI, kao prvostepeni krivični, u vijeću sastavljenom
od sudije Seke Piletić, kao predsjednika vijeća, sudije Valentine Pavličić i
sudija porotnika Boška Milovića, Blaža Radulovića i Antonija Srdanovića
kao članova vijeća, uz učešće Marine Knežević, kao zapisničara, u
krivičnom predmetu protiv optuženog T.E. iz Podgorice, koga brani adv.
Sekulović Milan iz Podgorice, zbog kriv.djela - teško djelo protiv
bezbjednosti javnog saobraćaja iz člana 348. stav 2. Krivičnog zakonika
Crne Gore, u vezi člana 339. stav 1. Krivičnog zakonika Crne Gore, po
optužnici Višeg državnog tužioca u Podgorici Kt.br. 192/06 od 05.10.2006.
godine koju je na glavnom pretresu zastupao Željko Tomković zamjenik
VDT-a u Podgorici, nakon održanog usmenog glavnog i javnog pretresa
dana 03.07.2009.godine, te nakon tajnog vijećanja i glasanja dana
09.07.2009. godine donio je i javno objavio  
P R E S U D U
OPTUŽENI:
T.E., rođen..... godine, u P., sa prebivalištem u P.,
državljanin R. S., po zanimanju vozač, završio srednju Mašinsku
školu, zaposlen, neoženjen, vojsku služio 2000. godine, u Šapcu, vodi se u
vojnoj evidenciji u Prijepolju, srednjeg imovnog stanja, neosuđivan, u
pritvoru od 06.07.2006. godine,pa nadalje
KRIV JE
Što je:
Dana 05.07.2006. godine, oko 23,50 časova na magistralnom putu Petrovac -
Bar, u naselju Buljarice u blizini Kisikane ne pridržavajući se saobraćajnih
propisa iz čl. 44. st. 2. i čl. 48. st. 1. tač. 1 i 2. ZOBS-a na putevima
ugrozio
saobraćaj i doveo u opasnost život i tijelo i ljudi na način što upravljajući
teretnim motornim vozilom "Volvo P” reg oznake UE 967-07, sa
priključnim vozilom "Kogel FX", 62-07 UE, vlasništvo K.I. iz Užica ukupne
nosivosti 27,9 tona, od pravca Budve u pravcu Bara nailaskom na lijevu
krivinu započeo preticanje kolone vozila, a da se pri tom nije uvjerio da time
ne ometa normalno kretanje vozila koja dolaze iz suprotnog smjera i ne
ugrožava ih, obzirom na karakteristike puta i postojeće okolnosti na putu i
saobraćaju, preglednost puta, zakrivljenost kolovoza, frekvenciju vozila i
obzirom na tehnička svojstva vozila kojim je upravljao, već je nastavio sa
preticanjem za koje vrijeme je sa vozilom prešao preko neisprekidane
uzdužen linije u lijevu kolovoznu traku namijenjenu za kretanje vozila koja
dolaze iz suprotnog smjera, neuspjevši da vozilo vrati u svoju kolovoznu
traku kojom prilikom je na mjestu gdje je neisprekidana linija, prednjim
lijevim dijelom svog vozila udario u lijevu bočnu stranu vozila “Opel
Omega” reg. oznake A321VX, kojim je iz pravca Bara propisno upravljao
oštećeni Ašković Nebojša kojom prilikom je njegov saputnik M.B. zadobio
teške tjelesne povrede, u vidu preloma kostiju lobanje i potpunog prelom
vrha lijeve nadlaktične kosti, usled čega je zbog razorenja moždanog tkiva
uzrokovanog prelomom kostiju lobanje nastupila smrt, dok su tjelesne
povrede zadobiili oštećeni A.N, K.A., V.N. i V.V., svi saputnic i u vozilu
"Opel omega", i to oštećeni A.N. osobito tešku tjelesnu povredu u vidu
nagnjačenja tkiva velikog mozga, krvarenje unutar moždanih ovojnica i
unutar sinusa lijeve gornjovilične kosti, oštećeni K.A. tešku tjelesnu povredu
u vidu potresa mozga i laku tjelesnu povredu u vidu nagnjačenja u predjelu
glave i tijela, oštećeni V.N. laku tjelesnu povredu u vidu nagnjačenja u
predjelu glave i tijela, te višestruke oguljotine po tijelu i oštećeni V.V.
osobito tešku tjelesnu povredu u vidu otvorenog preloma lijeve podlaktice i
preloma lijeve nadlaktice i laku tjelesnu povredu u vidu nagnjačenja u
predjelu glave i tijela,
- čime je izvršio krivično djelo - teško djelo protiv bezbjednosti javnog
saobraćaja iz člana 348. stav 2. Krivičnog zakonika Crne Gore, u vezi
člana 339. stav 1. Krivičnog zakonika Crne Gore.
Pa sud optuženog T.E. primjenom citiranih zakonskih propisa te odredbi
članova 4,5,32,33,36,42, i 51. Krivičnog zakonika Crne Gore te čl. 212, 199
i 364. Zakonika o krivičnom postupku Crne Gore,
O S U Đ U J E
Na kaznu zatvora u trajanju od 7 (sedam) godina, u koju kaznu mu se
uračunava vrijeme provedeno u pritvoru počev od 06.07.2006. godine, pa
nadalje do pravosnažnosti presude a najduže dok ne istekne vrijeme kazne
izrečena ovom presudom.  
Dužan je optuženi T.E. da na ime troškova krivičnog postupka uplati ovom
sudu iznos od 409,50 eura, a na ime paušala kao dijela troškova krivičnog
postupka iznos od 200,00 eura, sve prednje u roku od 15 dana po
pravosnažnosti presude, pod prijetnjom prinudnog izvršenja.  
Oštećena porodica pokojnog M.B. kao i oštećeni A.N., K.A., V.N. i V.V.
radi ostvarivanja svog imovinsko pravnog zahtjeva se upućuju na redovnu
građansku parnicu.  
O b r a z l o ž e nj e
Optužnicom Višeg državnog tužioca u Podgorici, Kt.br.192/06 od
05.10.2006. godine, optuženom T.E. stavljeno je na teret da je izvršio
krivično djelo - teško djelo protiv bezbjednosti javnog saobraćaja iz
člana 348. stav 2. Krivičnog zakonika Crne Gore, u vezi člana 339. stav
1. Krivičnog zakonika Crne Gore, pri kojoj optužnici je nakon preciziranja
činjeničnog opisa ostao njen zastupnik predlažući sudu da optuženog oglasi
krivim i osudi po zakonu.
Optuženi T.E. je pred istražnim sudijom Osnovnog suda u Kotoru, u bitnom
istakao, da je dana 05.07.2006. godine, oko 23,30 časova, teretnim vozilom
koje je vlasništvo njegovog gazde krenuo iz Budve za Bar. Kretao se
brzinom od oko 40 - 50 km/h, i vozilo je bilo bez tereta. Krećući se
navedenim putem bez dejstva alkohola,primijetio je da se u koloni ispred
njega kreće jedno putničko motorno vozilo crvene boje marke "Opel Corsa"
stranih registracija. To vozilo kretalo se veoma sporo, tako da iako je više
puta pokušavao da ga pretekne na dozvoljenim mjestima ono nije
dozvoljavalo preticanje jer je ubrzavalo svoju brzinu. Približavajući se
mjestu kontakta na putu gdje je bila isprekidana linija, započeo je radnju
preticanja, međutim vozač navedenog putničkog motornog vozila nije
dozvolio da ga pretekne već je naglo dao gas, pa su izvjestan dio puta
praktično prošli paralelno jedan pored drugoga, s tim što se on kretao
suprutnom kolovoznom trakom pored njega. U jednom trenutku iza krivine
primijetio je kako nailaze farovi nekog vozila pa je pretpostavljajući šta će
se desiti, prikočio, kako bi smanjio brzinu, i pokušao da vrati vozilo udesno
ali je kontakt bio neizbježan, i isti je uslijedio lijevim prednjim dijelom
kabine njegovog vozila sa lijevim prednjim i bočnim dijelom navedenog
vozila. Još i prije kontakta primijetio je da se u vozilo koje je nailazilo,
nalaze više saputnika, a nakon kontakta izgubio je kontrolu nad vozilom, , a
zatim se zaustavio udarajući u brdo. Od posledice udara u njegovom vozilu
je nestalo struje, pa je iskočio iz kabine da bi pomogao povrijeđenima.
Izlazeći iz svog vozila vidio užasan prizor, a na mjestu nesreće ubrzo se
okupio veliki broj ljudi i Hitna pomoć. Takođe je objasnio, da se kritičnom
prilikom kretao u koloni iza putničkog motornog vozila marke Opel Corsa
kojeg je pokušavao da pretekne, a vozilo je sustigao na kilometar od
raskrsnice u Petrovcu i pratio ga do mjesta kontakta gotovo 5 narednih
kilometara. U lijevom kolovoznoj traci kretao se nekih 200 - 300 metara
brzinom koja je iznosila od 60 do 65 km/h. Te kritične večeri susretno vozilo
je primijetio na nekih 20 - 30 metara, imao je jedino vremena da pritisne
kočnmicu i okrene volan udesno a istovremeno nije uspio da opazi šta se
dešavalo sa Opelom, jer je bio skoncentrisan na izbjegavanje kontakta sa
susretnim vozilom.
Pred istražnim sudijom Višeg suda u Podgorici, optuženi je ponovio navode
svoje odbrane s tim što je naveo, da se kritičnom prilikom kretao brzinom od
55 km/h, da nije bio pod uticajem alkohola, te da je na mjestu gdje se
dogodila saobraćajna nezgoda ušao u preticanju vozila marke "Opel Corsa",
na isprekidanoj liniji, ali je to vozilo ubrzavalo tako da ga nije mogao
preteći
već je ušao u zonu gdje je počela krivina ulijevo i puna uzdužna linija nakon
čega je ubrzo naišlo vozilo iz suprotnog smjera sa kojim je uslijedio kontakt.
Nakon kontakta sa susretnim vozilom, vozilo marke "Opel Corsa" se nije
zaustavljalo već je nastavilo dalje. Na kraju je izjavio da mu je veoma žao
zbog svega što se dogodilo, i izrazio iskreno kajanje zbog nastradalih lica.
Na glavnom pretresu optuženi je takođe ponovio navode svoje odbrane
objašnjavajući, da je kada je vidio vozilo iz suprotnog smjera na nekih 20 -
30 metara, odmah preduzeo radnju naglog kočenja, i skretanja udesno
odnosno vraćanja u svoju saobraćajnu traku međutim isto nije mogao do
kraja izvršiti od vozila marke "Opel Corsa" koje je bezuspješno pokušavao
prestići. Čim je preduzeo radnju naglog kočenja ubrzo je došlo do kontakta
sa vozilom iz suprotnog smjera.
Posebno je istakao da vozilo sa kojim je upravljao A.N. nije preduzeo radnju
kočenja što je u konkretnoj situaciji nelogično te da je isto vozilo lećelo
što
će reći da do nezgode ne bi došlo da je imenovani vozio dozvoljenom
brzinom što je i osnovni uzrok za nastanak nezgode. Inače kritične prilike je
preduzeo radnju obilaženja vozila koje se kretalo ispred njegovog vozila
brzinom manjom od 40 km/h, i koje mu je takvim svojim kretanjem ometalo
dalje kretanje.
Branilac optuženog T.E. je u završnim riječima u bitnom istakao, da tokom
postupika nije utvrđena materijalna istina jer je izostala ocjena doprinosa
oštećenog za nastanak nezgode, s tim što je predložio sudu da prilikom
izricanja kazne optuženom ima u vidu olakšavajuće okolnosti prvenstveno
da optuženi nije ranije osuđivan da je mlada osoba i da se korektno držao
tokom postupka.
Na glavnom pretresu sud je u dokaznom postupku proveo sledeće dokaze:
saslušao punomoćnika oštećene porodice pokojnog M.B. i oštećenih A.N. ,
K.A., V.N. i V.V. adv. Gorana Petrovića iz Bara; Saslušao svjedoke -
oštećene V.V., K.A., V.N. i svjedoka M.Đ., pročitao zapisnik o uviđ aju
istražnog sudije Osnovnog suda u Kotoru, Kri.br. 213/06 od 06.07.2006.
godine; izvršio uvid u skicu lica mjesta i fotoelaborat OB Budva br. 108/06;
na saglasan predlog stranaka pročitao nalaz i mišljenje vještaka mašinske
struke ing. Nikole Miloševića te izjašnjenje imenovanog vještaka sa glavnog
pretresa od 05.03.2007. godine, i 26.06.2007. godine; pročitao izvještaj CG
Put AD Saobraćajne infrastrukture CG od 01.07.2009. godine; pročitao
nalaz i mišljenje saobraćajne struke Gorana Čarapića od 25.09.2006. godine,
te dopunu nalaza i mišljenja imenovnoag vještka od 17.04.2007. godine, i od
19.10.2007. godine, te izjašnjenje imenovanog vještaka sa glavnog pretresa
od 05.03.2007. godine, 26.06.2007. godine, i 13.11.2007. godin, te saslušao
istog vještaka na glavnom pretresu; izvršio uvid u tahografsku traku; na
saglasan predlog stranaka pročito obdukcioni zapisnik Odjeljenja za sudsku
medicinu S.br. 124/06; i izvještaj KBC Podgorica, Odjeljenje za sudsku
medicinu br. 919 od 06.07.2006. godine, o analizi prisustva alkohola u krvi
pokojnog M.B. i pročitao izjašnjenje vještaka medicinske struke doc. dr.
Miodraga Šoća datog na glavnom pretresu od 21.02.2008. godine; izvršio
uvid u otpusnu listu sa epikrizom Odjeljenja za hirurgiju Opšte bolnice Bar
br. 3051 na ime oštećenog K.A.; izvršio uvid u otpusnu listu sa epikrizom
Odjeljenje za hirurgiju Opšte bolnice u Baru br. 3050 na ime oštećenog
V.N.; na saglasan predlog stranaka pročitao nalaz i mišljenje vještaka sudske
medicine Miodraga Šoća od 01.10.2006. godine i izjašnjenje istog vještaka
sa glavnog pretresa od 21.02.2008. godine; izvršio uvid u medicinsku
dokumentaciju na ime oštećenog A.N. i to otpusnu listu sa epikrizom KC
Crne Gore, Odjeljenje neurohirurgije br. 12810/634/1093 od 06.07.2006.
godine i nastavak zdravstvenog kartona na ime oštećenog A.N. br. 89630/1;
izvršio uvid u saobraćajnu dozvolu za teretno vozilo marke "Vučni Volvo"
reg. oznake 967/07 te potvrdu o izvršenom etalamiranju tahografa na vozilo
marke "Volvo" UE 967/07, kao i izvod iz KE RS MUP Sekretarijat
Unutrašnjih poslvoa - Odjeljenej unutrašnjih poslova Priboj 235-1-1158/06
od 19.10.2006. godine.
Iz zapisnika o uviđaju, skice lica mjesta i fotoelaborata Osnovnog suda
u Kotoru, utvrđuje se, da se dana 06.07.2006. godine, u 23,50 časova u
Buljarici kod Kisikane dogodila saobraćajne nezgoda u kojoj su učesnici
bili, putničko motorno vozilo marke "Opel" TI Omega 16V reg.oznake
A321 Bx177 RUS broj šasije WOLWBF 69X1159118 broj motora serija 77-
976778,KW 106, tamno plave metalik boje, registrovano za javni saobraćaj,
osigurano međunarodnom polisom kojim je iz pravca Bara upravljao A.N. i
teretno vučno motorno vozilo marke "F Wolvo" reg oznake UE 967-07, sa
priključnim vozilom "Kogel" 62-07-UE sa kojim je upravljao optuženi T.E.
koji se kretalo iz pravca Budve u pravcu Bara. U vrijeme uviđaja bila je noć,
vidljivost je bila slaba kolovoz je bio suv, a isti je izrađen od asvaltnog
mjestimično hrapavog zastora, a djelimično glatke površine bez značajnih
udarnih rupa i oštećenja, podijeljen na dvije kolovozne trake punom bijelom
linijom. Sa desne strane puta nalazi se zemljano proširenje, obraslo travom i
niskim rastinjem a sa lijeve strane brdo obraslo travom i visočijim rastinjem.
Brzina kretanja ograničena na 60 km/h. Za početnu tačku mjerenja je uzet
šaht za odvod AT padavina i obelježen je brojem 14 na skici lica mjesta dok
je širina kolovoza u obije kolovozne trake iznosi ukupno 7,10 m, i to lijeve
3,50 m. Izlaskom na lice mjesta putničko motorno vozilo marke "Opel"
zatečeno je na lijevoj kolovoznoj traci sa prednjim dijelom okrenutim u
pravcu Budve, i isti obilježen brojem 11, u skici lica mjesta a u
fotoelaboratom na strani br. 4. Prednji lijevi točak od središne bijele linije
udaljen je 1,90 m, dok udaljenost zadnjeg lijevog točka u odnosu na istu
liniju iznosi 1,75 m. U blizini vozila zatečeni su otpadnuti djelovi vozila.
Teretno motorno vozilo sa kabinom bilo je udareno u brdo sa lijeve strane
puta koje je obilježena brojem 7 na skici lica mjesta dok je pod brojem 5
obilježen položaj prikolice. Na skici lica mjesta pod brojem 16 obilježen je
šahte te instalacije i predstavlja veznu tačku u odnosu na teretno vozilo pa
je
prednji desni točak priključnog vozila od šahte udaljen 6,60 m, a od središne
bijele linije 1,85 m, dok je okrzotina na priključno vozilo udaljena od vezne
tačke 9,90 m. Na putu između jednog i drugog vozila zatečen je muški leš od
oko 20 godina, u dijagonalnom položaju sa glavom okrenutom u pravcu
Bara, pokriven po licu žutom majcom. Na skici lica mjesta pod brojem 2,
obilježen je trag kočenja koji potiče od prednjeg desnog točka prikolice
ukupnoj dužini od 18,20 m, dok je brojem 3 obilježen trag kočenja lijevog
točka prikolice a dužine 17 metara. Pod brojem 4 obilejženi su tragovi za
nošenja od prikolice a brojem 10 trag zanošenja i krzotine nastale od
putničkom motornog vozila "Opel". Pod brojem 6 skica lica mjesta obilježen
je trag zanošenja, prednjeg desnog točka kabine - teretno vozilo u dužini od
15,20 m, brojem 1 obilježen je smjer kretanja vozila sa prikolicom a brojem
8 smjer kretanja putničkog motornog vozila. Svi navedeni tragovi
fotografisani su i predstavljeni fotoelaboratom.
Punomoćnik oštećene porodice pokojnog M.B. te oštećenih, adv.
Vladislav Anđelić, je u ime oštećene porodice izjavio da se pridružuje
krivičnom gonjenju a da će imovinsko pravni zahtjev ostvariti u posebnom
postupku.
Svjedok -oštećeni V.V. je u svom svjedočkom iskazu pred istražnim sudijom
Osnovnog suda u Kotoru u bitnom istakao, da je dana 05.07.2006. godine,
nešto iza 22,00 časova, bio sa svojim drugovima A.N., K.A., M.B. i V.N. te
da su zajedno iz Bara krenuli za Budvu. Vozilom je upravaljao A.N. dok je
on sjedio na zadnjem sjedištu u sredini. A.N. je vozio dozvoljenom brzinom,
bili su dobro raspoloženi, nisu konzumirali alkohol ni narkotike a
približavajući se kritičnom mjestu, u jednom trenutku primijetio je jednu
"grdostiju". Tačnije, sve se dešavalo u momentu dok su izlazili iz krivine,i u
tom momentu, primijetio je da je kamion izašao iz kolone vozila i pretičući
nekoliko vozila,koja su se kretala ispred njega išao pravo na njih. Sve se
dešavalo veoma brzo, tako da je kamion primjetio dok je bio na samo
nekoliko metara ispred njih i čudio se kako je A.N. uopšte uspio da skrene
desno i tako izbjegne kontakt čelom u čelo. Udarac je bio jak,pa je odmah
izgubio svijest. Nakon nezgode uspio je da izađe iz vozila i čuje da je njegov
kum M.B. preminuo.
Na glavnom pretresu svjedok je ponovio iskaz dat pred Istražnim sudijom
ovog suda s tim što je pojasnio da je kritične prilike sjedio na zadnjem
sjedištu vozila sa kojim je upravljao njegov drug A.N., da je primijetio da se
iz suprotnog smjera u odnosu na smjer njihovog kretanja kreće kolona vozila
u kojoj je bilo najmanje 5 vozila koji su išli jedan za drugim, te da je vidio
da je optuženi sa kamionom preticao najmanje 5 vozila koji su bili u koloni
jedan za drugim.
Svjedok oštećeni K.A. je u svom svjedočkom iskazu pred istražnim sudijom
Osnovnog suda u Kotoru i na glavnom pretresu u bitnom istakao, da je dana
05.07.2006. godine, zajedno sa svojim drugovima krenuo za Budvu. Krenuli
su vozilom A.N., koji je vozio auto. Do A.N. na mjestu suvozača sjedio je
V.N., on je sjedio iza V.N. a do njega V.V. dok je iza A.N. sjedio pokojni
M.B.. A.N. je vozio dozvoljenom brzinom, niko od njih nije bio pod
dejstvom alkohola, i bili su dobro raspoloženi. Međutim kako je u nezgodi
bio povrijeđen i od posledice udara u glavu imao amneziju ničega vezano za
nastanak i uzrok nezgode nije se mogao sjetiti.
Saslušan u svojstvu svjedoka svjedok-oštećeni V.N. je u svom svjedočkom
iskazu pred istražnim sudijom Osnovnog suda u Kotoru u bitnom istakao, da
je sa svojim drugovima A.N., K.A., V.V. i pokojnim M.B. dana 05.07.2006.
godine, nešto iza 23 časa, krenuo iz Bara za Budvu. Krenuli su kolima
marke "Opel Omega" kojim je upravljao A.N. i koja su njegovo vlasništvo.
Kritičnom prilikom sjedio je na mjestu suvozača iza njega je sjedio K.A., iza
vozača je sjedio pokojni M.B. dok je V.V. sjedio u sredini. Njegov drug
A.N. je momak koji vodio uredan život,nije pio niti je koristio narkotike,tako
da ni te večeri nije pio,odnosno niko od njih. Približavajući se kritičnom
mjestu iako je tipkao po svom mobilnom telefonu jasno je primijetio kako iz
pravca Budve jedan komion pretiče čitavu kolonu vozila ispred sebe,a to je
primijetio i A.N. koji je radi veće koncentracije nagnuo glavu naprijed i
primakao sa volanu zatim je vrlo blago pritisnuo kočnicu, međutim kako je
kamion jurio pravo na njih A.N. nije mogao uraditi ništa drugo osim što
više skrenuti udesno,ali je već u sledećem trenutku došlo do kontakta i isti
je ostvaren prednjim lijevim dijelom kabine sa njihovim prednjim dijelom
vozila. Cjelokupna situacija dogodila se dok su izalzili iz jedne krivine
udesno. Nakon udarca tišina je trajala sekund ili dva zatim je počeo da
ispituje koliko je povrijeđen iz vozila je potom izletio K.A. vičući na sav
glas. A.N. je glava visila preko volana a V.V. je lijeva ruka bila slomljena
na
više mjesta, dok je M.B. ležao iza njega na sjedištu. Postojeći prizor je bio
užasan tako da ne želi da ga se sjeća. Primijetio je da je K.A. bio potpuno
isključen i dezorjentisan. Ubrzo se okupilo dosta ljudi a došla su i kola
Hitne
pomoći.
Svjedok oštećeni V.N. je na glavnom pretresu u bitnom ponovio iskaz dat
pred Istražnim sudijom Osnovnog suda u Kotoru s tim što je pojasnio da je
kritične prilike vidio da iz pravca Budve nailazi jedan kamion koji pretiče
cijelu kolonu vozila ispred sebe, s tim što je u koloni bilo najmanje 4 do 5
vozila koji su išli jedan za drugim na malom rastojanju, a koje je kamion
preticao. Inače te večeri bila je velika kolona vozila koja se kretala od
Budve
pa do Buljarice odnosno iza Buljarice pa su se vozila iz tog smjera kretala
vrlo sporo.
Saslušan u svojstvu svjedoka M.Đ. otac pokojnog M.B. je u svom
svjedočkom iskazu u bitnom istakao, da nije bio očevidac predmetne
saobraćajne nezgode ali da je od prijatelja koji su izlazili na lice mjesta
čuo
da je do nezgode došlo tako što je vozač kamiona ostvario direktan kontakt
sa putničkim motornim vozilom u kojem se na mjestu iza vozača nalazio
njegov sin i to prilikom preticanja na mjestu gdje to nije bilo dozvoljeno na
punoj liniji i u krivini.
Iz nalaza i mišljenja vještaka mašinske struke ing. Nikole Miloševića te
izješnjenja imenovanog vještaka sa glavnog pretresa od 05.03.2007 i
26.06.2007godine utvrđuje se, da je vozilo "F Volvo" teretno vučno
motorno vozilo, da je dozvoljena nosivost priključnog vozila marke "Kogel
FX" 27.900kg, da su kočioni sistem i upravljački mehanizam u vrijeme
nezgode kod teretnog vučnog vozila "Volvo F" reg oznake UE 967-07 i
priključnog "Kogel" FX ovog vozila bili ispravni, jer vještak pregledom i
uvidom u tehničko stanje i nastalo oštećenja na licu mjesta teretnog vozila
vučnog - "Volvo F" reg oznake UE 967-07 i priključnog "Kogel" FX nije
uočio nedostatke koji bi uticali na tehničko stanje vučnog i priključnog
vozila u momentu nezgode. Kao posledica saobraćajne nezgode na tegljaču
"Volvo" nastala su oštećenja jačeg intenziteta, u prednjem čeonom dijelu
lijeva strana više u predjelu prednjeg lijevog točka sa pripadajućim
elementima,dok na priključnom vozilu marke "Kolgel X" nije bilo štećenja.
Kako je navedeno vozilo u momentu bilo tehnički ispravno,po mišljenju
vjetaka, tehničko stanje vozila nije bilo uzrok za nastanak predmetne
nezgode već su to bile neke druge okolnosti. Vještak je izvršio i pregled i
uvid u tehničko stanje i nastala oštećenja na licu mjesta, putničkog motornog
vozila "Opel Omega" reg. oznaka 321 BX 177 RUS na kojem takođe nije
uočio da su postojali tehnički nedostaci koji bi uticali na tehničko stanje
vozila u momentu nezgode.Svi sklopovi, agregati,stanje guma, kočioni i
upravljački mehanizam bili su ispravni. Sva oštećenja na vozilu posledica su
predmetne nezgode tj. kontakta sa vozilom marke "Volvo".
Sud je prihvatio nalaz i mišljenje vještaka mašinske struke ing.Nikole
Miloševića kao jasan,stručan i zasnovan na pravilima nauke,a na koji stranke
nisu imale primjedbi.
Iz obdukcionog zapisnika S.br. 124/06 od 06.07.2006. godine, utvrđeno je
da je smrt kod pokojnog M.B. bila nasilna i da je nastupila usled razorenja
moždanog tkiva zbog preloma kostiju lobanje i potpunog prelom vrha lijeve
nadlaktične kosti,a koje povrede su nanesene tupim, teškim i jako
zamahnutim mehaničkim oruđem, dok u vrijeme umiranja nije postojalo
stanje alkoholisanosti.
Iz medicinske dokumentacije tj.otpusne liste sa epikrizom Odjeljenja
za hirurgiju Opšte bolnice u Baru br. 3051 na ime K.A. i V.N., te istorije
bolesti Odjeljenja za intenzivno liječenje Kliničkog Centra Crne Gore u
Podgorici, mat. Br. 12808/633/1971/254 na ime V.V. kao i izvještaja ljekara
specijaliste - anestezilogoga na ime A.N. te nalaza i mišljenje vještaka dr.
utvrđeno je da je, u predmetnoj saobraćajnoj nezgodi K.A. zadobio potres
mozga i nagnjačenje u predjelu glave i tijela, koje povrede su posledica
dejstva tupog, teškog i jako zamahnutog mehaničkog oruđa, moguće u istom
aktu. Navedena nagnjačenja predstavljaju, kako pojedinačno tako i u svom
zbiru laku tjelesnu povredu dok potres mozga predstavlja tešku tjelesnu
povredu što će reći da je vrijeme odigravanja predmetne nezgode K.A.
zadobio tešku tjelesnu povredu. U predmetnoj saobraćajnoj nezgodi V.N.
zadobio je nagnjačenje u predjelu glave i tijela, kao i višestruke oguljotine
po tijelu, koje povrede su posledica dejstva tupog, teškog i zamahnutog
mehaničkog oruđa, moguće u istom aktu. Navedene povrede kako
pojedinačno tako i u svom zbiru predstavljaju laku tjelesnu povredu. Dakle,
u vrijeme odigravanja nezgode V.N. zadobio je laku tjelesnu povredu.
Takođe je utvrđeno da je u navedenoj nezgodi povrede zadobio i V.V. i to
otvoreni prelom lijeve podlaktice, prelom lijeve nadlaktice, i naganjačenje u
predjelu glave i tijela, usled kojeg povređivanja i krvavljenja se razvilo
stanje šoka, a navedene povrede posledica su dejstva tupog, teškog i jako
zamahnutog mehaničkog oruđa u istom aktu. S tim što nagnjačenja
predstavljaju i pojedinačno i u svom zbiru laku tjelesnu povredu dok prelom
lijeve ruke predstavlja osobito tešku tjelesnu povredu. U vrijeme odigravanja
predmetne saobraćajne nezgode V.V. je zadobio osobito tešku tjelesnu
povredu. A.N. je zadobio nagnjačenje tkiva velikog mozga, krvavljenje
unutar moždanih ovojnica i unutar sinusa lijeve gornje vilične kosti usled
kojih povreda se razvilo stanje besvijesti u kojem se nalazi i dalje. Sve
povrede posledica su dejstva tupog, teškog i jako zamahnutog mehaničkog
oruđa u istom aktu i predstaljvaju nagnjačenje moždanog tkiva sa navedenim
krvarenjem predstavlja osobito tešku tjelesnu povredu, što će reći da je A.N.
zadobio tešku tjelesnu povredu.
U svom izjašnjenju na glavnom pretresu od 21.02.2008. godine, vještak
dr. Miodrag Šoć je objasnio da se sa otpusne liste sa epikrizom Odjeljenja
za neurohirurgiju KC CG u Podgorici, istorije bolesti br. 12810/634/1093
vidi da je oštećeni A.N. u Podgorici liječen u periodu od 06.07.2006. godine
pa do 03.01.2007. godine, te da su u toku liječenja urađene pretrage, svi
specijalistički pregledi, preduzete mjere liječenja i davanja terapija te da
su
mu navedene dijagnoze na latinskom jeziku - stanje besvijesti, nagnjačenje
tkiva velikog mozga, djelimično oduzetost lijeve strane tijela nakon čega mu
je data terapija i zakazan kontrolni pregled. Vještak je na osnovu navedene
dokumentacije te nastavka zdravstvenog kartona od 09.05.2007. godine, iz
kojeg se vidi da je A.N. imao kontrolni pregled od strane specijaliste za
fizikalnu medicinu i rehabilitaciju te da mu je i dalje konstatovanana
djelimična oduzetost lijeve strane tijela, zaključio da je A.N. u predmetnom
događaju zadobio povrede u vidu nagnjačenja tkiva velikog mozga usled
kojeg je došlo do razvoja oduzetosti lijeve strane tijela i pratećih duševnih
smetnji, a koja povreda je posledica dejstva tupog, teškog i jako zamahnutog
mehaničkog oruđa. Vještak je takođe naveo da je A.N. u predmetnom
događaju zadobio i krvavljenje unutar moždanih ovojnica i krvavljenje
unutar sinusa lijeve gornje vilične kosti a koja predstvlja osobito tešku
tjelesnu povredu.
Sud je prihvatio nalaze i mišljenje vještaka medicinske struke, dr. Miodraga
Šoća, te izjašnjenje istog vještka datog na glavnom pretresu kao jasane,
stručne i zasnovane na pravilima nauke na koje stranke nisu imale primjedbi.
Iz izvještaja Crna Gora Put A.D. Saobračajne indrastrukture Crne
Gore od 01.07.2009. godine utvrđuje se da se na magistralnom putu
Petrovac – Bar u blizini Kisikane od km 3+360-km 4+000 nalazi više
uzastopnih krivina tako da je na naznačenoj stacionaži središna bijela linija
puna, znači preticanje nije dozvoljeno jer nema preglednosti.
Iz nalaza i mišljenja vještaka saobraćajne struke dipl. Ing. Gorana
Čarapića,dopune nalaza i mišljena, te izjašnjenja imenovanog vještaka
sa glavnog pretresa od 25.09.2006. godine, a koji nalaz je vještak dao na
osnovu materijalnih tragova konstatovanih zapisnikom o uviđaju, skice lica
mjesta, fotoelaborata i tahografske trake utvrđuje se, da se predmetna
sobraćajna nezgoda dogodila dana 06.07.2006. godine, u 23,50 časova, na
magistralnom putu Petrovac - Bar u mjestu Buljarica kod Kisikane,da su
učesnici u predmetnoj nezgodi bili putničko vozilo marke "Opel Omega"
16V reg. oznake A321BX177RUS kojim je upravljao A.N., sa kojim su kao
saputnici bili i K.A., V.N., V.V. i pokojni M.B. koji je u nezgodi smrtno
nastradao i vučno vozilo marke "Volvo" F-12C360 reg. oznake UE 967-07
sa priključnim vozilom marke "Kogel" FX SN 24 reg. oznake 6207kojim je
iz pravca Budve upravljao okrivljeni T.E., a u zoni mjesta nezgode gdje je
brzina kretanja ograničena do 60 km/h. Vještak je utvrdio da je skup vučnog
vozila marke "Volvo"i polu prikolice prije preduzetog kočenja vožen
brzinom od oko 58 km/h, krećući se magistralnim putem od Budve prema
Baru savladavjući svoju lijevu krivinu, zahvatajući lijevu kolovoznu traku,
dok se po istom kolovozu iz suprotnog smjera kretao vozač vozila marke
"Opel" brzinom od oko 71 km/h. Na osnovu analize zatečenih materijalnih
tragova na kolovozu, oštećenja na vozilima koja su nastala međusobnim
sudarom i njihovih zatečenih zaustavnih pozicija, utvrđeno je da je do sudara
došlo na desnoj kolovoznoj traci koja je pripadala smjeru vožnje "Opela"
kao i to da je ovo vozilo neposredno prije sudara voženo sredinom svoje
desne kolovozne trake u smjeru prema Budvi i u cilju izbjegavanja sudara
bilo usmjereno udesno i kontaktiralo sa brdom, dok je skup vučnog vozila
"Volvo" i polu prikolice vožen prema Baru i u trenutku sudara kompletnim
gabaritom zašlo na suprotnu kolovoznu traku i time neposredno u put
voženje vozilu marke "Opel". Pri brzini kretana skupa vozila od 58 km/h, sa
evidentiranim tragovima na kolovozu, te gubitkom brzine u sudaru sa
nailazećim Opelom skup vozila je mogao ostvariti prosječno usporenje od
2,23 m u sekundi na kvadrat. Činjenica je da su na kolovozu ostali samo
tragovi intenzivnog kočenja točkova polu prikolice, dok na kolovozu nisu
evidentirani tragovi kočenja vučnog vozila već samo tragovi zanošenja.
Može se tvrditi da je vozač skupa vozila na uočenu opasnost od sudara
kočio, ali ne intenzivno. Kod intenzivnog kočenja moralo bi doći do
ocrtavanja tragova na kolovozu koji potiču od bučnog vozila, a što nije u
konkretnom slučaju. Vozač vučnog vozila i polu prikolice je na uočenu
opasnost reagovao kočenjem a vrijeme reagovanja vozača i odziva kočionog
sistema vozila iznosi 1,4 sekunde, a za koje vrijeme vozilo koje se kreće
brzinom od 58 km/h pređe put od 22,55 m. Zaustavni put ovog vozila da se
kretao brzinom od oko 70,82 km/h, po suvom kolovozu i intenzivnom
kočenju svih točkova bio bi 47,34 m, a vrijeme zaustavljanja bi trajalo 3,81
sekund, dok bi zaustavni put ovog vozila pri dozvoljenoj brzini od 60 km/h,
po suvom kolovozu i intenzivnom kočenju svih točkova iznosio 36,56 m, a
vrijeme zaustavljanja bi trajalo 3,38 sekundi. Zaustavni put "Opela" koji se
kretao brzinom od oko 70,82 km/h po suvom kolovozu i intenzivnom
kočenju svih točkova bio bi 47,34 m za vrijeme od 3,81 sekunda, dok bi
zaustavni put Opela pri brzini od oko 60 km/h, po suvom kolovozu i
intenzivnom kočenju svih točkova bio 36,56 m za vrijeme od 3,38 sekundi.
Vozač skupa vučnog vozila marke "Volvo" i polu prikolice reagovao je
kočenjem kada je njegovo vozilo bilo udaljeno od mjesta sudara za oko
47,85 m, a da bi se vozač skupa vučnog vozila zaustavio prije mjesta sudara
sa "Opelom", pri intenzivnom kočenju svih točkova bilo je potrebno da bude
vožen brzinom ne većom od 64,15 km/h. I da je intenzivno kočio imao bi
prostorno vremenske mogućnosti zaustavljanja vozila prije mjesta sudara sa
susretnim vozilom. Da bi se vozač skupa vučnog vozila Volvo i polu
prikolice zaustavio prije mjesta sudara sa Opelom, pri usporenju od 2,23 m u
sekundu koje je ostvarilo u konkretnom slučaju bilo je potrebno da bude
vožen brzinom ne većom od 43 km/h. Sa ovakvim ponašanjem i
reagovanjem vozača skupa vučnog vozila "Volvo" i polu prikolice, sa
posjedovanom brzinom nije imao prostorno vremenske mogućnosti
zaustavljanja vozila prije mjesta sudara sa Opelom. Ukupno vrijeme kočenja
skupa vučnog vozila "Volvo" i polu prikolice od trenutka reagovanja do
trenutka sudara iznosila je 2,85 sekundi. U tom trenutku vozilo marke
"Opel" bilo je udaljeno od mjesta sudara sa skupom vučnog vozila "Volvo" i
polu prikolice sa oko 56,12 m. Da bi se vozač "Opela" zaustavio prije mjesta
sudara sa skupom vučnog vozila "Volvo" i polu prikolice bilo je potrebno da
bude vožen brzinom ne većom od 78 km/h. Dkale vozač "Opela" imao je
mogućnsoti da aktiviranjem radne kočnice zaustavi svoje vozilo prije mjesta
kontakta sa susretnim skupom vučnog vozila "Volvo" i polu prikolice, ali ni
u tom slučaju nezgoda ne bi bila izbjegnuta. Po mišljenju vještaka
saobraćajna nezgoda je nastala isključivo kao posledica propusta vozača koji
je upravljao sa skupom vučnog vozila "Volvo" i polu prikolicom koji je
vršio preticanje vozila na mjestu gdje je izvučena uzdužna neisprekidana
linija (zona zabrane preticanja) a koji kada je postojala kritična prostorno
vremenska distanca sa susretnim vozilom nije imao mogućnost izbjegavanja
saobraćajne nezgode. Vozač skupa vozila je na uočenu opasnost od sudara
kočio, ali ne intenzivno, čime je izgubio mogućnost zaustavljanja vozila
prije mjesta kontakta a time izbjegavanja nezgode. Vozač marke "Opel"
vozio je svoje vozilo brzinom većom od ograničene za zonu nastanka
nezgode od oko 11 km/h. Da bi se zaustavio prije mjesta sudara sa skupom
vučnog vozila Volvo i polu prikolice bilo je potrebno da bude vožen
brzinom manjom od 78 km/h, što će reći da je aktiviranjem radne kočnice
imao mogućnost da zaustavi svoje vozilo prije mjesta kontakta sa susretnim
skupom vučnog vozila "Volvo" i polu prikolice. Međutim i da je isti
zaustavio svoje vozilo prije mjesta kontakta nezgoda ne bi bila izbjegnuta,
odnosno da je voženo brzinom ograničenom za zonu nastanka nezgode sudar
ne bi bio izbjegnut jer da je čak vozač vozila "Opel" intenzivno kočio
brzinom od 7 m u sekundi na kvadrat zaustavio bi vozilo prije mjesta
kontakta ali sudar ne bi bio, s toga vještak na strani vozača vozila Opel nije
pronašao propust niti doprinos za nastanak predmetne saobraćajne nezgode.
Na glavnom pretresu od 03.07.2009. godine, nakon što je vještak
upoznat sa izvještajem Crna Gora Put A.D. Saobraćajne infrastrukture Crne
Gore, u bitnom je istakao da ostaje pri datim pismenim nalazima i
mišljenjima i dopunama, te izjašnjenjima na prethodnim glavnim pretresima
pri tom ističući da je mjesto kontakta predmetne saobraćajne nezgode bio u
zoni lijeve kolovozne trake smjera kretanja skupa vozila na mjestu gdje je
izvučena uzdužna ne isprekidana linija.Nadalje je vještak na glavnom
pretresu pojasnio da je svoj pisemni nalaz i mišljenje sačinio na osnovu
skice lica mjesta, zapisnika o uviđaju i fotoelaborata, da je prilikom
utvrđivanja brzine kretanja skupe vozila u prvom nalazu koristio parametre
za prosječna usporenja koje može ostvariti takvo vozilo pri intenzivnom
kočenju svih točkova, obzirom da na uvid nije imao tahografski listić te da je
konačnu brzinu utvrdio upravo na osnovu tahografskog listića koji mu je
dostavljen naknadno na jednom od prethodnih glavnih pretresa, a što je
najpouzdaniji i najtačniji metod utvrđivanje brzine kretanja teretnih vozila.
Vještak je posebno dodao da na osnovu uvida u fotoelaborat proizilazi da je
na teretnom vozilu došlo do jačih oštećenja prednjeg lijevog točka odnosno
maltene njegovog kidanja, međutim u slučaju da se vozilo Opel kretalo
većom brzinom i imalo kontakt sa svojom bočnom lijevom stranom tada isti
ne bi mogao napraviti deformaciju na teretnom vozilu kao što su
napravljene, a kako se to vidi na fotoelaboratu. Očigledno je da je teretno
vozilo nakon kontakta sa vozilom Opel imao udar u brdo što je i proizvela
oštećenja kakva su na tom vozilu.
Ovakav nalaz i mišljenje vještaka saobraćajne struke ing.Gorana Čarapića te
izjašnjenje istog vještaka sa glavnih pretresa sud je prihvatio kao objektivan
i jasan, obzirom da se vještak jasno, detaljno, kategorično izjasnio o toku
nastanka saobraćajne nezgode i uzrocima nastanka predmetne saobraćajne
nezgode, te da se njegov nalaz i mišljenje zasniva na pravilima nauke.
Sud je cijenio i iskaze saslušanih svjedoka-oštećenih Kilibarda Andrije,
Vujačić Nikole i Vuksanović Vladimir,pa je iste prihvatio kao jasne i
istinite,obzirom da su navedeni svjedoci saglasno shodno svojim opažanjima
svjedočili o činjenicama koje su im bile poznate,a njihovi iskazi nisu
dovedeni u sumnju ostalim provedenim dokazima.
Cijeneći dokaze provedene na glavnom pretresu kao i rezultat cjelokupnog
dokaznog postupka ovaj sud je nesumnjivo utvrdio da je optuženi Tahtović
Erhad izvršio krivično djelo teret-teško djelo protiv bezbjednosti javnog
saobraćaja iz čl. člana 348. stav 2. Krivičnog zakonika Crne Gore, u vezi
člana 339. stav 1. Krivičnog zakonika Crne Gore.
Naime, u toku postupka je nesumnjivo utvrđeno da se predmetna
saobraćajna nezgoda dogodila dana 05.07.2006. godine, oko 23,50 časova,
na magistralnom putu Petrovac - Bar, u naselju Buljarica u blizini Kisikane,
da su učesnici u nezgodi bili teretno vučno motorno vozilo marke " F Volvo"
reg. oznake UE 967-07 sa priključnim vozilom marke "Klogel FX" reg
oznake 62-07-UE, vlasništvo Kukuljac Isa iz Užica, ukupne nosivosti 27,9
tona, kojim je iz pravca Budve u pravcu Bara upravljao optuženi Tahtović
Erhad, i putničko motorno vozilo marke "Opel Omega" reg oznake A321BX
kojim je iz pravca Bara u pravcu Budve upravljao oštećeni Ašković Nebojša
a sa kojim su kao saputnici u vozilu bili oštećeni Milić Branislav, Kilibarda
Andrija, Vujačić Nikola i Vuksanović Vladimir, a koje činjenice su
nesumnjivo utvrđene iz zapisnika o uviđaju Osnovnog suda u Kotoru, skice
lica mjesta i fotoelaborata. Nadalje je u postupku nesumnjivo utvrđeno, da je
optuženi Tahtović Erhad krećući se napred navedenim teretnim vučnim
motornim vozilom marke "F Volvo" iz pravca Budve prema Baru,
nailaskom u lijevu krivinu započeo preticanje kolone vozila, za koje vrijeme
je sa vozilom prešao preko neisprekidane uzdužne linije u lijevu kolovoznu
traku namijenjenu za kretanje vozila koji dolaze iz suprotnog smjera, kojom
prilikom je na mjestu gdje je neisprekidana linija, prednjim lijevim dijelom
vozila udario u lijevu bočnu stranu vozila "Opel Omega" reg. oznake
A321BX, kojim je iz pravca Bara propisno upravljao A.N., a koje činjenice
su nesumnjivo utvrđene iz iskaza svjedoka- oštećenih V.N i V.V. koji su u
svojim svjedočkim iskazima saglasno izjavili da su jasno vidjeli da je vozač
teretnog vučnog vozila marke „Volvo F“ preticao kolonu vozila, u kojoj su
bila 4 do 5 vozila koja su se kretala na malom rastojanju, vrlo sporo jedan za
drugim, te nalaza i mišljenja vještaka saobraćajne struke dipl ing. Gorana
Čarapića, izjašnjenja istog vještaka sa glavnog pretresa, a koji je dat na
osnovu zapisnika o uviđaju, skici lica mjesta te materijalnih tragova
zatečenih na licu mjesta a iz kojeg se nesumnjivo utvrđuje da je skup vučnog
vozila i polu prikolice sa kojom je upravljao optuženi u trenutku sudara bio
na lijevoj kolovoznoj traci posmatrano za njegov smjer kretanja i to na
mjestu gdje je neisprekidana linija dok je vozilo marke "Opel" bio
kompletnim gabaritom na svojoj desnoj kolovoznoj traci posmatrano za
njegov smjer kretanja, te da je do sudara došlo na desnoj kolovoznoj traci
koja pripada smjeru vožnje "Opela" koje svoje vozilo neposredno prije
sudara vozio sredinom svoje kolovozne trake u smjeru prema Budvi ali je u
cilju izbjegavanja sudara bilo usmjereno udesno zbog čega je kontaktiralo u
brdo dok je skup vučnog vozila "Volvo" i polu prikolice a koji se kretao
prema Baru u trenutku sudara kompletnim gabaritom zašlo na suprotnu
kolovoznu traku odnosno neposredno u put vožnje vozila marke "Opel", pa
je stoga osnovni uzrok za nastanak nezgode propust vozača koji je upravljao
sa skupom vučnog vozila "Volvo" i prikolicom, bez obzira na činjenicu što
se vozilo "Opel" sa kojim je upravljao oštećeni A.N. kretao brzinom od 74
km/h što će reći brzinom većom od dozvoljene jer da se kretao u granicama
dozvoljene brzine do 60 km/h, da je vozač vozila marke "Opel" intenzivno
kočio brzinom od 7 m u sekundi na kvadrat zaustavio bi vozilo prije mjesta
kontakta ali sudar ne bi bio izbjegnut.
Takođe, je u postupku nesumnjivo utvrđeno da je saputnik u vozilu marke
"Opel Omega" M.B. zadobio teške tjelesne povrede u vidu preloma kostiju
lobanje i potpunog preloma vrha lijeve nadlaktične kosti, usled kojih
povreda je nastupila smrt, dok su ostali takođe zadobili tjelesne povrede i to
oštećeni A.N. osobito tešku tjelesnu povredu u vidu nagnjačenja tkiva
velikog mozga, krvarenje unutar moždanih ovojnica i unutar sinusa lijeve
gornjovilične kosti, oštećeni K.A. tešku tjelesnu povredu u vidu potresa
mozga i laku tjelesnu povredu u vidu nagnjačenja u predjelu glave i tijela,
oštećeni V.N. laku tjelesnu povredu u vidu nagnjačenja u predjelu glave i
tijela, te višestruke oguljotine po tijelu i oštećeni V.V. osobito tešku
tjelesnu
povredu u vidu otvorenog preloma lijeve podlaktice i preloma lijeve
nadlaktice i laku tjelesnu povredu u vidu nagnjačenja u predjelu glave i
tijela, a koje činjenice su nesumnjivo utrđene iz brojnih materijalnih dokaza;
obdukcionog zapisnika, Odjeljenja za sudsku medicinu S.br. 124/06, otpusne
liste sa epikrizom Odjeljenja za hirurgiju Opšte bolnice Bar br. 3051 na ime
oštećenog K.A., otpusne liste sa epikrizom, otpusne liste sa epikrizom
Odjeljenje za hirurgiju Opšte bolnice u Baru br. 3050 na ime oštećenog
V.N.; medicinske dokumentacije na ime oštećenog A.N. i otpusne liste sa
epikrizom KCC Crne Gore, zdravstvenog kartona na ime oštećenog A.N. br.
89630/1, te nalaza i mišljenja vještaka medicinske struke Miodraga Šoća.
Upravljajući vozilom na način, vrijeme i mjesto kako je to bliže opisano
izrekom ove presude optuženi se nije pridržavao odredbe iz čl. 44. st. 2.
ZOBS-a na putevima, kojom je propisano da vozač ne smije vršiti preticanje
i obilaženje vozila, kada time obzirom na karakteristike puta postojeće
okolnosti na putu i u saobraćaju ili s obzirom na tehnička svojstva vozila
kojim upravlja ugrožava druge učesnike u saobraćaju, on se nije pridržavao
ni odredbe iz čl.48.st.1.tač 1. i 2. ZOOBS -a na putevima, kojim je propisano
da vozač ne smije vozilom da otpočne preticanje ili obilaženje kolone vozila
i ako bi se za vrijeme preticanjem vozilom kretao po neisprekidanoj
uzdužnoj liniji koja razdvaja saobraćajne trake ili ako bi vozilom prešao
preko te linije, jer je optuženi krećući se iz pravca Budve u pravcu Bara
teretnim vučnim vozilom marke "Volvo" nailaskom na lijevu krivinu
započeo preticanje 4-5 vozila koja su se kretala vrlo sporo jedan za drugim,
istom saobraćajnom trakom na malom rastojanju, a što predstavlja kolonu
vozila za koje vrijeme je sa vozilom prešao preko neisprekidane uzdužne
linije u lijevu kolovoznu traku namijenjenu za kretanje saobraćaja iz
suprotnog smjera, a kojom se iz suprotnog smjera propisano kretalo vozilo
marke "Opel Omega"sa kojim je ostavario kontakt.
Cijeneći psihički odnos optuženog prema izvršenom krivičnom djelu, ovaj
sud je nesumnjivo zaključio da je optuženi bio svjestan da teretnim vučnim
motornim vozilom sa priključnim vozilom, kojim se kretao ne smije započeti
preticanje kolone vozila, a naročito ne ako postoji mogućnost da bi se za
vrijeme preticanja vozilom kretao tako što bi prešao preko neisprekidane
uzdužne linije koja razdvaja saobraćajne trake pa je bio svjestan da usled
ovakvih njegovih opasnih radnji može nastupiti zabranjena posledica u vidu
ugrožavanja saobraćaja i dovođenja u opasnost života ljudi pa je pristao na
njeno nastupanje i samim tim postupao sa eventualnim umišljajem, pa kako
je zabranjena posledica nastupila a usled toga je i nastupila smrt jednog lica
M.B. za koju je kvalifikovanu posledicu je optuženi olako držao da do nje
neće doći, odnosno da će je izbjeći pa je u odnosu na takvu posledicu
postupao nehatno, čime su se ovakvim radnjama optuženog stekla sva bitna
subjektivna i objektivna obilježja krivičnog djela teško djelo protiv
bezbjednosti javnog saobraćaja iz čl. člana 348. stav 2. Krivičnog zakonika
Crne Gore, u vezi člana 339. stav 1. Krivičnog zakonika Crne Gore.
Sud je cijenio odbranu optuženog koji je tvrdio da kritične prilike nije
preticao kolonu vozila već da je kritične prilike obilazio vozilo marke „Opel
Omega“ koje je išlo jako sporo i koje je ometalo kretanje, pa je našao da je
ovakva odbrana optuženog sračunata radi izbjegavanja krivično pravne
odogovornosti te da ista nema uporište ni u jednom provedenom dokazu
tokom postupka, već je opovrgnuta jasnim i kategoričnim i detaljnim
iskazima svjedoka V.V. i V.N. koji su u svojim svjedočkim iskazima
saglasno izjavili da su jasno vidjeli da je optuženi kritične prilike preticao
kolonun vozila kuju su činili 4 do 5 vozila, a koja su se kretala na malom
rastojanju vrlo sporo jedan za drugim istom saobraćajnom trakom, a čije
iskaze je sud prihvatio kao objektivne i istinite.
Sud nije prihvatio ni odbranu optuženog koji je tokom postupka tvrdio da je
osnovni uzrok za nastanak nezgode upravo ponašanje vozača A.N. koji se
kritične prilike nije kretao dozvoljenom brzinom već se kretao vrlo brzo, a
na što ukazuje i činjenica da nije preduzeo radnju kočenja, pa je našao da je
ovakva odbrana optuženog neosnovana jer je ista opovrgnuta provedenim
dokazima, posebno nalazom i mišljenjem vještaka saobraćajne struke a čiji
nalaz je sud u cjelosti prihvatio, a iz koje se nesumnjivo utvrđuje da je
predmetna saobraćajna nezgoda nastala isključivo kao posledica propusta
vozača, koji je upravljao sa skupom vučnog vozila Volva i polu prikolicom,
a koji je kritične prilike upravljajući predmetnim vozilom, kompletnim
gabaritom zašao u suprotnu kolovoznu traku – lijevu kolovoznu traku za
svoj smjer kretanja i time neposredno zašao u put vožnje vozila marke Opel,
sa kojim je upravljao oštećeni, koji se kretao desnom saobraćajnom trakom
za svoj smjer kretanja, a koji nije imao mogućnost izbjegavanja saobraćajne
nezgode pa čak i da je vozio dozvoljenom brzinom i da je preduzeo radnju
kočenja, pa na strani oštećenog A.N. ne stoji čak ni doprinos za nastanak
predmetne saobraćajne nezgode.
Sud nije prihvatio predlog branioca optuženog da se izvrši rekonstrukcija
događaja, te da se izvrši ponovno vještačenje od strane vještaka saobraćajne
struke, nalazeći da je činjenično stanje kako je to navedeno u izreci presude
nesumnjivo utvrđeno te da bi isto vodilo samo odugovlačenju postupka, a
ovo posebno ako se ima u vidu činjenica da je u međuvremenu lice mjesta
potpuno izmijenjeno, te da su nalazi i mišljenje, dopuna nalaza i mišljenja te
izjašnjenje vještaka saobraćajen struke Gorana Čarapića objektivni, jasni
zasnovano na pravilima nauke, sa kojih razloga je isti sud i prihvatio.
Sud je cijenio i ostale dokaze provedene na glavnom pretresu ali je našao da
oni nisu od uticaja na drugačije presuđenje.
Odlučujući o kazni za optuženog T.E. sud je u smislu čl.42 Krivičnog
Zakonika Crne Gore cijenio sve okolnosti koje utiču da kazna bude veća ili
manja, pa je u odsustvu otežavajućih okolnosti od olakšavajućih okolnosti na
strani optuženog cijenio da imenovani ranije nije osuđivan a što je utvrđeno
iz KE RS MUP Sekretarijat Unutrašnjih poslova - Odjeljenej unutrašnjih
poslova Priboj 235-1-1158/06 od 19.10.2006. godine. Cijeneći na strani
optuženog napred naznačene okolnosti sud je imenovanom izrekao kaznu u
trajanju od 7(sedam) godina, nalazeći da će se ovakvom kaznom u okviru
opšte svrhe krivičnih sankcija iz čl.4.st.2 Krivičnog Zakonika postići
posebna svrha kažnjavanja iz čl.32 Krivičnog Zakonika da optuženi ubuduće
ne vrši ovakva ili slična krivična djela.
Na osnovu čl.51. Krivičnog zakonika CG optuženom T.E. se u izrečenu
kaznu zatvora uračunava vrijeme provedeno u pritvoru počev od 06.07.2006.
godine, pa nadalje, do pravosnažnosti presude a najduže dok ne istekne
vrijeme kazne izrečene ovom presudom.
Shodno čl.212 ZKP-a ovlašćeni predstavnik- oštećena porodica pokojnog
M.B. kao i oštećeni A.N., K.A., V.N. i V.V. se radi ostvarivanja svog
imovinsko pravnog zahtjeva upućuju na redovnu građansku parnicu.
Kako je sud optuženog oglasio krivim, to ga je obavezao da na ime troškova
krivičnog postupka uplati ovom sudu iznos od 409,50 eura,koji troškovi se
odnose na ime angažovanja vještaka saobraćajne struke ing.Gorana Čarapića
u iznosu od 80,00 eura i vještaka mašinske struke ing.Nikole Milošević U
iznosu od 79,50 eura, na ime angažovanja adv. po službenoj dužnosti
Sekulović Milana iznos od 250,00 eura, a na ime paušala kao dijela troškova
krivičnog postupka, iznos od 200,00 eura, stim što je paušal odredjen
imajući u vidu složenost krivičnog postupka kao i imovinske prilike
optuženog, a ovog u smislu čl.199. Zakonika o krivičnom postupku CG.
Sa izloženog odlučeno je kao u izreci ove presude.
VIŠI SUD U PODGORICI
Dana, 09.07.2009.godine
ZAPISNIČAR
PREDSJEDNIK VIJEĆA -SUDIJA
Marina Knežević, s.r.
Seka Piletić s.r.  
Pravna pouka: Protiv ove presude može se izjaviti žalba Apelacionom sudu
RCG, u roku od 15 dana od dana prijema pismenog opravka presude, a
preko ovog suda.