

U IME CRNE GORE!
Posl.br.K. 198/11
OSNOVNI SUD U HERCEG NOVOM , po sudiji Leković Branislavu, uz učestvovanje
zapisničara Dabović Dragoslavka, u krivičnom predmetu protiv okrivljenog B.B.,
zbog krivičnog djela iz čl. 348.stav 3. u vezi stava 1 u vezi čl.339.stav 3 u
vezi st.1 KZ, povodom optužnog predloga  ODT H.Novi Kt.br.194/11 od
25.10.2011.godine, nakon održanog glavnog i javnog pretresa dana 29.11.2011.
godine, u prisustvu okrivljenog B.B. i njegovog branioca adv.I.M., te
oštećenog H.M. i zamjenika ODT.H.Novi P.N., donio je i javno objavio slijedeću  
P R E S U D U 
Okrivljeni: B.B., od oca V i majke LJ., rođene K., rođen .... godine  I., gdje
je i stalno nastanjena na adresi ..., pismen, sa završenom SSS,  zaposlen,sa
platom od 500 eura, posjeduje stan u I.,  oženjen otac jednog djeteta ,
državljanin Crne Gore, osuđivan presudom Osnovnog suda H.Novi K.118/04 od
22.12.2005. godine zbog krivičnog djela teško djelo prtiv opšte sigurnosti iz
čl.338. st.3. u vezi čl.329. st.3. KZ CG kojom mu je izrečena uslovna osuda 4
mjeseca zatvora sa rokom provjeravanja od 2 godine.
K r i v      j e 
Što je:  
Dana ...2011. godine u H.N. na raskrsnici Jadranskog puta i ulice 29. Decembar
oko ... h upravljajući putničkim vozilom „Ford Mondeo“ , reg.oz. HN...,
krećući se ulicom 29 Decembra ne pridržavajući se saobraćajnih propisa –
odredaba čl.36 st.4. ZOBS-a na putevima ugrozio saobraćaj i doveo u opasnost
živote ljudi, na način što prilikom uključivanja na Jadranski put koji je put
sa pravom prvenstva, nije propustio sva vozila koja se kreću tim putem, već je
započeo uključivanje i vozilom većim dijelom zašao na desnu kolovoznu traku
Jadranskog puta, gledano iz pravca I. i tako stvorio prepreku motocikla marke
„Suzuki 2 intruder M 1800 R“ reg. oz. ST..., kojim je upravljao oštećeni M.H.,
propisno se krećući svojom kolovoznom trakom iz pravca I. u pravcu HN ,radi
čega je u blizini središnje linije došlo do kontakta prednjeg dijela motocikla
sa prednjim lijevim dijelom vozila okrivljenog, kojom prilikom su usljed pada,
vozač motocikla zadobio povrede u vidu preloma poprečnog nastavka trećeg i
četvrtog slabinskog pršljena i kontuziju krsne regije, dok je njegova
saputnica oštećena Šanjug Iris zadobila iščašenje zgloba stidnih kostiju, koje
povrede za svakog posebno predstavljaju teške tjelesne povrede,  
-čime je izvršio krivično djelo  teško djelo protiv bezbjednosti javnog saobraćaja iz čl. 348. st.3. u vezi čl.339. st.3 u vezi st.1. KZ.  
pa mu sud, na osnovu čl. 348. st.3. u vezi čl.339. st.3 u vezi st.1. KZ, i
primjenom čl. 4, 32, 36, 42,52, 53 i 54.KZ, izriče  
USLOVNU OSUDU 
Kojom mu utvrđuje kaznu zatvora u trajanju od 6(šest) mjeseci i istovremeno
određuje da se ova kazna neće izvršiti ako okrivljeni u roku od 2 (dvije)
godine ne izvrši novo krivično djelo.  
Na osnovu čl.229.stav  1. ZKP-a okrivljeni se obavezuje da plati troškove
krivičnog postupka u iznosu od 536,50 eura, kao i  paušal u  iznosu od 50
eura.  
O b r a z l o ž e nj e: 
Obrazloženje je izostalo na osnovu čl.458.stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.  
  **

OSNOVNI SUD U HERCEG NOVOM
Dana, 29.11.2011.godine**  
Zapisničar:
Sudija
Dabović Dragoslavka
Leković Branislav