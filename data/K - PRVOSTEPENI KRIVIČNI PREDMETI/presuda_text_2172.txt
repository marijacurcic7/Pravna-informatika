U IME CRNE GORE! 
Posl.br.K.182/11 
           **OSNOVNI SUD U HERCEG NOVOM** , po  sudiji Leković Branislavu, uz učešće zapisničara Dabović Dragoslavke,u krivičnom predmetu protiv okrivljenog V.I., zbog krivičnog djela iz čl.239.stav 1.KZ,  povodom optužnog predloga oštećenog kao tužioca P.V. 1 1.07.2011 godine,nakon održanog glavnog i javnog pretresa dana 24.11.2011. godine, u prisustvu punomoćnika oštećenog kao tužioca advokata I.M. ,a u odsustvu oštećenog kao tužioca P.V. i okrivljenog V.I. ,donio je i javno objavio slijedeću

P R E S U D U 
         Okrivljeni: V.I., od oca N. i majke J., rodjene M., rodjen ....godine, u K., sa prebivalištem u HN, ...,neoženjen ,pismen,sa završenom srednjom školom,nezaposlen,ne posjeduje nepokretnu imovinu, ,osuđivan .

-na osnovu čl.373. tačka 2.ZKP-a
OSLOBAĐA SE OD OPTUŽBE 
Da je :  
U noći između ... i ....2011 godine u namjeri da prisvajanjem tuđih pokretnih
stvari ,pribavi za sebe protivpravnu imovinsku korist,sa kuće koja se nalazi u
HN,ul.... a, u blzini tvrđave Forte Mare,čiji je vlasnik P.V. ,oduzeo 4
bakarna oluka,ukupne dužine 16,5metara,vrijednosti oko 1.000 eura,tako što se
na lice mjesta dovezao putničkim vozilom marke „Ford Eskort“ crvene boje,te sa
kuće oštećenog skinuo bakarne oluke,zgužvao ih,zatim ih unio u svoje vozilo ,  
- čime bi izvršio krivično djelo  krađa iz čl. 230.stav 1. Krivičnog
zakonika.  
- jer nije dokazano da je izvršio krivično djelo za koje se optužuje.  
Troškovi krivičnog postupka padaju na teret budžetskih sredstava suda.  
O b r a z l o ž e nj e: 
Oštećeni kao tužilac P.V. podnio je preko punomoćnika optužni predlog od
...2011 godine protiv okrivljenog V.I., zbog krivičnog djela krađa iz
čl.239.stav 1. KZ, bliže opisanog u izreci ove presude,te je konačno na
glavnom pretresu preko punomoćnika predložio da sud okrivljenog oglasi krivim
i osudi na kaznu po zakonu.  
Sud je glavni pretres od 24.11.2011 godine održao u odsutnosti okrivljenog
V.I.,shodno čl.457 ZKP-a jer je isti bio uredno pozvan,  nedolazak na glavni
pretres nije opravdao, a ranije je saslušan pa njegovo prisustvo nije bilo
nužno.  
Okrivljeni V.I. je u svojoj odbrani negirao izvršenje krivičnog djela
stavljenog mu na teret,te je u bitnom naveo  da je predmetne oluke koje je
dana ...2011. godine policija pronašla u njegovom vozilu „Ford Eskort“
,prethodno on pronašao pored kuće svog oca N. u K., te da je iste nameravao da
proda, a zbog čega je sa svojim drugom P.N. iste prevozio vozilom prema P..
Dodao je da su ga kritičnom prilikom policajci zaustavili u mjestu S. i tada
mu oduzeli predmetne oluke. Dalje je objasnio da su navedeni oluci skinuti sa
njegove kuće 2008 godine i da su od tada bili odloženi pored kuće sve do
....2011. godine. Istakao je da su ti oluci većih dimenzija od oluka na kući
oštećenog P., pa je predložio da se izvrši vještačenje tih oluka i saslušanje
svjedoka V.N., kako bi se proverila njegova odbrana.
Na glavnom pretresu od ...2011 godine je dodao da je sa svoje kuće u toku 2008
godine skinuo oluke, a na kući su ostali samo vodoravni oluci do krova, te da
je njegov otac N. bio prisutan kada su ti oluci skidani sa kuće. Objasnio je
da je predmetne oluke koji su nađeni u njegovom vozilu,kritičnom prilikom
prevozio u mjesto P. ,jer se bio dogovorio sa izvjesnim J. koji se bavi
otkupom otpada,da mu iste proda za iznos od 200,00 eura. Istakao je da nije
znao gdje se nalazi kuća oštećenog P., a to je saznao tek iz sudskih spisa
nakon pokretanja ovog krivičnog postupka.  
U dokaznom postupku izvedeni su dokazi saslušanjem oštećenog kao tužioca u
svojstvu svjedoka P.V.,te saslušanjem svjedoka T.M.,M.K.,Ž.B. i V.N., te
provođenjem vještačenja po vještaku građevinske struke M.T. radi utvrđivanja
i saslušanjem navedenog vještaka i uvidom u izvještaj iz kaznene evidencije za
okrivljenog.  
Oštećeni kao tužilac P.V. ,saslušan u svojstvu svjedoka je u bitnom naveo  da
se ne sjeća tačnog datuma kada ga je pozvao prijatelj M.K. koji ima ključeve
od njegove kuće, te mu saopštio da su pokradeni oluci sa njegove kuće. Dodao
je da mu je M. tada rekao da je obavjestio policiju o tome i da je izvršen
uviđaj lica mjesta. Naglasio je da je vrijednost otuđenih oluka oko 1000 eura.
Na glavnom pretresu je dodao da je nakon operativnog rada policije, ista
predala predmetne oluke njegovom prijatelju M.K., te da su tada već ti oluci
bili izlomljeni i izlupani , te presavijani i uopšte neupotrebljivi, pa je
istakao da je te oluke prepoznao da potiču sa njegove kuće, jer su identične
boje i specifični su jer su ručno rađeni od strane majstora koji je radio na
kući, a ručno rađeni se razlikuju od industrijskih oluka. Objasnio je da se
ostaci predmetnih –ukradenih oluka i dalje nalaze kod njega,nakon što su mu
vraćeni od strane policije.  
Sud nije prihvatio iskaz oštećenog u svojstvu svjedoka P.V. da je prepoznao
kao svoje predmetne oluke oduzete od okrivljenog,jer je neuvjerljiv i
nelogičan,te obezvrijeđen nalazom i mišljenjem vještaka građevinske struke
Mračević Tihomira,kojije istakao da isključuje mogućnost da predmetni oluci
potič sa kuće oštećenog.Osim toga,ovakav iskaz oštećenog je u suprotnosti i sa
iskazom svjedoka M.K. ,koji je bio decidan da predmetne oluke nije mogao
prepoznati kada su mu pokazani u policiji jer su bili ispresavijani i
izlomljeni.  
Svjedok M.K. je u bitnom naveo da je kućepazitelj kuće P.V.koja se nalazi u HN
u  ulici ...,  a da se ta kuća inače jednim dijelom spaja sa kućom Č.B.. Dalje
je naveo da ga je higijeničarka K.M. dana ...2011. godine obavjestila da je sa
kuće oštećenog nestalo četiri bakarna vertikalna okrugla oluka, ukupne dužine
16,5 m. Objasnio je da je prečnik tih oluka Fi 112 da su okruglog profila i da
su od bakra. Dalje je istakao da prilikom prepoznavanja oluka u policiji nije
mogao da se izjasni da li su pronađeni oluci isti oni koji su nestali sa kuće
oštećenog P., jer su bili izlomljeni i spljošteni. Naglasio je da mu je
policija uz potvrdu vratila devet komada presavijenih bakarnih oluka ukupne
dužine od 4 do 5 metara.
Na glavnom pretresu je dodao da u policiji nije prepoznao predmetne oluke da
su vlasništvo oštećenog P. i Č., te da je tada službeniku policije T. rekao da
zna samo da su oluci bakarni, a da je T. tada rekao „to je to“ i predao mu
oluke. Naglasio je da se navedeni oluci koji su mu vraćeni u policiji i dalje
nalaze kod njegove kuće gdje ih čuva.  
Svjedok Ž.B. je u bitnom naveo da je kućepazitelj kuće oštećenog Č.B. koja se
nalazi u HN u ul. ..., a ta kuća se jednim dijelom spaja sa kućom P.V.. Dalje
je naveo da je dana ...2011. godine kada je obilazio kuću, primijetio da sa
kuće Č.B. nedostaje jedan okrugli oluk koji je bio vertikalno postavljen.
Dalje je naveo da su mu kasnije u policiji pokazali radi prepoznavanja neke
oluke koji su bili slupani i presavijeni, ali da zbog toga iste nije mogao da
prepozna da li potiču sa kuće Č.. Istakao je da su mu u policiji tada vratili
jedan bakarni oluk dužine 3 metra a koji je bio presavijen.
Na glavnom pretresu je dodao da nije u policiji prepoznao oluke jer su bili
presavijeni i ispeglani, a da je službenik T. tada rekao „to je to „ i predao
mu oluke uz potvrdu. Objasnio je da je nakon toga  po odobrenju oštećenog Č.
vraćeni oluk prodao na otpadu za iznos od oko 38 eura, a dobijeni novac
utrošio na krečenje dijela kuće oštećenog.  
Sud je prihvatio iskaze svjedoka M.K. i Ž.B. jer su međusobno saglasni u
odnosu na odlučne okolnosti,uvjerljivi su i logični,a nisu u suprotnosti sa
ostalim izvedenim dokazima. Iskazi ovih svjedoka su od značaja jer je istim
opovrgnut iskaz svjedoka T.M..  
Naime,svjedok T.M. je u bitnom naveo da je kao službenik policije u HN radio
na predmetu otkrivanja počinilaca krivičnog djela krađe oluka na štetu P.V. i
Č.B.,te pojasnio da je u februaru 2011-e godine policiji podnijeta krivična
prijava da je izvršeno djelo krađe na štetu P. i Č., odnosno ukradeni su
bakarni oluci sa njihovih kuća u H.N., koje se nalaze u sklopu jednog objekta.
Operativnim radom u aprilu 2011-e godine došli smo do saznanja da V.I. i P.N.
vozilom Ford prevoze bakarne oluke prema P., pa su službenici policije na P.
zaustavili to vozilo kojim je upravljao V. i u istom pronašli određenu
količinu savijenih bakarnih oluka. Nakon toga pozvali su u policiju
kućepazitelje M.K. i Ž.B., koji su razgledali oduzete oluke te komentarisali „
mogli bi biti, ili nisu , a na kraju su rekli to su ti naši oluci“ , a zatim
je on o tome sačinio službenu zabilješku  te oluke predao kućepaziteljima uz
potvrdu.
Na glavnom pretresu je objasnio da su nakon prijema krivične prijave,policajci
obišli sva lica koja se bave otkupom otpada, te ukazali takvim licima da
policiju obavjeste ukoliko bude neko ponudio na prodaju bakarne oluke, ali
niko od tih lica im nije dao obavještenje da okrivljeni prevozi vozilom
kritičnog dana oluke, već su do tog podatka došli operativnim radom, a njegov
nadređeni starješina mu takav podatak prenese i on ne zna ko je njega o tome
obavjestio, a inače takve stvari predstavljaju službenu tajnu. Naglasio je da
je kritičnom prilikom razgovarao sa okrivljenim V. i on mu je tada rekao da
oluci potiču sa porodične kuće njegovog oca, sa koje su davno skinuti.  
Svjedok V.N. je u bitnom naveo da ima kuću u K. i da je prije nekih tri ili
četiri godine prilikom renoviranja kuće skinuo sa kuće stare bakarne oluke, te
ih ispresavijao,odnosno ispeglao i ostavio ih u travi pored kuće, te da je
prije nekih pola godine rekao svom sinu,okrivljenom V.I., da iste može da
proda.Objasnio je da su ti bakarni oluci bili okruglog oblika i vidno stari.
Istakao je da je sa te kuće u potpunosti skinuo stare bakarne oluke i umjesto
njih postavio druge – pocinčano-plastificirane oluke čokoladne boje. Dodao je
da je kasnije  saznao od okrivljenog da ga je policija uhvatila sa nekim
olucima koje je prevozio, pa da je istog pitao zašto su mu iste oduzeli kad su
to oluci sa njegove kuće.  
Sud nije prihvatio iskaz svjedoka T.M. da su kućepazitelji M. i Ž. u policiji
prepoznali predmetne bakane oluke i da su tada izjavili da isti potiču sa kuće
P. i Č.,te iskaz svjedoka V.N. da predmetni oluci potiču sa njegove porodične
kuće,jer su neuvjerljivi i nelogični ,te obezvrijeđeni izvedenim dokazima-
iskazima svjedoka M. i Ž. i nalazom i mišljenjem vještaka građevinske struke
M.T.. Naime,svjedok T. je neuvjerljivo i nesigurno opisao okolnosti da su
kućepazitelji Milošević i Ždralo u policiji navodno prepoznali predmetne
oluke,dok su nasuprot njemu,svjedoci M. i Ž. decidno tokom postupka tvrdili da
nisu prepoznali te oluke i za to dali valjane razloge.iskaz svjedoka V.N. je
obezvrijeđen nalazom vještaka građevinske struke M.,koji je istakao da
predmetni bakarni oluci ne potiču ni sa kuće V.,niti sa kuće oštećenih P. i
Č..  
Naime,vještak građevinske struke M.T. je u svom psimenom nalazu i mišljenju od
....2011 godine i usmenom iskazu u bitnom naveo da je pregledom kuće P.V. i Č.
B. koje se nalaze u HN, u ul. ... utvrdio da na predmetnom objektu na strani
ulice i bočnih stepenica sa istočne strane postoje odvodni verzikalni oluci od
plastificiranog lima, a koji su nastavljeni na postojeće ( na gornjem dijelu)
bakarne oluke i to  3,70 + 4,55 + 3,95 + 3,80+ 3,55 = 19,55 m, okruglog oluka
prečnika 98,6 mm sa južne strane prema ulici i jedan kvadratnog oblika 7 x 7
cm  dužine 2,40 m sa istočne strane. Dalje je naveo da je dužina ovih sada
zamijenjenih oluka ukupno 19,55 + 2,40 = 21,95 m. Dalje je naveo da je
pregledom kuće V.N., a koja predstavlja porodičnu stambenu zgradu u izgradnji
a koja se nalazi u K., utvrdio da na istoj postoji samo bočni horizontalni
ovalni oluk izrađen od bakarnog lima i na njemu samo dio odvoda okruglog
presjeka dužine oko 10 cm, na koji treba da se nastavi vertikalni odvodni
oluk. Mjerenjem ovog dijela vertikalnog okruglog odvoda utvrđeno je da je isti
blago konusnog oblika sa prečnikom na dnu od 98,1 mm, a na oko 8 cm visočije
prečnik je 100,5 mm. Dalje je nanveo da je mjerenjem predmetnih oduzetih
bakarnih oluka (spljoštenih i ispresavijanih) a koji se nalaze na čuvanju kod
M. K., utvrđeno je da su izrađeni od bakarnog lima i da je dužina od jednog do
drugog nastavka 1,00 m, te da širina na jednoj strani ovako spljoštenog oluka
iznosi 334mm, a na drgoj sdtrani 338 mm, te da se radilo o ranije okruglom
oluku pošto nema nikakvog traga da je u podužnom smjeru bio savijan izuzev
spolja ( duplog falca). Istaknuto je da je na osnovu navedenih mjera utvrđeno
da se radilo o okruglim olucima prečnika 334 : 3,14 = 106,3 mm na užoj strani
i 338 : 3,14 = 107,6 mm na široj strani (ova razlika je zato  da se omogući
nastavak segmenata jedan u drugi pošto se radi o limu debljine 0,55 mm).
Konačno na osnovu svega izmjerenog i opisanog vještak je zaključio da
predmetni oduzeti bakarni oluci ne odgovaraju niti olucima sa kuće oštećenih
P. i Č., niti olucima sa kuće V.N., te da je jedino izvjesno da to nisu novi
oluci, već oluci koji su bili ugrađeni na nekom objektu, pa sa istog skinuti
jer se na njima već pojavila patina od oksidacije. Dodao je da je vrijednost
oluka sa kuće P. i Č. 1,031,65 eura.
Vještak je na glasnom pretresu u usmenom iskazu istakao da isključuje
mogućnost da predmetni bakarni oluci koji su pronađeni u vozilu okrivljenog,
odnosno koji su bili na čuvanju kod M.K., potiču sa kuće V.P. i Č.B., jer je
upoređivanjem ostataka bakarnih oluka sa kuće oštećenog P. i pronađenih oluka
kod okrivljenog, utvrdio da postoje razlike u dimenziji promjera oluka.
Objasnio je da je sa M.K. koji je kućepazitelje P., pregledao oluke na kući
oštećenog P. i „šublerom“ izmjerio promjer istih i tako utvrdio da oni ne
odgovaraju predmetnim olucima koji su oduzeti od okrivljenog i vraćeni M.K..  
Sud je prihvatio pismeni nalaz i mišljenje ,kao i usmeni iskaz vještaka
građevinske struke M.T. kao uvjerljiv i logičan,jer je dat od strane stručnog
lica prema pravilima struke i nauke,sveobuhvatan je i argumentovan,a na isti
ni stranke nisu imale primjedbi. Ovaj dokaz je od značaja u konkretnom
slučaju,jer se istim utvrđuje da predmetni bakarni oluci ne potiču sa kuće
oštećenih P. i Č..  
Sud je prihvatio odbranu okrivljenog V.I. u dijelu gdje je naveo da nije
oduzeo predmetne bakarne oluke sa kuće oštećenog P.V. jer u tom dijelu nije u
suprotnosti sa izvedenim dokazima-nalazom vještaka građevinske struke i
iskazima svjedoka M. i Ž..Na drugoj strani ,sud nije prihvatio odbranu
okrivljenog u dijelu gdje je naveo da predmetni oluci potiču sa kuće njegovog
oca N.,jer je građevinskim vještačenjem utvrđeno da predmetni oluci ne potiču
ni sa te kuće.  
Cijeneći odbranu okrivljenog i sve dokaze pojedinačno i u njihovoj međusobnoj
vezi,sud je utvrdio sljedeće činjenično stanje:  
Oštećenom kao tužiocu P.V. su u noći ... i ....2011 godine,sa kuće koja se
nalazi  u ...,ul.... oduzeta 4 bakarna oluka ,ukupne dužine oko 16,5
metara,vrijednosti oko 1.000 eura,a koje je krivično djelo isti prijavio
policiji protiv NN lica. Nakon toga,dana ....2011 godine policija je u mjestu
S., kontrolisala vozilo „Ford“ bez reg.oznaka,vlasništvo okrivljenog V.I.,koji
je istim i upravljao, te je tom prilikom u prtljažniku vozila pronašla
presavijene i izlomljene bakarne oluke,te iste privremeno oduzela od
okrivljenog,a zatim iste uz potvrdu vratila kućepaziteljima oštećenih-M.K. i
Ž.B..  
Navedeno činjenično stanje je nesumnjivo utvrđeno ,jer okrivljeni ne negira da
je kritičnog dana policija u njegovom vozilu pronašla presavijene oluke,te mu
iste privremeno oduzela,dok se iz iskaza svjedoka M.K.,Ž.B. i T.M. utvrđuje da
su oluci nakon toga vraćeni oštećenim,odnosno njihovim kućepaziteljima-M. i
Ž..  
Međutim, nije dokazano da je okrivljeni V.I. izvršio krivično djelo koje mu je
stavljeno na teret,a kako je to naznačeno u optužnom predlogu.  
Ovaj zaključak suda proizilazi iz stanja da okrivljeni ne priznaje izvršenje
krivičnog djela,a da njegova odbrana-da nije oduzeo bakarne oluke sa kuće
oštećenih, nije obezvrijeđena izvedenim dokazima ,a građevinskim vještačenjem
utvrđeno da predmetni oluci ne potiču sa kuće oštećenog P.V..  
Naime, konkretnom slučaju je bilo potrebno utvrditi da li ostaci bakarnih
oluka koje je policija pronašla u vozilu okrivljenog,te iste privremeno
oduzela ,odgovaraju ostacima oluka na kući oštećenog kao tužioca P.V.. Stoga
,kako je u konkretnom slučaju vještak građevinske struke decidno istakao da
isključuje mogućnost da predmetni bakarni oluci oduzeti od okrivljenog,potiču
od oluka na kući oštećenog kao tužioca P.V.,te za takav zaključak dao valjane
i argumentovane razloge,to u konkretnom slučaju nema dokaza da je okrivljeni
izvršio djelo u pitanju.  
Sa naznačenih razloga i prihvatanjem dokaza ,te njihovom ocjenom ,kako je
prethodno naznačeno,kao i odbrane okrivljenog,sud je zaključio da nema dokaza
da  je okrivljeni izvršio  krivično djelo za koje je optužen.  
Odluka o troškovima zasniva se na čl.230.stav 1.ZKP-a, pa je odlučeno da
troškovi krivičnog postupka padaju na teret budžetskih sredstava suda jer je
okrivljeni oslobođen od optužbe.  
OSNOVNI SUD U HERCEG NOVOM
Dana, 24.11.2011.godine. 
Zapisničar:                                                                                                       Sudija:

Dabović Dragoslavka
Leković Branislav  
PRAVNA POUKA:
Protiv ove presude dozvoljena je žalba u roku
od  8 dana od dana prijema ,Višem sudu u Podgorici
putem ovog suda.  
DNA:
Okrivljenom V.I.
Puomoćniku tužioca adv.I.M.
U spise  