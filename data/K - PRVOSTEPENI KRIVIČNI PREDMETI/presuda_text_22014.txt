Posl.br.K.21/13
U IME CRNE GORE
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz učesće sudskog namještenika Aleksandre Martinović, kao
zapisničara, u krivičnom predmetu okrivljenog K. M. iz C. zbog krivičnog djela
ugrožavanje javnog saobraćaja iz čl. 339. st. 1.Krivičnog zakonika, a po
optužnom predlogu Osnovnog državnog tužilaštva u Cetinju Kt.br. 2/13 od
26.02.2013. godine, nakon održanog glavnog i javnog pretresa dana 10.04.2013.
godine, u prisustvu savjetnika ODT-a Đ. M. okrivljenog K. M. donio je dana
15.04.2013.godine i javno objavio
P R E S U D U
Okrivljeni: K. M. zv. Š. JMBG ... od oca Đ. i majke Z. rođene M. rodjen ...
godine u C. gdje i prebiva državljanin Crne Gore, student, neoženjen, pismen,
sa završenom Srednjom školom, srednjeg imovnog stanja, kojem je presudom
Osnovnog suda u Cetinju. K. br.500/08 od 09.03.2009. godine, zbog krivičnog
djela uništenje i oštećenje tuđe stvari iz člana 253. stav 1. Krivičnog
zakonika, izrečena vaspitna mjera–pojačanog nadzora od strane organa
starateljstva, presudom Osnovnog suda u Cetinju Km.br. 1/08 od 05.03.2009.
godine, zbog krivičnog djela nasilničko ponašanje iz člana 399. Krivičnog
zakonika, izrečena vaspitna mjera–pojačanog nadzora od strane roditelja,
presudom Osnovnog suda u Cetinju K. br. 495/08 od 14.04.2009. godine, zbog
krivičnog djela nasilničko ponašanje iz člana 399. Krivičnog zakonika,
izrečena vaspitna mjera–pojačanog nadzora od strane roditelja, presudom
Osnovnog suda u Cetinju Km.br. 10/10 od 18.11.2010. godine , zbog krivičnog
djela iznuda iz člana 250 Krivičnog zakonika, izrečena vaspitna mjera-
pojačanog nadzora organa starateljstva i presudom Osnovnog suda u Cetinju
K.br. 137/10 od 20.10.2010. godine, zbog krivičnog djela nasilničko ponašanje
iz člana 399. Krivičnog zakonika, izrečena vaspitna mjera–pojačanog nadzora od
strane organa starateljstva.
Kriv je:
Što je :
Dana 09.11.2012.godine, oko 00,20 časova, na regionalnom putu putu Cetinje-
Lovćen, u mjestu Bjeloši, Opština Cetinje, upravljajući u saobraćaju putničkim
motornim vozilom marke ,,Ford Eskort,, bez registarskih oznaka, vlasništvo K.
S. ne pridržavajući se saobraćajnih propisa iz člana 176. stav 1. člana 29.
stav. 2., člana 35.stav 1. Zakona o bezbjednosti saobraćaja na putevima,
ugrozio saobraćaj i doveo u opasnost život i tijelo ljudi, na način što je
upravljao navedenim vozilom iz pravca Lovćena u pravcu Cetinja, iako je bio
svjestan da motornim vozilom u saobraćaju može da samostalno upravlja samo ako
ima važeću vozačku dozvolu, koju nije posjedovao, jer nije položio vozački
ispit, te da je dužan da vozilo u kretanju drži na dovoljnoj udaljenosti od
desne ivice, da s obzirom na brzinu kretanja vozila, uslove saobraćaja i
stanje i karakteristike puta, ne ugrožava druge učesnike u saobraćaju, i da
brzinu kretanja vozila treba da prolagodi karakteristikama i stanju puta,
vidljivosti, preglednosti i drugih saobraćajnih uslova, tako da vozilo može
blagovremeno zaustavi pred svakom preprekom koju pod datim okolnostima može da
vidi ili predvidi, odnosno da vozilom upravlja na način koji ne ugrožava
bezbjednost sobraćaja, voljno je preuzeo radnju upravljanja vozilom, bez
vozačke dozvole, olako držeći da time neće doći do saobraćajne nezgode ili da
će je moći spriječiti, kojom prilikom se kretao vozilom nedozvoljenom brzinom
od 72 km/h, dok je bezbjedna brzina kretanja bila do 65 km/h, pa je prilikom
savlađivanja kritičnog poteza puta, a u trenutku kada se desnim točkovima
vozila nalazio na desnoj ivici kolovoza, preduzeo radnju nagle korekcije
skretanja vozila ulijevo, što je dovelo do jake destabilizacije, zanošenja a
zatim i izlijetanja vozila van kolovoza po lijevoj strani puta u smjeru
kretanja, nakon čega je vozilo naletjelo na fizičke prepreke koje su dovele do
njegovog rotiranja i prevrtanja van lijeve ivice puta, usled čega su kod
oštećenih M. M. K. I. i K. S., svih iz Cetinja, nastupile lake tjelesne
povrede i to: kod oštećenog M. M. laka tjelesna povreda u vidu kontuzije-
nagnječenja grudnog koša, kontuzije lijeve podkoljenice i kontuzije lijevog
ručnog zgloba, kod oštećenog K. I. laka tjelesna povreda u vidu razderotine
lijeve obrve i razderotine lijeve šake (rane ušivene) i kod oštećenog
maloljetnog K. S. laka tjelesna povreda u vidu kontuzije-nagnječenja tijela i
kontuzije lijeve strane grudnog koša.
-čime je izvršio krivično djelo ugrožavanje javnog saobraćaja iz čl.339.st.1.KZ-a.
- pa ga sud na osnovu citirane zakonske odredbe te čl. 4, 5, 13, 15, 32, 39,
42, 45 st. 1. tačka 3 i 46. st. 1. tačka 6 Krivičnog zakonika, te čl. 226-229,
239 i 374 Zakonika o krivičnom postupku
O S U Đ U J E
Na novčanu kaznu u iznosu od 1200,00 eura koju je dužan platiti u roku od 3
(tri) mjeseca po pravosnažnosti presude.
Ako izrečenu novčanu kaznu ne plati u odredjenom roku sud će novčanu kaznu
zamijeniti kaznom zatvora, tako što će za svakih započetih 25,00 eura, novčane
kazne odrediti jedan dan kazne zatvora, s tim da kazna zatvora ne može biti
duža od 6 (šest) mjeseci.
Obavezuje se okrivljeni da ovom sudu plati na ime troškova krivčnog postupka
iznos od 110,00 eura,odnosno na ime sudskog paušala iznos od 30,00 eura u roku
od 15 dana po pravosnažnosti presude, pod prijetnjom prinudnog izvršenja,u
korist budžeta Crne Gore.
Oštećeni M. M. se radi ostvarenja svog imovinskopravnog zahtjeva upućuje na
redovnu parnicu.
O b r a z l o ž e n j e
Osnovno državno tužilaštvo u Cetinju, podnijetim optužnim predlogom Kt.br.2/13
od 26.02.2013. godine stavilo je na teret okrivljenom K. M. da je izvršio
krivično djelo ugrožavanje javnog saobraćaja iz čl. 339. st.1. Krivičnog
zakonika. U završnoj riječi na glavnom pretresu zastupnik optužbe je ostao pri
podnijetom optužnom predlogu i predložio sudu da okrivljenog oglasi krivim i
osudi po zakonu.
Okrivljeni K. M. u svojoj odbrani istakao dasu tačni navodi optužbe da je
počinio krivično djelo koje mu je stavljeno na teret. Prihvatio je krivicu i
krivičnopravnu odgovornost.Naglasio je da je tačno da je dana
09.11.2012.godine, oko 00,20 časova, na regionalnom putu putu Cetinje-Lovćen,
u mjestu Bjeloši, Opština Cetinje, upravljajući u saobraćaju putničkim
motornim vozilom marke ,,Ford Eskort,, bez registarskih oznaka, vlasništvo K.
S. ne pridržavajući se saobraćajnih propisa iz člana 176. stav 1. člana 29.
stav. 2., člana 35.stav 1. Zakona o bezbjednosti saobraćaja na putevima,
ugrozio saobraćaj i doveo u opasnost život i tijelo ljudi, na način što je
upravljao navedenim vozilom iz pravca Lovćena u pravcu Cetinja, iako je bio
svjestan da motornim vozilom u saobraćaju može da samostalno upravlja samo ako
ima važeću vozačku dozvolu, koju nije posjedovao, jer nije položio vozački
ispit, te da je dužan da vozilo u kretanju drži na dovoljnoj udaljenosti od
desne ivice, da s obzirom na brzinu kretanja vozila, uslove saobraćaja i
stanje i karakteristike puta, ne ugrožava druge učesnike u saobraćaju, i da
brzinu kretanja treba da prolagodi karakteristikama i stanju puta,
vidljivosti, preglednosti i drugim saobraćajnim uslovima, tako da vozilo može
blagovremeno zaustaviti pred svakom preprekom koju pod datim okolnostima može
da vidi ili predvidi, odnosno da vozilom upravlja na način koji ne ugrožava
bezbjednost sobraćaja, voljno preuzeo radnju upravljanja vozilom, bez vozačke
dozvole, olako držeći da time neće doći do saobraćajne nezgode ili da će je
moći spriječiti, kojom prilikom se kretao vozilom nedozvoljenom brzinom od 72
km/h, dok je bezbjedna brzina kretanja bila do 65 km/h, pa je prilikom
savlađivanja kritičnog poteza puta, a u trenutku kada se desnim točkovima
vozila nalazio na desnoj ivici kolovoza, preduzeo radnju nagle korekcije
skretanja vozila ulijevo, što je dovelo do jake destabilizacije, zanošenja, a
zatim i izlijetanja vozila van kolovoza po lijevoj strani puta u smjeru
kretanja, nakon čega je vozilo nalatjelo na fizičke prepreke koje su dovele do
njegovog rotiranja i prevrtanja van lijeve ivice puta, usled čega su kod
oštećenih M. M. K. I. i K. S. svih iz Cetinja, nastupile lake tjelesne
povrede.Istakao je I da mu je žao što se desio ovaj dogadjaj.
Sud je na glavnom pretresu u dokaznom postupku radi razrješenja predmetne
krivičnopravne stvari proveo sledeće dokaze: na saglasan predlog stranaka
umjesto neposrednog saslušanja pročitao iskaz oštećenih K. I. i mldb. K. S.
pročitao zapisnik o uvidjaju saobraćajne nezgode UP-Ispostave Cetinje
br.133/12 od 09.11.2012. godine, pročitao nalaz i mišljenje sudskog vještaka
saobraćajne struke ing. Š. M. o uzroku saobraćajne nezgode od februara mjeseca
2013. godine, pročitao nalaz i mišljenje sudskog vještaka med.struke dr.R. S.
od 12.02.2013. godine, izvršio uvid u skicu lica mjesta i fotodokumentaciju
predmetne saobraćajne nezgode sačinjenu od strane UP-Ispostave Cetinje dana
09.11.2012. godine, te pročitao izvod iz KE na ime okrivljenog UP-Ispostave
Cetinje, br. 02-245-148 od 21.01.2013.godine.
Sud je našao da saslušanje ošt. M. M. nebi uticalo na donošenje drugačije
odluke ,pa je odustao od saslušanja istog jer bi njegovo saslušanje,a kod
činjenice da isti živi u inostranstvu vodilo samo odugovlačenju postupka.
Svjedok-oštećeni K. I. u svom iskazu je istakao da se sjeća da su ga
09.11.2012. godine negdje poslije ponoći pozvali njegovi prijatelji K. S. M.
M. i K. M. da se voze i da je on na to pristao, pa su zajedno pošli prema
Lovćenu vozilom marke „Ford Eskort“, koje je bilo vlasništvo K. S.. K. M. je
upravljao vozilom pored njega na mjestu suvozača sjedio je M. M. iza njega K.
S. a pored njega iza vozača je sjedio on. Pojasnio je da kada su se vraćali sa
Lovćena, u jednom momentu je došlo do saobraćajne nezgode, ali se ne sjeća
kako je do toga došlo,a po njegovoj procjeni K. M. se kretao brzinom od oko 50
km/h, i to je bila uobičajena vožnja i nije primijetio da se nešto desilo u
toku vožnje. Sjeća se da je Hitna pomoć došla na mjesto nezgode i da su ih sve
prebacili u Hitnu i da je imao povrede u predjelu ruke i oka, od kojih i danas
ima ožiljke ali je pušten iste večeri da ide kući. Dodao je da je nakon
kritičnog događaja K. M. zvao telefonom da se interesuje za njegovo zdravlje.
Nije se pridružio krivičnom gonjenju i nije postavio imovinsko – pravni
zahtjev.
Svjedok-oštećeni K. S. u svom iskazu je istakao da je posjedovao putničko
motorno vozilo marke „Ford Eskort“, koje nije bilo registrovano, i da je dana
09.11.2012. godine sa drugovima M. M. K. I. i K. M. pošao da se vozi. K. M. je
upravlajo vozilom, do njega na mjestu suvozača sjedio je M. M. dok je pozadi
sjedeo sa K. I. Kad su se vraćali putem od Bjeloša, u mjestu zv. Paprati,
ispred vozila je iznenada istrčao neki pas, i K. M. je pokušao da ga izbjegne
i vozilo je proklizalo, pošto je tu bilo i šljunka po putu i da su sletjeli sa
puta ,a da je vozilo prethodno udarilo u kantu koja se nalazila pored puta.
Dodao je da se malo povrijedio i da su se ostali povijedili i svi su pošli u
bolnicu, dok su se M. M. i K. M. zadržani jednu noć u bolnicu dok su on i K.
I. odmah pušteni da idu kući. Danas nema nikakavih posledica od ovog događaja.
Istakao je da je ovo vozilo kupio dva dana prije navedene nezgode i da ga je
platio 200,00 eura i da mu je K. M. nadoknadio svu štetu koju mu je pričinio a
vozilo su prodali na otpad tako da se ne osjeća oštećenim. Nije se pridružio
krivičnom gonjenju i nije postavio imovinsko – pravni zahtjev.
Iz zapisnika o uvidjaju saobraćajne nezgode br.133/10 od 19.11.2012. godine
sačinjenog od strane UP-Ispostave Cetinje proizilazi da je dana 09.11.2012.
godine, oko 00,20 časova u mjestu ,,Bjeloši,, Opština Cetinje put Cetinje-
Lovćen došlo do saobraćane nezgode i da je tom prilikom zatečeno putničko
motorno vozilo „Ford Eskort“ bez registarskih oznaka sa desna strane van
kolovoza gledano iz pravca Cetinje okrenuto prednjim dijelom u pravcu Lovćena
tako što mu je prednji lijevi točak udaljen od desne ivice kolovoza 9,30M a
zadnji lijevi 8,30M. Na licu mjesta po kolovozu zatečeni su tragovi zanošenja
vozila „Ford“ i to prednjeg desnog točka 28,40M a zadnjeg desnog točka 22,80M,
a van kolovoza zatekli prednji branik i prednje vjetrobransko staklo vozila,
„Ford“ koje je krim tehničar S. fotografisao kao i komplet lice mjesta
saobraćane nezgode. Položaj vozila kao i materijalni tragovi koji su zatečeni
na licu mjesta iz saobraćajne nezgode su prenijeti na skicu lica mjesta.
Mjesto gdje je došlo do saobraćajne nezgode je dio puta koji je u trenutku
nezgode suv bez trotoara i pješačke staze, mjesto za koje je uzeta fiksna
tačka je Došak kafana Bjeloši.
Iz nalaza i mišljenja vještaka saobraćajne struke ing. Š. M. Kt.br.2/13 od 25.
februara o uzroku saobraćajne nezgode, datog na osnovu podatka od značaja za
utvrdjivanje uzroka predmetne nezgode i dinamičke analize proizilazi da je
putničko motorno vozilo marke ,,Ford -Eskort,, bez reg.oznake voženo brzinom
oko 72 km/h, neposredno na početku tragova zanošenja od desne pema lijevoj
ivici kolovoza. Limitirajući uslovi saobraćaja linija prostiranja puta, dubina
vidnog polja u lošim uslovima vožnje su uslovljavali bezbjednu brzinu kretanja
vozila do 65 km/h. Lice u funkciji vozača vozila marke „Ford Eskort“ bez reg.
oznaka voženo je brzinom oko 20 m/s, a nije uspjelo zaustaviti vozilo, već je
prilikom savlađivanja kritičnog poteza puta, a u trenutku kada se sa vozilom
nalazilo na oko 6 metara, prije početka tragova zanošenja, ovo lice pribjeglo
korekciji putanje kretanja vozila na lijevo, što je izazvalo zanošenje, a
zatim izlijatanje vozila van kolovoza, da bi isto nalatjelo na fizičku
prepreku, a nakon toga nastupilo je rotiranje i prevrtanje vozila, van
kolovoza, po lijevoj strani puta u smjeru kretanja, kojom prilikom su tri
saputnika u vozilu, zadobila laka tjelesne povrede. Naveo je da i pod
predpostavkom kako tvrdi lice u funkciji vozača da je prilikom savlađivanja
kritičnog poteza puta, ispred vozila prelazio pas, vozač putničkog vozila uz
adekvatnu reakciju mogao je zadržati vozilo na bezbijednoj putanji kretanja,
pa čak i zaustaviti vozilo da se sa vozilom kretao u granicama bezbjedne-
prilagođene brzine. Čak i da je došlo do fizičkog kontakta vozila sa
životinjom, ne bi nastupio proces jake destabilizacije i prinudnog skretanja
vozila sa kolovozim, već bi ovo lice bilo u mogućnosti da zadrži vozilo na
bezbjednoj putanji kretanja prema liniji prostiranja puta na distanci 0,55
metara. Pojasnio je da je zaustavni put marke „Ford -Eskort“ bez reg. oznaka
prema datim uslovima saobraćaja pri brzini kretanja 72 km/h iznosio 49 metara,
a pri bezbjednoj brzini kretanja 43 metra, što znači da se sa vozilom kretao u
granicama bezbjedne brzine, mogao zaustaviti. Konačno je zaključio da je do
ove nezgode došlo usled propusta u vožnji od strane lica u funkciji vozača
putničkog motornog vozila marke „Ford-Eskort“ bez reg. oznaka. Prednje se
ogleda u tome što ovo lice nije održavalo bezbjedan smjer kretanja vozila
desnom stranom kolovoza, na bezbijednoj distanci od desne ivice puta u smjeru
kretanja, već je prilikom savlađivanja kritičnog poteza puta, a u trenutku
kada se sa vozilom desnim točkovima nalazio na desnoj ivici kolovoza puta,
pribjegao nagloj korekciji putanje kretanja vozila u lijevo, što je dovelo do
jake destabilizacije, zanošenja, a zatim i izlijetanja vozila van kolovoza, po
lijevoj strani puta, a zatim nalijetanja na fizičke prepreke, koje su izazvale
rotiranje i prevrtanje vozila, van puta. Ovom prilikom M. M. K. S. i K. I.
koji su se nalazili kao saputnici u vozilu marke „Ford - Eskort“, su zadobili
lake tjelesne povrede. Istakao je da lice u funkciji vozača putničkog motornog
vozila marke „Ford - Eskort“, kao i njegovi saputnici tvrde, da prilikom
savlađivanja kritičnog poteza puta, ispred vozila prelazio kolovoz pas. Ova
životinja nije mogla izvršiti destabilizaciju i skretanje vozila sa kolovoza,
već samo usporenje vozila, jer i ako bi došlo do kontakta sa ovom životinjom
ne bi nastupila destabilizacija i prinudno izlijetanje vozila van kolovoza.
Konačno je istakao da se lice u funkciji vozača kretalo u granicama bezbijedne
brzine, moglo je izbjeći fizički kontakt sa ovom životinjom, koja ne bi
ugrožavala bezbjednost saobraćaja.
Iz nalaza i mišljenja sudskog vještaka med.struke dr.R. S. datog na zapisniku
Posl.br.Kt.2/13 od 12.02.2013. godine, sa pratećom medicinskom dokumentacijom
u spisima predmeta o vrsti i težini zadobijenih tjelesnih povreda za oštećene
se konstatuje da je kod oštećenog M. M. nastupila laka tjelesna povreda u vidu
kontuzije-nagnječenja grudnog koša, kontuzije lijeve podkoljenice i kontuzije
lijevog ručnog zgloba, kod oštećenog K. I. laka tjelesna povreda u vidu
razderotine lijve obrve i razderotine lijeve šake (rane ušivene) i kod
oštećenog maloljetnog K. S. laka tjelesna povreda u vidu kontuzije-nagnječenja
tijela i kontuzije-lijeve strane grudnog koša.
U skici lica mjesta saobraćajne nezgode sačinjenoj od strane UP-Ispostave
Cetinje od 09.11.2012. godine koja se dogodila dana 09.11.2012. godine, na
putnom pravcu Cetinje-Lovćen u mjestu Bjeloši, dat je prikaz kolovoza i mjesto
slijetanja vozila, i to gledano iz pravca Lovćena prema Cetinju ) položaj
vozila bez reg. oznaka, prednji branik, prednje vjetrobransko staklo, betonska
kanta za smeće, trag zanošenja prednjeg desnog točka vozila 28,40 metara, trag
zanošenja zadnjeg desnog točka dužine 22,80 metara, smjer kretanja vozila bez
reg. oznaka ,kao i mjesto koje je uzeto kao graničnik.
U fotodokumentaciji UP-Ispostave Cetinje broj 170/12 od 09.11.2012. godine,
prikazano je lice mjesta gdje je došlo do predmetne saobraćajne nezgode, koja
se desila na regionalnom putu CT-Lovćen u mjestu Bjeloši, dana 09.11.2012.
godine, oko 00,20 časova u kojoj su učestvovali vozač K. M. i putnici M. M. K.
I. i mldb. K. S. Dakle,na u istoj se vidi lice mjesta gledano u pravcu Cetinja
,u mjestu Paprati, izgled tragova kočenja koji izlaze sa kolovoznog zastora
,kao i van kolovoznog zastora, rasuti djelovi na mjestu gdje se vozilo
zaustavilo, bliži izgled lica mjesta - prednji dio vozila, desna bočna strana
vozila, zadnji dio vozila.
Iz izvoda iz KE izdatog na ime okrivljenog K. M. od strane UP Ispostave-
Cetinje br.02-245-148 od 21.01.2013. godine, proizilazi da je istom presudom
Osnovnog suda u Cetinju K. br.500/08 od 09.03.2009. godine, zbog krivičnog
djela uništenje i oštećenje tuđe stvari iz člana 253. stav 1. Krivičnog
zakonika, izrečena vaspitna mjera–pojačanog nadzora od strane organa
strateljstva, presudom Osnovonog suda u Cetinju Km.br. 1/08 od 05.03.2009.
godine, zbog krivičnog djela nasilničko ponašanje iz člana 399. Krivičnog
zakonika, izrečena vaspitna mjera–pojačanog nadzora od strane roditelja,
presudom Osnovnog suda u Cetinju K. br. 495/08 od 14.04.2009. godine, zbog
krivičnog djela nasilničko ponašanje iz člana 399. Krivičnog zakonika,
izrečena vaspitna mjera–pojačanog nadzora od strane roditelja, presudom
Osnovnog suda u Cetinju Km.br. 10/10 od 18.11.2010. godine , zbog krivičnog
djela iznuda iz člana 250 Krivičnog zakonika, izrečena vaspitna mjera-
pojačanog nadzora organa starateljstva i presudom Osnovnog suda u Cetinju
K.br. 137/10 od 20.10.2010. godine, zbog krivičnog djela nasilničko ponašanje
iz člana 399. Krivičnog zakonika, izrečena vaspitna mjera–pojačanog nadzora od
strane organa starateljstva.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, u
sklopu sa jasnim priznanjem okrivljenog sud je utvrdio da su rezultati
dokaznog postupka podkrijepili navode optužnog predloga, da je okrivljeni K.
M. počinio krivično djelo ugrožavanje javnog saobraćaja iz člana 339. stav 1.
Krivičnog zakonika, činjenično opisano u dispozitivu ovog rješenja, a ovo iz
sledećih razloga:
Naime, sud je nesumnjivo utvrdio da je dana 09.11.2012.godine, oko 00,20
časova, na regionalnom putu putu Cetinje-Lovćen, u mjestu Bjeloši, Opština
Cetinje, upravljajući u saobraćaju putničkim motornim vozilom marke ,,Ford
Eskort,, bez registarskih oznaka, vlasništvo K. S. ne pridržavajući se
saobraćajnih propisa iz člana 176. stav 1. člana 29. stav. 2., člana 35.stav
1. Zakona o bezbjednosti saobraćaja na putevima, ugrozio saobraćaj i doveo u
opasnost život i tijelo ljudi, na način što je upravljao navedenim vozilom iz
pravca Lovćena u pravcu Cetinja, iako je bio svjestan da motornim vozilom u
saobraćaju može da samostalno upravlja samo ako ima važeću vozačku dozvolu,
koju nije posjedovao, jer nije položio vozački ispit, te da je dužan da vozilo
u kretanju drži na dovoljnoj udaljenosti od desne ivice, da s obzirom na
brzinu kretanja vozila, uslove saobraćaja i stanje i karakteristike puta, ne
ugrožava druge učesnike u saobraćaju, i da brzinu kretanja treba da prilagodi
karakteristikama i stanju puta, vidljivosti, preglednosti i drugih
saobraćajnih uslova, tako da vozilo može blagovremeno zaustavi pred svakom
preprekom koju pod datim okolnostima može da vidi ili predvidi, odnosno da
vozilom upravlja na način koji ne ugrožava bezbjednost sobraćaja, voljno je
preuzeo radnju upravljanja vozilom, bez vozačke dozvole, olako držeći da time
neće doći do saobraćajne nezgode ili da će je moći spriječiti, kojom prilikom
se kretao vozilom nedozvoljenom brzinom od 72 km/h, dok je bezbjedna brzina
kretanja bila do 65 km/h, pa je prilikom savlađivanja kritičnog poteza puta, a
u trenutku kada se desnim točkovima vozila nalazio na desnoj ivici kolovoza,
preduzeo radnju nagle korekcije skretanja vozila ulijevo, što je dovelo do
jake destabilizacije, zanošenja a zatim i izlijetanja vozila van kolovoza po
lijevoj strani puta u smjeru kretanja, nakon čega je vozilo nalatjelo na
fizičke prepreke koje su dovele do njegovog rotiranja i prevrtanja van lijeve
ivice puta, usled čega su kod oštećenih M. M. K. I. i K. S. svih iz Cetinja,
nastupile lake tjelesne povrede i to: kod oštećenog M. M. laka tjelesna
povreda u vidu kontuzije-nagnječenja grudnog koša, kontuzije lijeve
podkoljenice i kontuzije lijevog ručnog zgloba, kod oštećenog K. I. laka
tjelesna povreda u vidu razderotine lijve obrve i razderotine lijeve šake
(rane ušivene) i kod oštećenog maločjetnog K. S. laka tjelesna povreda u vidu
kontuzije-nagnječenja tijele i kontuzije-nagnječenja tijele i kontuzije lijeve
strane grudnog koša.
Postupajući na prednje opisani način okrivljeni je prekršio odredbe iz
čl.176.st.1.Zakona o bezbjednosti saobraćaja na putevima kojim je određeno da
motornim vozilom u saobraćaju na putu može samostalno da upravlja lice koje
ima važeću vozačku dozvolu, stranu vozačku dozvolu ili međunarodnu vozačku
dozvolu uz stranu vozačku dozvolu za upravljanje vozilom one kategorije kojom
upravlja i čl.29. st. 2. Zakona o bezbjednosti saobračaja na putevima,
propisano je da je vozač dužan da vozilo u ketanju drži što bliže desnoj ivici
kolovoza i na tolikoj udaljenosti od te ivice da, s obzirom na brzinu kretanja
vozila, uslove saobraćaja i na stanje i karakteristike puta, ne ugrožava druge
učesnike u saobraćaju i ne izlaže sebe u opasnosti i članom 35. stav 1. kojim
je propisano da je vozač dužan da brzinu kretanja vozila prilagodi
karakteristikama i stanju puta, vidljivosti, preglednsti, atmosferskim
prilikama, stanju vozila i tereta, gustini saobraćaja i drugim saobraćajnim
uslovima, tako da vozilo može blagovremeno zaustaviti pred svakom preprekom
koju pod datim okolnostima može da vidi lili predvidi, odnosno da vozilom
upravlja na način kojim ne ugrožava bezbjednost saobraćaja.
Sud je cijenio nalaz i mišljenje vještaka saobraćajne struke ing. M. Š. u
kojem je na osnovu raspoloživih podataka opisao do detalja kako je došlo do
saobraćajne nezgode. Nalaz ovog vještaka sud je prihvatio i cijenio ga kao
jasan, neprotivurječan i zasnovan na principima nauke. U sklopu sa ovim
nalazom sud je cijenio i zapisnik o uviđaju saobraćajne nezgode sačinjen od
strane Uprave policije Ispostave Cetinje i skicu lica mjesta
,fotodokumentaciju koje je prihvatio u potpunosti kao neprotivurječne sa
ostalim provedenim dokazima.
Sud je takodje prihvatio dati nalaz i mišljenje sudskog vještaka medicinske
struke dr. R. S. datog na zapisniku Posl.br.Kt.2/13 od 12.02.2013. godine, sa
pratećom medicinskom dokumentacijom u spisima predmeta o vrsti i težini
zadobijenih tjelesnih povreda za oštećene M. M. K. I. i K. S.
Oštećeni K. I. i K. S. su svojim iskazima očigledno željeli olakšati
krivičnopravni položaj okrivljenog ,tako da nijesu vjerno prenjeli sudu radnje
koje je preduzeo okrivljeni konkretnom prilikom,tako da je njihove izkaze sud
odbacio kao pristrasne,odn.svoje svjedočke iskaze su na taj način uspjeli
učiniti bezuticajnim za svestrano razjašnjenje date krivičnopravne stvari.
Dakle, u uzročno posledičnom smislu doprinos u nastanku ove nezgode nalazi se
u propustima vozača p.m.v. kojim je upravljao okrivljeni koji se manifestuje u
kršenju pobrojanih i citiranih zakonskih propisa koji regulišu oblast
saobraćaja na putevima.
Po nalaženju suda okrivljeni je bio svjestan da može učiniti djelo, pa je na
to i pristao, čime su se u njegovim radnjama i nastupjelim posledicama stekla
sva subjektivna i objektivna obilježja bića krivičnog djela ugrožavanje javnog
saobraćaja iz čl. 339. st. 1. KZ-a
Predmetom posebne ocjene bila je i odbrana okrivljenog u kojoj je priznao
izvršenje predmetnog krivičnog djela i prihvatio krivicu i krivičnopravnu
odgovornost za počinjeno djelo,za koju je sud našao da je u sklopu sa ostalim
provedenim dokazima i kao takvu je prihvatio.
Prilikom odmjeravanja vrste i visine krivične sankcije koju će sud izreći
okrivljenom cijenjene su okolnosti iz čl. 42. KZ-a, pa je sud od olakšavajućih
okolnosti na strani okrivljenog uzeo u obzir da se radi o mladoj osobi
,potpuno i jasno priznanje izvršenja krivičnog djela, odn.prihvatanje krivice
i krivičnopravne odgovornosti zbog počinjenog djela koje je doprinjelo bržem
dolaženju do materijalne istine i nije vodilo odugovlačenju postupka, iskreno
izraženo kajanje zbog počinjenog djela, da se oštećeni nijesu pridružili
krivičnom gonjenju i da nijesu postavili imovinskopravni zahtjev, dok je
otežavajućih okolnosti van bitnih obilježja krivičnog djela u pitanju na
njegovoj strani nije bilo, pa je sud cijeneći olakašavajuće okolnosti kao
naročite, primjenom čl. 39. čl.45. st. 1. tač. 3 i čl. 46. st. 1. tač. 6.
Krivičnog zakonika, okrivljenom ublažio kaznu i umjesto kazne zatvora ,
izrekao novčanu kaznu, pri čemu je, cijeneći prethodno navedeno i vodeći
računa o materijalnim prilikama okrivljenog, koje su po nalaženju suda
srednje, imajući u vidu da okrivljeni zaposlen, a i sam tako predstavlja svoje
imovno stanje, izrekao novčanu kaznu u visini od 1200,00 eura, nalazeći da će
se izrečenom novčanom kaznom na okrivljenoga u dovoljnoj mjeri uticati da
ubuduće ne vrši krivična djela, čime će se u cjelosti ostvariti svrha
kažnjavanja iz čl. 32. Krivičnog zakonika, u okviru opšte svrhe izricanja
krivičnih sankcija iz čl. 4. st. 2. Krivičnog zakonika.
Posebno je sud prilikom primjene instituta ublaženja kazne imao u vidu njegov
stav nakon izvršenog djela, a naročito činjenicu da se ne saglašava sa istim,
te da prihvata krivicu i krivičnopravnu odgovornost zbog istog,kao i činjenicu
da se zaposlio .
Shodno čl. 39. st. 5. Krivičnog zakonika sud je optuženom za plaćanje novčane
kazne odredio rok od 3 (tri) mjeseca po pravosnažnosti presude, stim što je,
shodno čl. 39. st. 6. Krivičnog zakonika, odredio da, ukoliko okrivljeni ne
plati novčanu kaznu u navedenom roku, ista će se zamijeniti kaznom zatvora,
tako što će se za svakih započetih 25,00 eura novčane kazne odrediti 1(jedan)
dan kazne zatvora, odredjujući da kazna zatvora ne može biti duža od 6
mjeseci.
Shodno čl. 239 Zakonika o krivičnom postupku, sud je ošt. M. M. uputio da
imovinskopravni zahtjev ostvaruje u parničnom postupku.
Pošto je okrivljeni oglašen krivim sud ga je obavezao da na ime troškova
krivičnog postupka uplati iznos od 110,00 eura i to na ime angažovanja sudskog
vještaka saobraćajne struke iznos od 71,50 eura,i medicinske struke iznos od
38,50 eura,kao i na ime sudskog paušala iznos od 30,00 eura, koji je odmjeren
srazmjerno trajanju postupka, složenosti predmeta, a sve shodno odredbama
čl.226-229 Zakonika o krivičnom postupku.
Sa svega izloženog, a shodno čl. 374. ZKP-a odlučeno je kao u izreci presude.
OSNOVNI SUD U CETINJU
Dana, 15.04.2013. godine
Zapisničar, S u d i j a
Aleksandra Martinović Marija Ćupić
PRAVNA POUKA:
Protiv ove presude može
se izjaviti žalba u roku
od 8 dana od dana prijema
iste, Višem sudu u Podgorici
a preko ovog suda.