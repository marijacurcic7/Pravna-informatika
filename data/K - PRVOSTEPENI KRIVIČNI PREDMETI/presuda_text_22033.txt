Posl.br. K. 20/12
U I M E C R N E G O R E
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu uz učešće sudskog namještenika Martinović Aleksandre, kao
zapisničara u krivičnom predmetu okrivljenog M.V. iz Cetinja, zbog krivičnog
djela prevara iz člana 244. stav 1. Krivičnog zakonika, po optužnom predlogu
Osnovnog državnog tužilaštva u Cetinju Kt.br. 523/09 od 06.02.2012. godine,
nakon održanog glavnog i javnog pretresa dana 09.04.2013. godine, u prisustvu
savjetnika ODT-a Đukanović Marka i okrivljenog M.V.,sa braniocem Đ.I.,adv.iz
Kotora , donio je dana 15.04.2013. godine i javno objavio
PRESUDU
Okr.M.V., zv. »Č.«, od oca T. i majke J., rođene P., rođen ...godine u
Cetinju, sa prebivalištem u Kotoru, .... državljanin Crne Gore, .... razveden,
otac jednog djeteta, pismen, sa završenom Srednjom školom, srednjeg imovnog
stanja, osuđivan presudom opštinskog suda u Kotoru posl.br. K.24/79 od
12.10.1979. godine, zbog krivičnog djela krađa iz člana 152. KZSRCG na kaznu
zatvora u trajanju od dva mjeseca i presudom Osnovnog suda u Baru, posl.br.
K.151/94 od 12.09.1995. godine, zbog krivičnog djela ugrožavanje javnog
saobraćaja iz člana 172 KZRCG na kaznu zatvora u trajanju od dva mjeseca,
uslovno na dvije godine
Na osnovu čl.373 tač.2 ZKP-a
OSLOBADJA OD OPTUŽBE
Da je:
Dana 03.11.2009. godine u Cetinju, u namjeri da sebi pribavi protivpravnu
imovinsku korist, lažnim prikazivanjem činjenica oštećenom L.D. iz Cetinja, da
će mu isplatiti kupoprodajnu cijenu od 3.000,00 eura, za putničko motorno
vozilo marke „Audi A4“ reg. oznaka CT ... u roku od 6 dana ,oštećenog doveo u
zabludu, te ga održavajući u zabludi, naveo da mu ovaj na štetu svoje imovine
proda i preda navedeno motorno vozilo, a da pri tom oštećenom L.D. nije
isplatio kupoprodajnu cijenu u ugovorenom roku, kao ni nakon isteka tog roka,
niti je izvršio povraćaj ovog vozila na molbu oštećenog, na koji način je za
cjelokupan iznos kupoprodajne cijene od 3.000,00 eura sebi pribavio
protivpravnu imovinsku korist, a oštećenom L.D. za isti iznos nanio štetu
- čime bi izvršio krivično djelo prevara iz člana 244. stav 1. Krivičnog
zakonika,
Troškovi krivičnog postupka padaju na teret budžetskih sredstava suda.
Oštećeni L.D. se radi ostvarenja imovinskopravnog zahtjeva upućuje na redovnu
parnicu.
O b r a z l o ž e n j e
Osnovno državno tužilaštvo u Cetinju podnijetim opt. predlogom Kt.br. 523/09
od 06.02.2012. godine, okrivljenom M.V. stavilo na teret izvršenje krivičnog
djele prevara iz člana 244. stav 1. Krivičnog zakonika. U završnoj riječi na
glavnom pretresu zastupnik optužbe ostao je pri podnijetom optužnom predlogu i
predložio sudu da okrivljenog M.V., oglasi krivim za predmetno krivično djelo
i osudi po zakonu.
Okrivljeni M. V. je u svojoj odbrani istakao da je 2009. godine bio na brodu,
od maja do oktobra mjeseca kada se iskrcao i došao u svoj stan kod majke sa
kojom živi u Kotoru. Stalno putuje na relaciji Kotor Cetinje. Na Cetinju je
rođen. Ć.N. poznaje i na njega gleda kao na druga i prijetelja . Od istog mu
je ponuđeno auto, odnosno pmv. marke “Audi A4” da ga kupi, navodeći pritom da
je u velikim novčanim problemima ,dok je njemu tom prilikom rekao “ako možeš ,
pošto si došao sa broda da se ja izvadim iz finansijske krize”. To mu je
ponudio znajući da želi sinu da kupi auto.Isti mu je naglasio da je Audi A4
odličan i regularan i da ga može kupiti za svog sina. U dogovoru oko cijene
tražio mu je 1.650,00 eura da bi pošli za Nikšić po auto da ga podignu i da
mora ispoštovati rok za 500,00 eura da bi on ispoštovao vlasnika na koga se
auto vodi na što mu je odgovorio da će o tome razgovarati sa sinom koji je na
brodu. U međuvremenu je njegov sin rekao da je njegovo auto koje je imao
preveo na sebe i da ga ne interesuje drugi auto i da nema namjeru da kupi
drugi auto. Poslije razgovora sa sinom odlučio je da kupi auto, ali je
napomenuo je N. da ne može 500,00 eura da da jer sin nema novac za sada, tako
da je on odlučio da proda auto i odjavio je tablice, i iznio u oglasima Radio
Kotora i dnevnim novinama Vijesti da prodaje auto. U kafani je D., Š. R. pitao
da li poznaje L.D. jer je kupio auto koji se vodi na njega ,ali da želi da ga
prevede na sebe ,da mi on lično prevede ili da mi da punomoćje da bi završio
tu obavezu. To je i završio na način na koji je tražio pri čemu je dodao da je
D. bio veoma korektan i sledeći vikend je auto preveo na sebe. Nekoliko dana
poslije toga L.je došao kod njega u Kotor i tražio mu saobraćajnu dozvolu da
mu posluži za komunikacijiu sa Ć. jer imaju međusobne dugove ,da on
jednostavno kaže N. da je preveo auto na njega , misleći da na taj način pošto
su on i N. prijatelji da će mu N. vratiti dug koji mu je dužan. Dao mu je
saobraćajnu dozvolu, koju mu je obećao da će je vratiti za tri četiri dana. On
je nije vratio u ugovorenom roku, nego je Ć.N. došao kod njega. Prije toga ga
je zvao telefonom,a došao je sa drugom P. Sjeli su u kafanu , ponudio mu je da
pođu na Cetinje sa autom, da će on ponovo kupiti auto, dati mu 1.000,00 eura
odmah, a ostatak od 650,00 eura kasnije. Nije pristao na njegovu ponudu, samo
je rekao neka dovede čovjeka koji želi da ga kupi i da će ga dati jeftinije za
150,00 eura, dakle za 1.500,00 eura. N. mu je na to rekao “e kada mi ne
vjeruješ , izvadio je saobraćajnu iz džepa i mahao sa njom” sada ćeš mi dati
500,00 eura što si mi ostao dužan, jer ni ja tebi ne vjerujem ,pa je u tom
trenutku ljut otišao kod svog prijatelja , pozajmio je 400,00 eura ,a imao je
kod sebe 100,00 eura i pa mu je taj novac predao, a ovaj mu je predao
saobraćajnu. Poslije toga nije se gledao niti kontaktirao ni s L. ni sa Ć.
Nije ga vozio iz razloga što je bio malerozan , bila mu je želja da se oterasi
istog , da jednostavno to vozilo bude njegovo vlasništvo. Nekako mu je nanio
mnogo nervoze i promijenio mu je smjer života, opteretio je i sebe i majku ,a
doživio je da mu se taj auto ukrade. Prijavio je policiji krađu negdje
polovinom januara i u policiji je tada rekao da će sa njima pokušati da nađe
auto. U mjestu Dobrota gdje živi sa svojom majkom sreo je čovjeka po imenu
Ž.D. koji ga je upozorio i napomenuo da njegov auto koji je opisao vozi D.L. i
da je istog trena pošao u policiju i to obavještenje njima prenio kako bi
mogao da dođe do svog auta. Kada je pošao u policiju inspektor ga je pitao za
broj Ž.D., istog su pozvali i tom prilikom uključili interfon. Tom prilikom
Ž.D. je ponovio isto što i njemu. Dodao je da razgovor između njega i D. L.
vlasnika spornog vozila ima snimljen razgovor na CD-u na kojem se vidi sve što
su razgovarali. Napomenuo je da je prilikom kupovine auta u Nikšiću pošao
zajedno sa Cetinja sa N.Ć. i P. čije ime nije znao i M.G. sa Cetinja. Pojasnio
je da za 500,00 eura ima svjedoka kada ih je ispred kafane u prisustvu P. dao
na ruke Ć. Na glavnom pretresu je ponovio da nijesu tačni navodi optužbe da je
počinio krivično djelo koje mu je stavljeno na teret. Pojasnio je da je
zajedno sa P.N., Ć.N. i G.M., koji su došli po njega u Kotor pošao za Nikšić
sa namjerom da pomogne Ć., podigao 1.000,00 eura i imao je nešto novca kod
sebe , tako da je u Nikšiću dao 1.650,00 eura Ć., na ruke koje je on predao
nekom čovjeku krupnije građe, za kojeg mu je Ć. rekao da je sa njim bio u
zatvoru, ali da ne zna identitet tog čovjeka, ali da se o tome može izjasniti
Ć.N. Ponovio je da nakon 15-20 dana Ć.N. je zajedno sa P. došao kod njega u
Kotor i da nakon što nije pristao da mu ponovo proda auto, odnosno da mu na
Cetinju sada da 1.000,00 eura ,a ostatak za mjesec dana od 650,00 eura, isti
mu je tražio da mu preda iznos od 500,00 eura što je i uradio, tj. pošto je
kod prijatelja posudio taj novac i dao ga Ć. koji mu je tom prilikom rekao
“vidjećeš što će ti biti sa autom”. Intersentno da je saobraćana dozvola bila
kod Ć., a da je dao L. Pojasnio je da je dogovor u vezi prodaje auta imao sa
Ć.N., da je ugovorena cijena od 2.000,00 eura, da je platio ležarinu dodatno u
izosu od 150,00 eura, da je u Nikšiću dao 1.650,00 eura, a u roku od tri
mjeseca je trebao da isplati ostatak novca što je i učinio. Dodao je da je
vlasnika vozila upoznao u kafani Tri krune i da sa njim nije razgovarao o
cijeni, niti o roku isplate, već samo da mu da punomoćje jer je isti znao da
je on kupio vozilo i da ga je upitao koliko je platio vozilo ,a on mu je
odgovorio onako kako je i dogovorio sa Ć.N. i da je tom prilikom bio prisutan
D.R. Kada je predao novac prisutni su bili Ć.N., G.M. i P.N. koji su drugovi
Ć., a nakon nekoliko dana auto je ukradeno. Dodao je da je prilikom predaje
500,00 eura u Kotoru N.Ć. bio prisutan R.P. koji mu pozajmio 400,00 eura i da
L. D. nije dao ni jedan jedini cent i da je ugovor o komisionoj prodaji
potpisao isti. Pojasnio je da su poreskoj upravi upisali iznos od 2.000, 00
eura nakon što su ga pitali koliko je platio vozilo.
Branilac okrivljenog je na glavnom pretresu tražio od suda da okrivljeni bude
oslobođen optužbe, a iz razloga što isti nije počinio krivično djelo koje mu
je optužnim predlogom stavljeno na teret. Naime, u radnjama okrivljenog nema
elemenata krivičnog djela prevara jer isti je kupio vozilo i isplatio
ugovorenu kupoprodajnu cijenu i nakon toga ostao bez vozila. Nesporno je
utvrđeno u postupku, a što potvrđuje i svjedok Ć.N. da mu je predao vozilo
zajedno sa saobraćajnom dozvolom istog da mu je dao jedan primjerak ključeva
vozila a drugi su ostali kod njega. Samo je problem u dokazivanju činjenice, a
što Ć. ne priznaje da je primio kompletnu ugovorenu kupoprodajnu cijenu. Jasno
je u postupku utvrđeno da je optuženi nakon isplate dijela kupoprodajne cijene
u iznosu od 1.650,00 eura u Nikšiću i nakon druženja u Cetinju te iste večeri
odvezao vozilo za Kotor uz obavezu da će u dogovorenom roku isplatiti još
500,00 eura na ime ostatka kupoprodajne cijene. Svjedok Ć.N. je potvrdio
navode odbrane okrivljenog da je sa P. došao u Kotor i da je bio u društvu sa
okrivljenim i objasnio i opisao čovjeka kjoi je došao u njihovom društvu, a
radilo se o P.R. koji je ovdje saslušan kao svjedok i koji je potvrdio da je
M. pozajmio 400,00 eura i da je on sa svojih 100,00 koje je imao taj novac
predao Ć. čime je isplaćena kupoporadjna cijena u cjelosti, čime je optuženi
ispunio svoju obavezu. Vjerovatno je sudu poznato iz kojih razloga Ć. kao
svjedok i drugi svjedoci ne govore ono tačno činjenično stanje, međutim imamo
navode svjedoka P. koji se tačno jasno nedvosmisleno izjasnio na ove okolnosti
,a i svjedok P. G. je istakao da je bio prisutan razgovoru kada se pominjao
navac i ostatak duga, ali se nije mgoao tačno izjasniti o tačnim iznosima tih
novčanih potraživanja. Dalje, optuženi je zakjučio ugovor o komisioonoj
prodaji vozila i u tom ugovoru je navedeno da je isplata kupopprodajne cijene
odmah nakon prodaje vozila i sigurno je da je optuženi isplatio ugovorenu
kupoprodajnu cijenu ,nakon čega je i platio porez na promet motornog vozila
kod nadležne Poreske uprave u Kotoru. Sve su ovo okolnsoti koje ukazuju na
činjenicu da isti nije počinio krivično djelo prevare kako mu je optužnim
predlogom stavljeno na teret. I pored činjenice da je isti prijavio krađu tog
vozila, niti MUP, niti tužilaštvo u tom pogledu ništa nije uradilo već terete
istog da je prevario onog kome je isplatio kupoprodajnu cijenu motornog vozla
u cjelosti i nakon toga ostao bez istog. Još jednom je predložio da prema
istom optuženje bude odbijeno. Pojasnio je da da su poreskoj upravi upisali
iznos od 2.000, 00 eura nakon što su ga pitali koliko je platio vozilo.
Radi razrješenja ove krivičnopravne stvari, Sud je u dokaznom postupku na
glavnom pretresu proveo sledeće dokaze: saslušao svjedoka-oštećenog L.D.,
saslušao svjedoke S.S., R.D., G.M., P.R., Ć.N., P.N., P.G., R.Ž., pročitao dva
primjerka ugovora o komisionoj prodaji br.159/09 ,izvještaj UP Ispostava
Cetinje broj 02-245/190 od 02.02.2010. godine iz KE za okrivljenog M.V.
Iz iskaza svjedoka-oštećenog L.D. proizilazi da je on vlasnik spornog vozila
„Audi A4“, da ništa protivzakonito nije uradio i da je oštećen i prevaren.
Auto je prodavao iz razloga sto su mu bile potrebne pare za život i da je
objavio prodaju automobila na više mjesta ,a i svog prijatelja Ć.N. je upoznao
da prodaje isti i da mu kako navodi ako nekog zna da hoće da kupio auto da ga
proda i dao mu saglasnost. Nakon nekog vremena N.Ć. mu je javio da čovjek po
imenu M.V. želi da kupi auto i zakazali su sastanak u Tri krune na Cetinje
gdje su obavili razgovor o kupovini vozila kojem su prisustvovali P.G., S.S.,
Š.R. i Ž.R., zvani Ž. Dodao je da su dogovorili prodajnu cijenu 3.000,00 eura
tako što bi 1.350,00 eura dao u ponedeljak ,a ostatak za izvjesno vrijeme kada
mu dođe novac od sina ili brata. Pojasnio je da mu je vjerovao ,a u prisustvu
svih Cetinjana jer su navodno rekli da to može učiniti. Dao mu je auto, preveo
papire u ovlašćeno društvo koje se bavi registracijom motornih vozila ,a čiji
je vlasnik D.R. i onda je odjavio tablice u policiju i poslao tablice u Kotor
čovjeku da registruje auto na sebe. Rok koji je bio ugovoren je preskočen i
kupac mu nikada nije dao ni jedan jedini cent. Bilo mu je sumnjivo ,pa je
pošao u Kotorsku policiju i kod službenika koji radi na registraciju da ako
postoji zakonska mogućnost da stopira registraciju, na šta je dobio odgovor da
ne može jer je ušlo u proceduru i da samo krivičnom prijavom može doći do
zaustavljanja. Poslije toga je došao na Cetinje i podnio protiv M. krivičnu
prijavu u kojoj je naznačio da je prevaren. Nekoliko puta je pokušavao
komunicirajući sa M. da navedeni problem riješi na lijep način ,ali nije
naišao na razumijevanje. Naveo je da neće dozvoliti tu prevaru i ako ga sud ne
zaštiti da će pravdu tražiti sam. Pojasnio je da je u komunikaciji sa Ć.N.
saznao da je i on prevaren o da on osjeća krivicu i žalost što se to desilo i
da je imao namjeru da to bude korektan posao jer je isti htio da učini i njemu
i M. dobro, ali je sada došao u nezgodan položaj ,a da je njegova želja bila
obzirom da je bio u materijalnoj nuždi ko god bi mu pomogao da je istog želio
da časti. Ponovio je da je lično prodao auto M. na već navedeni način i da mu
ga je predao preko N.Ć. i preveo papire kako je već naveo. Smatra da su
njegove radnje bile korektne i da je sve ispoštovao oko registracije i prevoda
vozila da je isto predao M. i da sada nema ni auta, ni novca. Pridružio se
krivičnom gonjenju i postavio odštetni zahtjev. U svjedočkom iskazu na
zapisniku Kri 5-10 od 12.05.2011. godine ponovio je da je ugovorena cijena za
predmetno vozilo bila 3.000,00 eura i da je M.V. njega doveo u zabludu jer za
navedeno vozilo nije dobio ni jedan cent. Dodao je da je isti i Ć.N. doveo u
zabludu koji je posredovao u prodaji ovog vozila , a o tome svjedoči i izjava
M.V. koji je jednom prilikom kada je bio zajedno sa Ć.N. i kada je tom
prilikom telefonom zvao M.V. da ga pita kada će mu isplatiti novac i da je
isti tom prilikom rekao da on L.D. ništa ne duguje ,nakon čega ga je Ć.N.
pozvao i rekao mu da sve oko vozila završi sa L.D. Pojasnio je da kada su
postigli usmeni dogovor da će iznos od 1.350,00 eura biti isplaćen za nekoliko
dana, a da nakon toga još za nekoliko dana i preostali dio. Istakao je da se
pridružuje krivičnom gonjenju protiv okrivljenog i da postavlja
imovinskopravni zahtjev u iznosu od 3.000,00 eura. Pojasnio je da je od
ugovorenog iznosa od 3.000,00 eura isti trebao isplatiti u roku od 4-5 dana
iznos od 1.350,00 eura, a preostali iznos kada mu pošalju sa broda u roku od
10-15 dana. Dodao je da prilikom razgovora sa Ć. u kafani Tri krune bili su
prisutni G.P., Ž.R., S.S. i D. R., da je upoznao Ć.N. da prodaje vozilo i ako
ima nekog da mu pošalje koji je poslao M.V. i da su oni razgovarali o cjeni i
roku i da Ć.N. mu nikada nije rekao da je uzeo bilo kakav novac za auto, i da
mu vozilo nikada nije vraćeno ,niti mu je dat novac i da je vozilo cijelo
vrijeme bilo na Cetinje do momenta prodaje i da je jedan ključ bio u vozilu, a
jedan kod Ć.N., ali se vozilo nije moglo voziti jer nije bilo registrovano. Ne
sjeća se koji je dan bio kada su se dogovarali on i M., da li je to bio
četvrtak ili petak i da se ne može izjasniti da li je dan isplate trebao da
bude ponedeljak ili utorak, a da je ključeve okrivljenom predao Ć.N. i to na
Cetinju Ć.N. mu je rekao da je prodao vozilo i da je sa kupcem porodični
prijatelj i da tu neće biti problema. Istakao je da je ključeve koji su bili
rezervni dao Ć.N. kada ga je upoznao sa prodajom vozila i ako koga interesuje
da ih pogleda jer on to nije mogao učiniti jer radi u Podgorici. N.Ć. je dao
ključeve prije prodaje vozila jer mu vjeruje. Potpisao je ugovor o komisionoj
prodaji i na to ga niko nije prisilio i tom prilikom je vidio da navedeni
ugovor nema cijenu i da ne zna da ugovor koji nema cijenu je bezvrijedan
ugovor i da mu nije jasno kako ugovor okrivljenog ima cijenu, a njegov nema.
Dodao je da ga je sa M. upoznao Ć.N. putem telefona i da mu je rekao da je M.
kupio njegovo vozilo i da ga prije nikada nije vidio i rekao mu je da se
upoznaju jer je to njegov Cetinjanin. Dodao je da je bio dogovor da njemu
okrivljeni isplati ugovoreni iznos jer on daje dokumenta i da je dao klučeve
od vozila, vozilo i dokumenta bez novca, a kod činjenice da nije poznavao M.
jer je vjerovao ljudima koji su garantovali za istog. Pojasnio je da ga je
zvao D.R. i da se nakon toga upoznao sa M. u kafani Tri krune i da M. tom
prilikom nije pitao koliko je platio auto i odakle ga je dovezao. Ponovio je
da mu je auto predao Ć.N. a da je sa nijm na već navedeni način sklopio
dogovor u kafani „Tri krune“.U daljem toku je tvrdio da je on potpisao bio
ugovor gdje je bilo upisano 3000,00 eura,ali da mu je kasnije objašnjeno da je
stavljena manja cijena zbog stope registracije ,pa je upisano 2000,00 eura.
Iz iskaza svjedoka S. S. proizilazi da je bio u kafani „Tri krune“ kada su
L.D. i M. V. pričali vezano za kupovinu nekog auta ,ali obzirom da ga nije
interesovalo nije obraćao pažnju što su tačno toga dana pričali i da se ne
može sjetiti da li je tu bio prisutan Ć.N. Na glavnom pretresu pojasnio je da
se ne može sjetiti ko se sa M. dogovarao oko prodaje vozila i da mu nije
poznato ništa o trgovini vozila i da ne zna da li je M.V. dolazio u Nikšić
kako bi platio vozilo.
Iz iskaza svjedoka R.D. proizilazi da je upoznat sa problemom između M.V. i
L.D., oko kupovine pmv „Audi A4“ i da se isti sa svojim preduzećem koje se
zove „Metropol“ Cetinje bavi davanjem usluga i posredovanja za putnička
motorna vozila. Dodao je da je njegovo preduzeće ovjerilo Ugovor o komisionoj
prodaji, ono što je ovlašćeno po zakonu, pa je uzeo potpise lica čiji su
potpisi neophodni,odnosno između prodavca - vlasnika vozila i kupca, ovjerio i
kopiju tog papira dostavio sudu. Poslije ovjere vlasnik vozila je uzeo tablice
i odjavio ih u policiju Cetinje. Pojasnio je da međusobne transakcije između
vlasnika vozila i kupca ne zna, niti ga to interesuje i da je obaveza
preduzeća ponovio je samo što im zakon dozvoljava. Na glavnom pretresu je
istakao da mu nije poznat sadržaj razgovora između M.V. i L.D., ali da zna da
je bilo razgovora o vozilu „Audi A4“, i da je on uradio svoj dio posla nakon
što je zaključen ugovor o komisionoj prodaji i da tom prilikom na ugovoru nije
stajala cijena, obzirom da poreski ograni po kategoriji određuju cijenu vozila
i da cijena koja stoji na originalu od 2.000,00 eura je mogla biti naknadno
upisana i da mu nije poznato da ugovori koji nemaju cijenu nijesu validni
ugovori,obzirom da su svi ugovori koji su sačinjeni na istovjetan način
validni jer poreski organ na istovjetan način određuje cijenu i da je praksa
njegovog privrednog društva da kada dođu kupac i prodavac da ih legitimiše i
da drugih obaveza nema.
Iz iskaza svjedoka G.M. proizilazi da Ć.N. i L.D. poznaje kao sugrađane i da
se povremeno družio sa Ć.N., dok M.V. uopšte ne poznaje i da mu nije poznat
nikakav dogovor između L.D. i M. V. Na glavnom pretresu je istakao da nije
prisustvovao sa Ć.N., P.N. i M.V. kupovini vozila i da je M.V. upoznao u
kafani Tri krune i da kasnije nije dolazio sa Ć.N. u Kotor, da poznaje P.N.
Iz iskaza svjedoka P. R. proizilazi da mu se najvjerovatnije u jesen obratio
M.V. tražeći 400,00 eura, dok mu ne stigne njegov novac koji je zaradio na
brodu, a koji je trebao da da dvojici momaka. Pojasnio je da je zatekao u
kafani „Klub“ M.V. sa dva momka, te nakon što mu je isti tražio novac na
pozajmicu vartio se kući koja se nalazi oko 200 metara od kafane, uzeo novac i
sjeo zajedno sa njima. Dodao je da je M.V. dao novac u vrijednosti od 400,00
eura, da su sjedeli s još dva momka u navedenoj kafani i da je u njegovom
prisustvu dao jednom visokom momku iznos od 500,00 eura i da je sa tim momkom
bio još jedan tamnoputi momak. Pojasnio je da je M.V. imao kod sebe 100,00
eura. Istakao je da ga nije puno interesovalo zašto je M. potreban novac, ali
je znao da se radi o nekom vozilu, nije siguran da li bi prepoznao te momke
jer ih je samo tada vidio i da mu je nakon nekoliko dana novac vraćen od M.V.
Iz iskaza svjedoka Ć.N. proizilazi da mu je predmetno motorno vozilo „Audi A4“
reg oznake CT ... ustupio L.D. na čije se ime i vodi vozilo i isto je bilo na
opravku u Podgoricu za koje je trebao da pođe i da isto bude kod njega kako bi
ga prodao i od dobijene cijene zaradio neki novac. Mjesec dana ranije je u
jednom lokalu ne zna mu naziv sreo se sa M.V. kojeg od ranije poznaje koji ga
je pitao da li ima nekog da prodaje vozilo do iznosa od 3.500,00 eura. Tom
prilikom mu je rekao da ima vozilo „Audi A4 “ koje mu je dao na korišćenje
L.D. dok ne naiđe neko da ga proda. Pojasnio je da je M.V. pogledao auto pored
lokala i isto mu se svidjelo i da mu je tom prilikom dao ključ od auta i da
drugi ključ nije posjedovao, da se sa istim dogovorio da u roku od mjesec dana
plati automobil u iznosu od 3.500,00 eura i da je on odvezao auto kući. Nakon
15 dana ga je pozvao M.V. i tražio broj telefona L.D. i tražio da on u buduće
sređuje sa vlasnikom vozila sve vezano za automobil na šta je i pristao.
Poslije toga ga je pozvao L.D. i objasnio mu da ga je M.V. zvao za auto i da
su razgovarali oko prevoda auta na šta mu je odgovorio da je mišljenja da neće
biti nikakve prevare i da kupcu može prevesti auto. Poslije isteka roka od
mjesec dana ga je kontaktirao L.D. koji mu je tom prilikom rekao da mu M.V.
nije dao novac za auto i da li može bilo što da uradi po tom pitanju. Pošao je
do Kotora kako bi razgovarao sa M. oko isplate novca L. i tom prilikom mu je
isti odgovorio da mu dolazi sin sa broda i da će to brzo završiti. Dodao je da
nakon ovoga više nije stupio u kantakt ni sa vlasnikom vozila ,ni sa kupcem
jer je pošao u ZIKS na izdržavanje kazne i nije se mogao izjasnite da li je
poslije toga isplaćen novac za predmetno vozilo. Istakao je da je on samo
predao vozilo i ključ od istog, a ostalo je prepustio da se L.D. dogovori sa
njim u vezi predaje novca za vozilo i da nije sačinio nikakav ugovor ili bilo
što drugo. U svjedočkom iskazu na zapisniku br. Kri 5/10 od 19.04.2011. godine
proizilazi da je sa L.D. oko prodaje pmv „Auidi A4“ došao do dogovora da on
proda auto za jednu cijenu nekome ko se pojavi kao interesent ,a to je bio
M.V. i da je ta cijena bila 3.000,00 eura koju mu je ponudio jer je njegov
dogovor bio ako ga toliko proda da će ga vlasnik častiti 500,00 eura i da je
M.V. uzeo auto za cijenu koju mu je rekao. Auto mu je odmah po dogovoru dao iz
razloga kako navodi što ga poznaje i da mu vjeruje i da je to saopštio L. da
bi nakon toga M. tražio broj L. da se informiše oko dogovora i prevoda auta.
Ponovio je da je u međuvremenu došlo do problema oko isplate novca i da je
pošao do Kotora da razgovara oko isplate novca L. koji mu je obećao da će to
brzo završiti i da je nakon toga pošao u zatvor. Na glavnom pretresu pojasnio
je da su Ugovor o kupoprodaji vozila zaključili D.L. i M.V. i da njemu M.V.
nije dao ni jedan jedini cent, bio je posrednik pri kupovini ,dakle povezao je
M. i L. i očekivao odeđenu proviziju od tog posla i da je kasnije došao L. kod
njega i rekao mu da su se dogovorili oko posla i da mu L. nije isplatio
proviziju i da je M. prodao vozilo u Cetinju ,ali da ne zna da li u Bogdanovom
kraju ili Njegoševoj ulici. Na kontradiktornosti oko kupoprodajne cijene se
nije mogao izjasniti zbog proteka vremena ,a niko nije bio prisutan prilikom
predaje vozila osim njih dvojice. U Kotoru kod M. je bio sa njim P. N. i da su
sjedjeli sa M. i jednim gospodinom bijele brade i brkova od kojeg je M. trebao
da uzme novac ,ali da tom prilikom ništa nije dobio. Dodao je da vozilo nije
imalo registarskih tablica , a stare reg. tablice CT ... su se nalazile u
vozilu da policija ne bi vidjela da se radi o starim tablicima i da ne bi
uzeli auto, koje je nakon popravke dovezeno iz Podgorice u Cetinju. Nije se
mogao precizno izjasniti ko je M. predao saobraćajnu dozvolu, ali da misli da
je on. Ponovio je da se ne može sjetiti ugovorene cijene i da mu je nepoznato
što tvrdi okrivljeni da su nekom čovjeku u Nikšiću predali 1.650.00 eura.
Iz iskaza svjedoka P.N. proizilazi da mu je pozanto samo da je Ć.N. vozio
predmetno vozilo L.D. sa namjerom da ga proda u Kotoru i da je tada išao sa
Ć.N., ali ne sa ciljem da od nekog uzmu novac, već da pitaju M. kada će novac
L. da isplati ,a da tom prilikom koliko se sjeća nije sjedio niko i da im je
M. tom prilikom rekao da se sve dogovorio sa vlasnikom vozila. Dodao je da
misli da je kupoprodajna cijena 3.000,00 eura, a da mu vezano za Nikšić ništa
nije poznato i da nije prisustvovao predaji vozila.
Iz iskaza svjedoka P.G. proizilazi da je prije tri godine zajedno sa S. S.,
M.V., L.D. i još nekim licem kojeg se ne može sjetiti nalazio u društvu u kafe
baru „Tri krune“ u Cetinju. Ponovio je da je u bio u društvu,da je sjedio sa
M.V. i S. S., a za susjednim stolom bio je L.D. i neki njegovi prijatelji.
Istakao je da je prisustvovao dogovoru o kupovini predmetnog motornog vozila
između M.V. i L.D. i da je čuo tom prilikom da je M.V. tom prilikom kazao L.D.
da će kao kupovnu cijenu za ovaj auto dati 1.500,00 eura za 5 do 6 dana, a
razliku od 2.000,00 eura pojasnio da misli da je ta cifra, dati mu kada mu
gazada uplati novac jer je pomorac na privatnom brodu. Nije se mogao izjasniti
da li je tom događaju prisustvovao Ć.N. ,ali je možda bio za susjednim stolom
sa L.D. Dodao je da su u čast sporazuma popili piće i čestitali kupcu i
prodavcu i da je to što mu je poznato. Na glavnom pretresu je pojasnio da po
njegovom saznanu M. je isplatio određeni novčani iznos jer je dolazio kod R.D.
da odjavi vozilo sa L. i da ga registruje na svoje ime ,a prije nego što je
bio razgovor u kafani kojem je prisustvovao L. Ovoga se sjeća jer su on, Š.R.
i S.S. sjedjeli u kafani kada je došao M. i pitao ko zna L., a kako su radili
na pasošima, odn.on na pasošima ,a S. na vozačkim dozvolama ,to se S. sjetio o
kom se licu radi.
Iz iskaza svjedoka R.Ž. proizilazi da je bio u kafe baru „Tri krune“ kada je
načuo da su L.D. i M.V. pričali nešto vezano za kupovinu nekog vozila ,ali da
ga to nije interesovalo i da nije obraćao pažnju šta su tačno pričali.Sjedio
je za susjednim stolom ,tako da mu detalji ovog događaja nijesu poznati. Dodao
je da Ć.N. ne poznaje i da se na okolnosti da li je tom prilikom prisustvovao
Ć.N. nije mogao izjasniti.
Iz ugovora o komisionoj prodaji ....koji je ovjeren kod Osnovnog suda u
Cetinju pod ... proizilazi da je komitent D.L. zaključio ugovor sa
komisionarom D.R.,da je ovjeren pečatom D.o.o.za usluge,trgovinu i
posredovanje.Predmet ugovora je p.m.v. Audi A4 1,8reg.br.CT ....U članu jedan
ovog ugovora je odrđeno da se komisionar obavezuje da u svoje ime ,a za račun
Komitenta proda Komitentovo upotrebljavano vozilo za cijenu od 2000,00 eura ,u
koju nije uračunat porez na promet po Sl.glasniku 19/94,dok je čl.2.određeno
da se komisionar obavezuje da Komitentu isplati iznos dobijen na ime prodatog
motornog vozila odmah po izvršenoj prodaji istog.U napomeni je naznačeno da je
kupac vozilo pregledao,uporedio brojeve motora i šasije ,te se nakon
potpisivanja ovog ugovora reklamacije ne uvažavaju.kao novi vlasnik je
konstatovan V.M.
Iz ugovora o komisionoj prodaji ... proizilazi da je komitent D.L. zaključio
ugovor sa komisionarom D.R.,da je ovjeren pečatom D.o.o.za usluge,trgovinu i
posredovanje.Predmet ugovora je p.m.v. Audi A4 1,8reg.br.CT ... u članu jedan
ovog ugovora je odrđeno da se komisionar obavezuje da u svoje ime ,a za račun
Komitenta proda Komitentovo upotrebljavano vozilo za cijenu - eura ,gdje nije
upisan iznos ,u koju nije uračunat porez na promet po Sl.glasniku 19/94,dok je
čl.2.određeno da se komisionar obavezuje da Komitentu isplati iznos dobijen na
ime prodatog motornog vozila odmah po izvršenoj prodaji istog.U napomeni je
naznačeno da je kupac vozilo pregledao,uporedio brojeve motora i šasije ,te se
nakon potpisivanja ovog ugovora reklamacije ne uvažavaju.kao novi vlasnik je
konstatovan V.M.
Iz izvoda iz KE UP Ispostava Cetinje br. 02-245/190 od 02.02.2010. godine, za
okrivljenog M.V. konstatuje se da je osuđivan presudom Opštinskog suda u
Kotoru posl. br. K. 24/79 od 12.10.1979. godine, zbog krivičnog djela krađa iz
člana 152. KZ SRCG na kaznu zatvora u trajanju od dva mjeseca i presudom
Osnovnog suda u Baru, posl.br. K. 151/94 od 12.09.1995. godine, zbog krivičnog
djela ugrožavanje javnog saobraćaja iz člana 172. KZ RCG na kaznu zatvora u
trajanju od dva mjeseca, uslovno na dvije godine.
Imajući u vidu da se krivično djelo prevara iz čl.244.st.1.Krivičnog zakonika
vrši na način što se neko lice obmanom -lažnim prikazivanjem ili prikrivanjem
činjenica dovede u zabludu ili održava u zabludi drugo lice i time ga navede
da na štetu svoje ili tuđe imovine nešto učini ili ne učini ,a sve u namjeri
da sebi ili drugom pribavi protivpravnu imovinsku korist,tenaprijed navedene
činjenice sud je utvrdio da je oštećeni L.D. dobrovoljno predao Ć.N. sa
Cetinja predmetno p.m.v.koje je ovaj takođe dobrovoljno predao okrivljenom
M.V., kojom prilikom nije postojalo bilo kakvo predstavljanje lažnih činjenica
od strane okrivljenog oštećenom ,na način kako je to predstavljeno optužnim
aktom, tj.da će mu isplatiti kupoprodajnu cijenu za isto u iznosu od 3.000,00
eura, u roku od 6 dana od dana predaje navedene pokretne stvari, jer tom
prilikom(u momentu predaje vozila) nije bilo ugovaranja rokova ispunjenja
obaveza za predmetno vozilo,kako to navodi oštećeni ,a kada se ima u vidu i
iskaz svjedoka Ć.N. koji je doista mijenjao svoj iskaz prilikom saslušanja,ali
je u konačnom ostao pri stavu da je dogovor o cijeni vozila i vremenskoj
isplati iznosa bio dogovor izmedju M.V. i L.D., tako da se u pogledu iste
ošt.L.D. nije mogao nalaziti u zabludi u momentu predaje vozila od strane Ć.
okrivljenom, tim prije kada se uzmu u obzir tvrdnje okrivljenog da je u
trenutku preuzimanja vozila platio Ć. iznos od 1650,00 eura, te da je
preostalih 500,00 eura koje je bio dužan shodno dogovoru njega i Ć. trebao da
plati za tri mjeseca,a pritom se posebno ima u vidu i Ugovor o komisionoj
prodaji br.159/09 od 05.11.2009.godine, koji je oštećeni L. dobrovoljno
potpisao dana 05.11.2009.godine , saglasivši se sa svim članovima istog,pa i u
dijelu gdje je komisionar taj koji se obavezuje da Komitentu isplati iznos
dobijen na ime prodatog motornog vozila odmah po izvršenoj prodaji istog.
Nadalje, iz iskaza kako oštećenog ,tako i saslušanih svjedoka,kao ni odbrane
M.V. sud nije mogao na pouzdan način prvenstveno utvrditi gdje je došlo do
predaje vozila ,obzirom da okrivljeni tvrdi da ga je preuzeo u Nikšiću, Ć.N.
da ga je dovezao sa opravke iz Podgorice i da ga je M. predao na Cetinje,ali
nezna tačnu ulicu gdje ga je ovaj preuzeo nakon pregleda,dok je L. naveo da je
vozilo svo vrijeme bilo na Cetinju.Isto tako,sud nije mogao na pouzdan način
utvrditi ni kolika je bila dogovorena kupoprodajna cijena za ovo vozilo,kao ni
koji je bio rok u kojem je vozilo trebalo biti isplaćeno ,a ovo kod činjenice
da okrivljeni tvrdi da nikada nije ugovorena cijena od 3000,00 eura ,da je
nakon plaćanja dijela kupoprodajne cijene od 1650,00 eura i preuzimanja vozila
ostao dužan još 500,00 eura koji iznos je u prisustvu svjedoka P. predao Ć.N.
(što je svjedok P. potvrdio) koji je u Kotor došao sa svjedokom P.N., dok Ć.
negira da mu je tom prilikom predat novčani iznos od 500,00 eura,a svjedok P.
negira da su on i Ć. tom prilikom bili sa bilo kim drugim u društvu ,sem sa M.
(ovakve tvrdnje svjedoka P. su opovrgnute ne samo odbranom okrivljenog ,već i
iskazima svjedoka Ć. i P.). Oštećeni L. je pritom ostao kod stava da njemu
nije isplaćena novčana nadoknada u bilo kom iznosu za ovo vozilo.Iz jednog
primjerka (u drugom nije naznačena cijena) ugovora o komisionoj prodaji
proizilazi da je po onome što su ugovorne strane potpisale isplata
kupoprodajne cijene od 2000,00 eura bila obavezna odmah nakon prodaje vozila
.Oštećeni je prvobitno naveo da u njegovom primjerku ugovora nije naznačena
kupoprodajna cijena ,što je okrivljeni pojasnio da prilikom plaćanja poreza je
pitan koliko je kupio vozilo,te nakon što je rekao da je isto plaćeno 2000,00
eura taj je iznos i unesen. Naknadne tvrdnje oštećenog da je bio upisan iznos
od 3000,00 eura sud nije prihvatio ,obzirom na iskaz svjedoka -komisionara R.,
da nakon što je zaključen ugovor o komisionoj prodaji , tom prilikom na
ugovoru nije stajala cijena, obzirom da poreski ograni po kategoriji određuju
cijenu vozila i da cijena koja stoji na originalu od 2.000,00 eura je mogla
biti naknadno upisana.
Imajući prednje nelogičnosti i kontradiktornosti koje su proizašle nakon
provedenog dokaznog postupka sud je našao da ostali provedeni dokazi
,odn.iskazi saslušanih svjedoka nebi uticali na donošenje drugačije odluke ,te
ih nije posebno obrazlagao.
Kod ovakvog stanja stvari ,sud je cjeneći sve okolnosti kritičnog događaja i
utvrđeno činjenično stanje ,a imajući pritom u vidu odredbe
čl.3.st.3.Krivičnog zakonika, da ako i nakon pribavljanja svih raspoloživih
dokaza i njihovog izvođenja u krivičnom postupku ,ostane samo sumnja u odnosu
na postojanje nekog bitnog obilježja krivičnog djela ili u pogledu činjenica
od kojih zavisi primjena neke odredbe Krivičnog ili ovog zakonika ,sud će
donijeti odluku koja je povoljnija za okrivljenog,našao da se na osnovu dokaza
provedenih u toku predmetnog krivičnog postupka ne može na nesumnjiv način
utvrditi da je okrivljeni M.V. počinio krivično djelo prevara iz
čl.244.st.1.Krivičnog zakonika u vrijeme ,mjesto i na način kako je istom bilo
stavljeno na teret optužbom ODT-a i okr.primjenom odredbi čl.373.t.2. ZKP-a
oslobodio od optužbe smatrajući da nije dokazano da je počinio krivično djelo
koje mu je stavljeno na teret optužbom,odn.smatrajući pritom da ne postoje
dokazi čije bi provođenje rezultiralo donošenjem drugačije odluke o krivici
okrivljenog.
Troškovi krivičnog postupka padaju na teret budžetskih sredstava suda ,u
smislu čl.230.ZKP-a.
Shodno čl.239.Zakonika o krivičnom postupku sud je oštećenog radi ostvarenja
svog imovinskopravnog zahtjeva uputio na redovnu parnicu.
Na temelju izloženog shodno citiranim zakonskim odredbama valjalo je odlučiti
kao u izreci.
OSNOVNI SUD U CETINJU
Dana, 15.04.2013. godine
Zapisničar, S u d i j a,
Martinović Aleksandra Marija Ćupić
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici, a preko ovog Suda.