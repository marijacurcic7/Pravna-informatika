OSNOVNI SUD U ROŽAJAMA
K.br. 36/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br. 42/13 od 26.03.2013 .g. podnijeta protiv okrivljenog S.Č. iz
Rožaja, zbog krivičnog djela ugrožavanje sigurnosti iz čl. 168. st. 1.
Krivičnog zakonika, nakon održanog glavnog i javnog pretresa u prisustvu
Zamjenika Osnovnog državnog tužioca Aldina Kalača, oštećenog Dž. S. i
okrivljenog, dana 29.04. 2013. donio je i javno objavio
P R E S U D U
Okrivljeni S. Č. , JMB 0708979272017 od oca M. i majke N., rodj. Gusinjac,
rodjen 07.08.1979.g. u selo Biševo, Opština Rožaje gdje i živi, drž. CG,
razumije crnogorski jezik, njegov jezik je crnogorski, pismen, završio osnovnu
školu, nezaposlen, neoženjen , siromašnog imovnog stanja, neosudjivan.
K R I V J E
Što je:
dana 05.03.2013.g. u 10,32 h u selu Biševo, Opština Rožaje, ugrozio sigurnost
Dž. S. iz sela Biševa, Opština Rožaje, prijetnjom da će napasti na njegov
život i tijelo, na način što je sa svog mobilnog telefona broja 069/653-038,
pozvao na broj telefona oštećenog 069/604-849 i uputio mu prijeteće riječi
"eto me gore da ti izvadim džigerice, ubiću te u sred kuće, usta vas jebem",
- čime je izvršio krivično djelo ugrožavanje sigurnosti iz čl. 168. st. 1.
Krivičnog zakonika
pa ga sud primjenom pomenutog zakonskog propisa i čl. 4,13, 15, 32, 36, 42,
52, 53, 54, Krivičnog zakonika i čl. 374. Zakonika o krivičnom postupku izriče
USLOVNU OSUDU
Kojom mu utvrđuje kaznu zatvora u trajanju od 45 (četrdesetpet) dana i
istovremeno određuje da se kazna neće izvršiti ukoliko osuđeni u roku od jedne
godine ne izvrši novo krivično djelo.
Da plate na ime troškova krivičnog postupka, paušala iznos od 30,00 eura, u
korist budžeta Crne Gore, u roku od 15 dana po pravosnažnosti ove presude.
Imovinsko-pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 42/13 od 26.03.2013.g. protiv okrivljenog S. Č. iz Rožaja, zbog
krivičnog djela ugrožavanje sigurnosti iz čl. 168. st. 1. Krivičnog zakonika
(KZ).
Na glavnom pretresu Zamjenik ODT-a Aldin Kalač je ostao pri podnijetom
optužnom predlogu, te je predložio da sud okrivljenog oglasi krivim zbog
krivičnog djela koje mu je optužbom stavljeno na teret i da mu izrekne uslovnu
osudu kojom će mu utvrditi kaznu zatvora u trajanju od 60 dana i istovremeno
odrediti da se kazna neće izvršiti ukoliko isti u roku od jedne godine ne
izvrši novo krivično djelo.
Oštećeni Dž.S. je u završnoj riječi istakao da se nepridružuje krivičnom
gonjenju ODT-a u odnosu na okrivljenog, niti postavlja odštetni zahtjev.
Okrivljeni je u svojoj odbrani istakao, da ga zovu "D." i da je njegova sim
kartica registrovana na to ime. Oštećeni Dž. S. mu je komšija i sa njim je od
ranije bio u dobrim odnosima. Početkom marta mjeseca oštećeni je došao kod
njega da uzme neku dasku za šalovanje, koju su zajedno potjerali kod njegove
kuće. Pošto je kod kuće oštećenog vidio da on ima svoju dasku, pitao ga je
zbog čega traži od njega traži dasku kada ima svoju i zahtijevao je da mu
vrati dasku, što je on kasnije i učinio.Nakon nekoliko dana kod njega je došao
S. N.i rekao mu da mu je oštećeni poručio da mu vrati neki konopac. Nakon toga
dana 05.03.2013.g. oko 10,32 h pozvao Dž. je sa svog broja telefona
069/653-038, na njegov broj telefona 069/604-849 i pitao ga zbog čega mu traži
konopac, našta ga je on opsovao, pa je i on njega opsovao, ali se ne može
sjetiti koje mu je riječi uputio, nakon čega je oštećeni prekinuo razgovor.
Posle određenog vremena pozvao ga je telefonom njegov brat Senad i pitao da li
se svađao sa oštećenim i govorio mu da se ne svađa sa njim. Istakao je da
oštećenom nije upućivao prijeteće riječi "eto me gore da ti izvadim džigerice,
ubiću te usred kuće, usta vas jebem" . Sa oštećenim se nakon ovog događaja
izmirio i sada su u dobrim odnosima. Predložio je da ga sud oslobodi od
optužbe a ako ga oglasi krivim da ga što blaže kazni.
Po ovoj krivičnopravnoj stvari sud je izveo dokaze: saslušao svedoka-
oštećenog D. S., pročitao izvještaj kriminalističke tehnike, Ispostava Rožaje
br. Sl.-13 od 07.03.2013.g. i izvršio uvid u izvod iz kaznene evidencije na
ime okrivljenog.
Cijeneći iskaz okrivljenog i sve izvedene dokaze kako pojedinačno, tako i u
međusobnoj vezi, u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljeni izvršio krivično djelo koje mu je
optužbom stavljeno na teret i da je zato kriv i krivičnopravno odgovoran.
Naime, iz iskaza svedoka - oštećenog Dž. S. proizilazi da mu je okrivljeni S.
Č. komšija sa kojim je od ranije bio u dobrim odnosima. Da je početkom marta
mjeseca 2013.g. kod okrivljenog posudio nekoliko dasaka koje su zajedno
odnijeli kod njegove kuće. Kada je okrivljeni ispred njegove kuće vidio da on
posjeduje daske počeo je da viče i galami na njega, pa je među njima došlo do
svađe. Nakon toga okrivljeni je otišao ka svojoj kući, pozvao ga telefonom i
rekao mu da mu vrati daske, što je on i učinio. Kada se vratio kući poslao je
SMS poruku S. bratu E. da mu vrate konopac koji je prošle godine zaboravio kod
njih. Nakon toga dana 05.03.2013.g. u 10,32 h okrivljeni S. kojeg zovu "D." ga
je pozvao telefonom sa broja 069/653-038 na njegov broj 069/604-849 i rekao mu
"đe si,usta te jebem, da ti donesem konopac", te kada mu je kazao da je kući i
da može da mu donese konopac, okrivljeni mu je uputio prijeteće riječi "eto me
gore da ti izvadim džigerice, ubiću te usred kuće, usta vas jebem", pa pošto
se uplašio za njega i djecu, jer su ove prijetnje kod njega izazvale osjećaj
ugroženosti, straha i nesigurnosti, prekinuo mu je vezu i pozvao njegovog
brata S., i rekao mu da mu je okrivljeni prijetio i molio ga da mu ne dozvoli
da dođe kod njegove kuće, pa ga je S. spriječio da dođe kod njegove kuće. Sa
okrivljenim se izmirio i sada su u dobrim odnosima.
Iskaz ovog svjedoka, sud je prihvatio kao jasan, uvjerljiv i objektivan, a
dovodeći isti u vezu sa navodima iz izvještaj kriminalističke tehnike,
Ispostava Rožaje br. Sl.-13 od 07.03.2013.g. , koji je sud prihvatio kao jasan
i određen, iz kojeg proizilazi da je dana 05.03.2013.g. u 10,32 h oštećeni Dž.
S. primio poziv na svoj broj telefona 069/604-849 sa broja telefona
069/653-038 koji je registrovan na lice zv "D.", zaista se nedvosmisleno
utvrđuje da je okrivljeni kritičnog dana pozvao telefonom oštećenog sa svog
broja 069/653-038, na broj telefona oštećenog 069/604-849 i uputio mu
ozbiljnje prijetnje "eto me gore da ti izvadim džigerice, ubiću te usred kuće,
usta vas jebem", koje prijetnje su kod oštećenog izazvale osjećaj straha
ugroženosti i nesigurnosti, pa je pozvao brata okrivljenog S. koji ga je
spriječio da dođe kod njegove kuće i ostvari prijetnje.
Sud je cijenio iskaz okrivljenog, pa je isti prihvatio u dijelu u kojem ne
spori da je kritičnog dana razgovarao sa oštećenim. Međutim, iskaz okrivljenog
da nije uputio navedene prijeteće riječi oštećenom, sud nije prihvatio obzirom
da je isti u tom dijelu opovrgnut iskazom oštećenog kojem je sud poklonio punu
vjeru, tako da je očigledno da okrivljeni sa ovakvom odbranom smišljeno i
sračunato nastoji da izbegne krivičnopravnu odgovornost.
iz izvoda iz kaznene evidencije na ime okrivljenog, utvrđeno je da isti nije
osuđivan.
Dakle, u postupku je utvrđeno da je okrivljeni dana 05.03.2013.g. u 10,32 h u
selu Biševo, Opština Rožaje, ugrozio sigurnost Dž. S. iz sela Biševa, Opština
Rožaje, prijetnjom da će napasti na njegov život i tijelo, na način što je sa
svog mobilnog telefona broja 069/653-038, pozvao na broj telefona oštećenog
069/604-849 i uputio mu prijeteće riječi "eto me gore da ti izvadim džigerice,
ubiću te u sred kuće, usta vas jebem". Po oceni ovoga suda navedena prijetnja
je po svom karakteru i okolnostima pod kojima je data bila ozbiljna i
objektivno podobna da kod oštećenog izazove osjećaj straha, lične ugroženosti
i nesigurnosti i da je u konkretnom slučaju izazvala takav osjećaj kod
oštećenog.
Cijeneći psihički odnos okrivljenog prema izvršenom krivičnom djelu, sud je
našao da je isti bio svjestan svog djela tj. svejstan da preduzima opisane
radnje u cilju nastupanja zabranjene posledice, znajući za njihovu
protivpravnost i da time ugrožava sigurnost oštećenog i to je htio, pa je
postupao sa umišljajem.
Iz ovakvog iznijetog i utvrđenog činjeničnog stanja, nesumljivo proizilazi da
su u radnjam okrivljenog sadržani svi bitni elementi krivičnog djela
ugrožavanje sigurnosti iz čl. 168. st. 1. KZ, za koje djelo je sud istog
oglasio krivim i izrekao mu uslovnu osudu utvrđujući mu pritom kaznu zatvora u
trajanju od 45 dana i istovremeno odredio da se kazna neće izvršiti ukoliko
isti u roku od jedne godine ne izvrši novo krivično djelo.
Prilikom odlučivanja o izricanju ovakve vrste krivične sankcije, sud je imao u
vidu stepen krivice okrivljenog, stepen nastupjele posledice, okolnosti pod
kojima je djelo izvršeno, cijeneći pri tom kao olakšavajuću okolnosti njegovu
raniju neosuđivanost, siromašno imovno stanje, njegov pozitivan odnos prema
oštećenom nakon iizvršenog djela, te činjenicu da se oštećeni nije pridružio
krivičnom gonjenju ODT-a, pa je sud u nedostatku otežavajućih okolnosti našao
da je imalo mejsta izricanju ovakve vrste krivične sankcije, ubijeđen da će
upozorenje uz prijetnju kazne u dovoljnoj mjeri uticati na okrivljenog da
ubuduće ne vrši bilo kakva krivična djela.
Na osnovu čl. 229. u vezi čl. 226. st. 2. tač. 9. st. 3. ZKP, sud je obavezao
okrivljenog da plati na ime troškova krivičnog postupka, paušalni iznos od
30,00 eura, u korist budžeta Crne Gore, a ovo imajući u vidu trajanje i
složenost krivičnog postupka, kao i imovno stanje okrivljenog.
Imovinsko-pravni zahtjev nije postavljen.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 29.04.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.