K.br. 73/09
U IME CRNE GORE
OSNOVNI SUD U NIKŠIĆU, po sudiji Babović Draganu, uz sudjelovanje Krištof
Stanke kao zapisničara, u krivičnom predmetu protiv optuženog S.R. zbog
krivičnog djela teško djelo protiv bezbijednosti javnog saobraćaja iz čl.
348.st.3. u vezi čl. 339.st.3. u vezi st.1.KZ, odlučujući po optužnici ODT-a
Nikšić Kt. br. 736/07 od 13.01.2009.godine nakon javnog glavnog pretresa
održanog dana 17.01.2013.godine, u prisustvu zamjenika ODT-a iz Nikšića S. V.,
optuženog S. R. i njegovog branioca M.D., donio je i istog dana javno objavio,
P R E S U D U
Prema optuženom:
S. R., od oca B. i majke B., rodjene T., rodjen..., u N. – sa prebivalištem u
N. - ul..., neoženjen, radnik, završio osnovnu školu, lošeg imovnog stanja,
ranije neosudjivan,
Na osnovu čl.372.tač.1. ZKP-a,
ODBIJA SE OPTUŽBA
Da je:
Dana 01.09.2007.godine u N. u Ul..., ne pridržavajući se saobraćajnih propisa
iz pravca ulice ... u pravcu ulice D..., upravljao svojim teretnim motornim
vozilom marke »Zastava«,i time tako ugrozio saobraćaj da je doveo u opasnost
život i tijelo pješaka G. V., na način što je po dolasku naspram kuće
vlasništvo Dj.P., koja se nalazi sa lijeve strane ulice..., gledano u pravcu
kretanja vozila okrivljenog, otpočeo radnju kretanja unazad, a da se prethodno
nije uvjerio da to može da učini bez opasnosti za druge učesnike u saobraćaju,
usled čega je vozeći ovako protivno odredbi čl.22.st.1. Zakona o bezbijednosti
saobraćaja na putevima skrenuo sa prostora operativne površine puta preko
lijeve ivice kolovoza, zahvatajući prostor priputnog zamljišta, kada je
zadnjim lijevim dijelom vozila u predjelu lijeve ruke udario oštećenog G. V.,
koji je iz dvorišta navedene kuće stupio na prostor priputnog zemljišta,
nalazeći se uz vertikalni stub ulazne kapije dvorišta kuće Dj. P., u koji stub
je zadnjim lijevim dijelom vozila udario okrivljeni S. R., kojom prilikom je
oštećeni G.V.zadobio tešku tjelesnu povredu u vidu preloma V kosti doručja
lijeve šake, nakon čega se okrivljeni udaljio sa lica mjesta i ostavio bez
pomoći oštećenog G. V.,
- čime bi izvršio krivično djelo teško djelo protiv bezbijednosti javnog
saobraćaja iz čl.348.st.3. u vezi čl.339.st.3. u vezi st.1 Krivičnog zakonika
Crne Gore.
Troškovi krivičnog postupka padaju na teret budžetskih sredstava ovog suda.
O b r a z l o ž e n j e
Optužnicom ODT-a Nikšić Kt.br. 736/07 od 13.01.2009.godine, stavljeno je na
teret optuženom S.R. iz N. da je izvršio krivično djelo teško djelo protiv
bezbijednosti javnog saobraćaja iz čl.348.st.3. u vezi čl.339.st.3. u vezi
st.1.Krivičnog zakonika.
Zamjenik ODT-a S. V. koja je zastupala optužnicu na glavnom pretresu nakon
sprovedenog dokaznog postupka izjavila je da odustaje od krivičnog gonjenja
protiv optuženog S.R., a u pravcu krivičnog djela sa pravnom kvalifikacijom u
predmetnoj optužnici.
Imajući u vidu činjenicu da je zamjenik ODT-a, na glavnom pretresu odustala od
krivičnog gonjenja protiv optuženog , sud je na osnovu čl.372.t ač 1. ZKP-a,
donio presudu kojom se prema optuženom optužba odbija.
Odluku o troškovima krivičnog postupka sud je donio primjenom čl.230. ZKP-a i
istom je propisano da troškovi krivičnog postupka padaju na teret budžetskih
sredstava ovog suda.
Na osnovu svega izloženog u smislu citiranih zakonskih odredbi odlućeno je kao
u izreci presude.
OSNOVNI SUD U NIKŠIĆU, dana 17.01.2013.godine.
Zapisničar, S U D I J A,
Krištof Stanka,s.r. Babović Dragan,s.r.
Za tačnost otpravki tvrdi i ovjerava službenik suda.
PRAVNA POUKA: Protiv ove presude dozvoljena je žalba u roku od 8 dana, od dana
prijema iste, preko ovog suda, Višem sudu Podgorici.
D-na, 17.01.2013.godine.
Presudu dostaviti:
-​ ODT-u Nikšić,
-​ Optuženom,
-​ Braniocu,
-​ u spise predmeta.
S U D I J A