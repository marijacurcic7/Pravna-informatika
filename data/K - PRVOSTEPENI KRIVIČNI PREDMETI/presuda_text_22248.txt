K.br. 173/12
U IME CRNE GORE
OSNOVNI SUD U BERANAMA., po sudiji pojedincu Milovanu Spasoviću, uz učešće
namještenika suda Momirke Fatić kao zapisničara, u krivičnom predmetu protiv
okrivljenog D.R., iz B., zbog krivičnog djela nezadavanje izdržavanja iz
čl.221. st.1. Krivičnog zakonika, po optužnom predlogu Osnovnog državnog
tužilaštva u B. Kt.br.113/2012 od 10.oktobra 2012.godine, nakon održanog
glavnog i javnog pretresa, u prisustvu Zamjenika ODT-a u B. Vladana Đalovića,
zak.zast. maloljetnog oštećenog K.D., majke A.D.i punomoćnika oštećenog adv.
G.P.i okrivljenog D.R., donio je i javno objavio u prisustvu stranaka, dana
04.02.2013. godine,
P R E S U D U
Okrivljeni D.R., JMBG ..., od oca M.i majke J., rođene R., rođenog ....godine,
u B., sa prebivalištem u selu D.R., opštinaB., državljanin CG, nezaposlen,
završio SSS, razveden , otac jednog djeteta, lošeg imovnog stanja, neosuđivan.
K r i v j e
Što je:
U periodu od ....godine do ....godine, nije davao izdržavanje svom maloljetnom
sinu D.K., koga je po zakonu dužan da izdržava, a koja dužnost mu je utvrđena
presudom Osnovnog suda u B. P.br.610/10 od 13.09.2010.godine, u iznosu od ...
eura od ličnog dohotka svakomjesečno.
-Čime je izvršio krivično djelo nedavanje izdržavanja iz čl.221. st.1. Krivičnog zakonika.
- Pa mu sud za izvršeno krivično djelo na osnovu navedenog zakonskog propisa,
te primjenom čl. 32, 36, 42, 52, 53 i 54 KZ, kao i primjenom člana 374. ZKP-a,
I z r i č e :
USLOVNU OSUDU
Kojom mu utvrđuje kaznu zatvora u trajanju od 45/četrdesetpet/ dana i
istovremeno određuje da se ista neće izvršiti ako okrivljeni za vrijeme od 1
/jedne/ godine od dana pravosnažnosti presude ne učini novo krivično djelo.
Okrivljeni se obavezuje da u korist budžeta Crne Gore na žiro račun
br.907-83001-19, plati troškove na ime paušala u iznosu od 30,00 /trideset/
eura, a sve u roku od 15 dana po pravosnažnosti presude pod prijetnjom
prinudnog izvršenja.
Okrivljeni se obavezuje da na ime imovinsko pravnog zahtjeva naknadi zakonskoj
zastupnici maloljetnog D.K., V.A.iznos od ... eura, shodno čl.239. st.2.
ZKP-a.
O b r a z l o ž e nj e
Osnovno državno tužilaštvo u B. je optužnim predlogom Kt.br. 113/2012 od
10.oktobra 2012.godine, optužilo D.R., iz B., da je izvršio krivično djelo
nedavanje izdržavanja iz čl.221. st.1. Krivičnog zakonika.
Na glavnom pretresu od 04.02.2013. godine, Zamjenik ODT-a u B., Vladan
Đalović, u završnoj riječi je precizirao optužni predlog kako to stoji u
izreci presude i naveo, da je dokazima izvedenim tokom postupka utvrđeno da je
okrivljeni izvršio krivično djelo koje mu je stavljeno na teret, a što
proizilazi kako iz iskaza samog okrivljenog, tako i iz iskaza zak.zast. mal.
D.K., majke V.A.. Te da je nesporno da još u vrijeme kada je nastala obaveza
davanja izdržavanja presudom utvrđeno da je okrivljeni dužan da daje 25% od
ličnog dohotka svakomjesečno, a da je i okrivljeni i zak.zast.mal. istakli da
je njegov lični dohodak u tom periodu iznosio ...eura, dakle obaveza
izdržavanja je iznosila ...eura mjesečno i to počevši od ....godine, kako je
to naloženo presudom Osnovnog suda u Branama P.br.610/10. Okrivljeni za period
iz preciziranog optužnog predloga nije davao izdržavanje iako je prema svim
pokazateljima mogao da daje izdržavanje u iznosu kako je to određeno presudom,
odnosno ...eura mjesečno, jer je okrivljeni čak i kada je prestao sa radnim
odnosom u preduzeću u kojem je radio nakon toga primio 5-6 mjesečnih plata sa
kojima se kasnilo u isplati u vrijeme kada je prekinuo radni odnos. A takođe
prilikom prestanka radnog odnosa je primio i otpremninu iz koje je mogao da
plati već dospjele obaveze izdržavanja, kao i nekoliko narednih mjesečnih
iznosa od po ...eura. Istakao je, da je okrivljeni honorarno angažovan pri
Sportskom centru, da privatno stanuje, da je bez sumnje sposoban za rad, tako
da iznos koji mu je određen presudom je mogao plaćati kao doprinos izdržavanju
svog maloljetnog sina Kristijana. Imajući u vidu sve to, kao i sve okolnosti
koje utiču na odmjeravanje kazne, predložio je sudu da okrivljenog oglasi
krivim i utvrdi mu kaznu zatvora u trajanju od 45 dana i istovremeno odredi da
se ista neće izvršiti ukoliko okrivljeni u roku od jedne godine ne učini novo
krivično djelo i pri izricanju uslovne osude odredi obavezu da izmiri dospjele
obaveze izdržavanja i to u iznosu od ...eura,za period od ...mjeseci i
...dana.
Izjašnjavajući se o optužnom predlogu ODT-a u B., okrivljeni D.R., je tokom
postupka u svojoj odbrani naveo, da je presudom Osnovnog suda u B. P.br.
610/10 od 13.09.2010.godine, obavezan da daje izdržavanje za svog maloljetnog
sina D.K....% od ličnog dohotka i to počev od ....godine, koju obavezu je
uredno izvršavao sve do kraja ....godine, a iz razloga jer mu je prestao radni
odnos u JP Sportski centar B. dana ....godine. Dalje je naveo, da je svoje
obaveze ispunjavao i da je novac davao na ruke bivšoj supruzi D.A.i to uvijek
kada je primao platu u preduzeću u kom je radio. Istakao je, da ne postoji
nikakav problem između njega i bivše supruge u vezi viđanja maloljetnog sina
K., te čim zasnuje radni odnos da će obaveze izdržavanja uredno vršiti, jer je
svjestan da se te obaveze ne mogu izbjegavati, a niti ima namjeru. U završnoj
riječi, je naveo da priznaje krivično djelo stavljeno mu na teret precizirnim
optužnim predlogom od strane ODT-a u B. da nije davao izdržavanja svom
maloljetnom sinu D.K.i obvezao se da će iznos od ...eura na ime izdržavanja,
tačnije za ... mjeseci i ... dana dati u što kraćem roku, pa moli sud da ga
što blaže kazni.
Punomoćnik oštećenog adv. G. P., u završnoj riječi je izjavio, da se
pridružuje završnoj riječi Zamjeniak ODT-a u B., da je tokom postupka do
izvjesnosti utvrđeno, da okrivljeni nije davao izdžavanja svom maloljetnom
sinu,da za takve postupke nije imao opravdanih razloga, bez obzira što mu je
dana ....godine prestao radni odnos u JP Sportskom centru u B., a sve iz
razloga jer mu je prilikom prestanka radnog odnosa isplaćena optremnina u
iznosu do ...eura, pa je sa tim iznosom mogao bez ikakvih problema i teškoća
da ispalti zaostale iznose na ime izdržavanja. No, bez obzira na ovakve
postupke okrivljenog, naveo je da se pridružuje završnoj riječi tužioca, da mu
sud utvrdi kaznu zatvora u trajanju od ... dana i istovremeno odredi da će
ista neće izvršiti ako okrivljeni u vrijeme od jedne godine dana od dana
pravosnažnosti presude ne izvrši novo krivično djelo i postavio imovinsko
pravni zahtjev u iznosu od ...eura.
Zakonski zastupnik maloljetnog D. K., majka V.A., u potpunosti je prihvatila
završnu riječ punomoćnika oštećenog, adv. G.P.
Radi pravilnog i zakonitog presuđenja ove krivične stvari sud je na glavnom
pretresu u dokaznom postupku izveo sledeće dokaze: u svojstvu svjedoka
saslušao zak.zast. maloljetnog oštećenog D.K., V.A., pročitao presudu Osnovnog
suda u B. P.br.610/10 od 13.09.2010.godine, pročitao potvrdu FKB. br....od
....godine i pročitao izvod iz KE za okrivljenog.
Nakon sprovedenog dokaznog postupka cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.17 i 360.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane da je
okrivljeni D.R. izvršio krivično djelo nedavanja izdržavanja iz čl.221. st.1.
Krivičnog zakonika, koje mu je stavljano na teret, pa ga je oglasio krivim i
krivično odgovornim jer nije bilo osnova koji bi isključivali postojanje
krivičnog djela i krivice okrivljenog. Pritom, sud nije prihvatio odbranu
okrivljenog u dijelu da nije mogao da daje izdržavanje na ime svog maloljetnog
sina D.K., iz razloga jer je ostao bez posla u JP Sportskom centru u B. dana
....godine, a iz razloga jer je tokom postupka utvrđeno, kako iz odbrane
okrivljenog, tako i iz ostalih izvedenih dokaza, da je okrivljeni prilikom
prestanka radnog odnosa od strane JP Sportski centarB. primio otpremninu u
iznosu od ...eura i to u decembru mjesecu ....godine, od kojeg iznosa je mogao
da isplati zaostale iznose na ime izdržavanja svog maloljetnog sina D.K..
Iz iskaza zak.zast. V.A., koju je sud saslušao u svojstvu svjedoka, je
utvrđeno, da je presudom Osnovnog suda u B. P.br.610/10 od 13.09.2010.godine,
a na osnovu sporazumnog predloga maloljetni sin D.K.povjeren joj na odgoj i
vaspitavanje, dok je okrivljeni D.R. obavezan da svakomjesečno doprinosi
izdržavanju u iznosu od ...% od ličnog dohotka koji ostavaruje u JP Sportskom
centruB.. Da je tačno da je okrivljeni nakon razvoda braka doprinosio
izdržavanju njihovog zajedničkog maloljetnog sina u iznosu od ...eura
svakomjesečno sa zakašnjenjem. Dalje je navela, da je tačno da je okrivljenom
D.R.prestao radni odnos gdje je radio, ali da je sigurna da je mogao
ispunjavati svoju obavezu, jer radi na poslovima kao fudbalski teren u školi
fudbala u B. honorarno, da privatno stanuje, iako ima porodičnu kuću u kojoj
žive njegovi roditelji. Isttiče da je njihova komunikacija korektna, da
okrivljeni redovno uzima sina, te da u tome ne postoji nikakav problem, a da
privatno stanuje sa maloljetnim sinom D.K.i da sama snosi troškove plaćanja
kirije.
Sud je u potpunosti prihvatio iskaz navedenog svjedoka, kao dokaz jer je na
objektivan i precizan način opisala predmetnu situaciju, a koji iskaz nije
osporen ni odbranom okrivljenog, niti ostalim izvedenim dokazima tokom
postupka.
Iz pravosnažne presude Osnovnog suda u B. P.br.610/2010 od 13.09.2010.godine,
je utvrđeno, da je razveden brak između okrivljenog i zak.zastupnice
maloljetnog D.K., V.A.na osnovu sporazumnog predloga. Da je maloljetni sin
D.K.povjeren na odgoj i vaspitanje D.A.kao majci uz obavezu okrivljenog da
doprinosi na ime izdržavanja svog maloljetnog sina K. ...% od ličnog dohotka
počev od ...godien, kao dana donošenja presude pa u buduće dok za to postoje
zakonski uslovi.
Iz potvrde FKB. broj ... od ....godine, utvrđeno, da okrivljeni nije u radnom
odnosu u klubu , niti ima bilo kakva primanja.
Sud je cijenio navedeni dokaz, ali isti nije prihvatio obzirom da se odnosi na
period nakon izvršenja predmetnog krivičnog djela, pa je za presuđenje
predmetne krivične stvari irelevantan, a kada se pri tom ima u vidu odbrana
okrivljenog da je na ime otpremnine prilikom prestanka radnog odnosa primio
iznos od ...eura, a od kojeg iznosa je mogao dati izdržavanje za period koji
mu je stavljen na teret kako to stoji u izreci presude.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog D.R., stekla sva bitna obilježja bića krivičnog
djela nedavanja izdržavanja iz čl.221. st.1. Krivičnog zakonika. Naime, kako
je tokom postupka nesumnjivo utvrđeno, da u periodu od ....godine do
....godine, nije davao izdržavanje svom maloljetnom sinu D. K., koga je po
zakonu dužan da izdržava, a koja dužnost mu je utvrđena presudom Osnovnog suda
u B. P.br.610/10 od 13.09.2010.godine, u iznosu od ... eura od ličnog dohotka
svakomjesečno. Djelujući na opisani način okrivljeni je postupao sa
umišljajem, svjestan da svojim radnjamau potpunosti ne daje izdržavanje za
svog maloljetnog sina, pa je i pored takve svijesti htio izvršenje djela tj.
postizanje zabranjene posledice koja se ogleda u neispunjavanju porodičnih
obaveza.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom D.R.za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir da je mlad, nezaposlen, razveden, da nije osuđivan, a što je
utvrđeno na osnovu izvoda iz KE Uprave policije PJB., dok otežavajućih
okolnosti na strani okrivljenog nije bilo, pa mu je sud na osnovu čl.53. i 54.
KZ CG, utvrdio kaznu zatvora u trajanju od 45 dana i istovremeno odredio da se
ista neće izvršiti ako okrivljeni za vrijeme od 1 /jedne/ godine dana, od dana
pravosnažnosti presude ne učini novo krivično djelo. Imajući posebno u vidu
činjenicu da bi izricanje efektivne zatvorske kazne negativno uticalo na
njegov život, sud je uvjerenja da će se uslovnom osudom kao mjerom upozorenja
u okviru opšte svrhe izricanja krivičnih sankcija predviđenih čl.4. st.2. KZ
CG, postići svrha uslovne osude iz čl.52. istog Zakona, jer se osnovano može
očekivati da će i uslovna osuda, kao mjera upozorenja uz prijetnju kaznom,
dovoljno uticati na okrivljenog, da više ne čini krivična djela.
Troškova krivičnog postupka nije bilo, dok je paušalni iznos od ... eura,
odmjeren s obzirom na trajanje i složenost krivičnog postupka, te imovnog
stanja okrivljenog na osnovu čl. 226. st.2. ZKP-a.
Sud je shodno čl.239. st.2. ZKP-a obavezao okrivljenog da na ime imovinsko
pravnog zahtjeva naknadi zak.zast.maloljetnog D.K., V.A., iznos od ...eura, a
koji iznos predstavlja obavezu na ime izdržavanja za period koji mu je
stavljen na teret kako to stoji u izreci presude.
S iznijetih razloga odlučeno je kao u izreci presude.
OSNOVNI SUD U BERANAMA.,
Dana, 04.02.2013. godine
Zapisničar, S U D I J A,
Momirka Fatić MILOVAN SPASOVIĆ
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/ osam / dana od dana prijema pismenog
otpravka, a preko ovog suda.