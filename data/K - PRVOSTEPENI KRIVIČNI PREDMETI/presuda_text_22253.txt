OSNOVNI SUD U BERANAMA
Kv.br. 12/2013
Osnovni sud u Beranama, u vijeću sastavljenom od sudija Milovana Spasovića,
kao predsjednika vijeća i sudija Dragana Šćepovića i Aleksandra Ćulafića, kao
članova vijeća, uz učešće namještenika suda Mirosave Lekić, kao zapisničara, u
krivičnom predmetu protiv okrivljenog D.M., zbog produženog krivičnog djela
teška krađa iz čl. 240 st. 1 tač. 1 u vezi čl. 49 Krivičnog zakonika,
odlučujući o pritvoru u sjednici vijeća održanoj dana 29.01.2013. godine,
donio je
R J E Š E NJ E
Odbija se kao neosnovana žalba branioca okrivljenog D. M., izjavljena protiv
rješenja o određivanju pritvora sudije za istrage Osnovnog suda u Beranama
Kri.br. 13/13 od 25.01.2013. godine.
Protiv ovog rješenja nije dozvoljena žalba.
O b r a z l o ž e nj e
Rješenjem ODT-a u Beranama Kt.br. 17/13 od 23.01.2013. godine, D. M. određeno
je zadržavanje u trajanju od 48 časova, tj. od 23.01.2013. godine od 14,00
časova.
Narebom ODT-a u Beranama Kt.br. 17/2013 od 24.01.2013. godine, sprovodi se
istraga protiv okrivljenog D. M., zbog osnovane sumnje da je izvršio produženo
krivično djelo teška krađa iz čl. 240 st. 1 tač. 1 u vezi čl. 49 Krivičnog
zakonika.
Rješenjem sudije za istragu Osnovnog suda u Beranama Kri.br. 13/13 od
25.01.2013. godine, protiv okrivljenog D.M. određen je pritvor zbog produženog
krivičnog djela teška krađa iz čl. 240 st. 1 tač. 1 Krivičnog zakonika, a po
predlogu ODT-a u Beranama Kt.br. 17/2013 od 24.01.2013. godine.
Na naprijed navedeno rješenje o određivanju pritvora, žalbu je blagovremeno
izjavio branilac okrivljenog D. M., u kojoj je naveo da u uvodu rješenja nije
naznačeno da je od strane ODT-a u Beranama donijeta naredba za sprovođenje
istrage (oznaka te naredbe, njen broj, datum, mjesec i godina), a u izreci
rješenja nedostaju podaci o vremenu određivanja pritvora. Kada je ODT dostavio
sudiji za istragu naredbu za sprovođenje istrage sa predlogom za određivanje
pritvora D. M., sudija za istrage je morao pozvati postavljenog branioca po
rješenju ODT-a u Beranama Kt.br. 17/13 od 23.01.2013. godine, da prisustvuje
njegovom saslušanju i da mu prethodno omogući da obavi razgovor, kako bi na
najbolji način iznosio svoju odbranu, što nije urađeno. Sporni su i osnovi po
kojima je određen pritvor iz tač. 2 i 3 čl. 175 ZKP-a, jer okrivljeni na
oštećene kao svjedoke ne može da utiče, a nema ni razloga koji ukazuju na to
da će okrivljeni ponoviti krivično djelo. Zbog toga branilac okrivljenog je
predložio da vijeće preinači rješenje sudije za istrage i okrivljenog odmah
pusti na slobodu.
Vijeće ovog suda je razmotrilo izjavljenu žalbu branioca okrivljenog i sve
spise ovog krivičnog predmeta, te ispitao prvostepeno rješenje, u granicama
propisanim odredbama čl. 417 st. 2 ZKP-a, pa je našao da je pobijeno rješenje
zakonito, a žalba neosnovana.
Odluka sudije za istrage je pravilna, jer nasuprot stavovima u žalbi branioca
okrivljenog ovaj sud u cjelosti prihvata stanovište sudije za istragu i nalazi
da postoje osnovi sumnje da je okrivljeni D. M. izvršio produženo krivično
djelo teške krađe iz čl. 240 st. 1 tač. 1 Krivičnog zakonika. Po nalaženju
vijeća rješenje o određivanju pritvora i sadržaj rješenja su urađeni u skladu
sa odredbama čl. 176 ZKP-a, tako da su neosnovani navodi branioca istaknuti u
prigovoru u ovom dijelu. Po ocjeni vijeća stoje razlozi za pritvor propisan po
čl. 175 st. 1 tač. 2 ZKP-a, jer lica koja je potrebno saslušati okrivljeni
poznaje od ranije, te bi na slobodi mogao vršiti uticaj na njih i time ometati
krivični postupak. Isto tako, razlozi iz čl. 175 st. 1 tač. 3 ZKP-a, zbog
kojih je pritvor okrivljenom određen i dalje postoje, jer je okrivljeni ranije
osuđivan presudom Osnovnog suda u Beranama K.br. 128/09 od 17.03.2009. godine,
po čl. 258 st. 2 KZ CG, na 1 godinu i 6 mjeseci zatvora, kao i presudi
Osnovnog suda u Beranama K.br. 216/11 od 25.10.2011. godine, po čl. 240 st. 1
KZ CG na jednu godinu zatvora, što znači da postoje osobite okolnosti koje
opravdavaju bojazan da bi okrivljeni puštanjem na slobodu mogao ponoviti
krivično djelo.
Isto tako, neosnovani su navodi žalbe da je sudija za istrage morao pozvati
postavljenog branioca od strane ODT-a po rješenju Kt.br. 17/13 od 23.01.2013.
godine, da prisustvuje njegovom saslušanju, jer po čl. 268 st. 1 i 4 ZKP-a je
propisano da kada državni tužilac donese rješenje o zadržavanju i ocijeni da i
dalje postoje razlozi za određivanje pritvora, predložiće sudiji za istragu da
osumnjičenom odredi pritvor, te da osumnjičeni ima pravo da njegovom
saslušanju prisustvuje branilac kojeg izabere, a u slučaju obavezne odbrane iz
čl. 69 st. 1 postavlja mu se branilac po službenoj dužnosti. U konkretnom
slučaju, prilikom ispitivanja kod sudije za istrage okrivljeni se izjasnio da
ne želi angažovati branioca, pa je sudija za istrage postupio u skladu sa
važećim propisima prilikom saslušanja okrivljenog.
Sa svega izloženog, a na osnovu čl. 176 st. 4 i 6 ZKP-a, donijeta je odluka
kao u izreci shodno ovlašćenjima iz čl. 24 st. 7 ZKP-a.
OSNOVNI SUD U BERANAMA
Dana 29.01.2013. godine
Zapisničar Predsjednik vijeća – S U D I J A
Mirosava Lekić Milovan Spasović