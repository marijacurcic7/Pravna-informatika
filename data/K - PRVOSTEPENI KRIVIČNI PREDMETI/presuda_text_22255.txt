K.br. 200/2012
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Momirke Fatić kao zapisničara, u krivičnom predmetu protiv
okrivljenog R.R., iz B., zbog krivičnog djela izazivanje opšte opasnosti iz
čl. 327. st.1. Krivičnog zakonika Crne Gore, u sticaju sa krivičnim djelom
nedozvoljeno držanje oružja i eksplozivnih materija iz čl. 403. st.1.
Krivičnog zakonika Crne Gore, po optužnici Osnovnog državnog tužilaštva u
Beranama, Kt. br. 445/2010, od 18.02.2011. godine, nakon održanog usmenog,
glavnog i javnog pretresa u prisustvu Zamjenika Osnovnog državnog tužioca
Popović Dragoljuba, optuženog R.R. i njegovog branioca adv. G. P.i oštećenih
B.M., O.S, V.V., P.Z., a u odsustvu oštećenog T.Ž, donio je dana 29.01.2013.
godine, a javno objavio dana 30.01.2013. godine,
P R E S U D U
Okrivljeni R.R., od oca M.i majke G., rođene O., rođenog .... godine u B..,
državljanin Crne Gore, nezaposlen, neoženjen, pismen, završio srednju školu,
siromašnog imovnog stanja, osuđivan presudom Osnovnog suda u Beranama
K.br.33/11 od 15.03.2011.godine, po čl.324. st.2. KZ CG, 30 /trideset/ dana
zatvora i novčanu kaznu u iznosu od 200,00 /dvijestotine/ eura i presudom
Osnovnog suda u Beranama K.br.53/11 od 17.06.2011.godine, po čl. 324. st.2. KZ
CG, osuđen na 3 /tri/ mjeseca zatvora uslovno za 1 godinu i na novčanu kaznu u
iznosu od 200,00 /dvijestotine /eura.
K r i v j e
Što je:
U noći ....godine, oko ...časova, u bilijar klubu "Lj." vlasništvo V.V.,
lociranog u Ul."S. S." u B., opšte opasnim sredstvom i opšte opasnom radnjom,
izazvao opasnost za život i tijelo ljudi-oštećenih V.V., P.Z., B.M., O.S i
T.Ž, na način što je iz pištolja nepoznate marke ispalio jedan hitac u patos.
-Čime je izvršio krivično djelo izazivanje opšte opasnosti iz čl. 327. st.1. Krivičnog zakonika.
Pa ga sud za izvršeno krivično djelo na osnovu navedenih zakonskih propisa, te
primjenom čl.32. 36. 42. 45 i 46. KZ, kao i primjenom čl. 374. ZKP-a,
O S U Đ U J E
Na kaznu zatvora u trajanju od 30 /trideset/ dana.
Okrivljeni se obavezuju da u korist budžeta Crne Gore na račun broj
907-83001-19 plati troškove na ime paušala u iznosu od 50,00 eura u roku od 15
dana po pravosnažnosti presude pod prijetnjom prinudnog izvršenja.
Imovinsko pravnog zahtjeva za naknadu štete nije bilo.
II
ODBIJA SE OPTUŽBA
Da je:
U vremenu i mjestu kao pod tačkom I izreke presude suprotno odredbi čl.11.
Zakona o oružju ( Sl.list RCG 49/2004) držao i nosio pištolj kalibra 7,65 mm,
nepoznatog broja na javnom mjestu.
-Čime bi izvršio krivično djelo nedozvoljeno držanje oružja iz čl.403. st.1. KZ.
USLED odustanka ODT-a u Beranama na osnovu čl.372. tač.1. ZKP-a.
O b r a z l o ž e nj e
Osnovno državno tužilaštvo iz Berana, je optužnicom Kt. br. 445/2010 od
18.02.2011. godine, optužilo R.R., iz Berana, da je izvršio krivično djelo
izazivanje opšte opasnosti iz čl. 327. st.1. Krivičnog zakonika, u sticaju sa
krivičnim djelom nedozvoljeno držanje oružja i eksplozivnih materija iz čl.
403. st.1. Krivičnog zakonika Crne Gore.
Na glavnom pretresu od .... godine, zastupnik javne optužbe Zamjenik ODT-a
Popović Dragoljub, u završnoj riječi izjavio, da u odnosu na krivino djelo
nedozvoljeno držanje oružja i eksplozivnih materija iz čl. 403. st.1. KZ CG,
stavljeno na teret optuženom optužnicom Kt.br.445/2010 od 18.02.2012.godine,
odustaje od optužbe, jer kako je od početka suđenja i stupanja optužnice na
pravnu snagu došlo do promjene Zakona, te izmjenama i dopunama Zakona o
oružju, pištolj koji je upotrijebljen kao sredstvo za izvršenje krivičnog
djela čl.10. svrstan u oružje B kategorije, te da se u konkretnom slučaju radi
o prekršaju, a ne o krivičnom djelu, dok je u odnosu na krivično djelo
izazivanje opšte opasnosti iz čl. 327. st.1. KZ CG, ostao pri optužnici
Kt.br.445/2010 od 18.02.2011.godine, s tim što je istu precizirao u
činjeničnom opisu, kako to stoji pod tačkom I izreke presude, jer je izvedenim
dokazima na glavnom pretresu utvrđeno činjenično stanje, pa je predložio sudu
da optuženog oglasi krivim i izrekne mu kaznu zatvora u trajanju od 3 mjeseca.
Izjašnjavajući se o navodima iz optužnice ODT-a u Beranama, optuženi R.R., u
svojoj odbrani je naveo, da je dana .... godine, nekoliko puta ulazio u
bilijar klub "Lj." vlasništvo V.V., koji se nalazi u UL" S. S.", da je bio
iste noći oko ...časova, na poziv R.M.koji ga je pozvao da dođe u lokal, iz
razloga jer je prethodne noći ili dana sa licima i to R.M., S.N.i V.V.igrao
karte i izgubio oko ...eura, kada je bila prisutna i B.M., koja je naplaćivala
po kockarskom žargonu pikslu, da su ga prevarili S.N.i R.M., a po kazivanju
V.V.. Dalje je naveo, da kada je ušao u bilijar klub nije zatekao R.M., koji
ga je pozvao putem telefona, a zatekao je V.V., P.Z., kao i ugostiteljskog
radnika B.M., dok je T.Ž bio sa njim u društvu, a da li se još neko nalazio u
lokalu ne sjeća se. Istakao je, da je tada pozvao putem telefona S.N.,
uključio interfon i tada mu je S.N. govori da ga je prevario V.V.i da će to
kazati ukoliko bude potrebno na sudu. Izašao iz lokala i ponovo se vratio kada
ga je pozvao R.M., ali istog ni tada nije zatekao u lokalu, osim navedenih
lica i kada je pitao V.V. gdje je R.M., isti mu je odgovorio, da ga je čekao
ali pošto ga nije bilo, da je otišao kući. V.V.je igrao bilijar sa Z.P., dok
su on i T.Ž bili za jednim stolom i pili piće i tada kod sebe nije imao
pištolj niti je uopšte ispalio hitac iz pištolja u patos kako to stoji u
optužnici ODT-a u Beranama. Naveo je, da je došla policija koja mu je kazala
da ide kući, a da je čuo kako V.V.govorio policiji da ga vode kući jer je
pijan. Ističe, da nije bio prisutan kada su službenici PJ B. vršili uviđaj u
pomenutom lokalu, da je B.M. u vezi sa V.V., te da O. S. nije vidio u
pomenutom lokalu, a koji se sastoji od dvije prostorije i to u jednoj
prostoriji je bio zajedno sa T.Ž., dok su se u drugoj prostoriji nalazili
V.V.i P. Z. koji su i igrali bilijar, a za šankom se nalazila B.M.. Dalje je
naveo, da mu je poznato da O. S. radi u pekari koja je vlasništvo V.V., a koja
je odvojena od prostorije gdje se nalazio zajedno sa T.Ž., P. Z., V.V.i B.M..
Ističe da doživljava neprijatnosti od V.V. i dan danas. U završnoj riječi, je
izjavio da se ne osjeća krivim, jer smatra da nije ugrozio život i tijelo
oštećenih lica kako to stoji u optužnici, da se osjeća oštećnim, jer je
prethodnog dana-noći izgubio na kocki-pokeru, ali da ga nije niko tjerao da
igra i da je tačno da je ispalio jedan hitac iz pištolja, za koji nema uredno
izdatu dozvolu, niti za nošenje, niti za držanje, i to u patos, a ne u pravcu
oštećenih lica, te da u potpunosti prihvata završnu riječ svog branioca adv
G.P..
Branilac okrivljenog adv.G.P., iz B., u završnoj riječi je naveo da ostaje pri
završnoj riječi sa glavnog pretresa od ...godine i sa glavnog pretresa od
...godine, te dodao, da bi postojalo krivično djelo izazivanje opšte opasnosti
iz čl. 327. st.1. KZ CG, potrebno je da je inkriminisanom opšte opasnom
radnjom, odnosno opšte opasnim sredstvom izazvana konkretna opasnost za život
ili tijelo ljudi ili imovinu većeg obima i da ta opasnost po svojoj suštini
ima karakter opšte opasnosti i da između zabranjene radnje i štetne posledice
mora da postoji uzročna veza. Te da konkretna (neposredna) opasnost postoji
kada po opštem iskustvu postoji bliska i realna mogućnost da dođe do povrede
zaštićenog dobra, odnosno života i tijela ljudi i imovine u većem obimu. Dalje
je naveo, da je tokom pretresa do izvjesnosti utvrđeno da je njegov branjenik
kritične prilike kod sebe imao pištolj kalibra ... mm i da je zaista ispalio
jedan hitac u patos prekriven etisonom, ali ispaljenjem tog hica nije stvorena
opasnost za oštećene O.S.i B.M., a iz razloga jer se oštećena B.M. izjasnila
da nije vidjela momenat kada je okrivljeni ispalio hitac, već da je čula
prasak, dok se nalazila iza šanka u sagnutom položaju, da oštećena O.S.nije
bila izložena opasnosti jer je hitac optuženi ispalio po strani, te da
apslolutno nema govora o tome da je opasnost stvorena ispaljenjem tog hica
niti za V., niti za P.i T. Ističe da izazivanje opšte opasnosti spada u grupu
krivičnih djela koja su u KZ CG razvrstana u 26 glavi i krivično djelo
izazivanje opšte opasnosti, da bi postojalo mora postojati konkretna opasnost
za razliku od drugih krivičnih djela iz iste glave gdje se traži samo
postojana apstraktne opasnosti. Naveo je da je moguće da je u predmetnom
slučaju postojala samo apstraktna opasnost za oštećene ali ne i ni u kom
slučaju konkretna opasnost niti za njih niti za druga lica. Branilac je
posebno naglasio da su se lica koja su u optužnici naznačena kao oštećena lica
i lica kojima je prijetila opasnost za život i tijelo V.V., P.Z., T.Ž pred
sudom decidno i jasno izjasnili da se oni uopšte nijesu osjećali ugroženo i da
im nije prijetila bilo kakva opasnost, niti da su pak čuli pucanje i hitac iz
pištolja i dodao, da su se nalazili u drugoj prostoriji i igrali bilijar, te
hitac koji je ispalio optužni nije ispalio nasumice, već ispred sebe, u tačno
određenom pravcu, pa prema tome u radnjama okrivljenog nijesu ostvareni
elementi bića krivičnog djela izazivanje opšte opasnosti iz čl.327. st.1. KZ
CG, pa je predložio da sud optuženog oslobodi od optužbe u smislu čl.
373.ZKP-a.
Radi pravilnog i zakonitog presuđenja ove krivično-pravne stvari sud je na
glavnom pretresu u dokaznom postupku izveo sledeće dokaze: u svojstvu svjedoka
saslušao S.R., T.R., R.V., R.M., svjedoke-oštećene P.Z., V.V., B.M., O. S.,
pročitao izvještaj o nalazu parafinskih rukavica br....od ....godine, pročitao
izvještaj UP PJ B.Forenzičkog centra D....broj ....od ....godine o balističkom
vještačenju, pročitao zapisnik UP PJ B. od ....godine na ime okrivljenog R.R.
o alkoholisanosti okrivljenog, izvršio uvid u fotodokumentaciju UP PJ B. br.
... od ....godine, na saglasan predlog svih učesnika u postupku pročitao iskaz
svjedoka-oštećenog T.Ž iz predmeta Ki.br.87/2010 od 23.12.2010.godine, kao i
sa zapisnika sa glavnog pretresa od ...godine i pročitao izvod iz kaznene
evidencije okrivljenog.
Nakon sprovedenog dokaznog postupka cijeneći navode optužbe, izvedene
pobrojane dokaze cijeneći ih u smislu čl. 17. i 360. ZKP-a, a dovodeći ih u
vezu jedne sa drugim, sud je stao na stanovištu da su činjenice iz činjeničnog
opisa izreke presudepod tačkom I u svemu dokazane da je okrivljeni R.R.,
izvršio krivično djelo izazivanje opšte opasnosti iz čl. 327. st.1. Krivičnog
zakonika Crne Gore, pa ga je oglasio krivim i krivično odgovornim jer nije
bilo osnova koji bi isključivali postojanje krivičnog djela i krivice
okrivljenog.
Iz iskaza svjedoka S.R. zv.R., se vidi, da je dana ....godine, kao rukovodilac
bezbjednosti sektora u UP PJ B. u večernjim časovima od strane dežurne službe
bio obaviješten da je u pekari "Lj." neko pucao, da se u tom momentu nalazio
sa interventnom grupom, koju su sačinjavali T.R., R.V.i R.M., pošli na lice
mjesta i u pomenutom lokalu zatekli vlasnika lokala V.V. i P.Z., koji su
igrali bilijar, a za drugim stolom R.R. i T.Ž, a za šankom radnicu B.M. zv.
M., kao i jednu žensku osobu koja se preziva O., kada se obratio riječima
vlasniku V.V.u, " Ima li kakvih problema", odgovorio mu je, da nema. A zatim
pošli kod R.R., istog legitimisali i izvršili pretres kako njega, tako i T.Ž i
istim kazali da pođu u UP PJ B., kao i ostalim prisutnim licima. Dalje je
naveo, da je pred istražnim sudijom u predmetu Ki.br.87/2010 istakao da su
pronašli pištoljsko zrno, da bi na glavnom pretresu naveo da je tačno da su
kritične prilike našli čauru od pištolja, a ne zrno od metka i pri takvoj
izjavi i ostao.
Iz iskaza svjedoka-oštećene B.M., je utvrđeno, da se dana .... godine,
nalazila u bilijar klubu "Lj.", i da je oko ... časova dolazio R.R. i sa
pištoljem u ruci prijetio vlasniku lokala V.V.u, riječima "sve ću vas pobiti".
Nakon toga, dok su V.V.i P.Z. igrali bilijar, negdje oko ...časova, okrivljeni
je opet došao u lokal. U jednom trenutku kada je otišla do šanka, gdje je bila
sagnuta jer je pomjerala gajbe, čula je da je došlo do opaljenja metka, te
kada je podigla glavu vidjela da R.R. u ruci drži pištolj crne boje i da iz
patosa izlazi neki dim. Od tog mjesta V.V.i P.Z. bila su udaljeni negdje oko
...-....m, dok O. S., koja je takođe bila prisutna, bila udaljena oko ...
metra. Takođe je navela da su se u lokalu sa okrivljenim nalazili još i P.Z. i
momak koji se preziva D., koji je uzeo pištolj od okrivljenog i odnio ga iz
lokala. Istakla je da se tada osjećala ugroženom, i da je mogla da bude
povrijeđena i rikošetom. Dodala je, da se ne pridružuje krivičnom gonjenju i
da ne postavlja imovinsko pravni zahtjev za naknadu štete.
Iz iskaza svjedoka-oštećene O.S, je utvrđeno, da se krajem oktobra, oko ...
časova, nalazila u bilijar klubu "Lj.", gdje je radila, i da su u istom bili
prisutni V.R., B.M. i R.R., da su P.Z. i V.V.igrali bilijar,a da je R.R.,
izvadio pištolj koji se nalazio ispod dukserice i pucao u patos. B.M. se
nalazila iza šanka na udaljenosti oko 3 m od stola za kojim je sjedio R.R.,
dok su se V.V.i P.Z., koji su igrali bilijar u drugoj prostoriji nalazili na
udaljenosti odprilike oko ...-.... m od stola za kojim je sjedio Radević.
Istakla je da se ne pridružuje krivičnom gonjenju i da ne postavlja imovinsko
pravni zahtjev za naknadu štete.
Sud je prihvatio iskaze svjedoka-oštećenih O.S i B.M., jer su na jasan,
precizan i objektivan način opisale predmetni događaj, a na osnovu istih je
utvrđeno da je na predmetnom mjestu i u predmetno vrijeme optuženi nosio tj.
držao vatreno oružje-pištolj i da je isto opšte opasno sredstvo upotrijebio,
odnosno pucao iz njega u patos. Takođe je utvrđeno i da su se u isto vrijeme i
na istom mjestu nalazili i oštećeni V.V.i P.Z. za koje je pucnjavom tj. opšte
opasnom radnjom nastupila konkretna opasnost za život i tijelo.
Iz iskaza svjedoka-oštećenog V.V., je utvrđeno, da je isti vlasnik lokala
"Lj." i da je u noći .... godine, negdje oko ... časova, igrao bilijar sa
P.Z.om,da su u susjednoj sali, između kojih se nalazi otvoren prostor, bili
prisutni B.M., O. S., R.R., neki momak koji se preziva D.i još jedan momak
kojem ne zna ime. Svjedok je izjavio da nije čuo bilo kakvo opaljenje iz
vatrenog oružja jer se prilikom igranja bilijara, prilikom sudara kugli,
stvara zvuk, tako da zbog toga ništa nije čuo ali su mu njegove radnice O.S.i
B.M., koje su se nalazile u prostoriji u kojoj je sjedio R.R., kazale da je on
pucao iz pištolja, u lokalu u patos. Istakao je da se tom prilikom nije
osjećao ugroženim i da se ne pridružuje krivičnom gonjenju protiv okrivljenog,
niti postavlja imovinsko-pravni zahtjev za naknadu štete.
Iz iskaza svjedoka-oštećenog P.Z., se vidi da se dana .... godine, od ...
časova, nalazio u bilijar klubu "Lj." i da je to veče igrao bilijar sa V.V.,
koji mu je inače i prijatelj i da uopšte nije čuo nikakav pucanj. Te da su oko
... časa, došli inspektori M.R., T.R.i S.R.koji su ih pitali da li imaju šta
da prijave i kazali mu da mora poći u policiju da da izjavu, jer se zatekao u
lokalu u to vrijeme. Istakao je da to veče nije primijetio R.R., niti je čuo
da je došlo do opaljenja iz pištolja i da se ne pridružuje krivičnom gonjenju
protiv okrivljenog, niti postavlja imovinsko-pravni zahtjev za naknadu štete.
Iz iskaza svjedoka R.M., utvrđeno je, da je dana ....godine, bio dežurni
starješina UP PJ B., da je bio u obilasku grada zajedno sa policajcima UP PJ
B.S.R., R.V.i T.R. Da je putem telefona dobio prijavu od strane dežurne službe
UP PJ B.da je u bilijar klubu "Lj. " polomljeno staklo, da postoji neki
problem i da je moguća upotreba vatrenog oružja. Dalje je naveo, da su otišli
na lice mjesta gdje su zatekli R.R., V.V., P.Z. i dvije djevojke čija imena i
prezimena ne zna. Izvršili su pretres objekta i prisutnih lica i tom prilikom
nijesu pronašli nikakvo vatreno oružje, već samo jednu čauru od metaka i
obezbijedili lice mjesta do dolaska ekipe za uviđaj, a pomenuta lica sproveli
radi daljeg postupka Upravi policije PJ B.
Iz iskaza svjedoka R.V., je utvrđeno, da je kao pripadnik interventnog voda UP
PJ B., zajedno sa R.M., S.R.i T.R., preko radio veze iz dežurne službe UP PJ
B., obaviješten da neko pravi nered, tačnije lomi inventar u lokalu "Lj.",
vlasništvo V.V., u ul."S. S.",te da su dolaskom u pomenuti lokal zatekli
osumnjičenog R.R. i T.Ž pored poker aparata, dok za drugim stolom V.V. i P.Z.
koji su igrali bilijar, kao i jednu žensku osobu. Dalje je naveo, da im je te
prilike V.V.saopštio da su R.R. i T.Ž malo popili i da treba da ih odvedemo ne
pominjući ništa da je neko pucao iz pištolja. Ističe, da je nakon toga
primijetio čauru od pištolja na patosu pored poker aparata.
Iz iskaza svjedoka R.T., je utvrđeno, da je kao pripadnik interventnog voda UP
PJ B., a po obavještenju dežurne službe UP PJ Berane, da je neko pucao u
pekari "Lj.", u ul."S. S.", zajedno sa kolegama R.V., S.R.i dežurnim
starješinom R.M., pošao na lice mjesta gdje su zatekli vlasnika objekta V.V. i
P.Z., koji su igrali bilijar, kao i dva nepoznata lica koja su sjedjela za
jednim stolom. Dalje je naveo, da je prije ulaska u lokal reonski inspektor
S.R.obavio razgovor sa vlasnikom V.V., koji je tražio da udaljimo iz lokala
R.R., nad kojim je izvršen pregled, kao i lica koje je bilo sa njim i kod
istih nijesu pronašli vatreno oružje, dok u blizini njihovog stola pronašli su
čauru kalibra ... mm, koju su izuzeli i sva pomenuta lica priveli u stanicu
policije radi davanja izjave. Istakao je, da su prilikom dolaska u lokal
zatekli i dvije radnice čija imena i prezimena ne zna.
Iz iskaza svjedoka-oštećenog T.Ž, iz predmeta Ki.br.87/2010 od
23.12.2010.godine, kao i sa zapisnika sa glavnog pretresa od .....godine, a
čiji iskaz je sud pročitao na glavnom pretresu, se vidi da se dana ....
godine, negdje oko 20,30 časova, nalazio u bilijar klubu "Lj." sa R.R.m a u
klubu je još bio i gazda lokala i još dva tri lica koja ne poznaje. Istakao je
da nije vidio da je bilo ko pucao iz pištolja, niti iz bilo čega niti je vidio
bilo kakav pištolj kod R.R., a naveo je i da se nije osjećao ugroženim, te da
se ne pridružuje krivičnom gonjenju protiv okrivljenog, niti postavlja
imovinsko-pravni zahtjev za naknadu štete.
Sud je u potpunosti prihvatio iskaze svjedoka S.R. zv. R., M.R., R.V. i R.T.,
jer je na osnovu istih utvrđeno, da se predmetni događaj desio u lokalu "Lj."
u ul."S. S.", da su se u istom nalazili oštećeni V.V., P.Z., R.R., T.Ž, B.M. i
O. S., te da su u istom lokalu pronašli i čauru od pištolja, iskaz svjedoka
V.V., da se isti nalazio na predmetnom mjestu i u vrijeme kao iz činjeničnog
opisa izreke presude, te da su mu O.S.i B.M. koje su se nalazile u prostoriji
u kojoj je sjedio R.R., rekle da je pucao iz pištolja u lokalu, u patos, a što
su oštećene potvrdile i u svojim iskazima, iskaz svjedoka P.Z. u dijelu gdje
je naveo da se isti nalazio u lokalu "Lj.", u vrijeme kako to stoji u izreci
presude, kao i iskaz svjedoka T.Ž u dijelu da je okrivljeni zajedno sa njim u
predmetno vrijeme se nalazio u bilijar klubu "Lj." dok ostali dio iskaza u
kojem je naveo da kod optuženog nije vidio pištolj, te da nije vidio da je
bilo ko pucao iz pištolja, sud nije prihvatio iz razloga što je ta činjenica
utvrđena na osnovu iskaza oštećenih B.M. i O.S, a nije negirana ni odbranom
optuženog. Obzirom da se navedeni svjedok nalazio u društvu sa okrivljenim ta
činjenica mu nije mogla ostati nezapažena, pa proizilazi da je ovakav iskaz
dat na način kako bi pomogao optuženom da izbjegne krivičnu odgovornost.
Iz izvještaja o analizi parafinskih rukavica br....od ...godine, vidi se da je
nakon izvršenih ispitivanja na samolepljim folijama, skinutih sa šaka R.R.,
dokazano prisustvo barutnih čestica.
Iz izvještaja UP PJ B. Forenzičkog centra D. ... broj ... od ....godine o
balističkom vještačenju, vidi se da je na ispitivanje dostavljena čaura
kalibra ... mm koja je ispaljena iz pištolja odgovarajućeg kalibra. Takođe se
vidi da na dnu sporne čaure postoje tragovi nastali ispaljivanjem iz vatrenog
oružja.
Iz zapisnika UP PJ B.od ....godine na ime okrivljenog R.R. o alkoholisanosti
okrivljenog, vidi se da je okrivljeni, dana .... godine, nakon izvršenog
ispitivanja imao ... promila alkohola u krvi.
Uvidom u fotodokumentaciju UP PJ B. br ... od ....godine, vidi se da je mjesto
gdje se desio predmetni događaj bilijar klub "Lj.", koji se nalazi u ul. Sv.
S..
Sud je u potpunosti prihvatio gore navedene dokaze, jer isti potiču od
ovlašćenih organa, a na osnovu istih je utvrđeno da se predmetni događaj desio
u bilijar klubu "Lj.", koji se nalazi u ul. "S. S.", i da čaura potiče od
pištolja kalibra ... mm i da je iz istog ispaljen metak, te da je predmetnog
dana utvrđeno prisustvo barutnih čestica na rukama optuženog, koji se nalazio
u alkoholisanom stanju, a sve navedeno potvrđuje činjenicu koja je utvrđena
iskazima oštećenih B.M. i O.S, da je optuženi u vrijeme i na mjestu kao u
činjeničnom opisu izreke presude, na javnom mjestu, nosio vatreno oružje i
ispalio hitac iz istog.
Pravnom analizom naprijed utvrđenog činjeničnog stanja, sud je našao da su se
u opisanim radnjama okrivljenog R.R., stekla sva bitna obeležja bića krivičnog
djela izazivanje opšte opasnosti iz čl. 327. st.1. Krivičnog zakonika Crne
Gore. Naime, tokom postupka, je na nesumnjiv način utvrđeno da je okrivljeni u
noći ....godine, oko ...časova, u bilijar klubu "Lj." vlasništvo V.V.,
lociranog u Ul."S. S." u B., opšte opasnim sredstvom i opšte opasnom radnjom,
izazvao opasnost za život i tijelo ljudi-oštećenih V.V., P.Z., B.M., O.S i
T.Ž, na način što je iz pištolja nepoznate marke ispalio jedan hitac u patos.
Pritom, sud je prihvatio odbranu optuženog, koju je u postupku dao njegov
branilac, da je optuženi ispalio metak iz pištolja, jer je isto utvrđeno i
svim izvedenim dokazima tokom postupka. Međutim, sud nije prihvatio završnu
riječ branioca okrivljenog da nijesu ispunjeni svi bitni elementi krivičnog
djela izazivanje opšte opasnosti iz čl. 327. st.1. KZ, da u konkretnom slučaju
nije postojala konkretna opasnost za živote i tijela ljudi ili imovinu većeg
obima. Naime, tokom postupka je utvrđeno, da je okrivljeni opšte opasnim
sredstvom-pištoljem ispalio jedan hitac u patos zatvorene prostorije, u kojoj
se nalazilo više ljudi, pa je samim tim i nastupila konkretna opasnost, a kada
se pri tom ima u vidu da su se i oštećene B.M. i O. S., osjećale ugroženima.
Djelujući na opisani način okrivljeni je postupao sa umišljajem, jer je bio
svjestan da je pištolj opšte opasno sredstvo, te pucanjem iz istog-opšte
opasnom radnjom u zatvorenoj prostoriji, čini predmetno krivično djelo, pa je
i htio njegovo izvršenje, čije su se posledice manifestovale u vidu konkretne
opasnosti po život i tijelo oštećenih.
Prilikom odlučivanja o izboru vrste i visine krivične sankcije koju u
konkretnom slučaju treba primijeniti prema optuženom R. R., za naprijed
navedeno krivično djelo, sud je imao u vidu sve okolnosti u smislu čl. 42. KZ
CG. Tako je od olakšavajućih okolnosti na strani optuženog, sud cijenio i uzeo
u obzir da je nezaposlen, da se oštećeni V.V., P.Z., T.Ž, O.S.i B.M. nijesu
pridružili krivičnom gonjenju protiv optuženog, niti postavili imovinsko
pravni zahtjev za naknadu štete. Dok je iz izvoda iz KE Uprave policije PJ B.e
br.... od ....godine, utvrđeno da je ranije osuđivan zbog krivičnog djela
šumska krađa iz čl.324. st.2. KZ, i to presudom K.br.33/11 od
15.03.2011.godine, na kaznu zatvora u trajanju od ... dana i novčanu kaznu u
iznosu od ... eura i presudom K.br.53/11 od 17.06.2011.godine, ...mjeseca
zatvora uslovno za jednu godinu i novčanu kaznu u iznosu od ... eura, te kako
se ne radi o istorodnom krivičnom djelu koje mu je stavljeno na teret, sud mu
je navedne olakšavajuće okonosti cijenio kao osobito olakšavajućeg karaktera
shodno čl.45. i 46. ZKP-a ublažio kaznu i izrekao mu kaznu zatvora u trajanju
od 30 dana. Sud je uvjerenja da je ova kazna srazmjerna težini izvršenog
krivičnog djela i stepenu krivice okrivljenog, te da će se istom u okviru
opšte svrhe izricanja krivičnih sankcija propisane čl.4. st.2. KZ postići
svrha kažnjavanja propisana čl. 32. istog Zakona. Osnovano se može očekivati
da će se izrečena kazna pozitivno djelovati na prevaspitavanje okrivljenog, te
da će ista na njega uticati da ubuduće ne vrši krivična djela.
Troškova krivičnog postupka nije bilo, dok je paušalni iznos odmjeren s
obzirom na složenost i trajanje krivičnog postupka, te imovnog stanja
okrivljenog, shodno čl. 199. st.2.tač. 9. ZKP-a.
Imovinsko pravnog zahtjeva za naknadu štete nije bilo.
II
Obzirom da je zastupnik javne optužbe Zamjenik ODT-a u Beranama Popović
Dragoljub u završnoj riječi odustao od optužbe protiv optuženog R.R. za
krivično djelo nedozvoljeno držanje oružja i eksplozivnih materija iz čl.403.
st.1. KZ CG, a iz razloga jer je od početka suđenja i stupanja optužnice na
pravnu snagu došlo do promjene Zakona, te izmjenama i dopunama Zakona o
oružju, pištolj koji je upotrijebljen kao sredstvo za izvršenje krivičnog
djela čl.10. svrstan u oružje B kategorije, te da se u konkretnom slučaju radi
o prekršaju, odlučeno je kako to stoji pod stavom II izreke presude.
Sa iznijetih razloga odlučeno je kao u izreci presude.
OSNOVNI SUD U BERANAMA,
Dana, 30.01.2013. godine.
ZAPISNIČAR, S U D I J A,
Momirka Fatić Milovan Spasović
PRAVNA POUKA:
Protiv ove presude nezadovoljna stranka ima
pravo žalbe u roku od 15 / petnaest /dana
od dana prijema iste presude i to Višem
sudu u Bijelom Polju, a preko ovog suda.