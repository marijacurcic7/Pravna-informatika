K.br. 16/2013
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Momirke Fatić kao zapisničara, u krivičnom predmetu protiv
okrivljenog B.M, iz sela G., opština B., zbog krivičnog djela laka tjelesna
povreda iz čl. 152. st.2. u vezi st.1. Krivičnog zakonika, po optužnom
predlogu Osnovnog državnog tužilaštva u Beranama Kt.br. 237/2011 od 28.
septembra 2011. godine, nakon održanog glavnog i javnog pretresa, u prisustvu
Zamjenika ODT u Beranama Dragoljuba Popovića, okrivljenog B.M i njegovog
branioca adv. M.S., oštećenog R.M.i advokatskog pripravnika D.K., kao
punomoćnika po punomoćju adv. G.P., u odsustvu stranaka donio je i javno
objavio dana 06.03.2013.godine,
P R E S U D U
Okrivljeni B.M, od oca I.i majke D., rođene D., rođen ...godine u B., stalno
nastnjen u selu G., opština B., državljanin Crne Gore, po zanimanju radnik OŠ
"L.", neoženjen, pismen, završio OŠ, siromašnog imovnog stanja, osuđI.,
presudom Opštinskog suda I.grad K.br.34/84 od 28.02.1987.godine po čl.46/2 KZ
SRCG, osuđen 60 dana zatvora uslovno za 1 godinu, presudom Osnovnog suda B.
K.br.771/93 od 09.02.1994.godine po čl. 143. st.2. KZ RCG, osuđen na 90 dana
zatvora uslovno za 1 godinu, presudom Osnovnog suda B. K.br.274/94 od
13.10.1995.godine po čl. 37. st.2. u vezi st.1. KZ RCG,osuđen 60 dana zatvora
uslovno za 1 godinu i presudom Osnovnog suda B. K.br.361/98 od
28.10.1998.godine po čl.136. st.2. KZ RCG, osuđen 3 mjeseca zatvora uslovno za
1 godinu.
K r i v j e
Što je :
1.Dana ....godine, oko ...časova, na sportskom igralištu OŠ "L.", u selu L.,
Opština B., lako tjelesno povrijedio oštećenog R.M., na način što ga je
metalnom palicom zv. šlager, sredstvom podobnim da tijelo teško povrijedi i
zdravlje teško naruši, udario u predjelu glave, nanijevši mu povredu u vidu:
lacerokontuzne rane, promjera ...x...cm, u parijatarnoj regiji glave.
-Čime je izvršio krivično djelo laka tjelesna povreda iz čl. 152. st.2. u vezi st.1. Krivičnog zakonika. 
Pa ga sud za izvršeno krivično djelo na osnovu navedenog zakonskog propisa, te
primjenom čl. 32. 39. 42. 45. i 46. KZ, kao i primjenom čl. 374. i 400. ZKP-a,
O S U Đ U J E
Na novčanu kaznu u iznosu od 600,00 / šest stotina/ eura koju je dužan platiti
okrivljeni u roku od 5 /pet/ mjeseci od dana pravosnažnosti presude, a ukoliko
ista ne bude plaćena u navednom roku zamijeniće se tako što će se za svakih
započetih 25,00 /dvadeset pet/ eura novčane kazne odrediti 1 /jedan/ dan
zatvora, a ako okrivljeni plati samo dio novčane kazne, ostatak novčane kazne
će se srazmjerno zamijeniti kaznom zatvora, a ako okrivljeni isplati ostatak
novčane kazne izvršenje kazne zatvora će se obustaviti.
Okrivljeni se obavezuje da u korist budžeta Crne Gore na žiro račun broj
907-83001-19 plati troškove krivičnog postupka u iznosu od 55,00 /pedesetpet/
eura, kao i da na ime paušala plati sudu iznos od 30,00 /trideset/ eura u roku
od 15 dana od dana pravosnažnosti presude pod prijetnjom prinudnog izvršenja.
Oštećeni R.M., iz Berana, se radi ostvarI.ja imovinsko pravnog zahtjeva za
naknadu štete upućuje na parnicu shodno čl. 239. st.3. ZKP-a.
O b r a z l o ž e nj e
Optužnim predlogom Osnovnog državnog tužilaštva u Beranama Kt.br.237/2011 od
28. septembra 2011. godine, optužilo je B.M., iz sela G., opština B., da je
izvršio krivično djela lako tjelesna povreda iz čl. 152. st.2. u vezi st.1.
Krivičnog zakonika.
Na glavnom pretresu od 06.03.2013.godine, Zamjenik Osnovnog državnog tužioca u
Beranama Dragoljub Popović, u završnoj riječi je izjavio, da ostaje pri
optužnom predlogu Kt.br.237/11 od 28.09.2011.godine, s tim što je isti
izmijenio u činjeničnom opisu, koji se odnosi na sredstvo kojim je oštećeni
R.M. zadobio povrede kako to stoji u izreci presude, jer je svim izvedenim
dokazima utvrđena krivica B.M za krivično djelo koje mu je stavljeno na teret,
pa je predložio sudu da okrivljenog osudi na novčanu kaznu u iznosu od
1.500,00 eura.
Punomoćnik oštećenog advokatski pripravnik D.K., po priloženom punomoćju adv.
G.P., u završnoj riječi je izjavila da se pridružuje krivičnom gonjenju protiv
okrivljenog, traži troškove postupka po po AT Crne Gore.
Oštećeni R.M., u završnoj riječi je izjavio, da prihvata završnu riječ svog
punomoćnika.
Izjašnjavajući se o optužnom predlogu ODT-a u Beranama, okrivljeni B.M, tokom
postupka u svojoj odbrani je naveo, da nijesu tačni navodi iz optužnog
predloga da je dana ....godine, oko ...časova, na sportskom igralištu OŠ "L."
u selu L., povrijedio oštećenog R. M.kako to stoji u dispozitivu optužnog
predloga, a tačno je da se toga dana nalazio na fudbalskom igralištu gdje se
odigravala utakmica zajedno sa I.B., kao i sa djecom I.B.a, gdje je bio
prisutan i B.V., koji je gledao utakmicu, a da su kasnije i igrali fudbal.
Dalje je naveo, da tada kada su igrali utakmicu R.M. je sa nožem u ruci
mahajući prišao I.B., da bi se I.B. izmakao i pao, da bi pritrčao i rukom
odgurnuo R.M.. U završnoj riječi je u potpunosti prihvatio završnu riječ svog
branioca M.S. i još jednom istakao da nije izvršio krivično djelo koje mu se
stavlja na teret.
Branilac okrivljenog adv. .S., u završnoj riječi je izjavio, da ostaje pri
završnoj riječi od 15.12.2011.godine i ....godine, kao i pri navodima žalbe na
presude K.br.296/11 i K.br.55/12, i još jednom istakao da dokazima izvedenim
tokom postupka nije potvrđena teza optužbe da je okrivljeni izvršio krivično
djelo iz optužnog predloga, a iz razloga jer se oštećeni, kao i svi drugi
svjedoci nijesu mogli izjasniti da je okrivljeni kritične prilike upotrijebio
palicu koja je predmet izvršenja ovog krivičnog djela, a samim tim i bitan
element bića krivičnog djela, što se vidi i iz nalaza i mišljenja vještaka
medicinske struke da s obzirom na karakteristike povrede ista nije mogla
nastati metlnom palicom s obzirom na karakteristike povrede u pogledu dužine
inteziteta, precizirajući da je povreda mogla nastati dejstvom tupe mehaničke
sile kraćeg inteziteta, eventualno pesnicom na kojoj je bio prsten. Dalje je
naveo, da obzirom na karakteristike i osobine metalne palice povreda na
lokaciji na kojoj je nanešena morala bi biti daleko duža i sa drugačijim
karakteristikama, da su  saslušani svjedoci više puta davali izjave iste
mijenjali, ali i pored toga da nijesu sa sigunošću potvrdili prisustvo
predmeta tzv.šlager palice u rukama optuženog, već su ostavili mogućnost da ju
je okrivljeni imao. Istakao je, da je identifikacijom palice na pretresu
utvrđeno da ista nije kompletna, te da je dopunski nalaz vještaka medicinske
struke ostavio mogućnost da ukoliko je došlo do kontaktiranja vrhom pokazane
palice moglo je doći eventualno do povređI.ja oštećenog. Istakao je da pošto
vještak nije nikada do sada imao prilike da vidi palicu kao i da ne zna kako
ona izgleda kompletno, a prema kazI.ju oštećenog i drugih lica kompletna
palica ima na završetku kuglu odnosno dugme koje nema oštrice, te da time nema
ni mogućnosti da se nanese ovakva vrsta povrede dejstvom tupo tvrde sile. Te
različito kazI.je saslušanih svjedoka u svakoj fazi postupka, odnosno na
svakom pretresu. Pa je predložio sudu da okrivljenog oslobodi optužbe po ovom
optužnom aktu kao i da dosudi troškove postupka koje je imao za angažovanje
branioca za svaku radnju po 75,00 eura, za žalbu 150,00 eura, kao i za
odložene pretrese shodno AT.
Radi pravilnog i zakonitog presuđenja ove krivične stvari, sud je na glavnom
pretresu u dokaznom postupku izveo sledeće dokaze: u svojstvu svjedoka
saslušao oštećenog R.M., svjedoke R.M., I.B.a, B.N., Š.M.zv. M., V. B.zv.V.,
O.M., R.M., pročitao izvještaj ljekara specijaliste JZU Opšte bolnice B.
br..... od ....godine, na ime R.M., pročitao nalaz i mišljenje vještaka
medicinske struke Dr. M. B. sa zapisnika sa glavnog pretresa od ....godine,
....godine i ....godine, izvršio uviđaj na metalnoj palici pribavljene od
strane UP PJ B., pročitao zapisnik o uviđaju sa glavnog pretresa od ....godine
i pročitao izvod iz kaznene evidencije za okrivljenog.
Nakon sprovedenog dokaznog postupka, cijeneći navode optužbe odbranu
okrivljenog, te izvedene pobrojane dokaze cijeneći ih u smislu čl. 16. i 370.
ZKP-a, a dovodeći ih u vezu jedne sa drugim, sud je stao na stanovištu da su
činjenice iz činjeničnog opisa izreke presude u svemu dokazane, da je
okrivljeni Božovi Markiša izvršio krivično djelo koje mu je preciziranim
optužnim predlogom ODT-a u Beranama stavljeno na teret, u svemu dokazane, pa
ga je oglasio krivim jer nije bilo osnova koji bi isključivali postojanje
krivičnog djela i krivice okrivljenog.
Iz iskaza svjedoka-oštećenog R.M., je utvrđeno, da se dana ....godine, igrala
fudbalska utakmica u selu L., na stadionu OŠ L., oko ...časova, da je B.M
posmatrao utakmicu i govorio, tj.upućivao riječi "Hoćete li bakra, nema više
bakra, evo vam sjekira", a zatim je na stadion ušao da igra fudbal I.B., jer
su mu i djeca igrala, a koji je pozvao B.M. da uđe da igra sa njima, te kada
je B.M ušao da igra fudbal, kazao je "Lopta može da prođe, ali igrač ne" i
tada je I.B. uhvatio M. R.u predjelu grudi. Dalje je naveo da je prišao kako
bi spriječio svađu, tada je prišao i B.M, te da ga je B.M udario sa nekim
tvrdim predmetom u predjelu glave, ali da nije vidio sa kojim predmetom, da je
pao i da jedno ... minuta nije znao gdje se nalazi, te šta se dalje dešavalo
ne zna. Te kada je došao k svijesti, počeo je da bježi i tada ga je neko gađao
kamenjem, drvima i ko zna sa čim, te i da je bilo dosta djece koja su igrala
fudbal. S tim što još jednom dodaje da ne zna da li ga je B.M udario metlanom
palicom ili drškom od pištolja.
Iz iskaza svjedoka R.M., je utvrđeno, da je dana ....godine, kada se održavala
fudbalska utakmica u selu L., za ekipu B.igrao je i I.B. i kada je loptom
šutirao put gola, isti mu je prišao i uhvatio ga u predjelu grudi i kazao mu
"Gađaš li to mene" odgovorio mu je "Ne nego da dam go". Naveo je da tada
prišao R.M. kako bi spriječio svađu i tada je u stadion ušao B.M sa metalnom
palicom zv.šlager, dužine oko pola metra, debljine ...-...cm i sa istom udario
R.M.u predjelu glave, od kojeg udarca je isti je pao, te da sto posto tvrdi i
misli da je to bila šlager palica na izvlačenje.
Iz iskaza svjedoka I.B., se vidi da se dana ....godine, održavala fudbalska
utakmica u selu L. na sportskom igralištu OŠ L., između mještana. I tada u
jednom momentu je ušao u igru i igrao za B.e, iz G., kada R.M. nekoliko puta
šutira loptu u njegovom pravcu i sa istom pokušava da ga pogodi u glavu, da bi
istog pitao "Da li ti to pucaš mene ili šutiraš ka golu", isti mu nije ništa
odgovorio. Da bi prišao R.M., a koji je prethodno bio na udaljenosti od oko
...-...m izvadio nož-britvu iz desnog džepa, istu rasklapa, zamahuje i kreće
da ga udari. Dalje je naveo, da se izmakao i kada se izmicao nazad, pao. Da bi
u tom momentu vidio da je prišao B.M i B.Vladan, kada i nastaje opšta
bježanija, te da je počeo da trči za R.M.om, ali ga nije stigao. A nakon toga,
da se njegov sin N. B.i Đ. B.i još jedno-dvoje djece potukli sa R.M., a da su
se umiješala i još dva djeteta sa druge strane, a misli da su bila braća od
strica R.M., a rođena braća R.M.. Takođe je naveo, da nije vidio da u rukama
B.M bilo šta posjeduje, niti je vidio da je nekog udario, te da se R.M. nije
sa bilo kim potukao i posvađao.
Iz iskaza svjedoka B.N., se vidi da se dana ....godine, igrao fudbal u
školskom dvorištu OŠ "L." između B.a, iz sela G., za koju ekipu je igrao
protiv ekipe iz K. i L.. I tada dok se odigravala utakmica između B.a, sa
jedne strane i R. i Obradovića sa druge strane i kada mu je otac B.I. ušao da
igra, tada u nekoliko navrata R.M. šutira loptu u pravcu B.I.. Te da ga je
njegov otac B.I. pitao "da li ti igraš fudbal ili pokušavaš da me pogodiš sa
loptom", da bi R.M. iz džepa od farmerica izvadio nož-britva koju je otvorio,
sa istim krenuo put B.I. i sa istim nožem-britvom zamahivao, da bi B.I.
izbjegao udarac krećući se unazad, a nakon toga je i pao. Da bi se odmah
umiješao B.M, odgurnuo R.M.i tada nastaje bježanija, da bi R.M. i R.M. tako
brzo pobjegli, da nije vidio gdje su otišli. Istakao je, da B.M tada nikog
nije udarao, niti je imao bilo šta u rukama, osim kao što je naveo da je
odgurnuo R.M.i kada ga je odgurnuo R.M. nije pao.
Iz iskaza svjedoka Š.M., zv. M., se vidi da se dana ....godine, nalazio u
škoslkom dvorištu OŠ "L.", gdje se i odigravala fudbalska utakmica između
mještana, te da je čuo galamu i vidio B.I., kako bježi nazad i kako pada na
asfalt tj. na fudbalsko igralište. Dalje je naveo, da je vidio da je R.M.
pojurio put njega, a da u rukama R.M.kada je pojurio put B.I. nije vidio da
bilo šta drži u rukama, te koja mu je namjera bila ne zna. Da bi se nakon toga
odmah umiješala djeca, gdje je i nastala opšta tuča. Dalje je naveo, da je
prišao i sprečavao svađu između djece, te da je tada i vidio da se umiješao i
B.M koji je sprečavao djecu da se dalje tuku i da u rukama B.M, kao ni kod
djece, a niti kod ostalih u rukama nije vidio nikakav predmet. Još jednom je
dodao, da nije vidio da bilo ko na terenu drži nešto u rukama.
Iz iskaza svjedoka V. B.a, zv.V., se vidi da se dana ....godine, nalazio u
školskom dvorištu OŠ L., gdje se odigravala fudbalska utakmica i u jednom
momentu vidio je da R.M. šutira sa loptom u pravcu B.I. Te da je tada čuo
obzirom jer je igrao utakmicu kako B.I. pita R.M." da li ti to pokušavaš da sa
loptom pogodiš mene", zatim R.M. koji je bio udaljen ...-...m, a koji je
takođe igrao utakmicu vadi nož iz džepa i upućuje riječi B.I." Sad ćeš me ti
zapamtiti" i sa nožem pokušava da ga udari, nakon što je pritrčao i to 3-4
puta je sa nožem zamahivao u pravcu B.I., B.I. se izmicao nazad i tada je pao.
Tada se umiješao B.M, kao i on, bojeći se da R.M. sa nožem ne bi zakačio B.I..
Tada R.M. bježi i misli da se sapleo i pao kod jednog koša, te da li je udario
ne zna, a nakon toga ustaje u bježi, a zatim bježi i R.M., odmah se stvorila
gužva, bilo je dosta i djece i da dalje vidio nije da se bilo ko tuče.
Iz iskaza svjedoka O.M., je utvrđeno, da se dana ....godine, održavala
fudbalska utakmica između sela L. i B.a, iz G., na sprotskom igralištu OŠ
"L.", u selu L. , i da je igrao za selo L.. Naveo je da je B.M koji je gledao
utakmicu sa tribina govorio da nema više bakra, te da će im dati sjekira i to
sve govorio u pravcu ekipe za koju je igrao. Te kada je ušao u stadion I.B. i
kada je počeo da igra fudbal, M. R.je šutirao loptu u predjelu gola, B.I. mu
prilazi i kaže "Je li ti to hoćeš mene da udariš sa loptom" i kreće put R.M.,
a R.M. prilazi da ih razvadi. Dalje je naveo, da je isti pokušavao da spriječi
svađu između I.B.a i M. R., kada prilazi B.M, iz jakne vadi jednu metalnu
palicu tzv. šlager, istu otvara i sa istom udara R.M.u predjelu glave, od
kojeg udarca je R.M. pao, pa ustao i počeo da bježi, da bi nastala opšta
gužva. Na glavnom pretresu od ....godine, je istakao, da ne zna da li je u
pitanju bila metalna palica ili pištolj, da je bio u blizini iza R.M.i B.M i
da je vidio da B.M udara po glavi R.M., koji mu je bio leđima okrenut.Dalje je
naveo, da je prije nego što je došlo do svađe vidio B.M. kako izlazi iz auta,
prelazi na mjesto suvozača i nešto stavlja pod jaknu. Da bi na glavnom
pretresu od ....godine, izjavio da osaje pri izjavi sa zapisnika sa glavnog
pretresa od ....godine, te da je sto posto siguran da je B.M držeći metalnu
palicu u ruci zv. šlager, prvo sa istom trznuo, pa nakon toga udario R.M..
Iz iskaza svjedoka R.M., je utvrđeno, da se dana ....godine nalazio na terenu
u selu L., kada je došlo do svađe. Dodao je, da su prije nego što je došlo do
svađe B.M, N., Đ.prozivali L., govoreći im: "Nema više bakra, kotlova, daćemo
mi vama sjekire" , te da je tada došlo do svađe. Istakao je, da je tada vidio
kako B.M prilazi sa strane i da vadi jednu metalnu palicu dužine oko ... cm, i
sa istom udara R.M.u predjelu glave, nakon čega R.M. pada na poligon stadiona
koji je od asfalta, ustaje nakon jednog minuta i bježi. Naveo je, da kada je
M.R.krenuo da bježi, da su ga pucala neka djeca kamenjem, te da li su ga
pogodila nije vidio, a kasnije je vidio da B.M je izvadio nešto crno, ali šta
ne zna. Te prilikom suočenja na glavnom pretresu sa svjedokom O.M.m, izjavio
da je isti poklekao, a ne pao.
Iz nalaza i mišljenja vještaka medicinske struke dr. M. B., datog na zapisniku
sa glavnog pretresa od ....godine, ....godine i ....godine, a koji nalaz i
mišljenje je sud pročitao na glavnom pretresu, gdje je na osnovu uvida u
medicinsku dokumentaciju izvještaja ljekara specijaliste opšte bolnice B.
br.... od ....godine, a na ime oštećenog R.M., povreda kod istog u vidu
lacerokontuzne rane promjera ...x...cm, nanijeta tupom mehaničkom silom koja
je djelovala u predjelu tjemena glave, a koja povreda je prolazna za ...-...
dana i koja je mogla nastati udarom pesnice na kojoj se nalazio prsten, kao i
zamahnutim čvrstim predmetom kao što je štap, metalni predmet, kao i pri padu
na tvrdu podlogu, a ista je mogla biti i nanijeta udarom u čvrsti predmet, te
da se kvalifikuje kao laka tjelesna povreda. I dodao, da ako se uzme u obzir
da palica kao metalno tijelo ima veću dužinu, a određene je širine, manja je
vjerovatnoća da je ta povreda nanijeta metalnom palicom, nego nekim čvrstim
predmetom površine oko ... cm, dok se ista povreda mogla nanijeti udarom
palice u vidu uboda. Sud je u toku postupka izvršio uviđaj na metalnu palicu
zv.šlager, a koju je pribavio od strane UP PJ B. i utvrdio da je dužine oko
... cm, prečnika oko .. cm, obložena gumom, da se prilikom izvlačenja ista
sastoji još od dva dijela, dužine od ..-.. cm,te kada se otvori dužine je oko
.. cm, na kojem vrhu palice nedostaje dio, a po kazI.ju oštećenog taj dio je u
obliku dugmeta, okruglog oblika, dok je na dnu metalne palice zakačena vezica
na kojoj piše "Made in Kina" i ista služi za kačenje metalne palice. Na
glavnom pretresu od ....godine, vještak medicinske struke dr.M. B. nakon što
mu je pokazana metalna palica na izvlačenje istakao je, da navedenu povredu
kod oštećenog i to ranu tipa razderotine ...x...cm, moguće je nanijeti
opisanom palicom, ako je djelovala pri vrhu u vidu okrznuća, tj. da sva sila
zamahnute čvrste palice nije djelovala čitavom dužinom palice, nego eventualno
vrhom gdje postoji tupa ivica i dodao, da pomenuta povreda ne može biti
nanijeta ukoliko se na vrhu palice nalazi metalna kugla, izuzev ako je
završetak na palici u obliku dugmeta.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog B.M stekla sva bitna obeležja bića krivičnog
djela lake tjelesne povrede iz čl. 152. st.2. u vezi st.1. Krivičnog zakonika.
Sud nije prihvatio odbranu okrivljenog da nije izvršio krivično djelo
stavljeno mu na teret, jer ista nije u skladu sa ostalimi zvedenim dokazima
tokom postupka i ista je srračunata na izbjegavanej krivične odgovornosti.
Naime, na osnovu izvedenih dokaza tokom postupka na nesumnjiv način je
utvrđeno, da je okrivljeni B.M izvršio krivično djelo laka tjelesna povreda iz
čl. 152. st.2. u vezi st.1. KZ, na način što je dana ....godine, oko
...časova, na sportskom igralištu OŠ "L.", u selu L., Opština B., lako
tjelesno povrijedio oštećenog R.M., na način što ga je metalnom palicom zv.
šlager, sredstvom podobnim da tijelo teško povrijedi i zdravlje teško naruši,
udario u predjelu glave, nanijevši mu povredu u vidu: lacerokontuzne rane,
promjera ...x...cm, u parijatarnoj regiji glave, a što je utvrđeno kako iz
iskaza svjedoka-oštećenog R.M., tako i iz iskaza svjedoka O.M., R.M. i R.M., a
čije iskaze je sud prihvatio jer su u skladu sa ostalim izvedenim dokazima
prvenstveno sa medicinskom dokumentacijom, kao i sa nalazom i mišljenjem
vještaka medicinske struke dr.M. B., a iz kojeg nalaza je utvrđeno da povreda
kod oštećenog R.M.mogla nastati i metalnom palicom određenog inteziteta i to u
vidu uboda ili okrznuća, a kada se pri tom ima u vidu i iskaz svjedoka B.N. da
je okrivljeni odgurnuo R.M., a koji iskaz je potvrđen i odbranom okrivljenog
B.M da je rukom odgurnuo oštećenog te iskaza svjedoka Š.M.zv.M. da je došlo do
opšte tuče. Djelujući na opisani način okrivljeni je postupao sa umišljajem
svjestan da držeći metalnu palicu zv.šlager u ruci može povrijediti oštećenog
prilikom kontakta sa istom, tj. kada je oštećenog odgurnuo od sebe, pa je
samim tim i htio postizanje zabranjene posledice. Dok iskaze svjedoka B.V.,
B.I. i B.N. u dijelu da okrivljeni kritične prilike nije imao ništa u rukama,
sud nije mogao prihvatiti jer iste nijesu u skladu sa osalim izvedenim
dokazima tokom postupka.
Prilikom odlučI.ja o vrsti i visini krivične sankcije koju u konkretnom
slučaju treba primijeniti prema okrivljenom B.M. za izvršeno krivično djelo,
sud je imao u vidu sve okolnosti iz čl. 42. KZ. Tako je od olakšavajućih
okolnosti cijenio i uzeo u obzir da je siromašnog imovnog stanja, nezaposlen,
neoženjen, dok je od otežavajućih okolnosti cijenio njegovu raniju osuđI.ost,a
što je utvrđeno iz izvoda iz KE Uprave policije PJ B. br.... od ....godine i
to za krivično djelo iz čl.46. st.2. KZ SRCG (otmica) stari Zakon od
....godine, za krivično djelo uništavanje zasada upotrebom škodljivih materija
iz čl.143. st.2. KZ SRCG stari Zakon od 1994.godine, za krivično djelo iz
čl.37. st.2. u vezi st.1. KZ RCG laka tjelesna povreda, stari Zakon (novi
Zakon čl.152. st.2. u vezi st.1. KZ) i za krivično djelo iz čl.136. st.2. KZ
RCG šumska krađa, stari Zakon, (novi Zakon čl. 324. st.2. KZ). Obzirom na
olakšavajuće okolnosti i da u određenom vremenskom periodu od 1998.godine do
2011.godine, okrivljeni nije napravio ni jedno krivično djelo, a kako je za
predmetno krivično djelo iz čl.152. st.2. u vezi st.1. KZ, Zakonom propisana
kazna zatvora u trajanju do 3 godine, imajući u vidu ukazane primjedbe iz
ukidnog rješenja Višeg suda u Bijelom Polju Kž.br.848/12 od 19.12.2012.godine,
tj. na povredu Krivičnog Zakonika, da žalba ODT-a u Beranama od
17.09.2012.godine na presudu K.br.55/12 od ....godine, nije bila izjavljena
zbog povrede Krivičnog Zakonika u korist okrivljenog, kao i Institut zabrane
preinačenja na štetu okrivljenog iz čl.400. ZKP-a, sud je okrivljenom na
osnovu čl. 39. KZ izrekao novčanu kaznu u iznosu od ... eura, koju je dužan
platiti u roku od ... mjeseci od dana pravosnažnosti presude, a ukoliko ista
ne bude plaćena u navedenom roku zamijeniće se tako što će se za svakih
započetih ... eura novčane kazne odrediti ... /..../ dan zatvora, a ako
okrivljeni plati samo dio novčane kazne ostatak novčane kazne će se srazmjerno
zamijeniti kaznom zatvora, a ako okrivljeni isplati ostatak novčane kazne
izvršenje kazne zatvora će se obustaviti. Sud je uvjerenja da je navedena
kazna srazmjerna težini izvršenog krivičnog djela i stepenu krivične
odgovornosti okrivljenog, te da će se ovom vrstom i visinom kazne u okviru
opšte svrhe izricanja krivičnih sankcija propisanih čl.4. st.2. KZ postići
svrha kažnjavanja propisana čl.32. istog Zakona. Osnovano se može očekivati da
će novčana kazna pozitivno djelovati na okrivljenog, da u buduće ne vrši
krivična djela.
Odluka o paušalu donijeta je shodno odredbi čl.229. st.2. Zakonika o krivičnom
postupku, pri čemu je sud cijenio složenost i trajanje krivičnog postupka, te
imovinske prilike okrivljenog, a troškovi krivičnog postupka se odnose na ime
troškova isplaćenih za vještačenje vještaku medicinske struke Dr . M.u B.u, u
iznosu od ... eura. Dok troškovi punomoćniku oštećenog ne pripadaju, jer iste
treba da snosi sam oštećeni u smislu čl.231. ZKP-a, obzirom da između
oštećenog i njegovog punomoćnika postoji određeni ugovoreni odnos i zastupano
lice je dužno da snosi troškove zastupanja. Znači punomoćniku oštećenog ne
pripadaju troškovi krivičnog postupka zbog zastupanja oštećenog.
Oštećeni R.M., iz B., se radi ostvarI.ja imovinsko pravnog zahtjeva za naknadu
štete upućuje na parnicu shodno čl. 239. st.2. ZKP-a.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 06.03.2013.godine.
Zapisničar, S U D I J A,
Momirka Fatić Milovan Spasović
PRAVNA POUKA:
Protiv ove presude nezadovoljna stranka ima
pravo žalbe u roku od 8 /osam/dana od dana
prijema iste, preko ovog suda Višem sudu u B.Polju.