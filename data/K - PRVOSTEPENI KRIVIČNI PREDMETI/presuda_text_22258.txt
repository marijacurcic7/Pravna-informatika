K.br. 17/13
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Momirke Fatić kao zapisničara, u krivičnom predmetu protiv
optuženog R.Z., iz B., zbog krivičnog djela teško djelo protiv bezbjednosti
javnog saobraćaja iz čl.348. st.1. u vezi čl.339. st.1. Krivičnog zakonika, po
optužnici Osnovnog državnog tužilaštva u Beranama Kt.br.150/2012 od 30.januara
2013.godine, nakon održanog glavnog i javnog pretresa, u prisustvu Zamjenika
ODT-a u Beranama Vladana Đalovića, optuženog R.Z. i svjedoka-oštećenog O.I.,
donio je i javno objavio dana 11.03.2013.godine,
P R E S U D U
Optuženi R.Z., JMBG ..., od oca D.i majke S., rođene B., rođen ...godine, u
B., sa prebivalištem u mjestu P., opština B., državljanin Crne Gore, razumije
crnogorski jezik, završio SSS, neosuđivan.
K r i v j e
Što je:
Dana ....godine, oko ...h, na lokalnom putu L.-J., u mjestu zv.”S.S.”, Opština
B., upravljaći putničkim motornim vozilom marke “S.V.”, reg.oznaka BA ...., ne
pridržavajući se se saobraćajnih propisa iz čl.200.st.1 i čl.3. Zakona o
bezbjednosti saobraćaja na putevima, ugrozio saobraćaj i doveo u opasnost
život i tijelo ljudi, na način što je upravljao vozilom u saobraćaju na putu
pod dejstvom alkohola u koncetraciji od ...% i nije se ponašao na način kojim
neće povrijediti ili ugroziti druge učesnike u saobraćaju, pa je izgubio
upravljivost nad vozilom usled čega je došlo do bočnog izmicanja vozila u
lijevo i zanošenja po kolovozu i travnatoj bankini sa lijeve strane kolovoza,
do ivice planuma puta, sa koje se prevrnulo niz kosinu zasjeka ispod kolovoza,
do oslonca na stablo smrče, gdje je vozilo udarilo oštećenog O.I.iz B., kojom
prilikom je oštećeni zadobio teške tjelesne povrede u vidu preloma V,VI,VII,IX
i X rebra sa lijeve strane, posttramatski hemoralgični izliv u grudnu duplju i
prelom pete kosti lijevog stopala,
-Čime je izvršio krivično djelo teško djelo protiv bezbjednosti javnog saobraćaja iz čl.348. st.1. u vezi čl.339. st.1. Krivičnog zakonika.
- Pa mu sud za izvršeno krivično djelo na osnovu navedenog zakonskog propisa,
te primjenom čl. 32, 36, 42, 45, 46, 52, 53 i 54 KZ, kao i primjenom člana
374. ZKP-a,
I z r i č e :
USLOVNU OSUDU
Kojom mu utvrđuje kaznu zatvora u trajanju od 6 /šest/ mjeseci i istovremeno
određuje da se ista neće izvršiti ako optuženi za vrijeme od 2 /dvije/ godine
od dana pravosnažnosti presude ne učini novo krivično djelo.
Okrivljeni se obavezuje da u korist budžeta Crne Gore na žiro račun broj
907-83001-19 plati troškove krivičnog postupka u iznosu od 280,50
/dvijestotineosamdeset eura i pedeset centi/, kao I da na ime paušala plati
iznos od 30,00 /trideset/ eura, a sve u roku od 15 dana po pravosnažnosti
presude pod prijetnjom prinudnog izvršenja.
Imovinsko pravnog zahtjeva za naknadu štete nije bilo.
O b r a z l o ž e nj e
Osnovno državno tužilaštvo u Beranama je optužnicom Kt.br.150/2012 od
30.januara 2013.godine, optužilo R.Z., iz Berana, da je izvršio krivično djelo
teško djelo protiv bezbjednosti javnog saobraćaja iz čl.348. st.1. u vezi
čl.339. st.1. Krivičnog zakonika.
Na glavnom pretresu od .... godine, Zamjenik ODT-a u Beranama, Vladan Đalović,
u završnoj riječi je izjavio, da u svemu ostaje pri podnijetoj optužnici jer
je dokazima tokom postupka utvrđeno da je optuženi učinio krivično djelo
stavljeno mu na teret, a što proizilazi kako iz izjave optuženog, tako i
iskaza saslušanih svjedoka, a prvenstveno pisanim dokazima izvedenim tokom
postupka, odnosno, zapisnikom o ispitivanju alkohola u organizmu za vozača,
nalazom i mišljenjem vještaka neuropsihijatra dr.R. R. koji se izjasnio
prvenstveno o stepenu alkoholisanosti kao i uticaju alkoholisanosti na
mogućnost reagovanja prilikom vožnje, nalazom i mišljenjem vještaka
saobraćajne struke u pogledu okolnosti i uzroka saobraćajne nezgode,
mišljenjem vještaka medicinske struke dr.B.D.u pogledu težine i mehanizma
nastanka povreda kod oštečenog. Pa je predložio sudu da optuženog oglasi
krivim za krivično djelo stavljeno mu na teret i imajući u vidu sve okolnosti
koje utiču na odmjeravanje kazne, prvenstveno okolnosti da se oštećeni nije
pridružio krivičnom gonjenju, niti postavio imovinsko pravni zahtjev, kao
okolnost da je optuženi nakon izvršenog krivičnog djela zajedno sa sinovcem
oštećenog istog prevezao do bolnice radi ukazivanja ljekarske pomoći, da je
oštećenog posjećivao tokom liječenja, da su u dobrim odnosima nakon ovog
izvršenja krivičnog djela, predložio je sudu da utvrdi kazni zatvora u
trajanju od 6 mjeseci i stovremeno odredi da se ista neće izvršiti ukoliko
optuženi u roku od 2 godine od pravosnažnosti presude ne učini novo krivično
djelo.
Oštećeni O. I., u završnoj riječi je izjavio da se ne pridružuje krivičnom
gonjenju protiv okrivljenog, niti postavlja bilo kakav imovinsko pravni
zahtjev za naknadu štete i moli sud da optuženog oslobodi od optužbe ili mu
izrekne najblažu krivičnu sankciju.
Izjašnjavajući se o optužnici ODT-a u Beranama, optuženi R.Z., je u svojoj
odbrani naveo, da se dana ....godine, nalazio na planini Jelovica u svom
hotelu i da je negdje oko .... časova svojim vozilom marke “S.V.”, reg. oznaka
BA ...., koje se formalno vodi na R. D., otišao do sela L. kako bi kupio
cigarete. Nakon što je kupio cigarete krenuo je nazad ka J., kada je došao u
mjesto zv.”S.S.”, iznenada je počelo auto da se zanosi u lijevo, i prevrnuo se
sa lijeve strane i zaustavio se uz smrču koja je bila sa lijeve strane gledano
u pravcu Jelovice. Ističe da nije brzo vozio jer je put takav da ne dozvoljava
brzu vožnju, i dok se nalazio u autu, iz pravca J.naišao je Z. S. i pomogao mu
da izađe iz auta i tada je vidio starog čovjeka O. I. koji je rekao “Ko me ovo
udari u glavu”, koji je sjedio ispod smrče u koju je udario, a kojeg on nije
primijetio. Dalje ističe da je htio da O. I. odmah povede u bolnicu, ali je
isti rekao da sačekaju sinovca O. R. i onda su zajedno otišli do bolnice, iako
mu je O. I. govorio da nema potrebe da ide sa njim i da ga ne krivi ni zašta,
da bi doktori u bolnici rekli da povrede koje je zadobio oštećeni nisu teške.
Nakon što je saznao da oštećeni nije zadobio teške tjelesne povrede i da
policija neće raditi ništa otišao je do brata u kafani “V.” i i popio ...
vinjaka. Nakon toga se vratio u bolnicu da provjeri u kakvom je stanju I., da
bi mu tada I.sinovac R. kazao, da moraju događaj prijaviti policiji, a zatim
zajedno su otišli do UP PJ B., gdje du izvršili alkotestiranje i ustanovili da
ima ...% alkohola u organizmu. Navodi da mu je žao što je došlo do ovog
događaja, da mu je žao što je oštećeni zadobio tjelesne povrede, da je sa
istim u dobrim odnosima,e da ga je više puta posjećivao što čini i dandanas. U
završnoj riječi je izjavio da mu je žao što je povrijeđen njegov dobri komšija
i prijatelj O. I.i da će ovo pamtiti čitavog života, ostavlja sudu da cijeni
krivičnu odgovornost.
Radi pravilnog i zakonitog presuđenja ove krivične stvari sud je na glavnom
pretresu u dokaznom postupku izveo sledeće dokaze: saslušao svjedoka-oštećenog
O.I; izvršio uvid u fotodokumentaciju Uprave Policije PJ B.br....od
....godine; pročitao zapisnik o ispitivanju vozača da li ima alkohohola u
organizmu Uprave Policije Berane od ....godine; pročitao nalaz i mišljenje
vještaka saobraćajne struke dipl.sab. inž. M.Č.od ...godine; pročitao nalaz i
mišljenje vještaka medicinske struke neuropsihijatra dr.R.R.od ...godine;
pročitao otpusnu listu sa epikrizom JZU Opšta bolnica B.br....na ime oštećenog
O.I.; pročitao nalaz u mišljenje vještaka medicinske struke dr. B.D.dat na
zapisniki KT.br. 150/12 od 30.01.2013.godine i pročitao izvod iz KE za
optuženog R.Z.
Nakon sprovedenog dokaznog postupka cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.16. i 370.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane da je optuženi
R.Z. izvršio krivično djelo teško djelo protiv bezbjednosti javnog saobraćaja
iz čl.348. st.1. u vezi čl.339. st.1. Krivičnog zakonika, pa ga je oglasio
krivim i krivično odgovornim jer nije bilo osnova koji bi isključivali
postojanje krivičnog djela i krivice okrivljenog. Pritom, sud je cijenio
odbranu okrivljenog koji priznaje izvršenje krivičnog djela, upoređujući je i
cijeneći istu sa ostalim izvedenim dokazima, pa je našao i stao na stanovište
da je odbrana okrivljenog jasna i kao takva prihvatljiva za sud jer je ista u
skladu sa ostalim izvedenim dokazima tokom postupka, dok sud nije mogao
prihvatiti obranu u dijelu da okrivljeni nije konzumurao alkohol prije
predmetnog događaja, jer je suprotna iskazu svjedoka O. R..
Iz iskaza svjedoka-oštećenog O.I., je utvrđeno, da je kritičnog dana oko podne
čuvao krave u mjestu “S.S.” i da je sjedio prislonjen uz jednu smrču udaljeno
oko metar do dva od puta, da bi u jednom momentu osjetio jak udar u predjelu
leđa i od tog udarca odletio oko ... metara niz jednu strminu i počeo da viče
“ko me ovo ubi”. Odmah su do njega došli V.D.i O.R.sa majkom i pitali šta se
desilo, da bi tada došao i R.Z. i rekao “I., ja te ubih” ponavljajući to
nekoliko puta. Osjećajući jak bol u predjelu lijeve strane grudnog koša,
prisutni su htjeli da ga vode u bilnicu, ali je rekao da sačekaju njegovog
sinovca O.R.-R.da bi sa njim pošao u bolnicu. Kada je došao O.R.-,R, zajedno
sa njim, R.Z.i O.P.otišao je u bolnicu, da bi ga ljekari pregledali i zadržali
.. dana, od kojih je ...dana bio na odjeljenju intezivne njege, konstatujući
prelom više rebara kao i povredu u predjelu lijeve noge, o čemu posjeduje
medicinsku dokumentaciju. Dalje navodi da dok je bio u bolnici R.Z. ga je
posjećivao redovno, kao i kada je izašao na kućno liječenje.
Iz iskaza svjedoka O. R.-R., je utvrđeno, da ga je kritičnog dana negdje oko
... časova pozvao telefonom jedan momak iz L.od O.i rekao mu da je njegovog
strica autom povrijedio R.Z.. Kada je došao na lice mjesta događaja vidio je
pored puta kako sjede R.Z. i njegov stric O.I , kao i auto “S.V.”, prislonjenu
uz smrču sa lijeve strane gledano iz pravca J.. Navodi da je onda sa stricem i
R.Z.om svojim autom otisao u bolnicu, gdje su O.I smjestilli nakon pregleda.
Dalje navodi da pošto su smjestili O.I.u bolnicu, rekao je R.Z.u da moraju
otići do policije da prijave saobraćajnu nezgodu i tamo ih je sačekao dežurni
inspektor, koji je rekao da će izaći na lice mjesta i da je R.Z. ostao da da
izjavu, dok je on otišao da ih saceka na lice mjesta događaja. Takođe navodi
da kada je stigao na lice mjesta događaja vozilo je bilo odvezeno i da je onda
došla policija i izvršila uviđaj, i posebno ističe da od kada je došao do
povrijeđenog strica čitavo vrijeme je zajedno sa njim bio R.Z. i nije se
odvajao od njega, kao i da je isti posjećivao strica dok je bio u bolnici.
Uvidom u fotodokumentaciju Uprave Policije PJ B.br....od ....godine i nalaza i
mišljenja vještaka saobraćajne struke dipl.saob.inž. M.Č.od ...godine, je
utvđeno da se saobraćajna nezgoda dogodila na lokalnom putu L.-J., u mjestu zv
“S.S.”, u kojoj je učestvovao putničko vozilo marke “S.V.”, reg.oznaka. BA
...., kojim je upravljao optuženi R.Z., koji se nije ponašao na način kojim
neće povrijediti ili ugroziti druge učesnike u saobraćaju, pa je igubio
upravljivost nad vozilom, jer je sa istim upravljao pod dejstvom alkohola a
što je utvđeno iz zapisnika UP PJ B.o ispitivanju vozača da li ima alkohola u
krvi od ....godine, na ime optuženog.
Uvidom u otpusnu listu sa epikrizom JZU Opšta bolnica B.br...., na ime O.I. i
nalaza i mišljenja vještaka med.struke dr.B.D.datog na zapisniku Kt.br.150/12
od 30.01.2013.godine, konstatovane su povrede u vidu preloma petog, šestog.
Sedmog,devetog i desetog rebra sa lijeve strane, posttraumatski hemoralgični
izliv u grudnoj duplji, parcijalni pneumotoraks i prelom pete lijeve kosti, a
koje se povrede pojedinačno i zajedno kvalifikuju kao teške povrede.
Uvidom u nalaz i mišljenje vještaka medicinske struke neropsihijatra dr.
R.R.od ...godine, je utvrđeno, da je alkohemija u momentu saobraćajne nezgode
kod optuženog bila ...promila, što znači da se nalazio u stanju lakog
pijanstva i da je bio nesposoban da bezbjedno upravlja svojim motornim
vozilom, te da je koncetracija alkohola u krvi imala uticaja na uzrok
saobraćajne nezgode.
Sud je u potpunosti prihvatio nalaze i mišljenja pomenutih vještaka jer su
isti dati jasno, stručno i savjesno od strane lica kompetetnih za davanje
kvalitetnog nalaza i mišljenja, a pored toga u svemu su u skladu sa izvedenim
dokazima, a isti nijesu osporeni odbranom optuženog.
Pravnom analizom naprijed utvrđenog činjeničnog stanja sud je našao da su se u
opisanim radnjama optuženog R.Z., stekla sva bitna obilježja bića krivičnog
djela teško djelo protiv bezbjednosti javnog saobraćaja iz čl.348. st.1. u
vezi čl.339. st.1. Krivičnog zakonika. Naime, svim izvedenim dokazima tokom
postupka je utvrđeno da je optuženi dana ....godine, oko ...h, na lokalnom
putu L.-J., u mjestu zv.”S.S.”, Opština B., upravljaći putničkim motornim
vozilom marke “S.V.”, reg.oznaka BA ...., ne pridrćavajući se se saobraćajnih
propisa iz čl.200.st.1 i čl.3. Zakona o bezbjednosti saobraćaja na putevima,
ugrozio saobraćaj i doveo u opasnost život i tijelo ljudi, na način što je
upravljao u saobraćaju na putu pod dejstvom alkohola u koncetraciji od ...% i
nije se ponašao na način kojim neće povrijediti ili ugroziti druge učesnike u
saobraćaju, pa je izgubio upravljivost nad vozilom usled čega je došlo do
bočnog izmicanja vozila u lijevo i zanošenja po kolovozu i travnatoj bankini
sa lijeve strane kolovoza, do ivice planuma puta, sa koje se prevrnulo niz
kosinu zasjeka ispod kolovoza, do oslonca na stablo smrče, gdje je vozilo
udarilo oštećenog O.I iz B., kojom prilikom je oštečeni zadobio teške tjelesne
povrede u vidu preloma V,VI,VII,IX i X rebra sa lijeve strane, posttramatski
hemoralgični izliv u grudnu duplju i prelom pete kosti lijevog stopala,
Djelujući na opisani način, optuženi jepredmetno krivično djelo izvršio sa
eventulanim umišljajem, svjestan da je prije nego što je sjeo za volan svog
vozila konzumirao alkohol i da može prouzrokovati zabranjenu posledicu,
odnosno ugroziti saobraćaj i dovesti u opasnost život ili tijelo ljudi, pa je
na to pristao.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema optuženom R.Z.u, za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani optuženog sud cijenio i uzeo
u obzir da je oženjen, da je otac čevoro djece, da do sada nije osuđivan, a
što je utvrđeno na osnovu izvoda iz KE Uprave policije PJ B., kao i da se
oštećeni nije pridružio krivičnom gonjenju niti je postavio imovinsko pravni
zahtjev za naknadu štete, dok otežavajućih okolnosti na strani optuženog nije
bilo. Obzirom na navedene okolnosti sud je mišljenja da su u konkretnom
slučaju ispinjeni uslovi da se okrivljenom kazna ublaži na osnovu čl.45. i 46.
KZ, ispod posebnog minimuma propisanog za to krivično djelo. Sud je mišljenja
da u konkretnom slučaju ima uslova da se prema učiniocu ne primijeni kazna
smatrajući da to nije nužno radi krivično pravne zaštite, već da se može
očekivati da će upozorenje uz prijetnju kaznom dovoljno uticati na optuženog
da više ne vrši krivična djela, pa mu je na osnovu čl. 53. i 54. KZ CG,
utvrdio kaznu zatvora u trajanju od 6/šest/ mjeseci i istovremeno odredio da
se ista neće izvršiti ako okrivljeni za vrijeme od 2 /dvije/ godine od dana
pravosnažnosti presude ne učini novo krivično djelo Imajući posebno u vidu
činjenicu da bi izricanje efektivne zatvorske kazne negativno uticalo na
njegov život i život njegove porodice. Sud je uvjerenja da je izrečena
krivična sankcija srazmjerna težini izvršenog krivičnog djela i stepenu
krivice optuženog i predstavlja onu mjeru koja je neophodno potrebna za
postizanje, u okviru opšte svrhe krivičnih sankcija propisane članom 4.st.2.
KZ, svrhe kažnjavanja propisane čl.32. istog Zakona i svrhe izricanja uslovne
osude propisane čl.52. KZ-a. Osnovano se može očekivati da će ista pozitivno
djelovati na optuženog, da u buduće ne vrši krivična djela.
Odluka o troškovima krivičnog postupka u iznosu od 280,50 eura, zasnovana je
na odrebi čl. 229. st.1. ZKP-a i predstavlja izdatke koje je sud imao za
naknadu i nagradu vještaku saobraćajne struke M.Č.iznos od 148,50 eura,
vještaku medicinske struke dr. B.D.iznos od 55,00 eura i vještaku psihijatru
Dr. R.R.iznos od 77,00 eura, dok je paušalni iznos u iznosu od 30,00 eura,
odmjeren s obzirom na trajanje i složenost krivičnog postupka, te imovnog
stanja okrivljenog na osnovu čl. 226. st.3. ZKP-a.
Imovinsko pravnog zahtjeva za naknadu štete nije bilo.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 11.03.2013. godine
Zapisničar, S U D I J A,
Momirka Fatić Milovan Spasović
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 15
/petnaest/ dana od dana prijema pismenog
otpravka, a preko ovog suda.