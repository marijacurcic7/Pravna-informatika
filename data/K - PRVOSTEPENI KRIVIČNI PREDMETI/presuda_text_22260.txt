K.br. 221/12
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Momirke Fatić kao zapisničara, u krivičnom predmetu protiv
okrivljenog Š.J., iz A., zbog dva krivična djela laka tjelesna povreda iz
čl.152.st.2. u vezi st.1.Krivičnog zakonika, po optužnom predlogu Osnovnog
državnog tužilaštva u Beranama Kt.br.262/2012 od 14.decembra 2012.godine,
nakon održanog glavnog i javnog pretresa, u prisustvu zastupnika optužbe
savjetnika osnovnog državnog tužioca u Beranama Bojović Marka, okrivljenog
Š.J. i svjedoka-oštećenog L.R., a u odsustvu svjedoka-oštećenog L.M., donio je
i javno objavio u prisustvu stranaka, dana 13.03.2013. godine,
P R E S U D U
Okrivljeni Š.J.(JMBG ...), od oca M.i majke S., rođene Ć., rođen ....godine, u
B., sa prebivalištem u ul.” B.D.”, opština A, državljanin CG, nezaposlen,
neoženjen, pismen, završio SSS-mašinski tehničar, srednjeg imovnog stanja,
osuđivan presudom Osnovnog suda u Beranama K.br.95/10 od 29.03.2010. godine
zbog krivičnog djela iz čl.242 st.1 KZ na kaznu zatvora u trajanju od jedne
godine, presudom Osnovnog suda u Beranama K.br.381/09 od 05.11.2009. godine
zbog krivičnog djela iz čl.220 st.1 KZRCG na kaznu zatvora u trajanju od 45
dana, uslovno za jednu godinu, presudom Osnovnog suda u Beranama K.br.197/10
od 14.10.2010. godine zbog krivičnog djela iz čl.248 st.2 KZ na kaznu zatvora
u trajanju od tri mjeseca, presudom Osnovnog suda u Beranama K.br.403/09 od
25.02.2010. godine zbog krivičnog djela iz čl.154 KZ na novčanu kaznu u iznosu
od 400,00 eura, presudom Osnovnog suda u Beranama K.br.189/10 od 02.08.2010.
godine zbog krivičnog djela iz čl.399 KZ na kaznu zatvora u trajanju od šest
mjeseci, presudom Osnovnog suda u Kotoru K.br.365/09 od 06.12.2010. godine
zbog krivičnog djela iz čl.239 st.1 KZ RCGna kaznu zatvora u trajanju od
šezdeset dana.
K R I V J E
Što je:
Dana ....godine, oko ...časa, u ul."B.B.", u A., lako tjelesno povrijedio
oštećenog L.R., na način što ga je drškom od pištolja sredstvom podobnim da
tijelo teško povrijedi i zdravlje teško naruši, udario u predjelu glave
nanijevši mu povrede u vidu dvije: lacerokontuzne rane lijeve aurikule i
teporarne regije lijevog uha, veličine ... cm.
Istog dana i na istom mjestu kao u dispozitivu pod st.I presude, lako tjelesno
povrijedio oštećenog L.M., na način što ga je drškom od pištolja, sredstvom
podobnim da tijelo teško povrijedi i zdravlje teško naruši, udario u predjelu
glave, nanijevši mu povrede u vidu: lacerokontuzne rane iznad lijevog uva,
veličine oko 6 cm.
​
-Čime je izvršio dva krivična djela laka tjelesna povreda iz čl. 152. st.2. u vezi st.1. Krivičnog zakonika. 
Pa mu sud za izvršena krivična djela utvrđuje pojedinačne kazne i to:
-za krivično djelo izvršeno na štetu L.R. kaznu zatvora u trajanju od 45 /četrdesetpet/ dana
-za krivično djelo izvršeno na štetu L.M. kaznu zatvora u trajanju od 45 /četrdesetpet/ dana
- Pa ga sud za izvršeno krivično djelo na osnovu navedenog zakonskog propisa,
te primjenom čl. 32, 36, 42 i 48 KZ, kao i primjenom člana 374. ZKP-a,
O S U Đ U J E
Na jedinstvenu kaznu zatvora u trajanju od 60 /šezdeset/ dana.
Okrivljeni se obavezuje da u korist budžeta Crne Gore na žiro račun broj
907-83001-19 plati troškove krivičnog postupka u iznosu od 55,00 / pedesetpet/
eura, kao i paušal iznos od 30,00 /trideset/ eura, a sve u roku od 15 dana po
pravosnažnosti presude pod prijetnjom prinudnog izvršenja.
Oštećeni L.M.se radi ostvarivanja imovinsko pravnog zahtjeva upućuje na
parnicu, shodno čl.239 st.2 ZKP-a.
O b r a z l o ž e nj e
Osnovno državno tužilaštvo u Beranama je optužnim predlogom Kt.br.262/2012 od
14.decembra 2012. godine, optužilo Š.J., iz A., da je izvršio dva krivična
djela laka tjelesna povreda iz čl.152.st.2. u vezi st.1. Krivičnog zakonika.
Na glavnom pretresu od 13.03.2013. godine, Savjetnik ODT-a u Beranama, Bojović
Marko, u završnoj riječi je izjavio da ostaje pri optužnom predlogu
Kt.br.262/2012 od 14.decembra ....godine, jer je svim izvedenim dokazima na
glavnom pretresu u potpunosti i utvrđena odgovornost okrivljenog Š.J. za
krivična djela koja su mu je stavljena na teret, pa je predložio sudu da istog
oglasi krivim i da mu za dva krivična djela laka tjelesna povreda iz čl. 152.
st.2. u vezi st.1. KZ izrekne kazne zatvora od po 2 mjeseca, odnosno
jedinstvenu kaznu zatvora u trajanju od 3 mjeseca.
Oštećenin L.R. se pridružio krivičnom gonjenju protiv okrivljenog, a nije
postavio imovinsko pravni zahtjev za naknadu štete.
Izjašnjavajući se o optužnom predlogu ODT-a u Beranama, okrivljeni Š.J., je
izjavio da je tačno da je izvršio krivična djela stavljena mu na teret u
mjestu, vrijeme i na način kako to stoji u optužnom predlogu. Naveo je da L.R.
i L.M. ne poznaje, da su se nalazili u lokalu G. kada je došlo do zakačke
između njih, te da su se kasnije sreli na ulici, kada je došlo do svađe i tuče
i da je tom prilikom udario drškom od pištolja kako jednog, tako i drugog u
predjelu glave. Istakao je da je pištolj bio svadbarski, te da ga je nakon
toga bacio ispod diskoteke VBV u A., koji nije pronađen. U završnoj riječi je
izjavio da se kaje, obećao da neće više činiti bilo kakva krivična djela, pa
je molio sud da ga što blaže kazni.
Radi pravilnog i zakonitog presuđenja ove krivične stvari sud je na glavnom
pretresu u dokaznom postupku izveo sledeće dokaze: saslušao svjedoka L.R., na
saglasan predlog učesnika u postupku pročitao izjavu svjedoka L.M. sačinjenu
pred ODT Beranama Kt.br.262/12 od 12.12.2012. godine, pročitao izvještaj
ljekara specijaliste JZU Opšta bolnica B. broj protokola ... od ....godine na
ime L.R., pročitao izvještaj ljekara specijaliste JZU Opšta bolnica B. broj
protokola ... od ....godine na ime L.M., pročitao nalaz i mišljenje vještaka
medicinske struke dr. B.D.datog na zapisniku kod ODT-a u Beranama, pod brojem
Kt.br.262/2012 od 12.12.2012. godine i pročitao izvod iz kaznene evidencije za
okrivljenog.
Nakon sprovedenog dokaznog postupka cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.16. i 370.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane da je
okrivljeni Š.J.izvršio dva krivična djela laka tjelesna povreda iz
čl.152.st.2.u vezi st.1.Krivičnog zakonika, pa ga je oglasio krivim i krivično
odgovornim jer nije bilo osnova koji bi isključivali postojanje krivičnog
djela i krivice okrivljenog. Pritom, sud je cijenio priznanje okrivljenog
upoređujući ga i cijeneći sa ostalim izvedenim dokazima, pa je našao i stao na
stanovištu da je priznanje okrivljenog jasno, potpuno i istinito i kao takvo
prihvatljivo za sud, jer je isto u skladu sa ostalim izvedenim dokazima tokom
postupka.
Iz iskaza svjedoka L.R. je utvrđeno da je dana ....godine, oko ...časa sa
drugovima O. D. i L. M. svratio u lokal “G.” u A., gdje su popili piće i
uputili se ka autobuskom stajalištu, da bi on nastavio put do B.. Te da je
nekoliko minuta kasnije, dok su stojali na autobuskom stajalištu u potiljačnom
dijelu glave zadobio jedan udarac od strane Š.J., misli da se radi o metalnom
predmetu, moguće i o dršci pištolja, te da je od tog udarca poklekao i uhvatio
se u predjelu glave tačnije lijevog uha odakle mu je tekla krv. Naveo je da je
primijetio njegovog druga L.M. kako leži u lokvi krvi na asfaltu i otrčao u
stanicu policije A. da bi prijavio slučaj, te da su ih odmah uputili u Dom
zdravlja. Dodao je da mu nije poznat razlog napada njega i L..
Iz iskaza svjedoka L.M. datog na zapisniku kod ODT u Beranama Kt.br.262/12 od
12.12.2012. godine je utvrđeno da je dana ....godine, oko ...časa sa drugovima
O. D.i L.R.om svratio u lokal “G.” u A., gdje su popili piće i uputili se ka
autobuskom stajalištu. Naveo je da su stojali na autobuskom stajalištu, kada
je prišao Š.J.s leđa L.R.u i bez povoda udario ga drškom od pištolja, te dok
je pokušavao da zaustavi Š. i pomogne L., Š.je udario i njega drškom od
pištolja u predjelu glave od čega je pao na asfalt. Dalje je naveo, da je
njemu O. D.ukazivao pomoć, dok je L. otrčao i prijavio slučaj policiji, te da
ga je nakon toga saobračajna policija i O. D. poveli u Dom zdravlja , gdje mu
je ukazana pomoć.
Sud je u potpunosti prihvatio iskaze navedenih svjedoka, jer su isti u skladu
jedan sa drugim, kao i sa ostalim izvedenim dokazima, a takođe su na jasan i
precizan način opisali predmetni događaj. Iz istih je nesporno utvrđeno da su
tom prilikom na mjestu i u vrijeme kako je opisano u činjeničnom opisu izreke
presude, od strane Š.J. zadobili povrede u predjelu glave, nanesene udarom
drške od pištolja.
Uvidom u medicinsku dokumentaciju koju čini izvještaj ljekara specijaliste JZU
Opšta bolnica B. broj ptotokola ... od ....godine, te nalazom i mišljenjem
vještaka medicinske struke dr. B.D.datog na zapisniku kod ODT-a u Beranama,
pod brojem Kt.br.262/2012 od 12.12.2012. godine, utvrđeno je da je L.R.
zadobio povrede u vidu dvije lacerokontuzne rane lijeve aurikule i teporarne
regije lijevog uha, veličine ... cm, a koje su nastale udarom tupe mehaničke
sile, kao što je drška od pištolja i koje se pojedinačno i ukupno zajedno
kvalifikuju kao laka tjelesna povreda.
Uvidom u medicinsku dokumentaciju koju čini izvještaj ljekara specijaliste JZU
Opšta bolnica B. broj protokola ... od ....godine, te nalazom i mišljenjem
vještaka medicinske struke dr. B.D.datog na zapisniku kod ODT-a u Beranama,
pod brojem Kt.br.262/2012 od 12.12.2012. godine, utvrđeno je da je L.M.zadobio
povrede u vidu lacerokontuzne rane veličine oko ... cm iznad lijevog uva, a
koje su nastale udarom tupe mehaničke sile, kao što je drška od pištolja i
koja se kvalifikuje kao laka tjelesna povreda.
Sud je u potpunosti prihvatio nalaz i mišljenje pomenutog vještaka, jer je
isti dat stručno i savjesno, a potvrđen je priznanjem okrivljenog i ostalim
izvedenim dokazima tokom postupka.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog Š.J., stekla sva bitna obilježja bića krivičnog
djela laka tjelesna povreda iz čl.152. st.2.u vezi st.1. Krivičnog zakonika.
Naime, svim izvedenim dokazima tokom postupka je utvrđeno da je okrivljeni
dana ....godine, oko ...časa, u ul."B.B.", u A., lako tjelesno povrijedio
oštećenog L.R., na način što ga je drškom od pištolja sredstvom podobnim da
tijelo teško povrijedi i zdravlje teško naruši udario u predjelu glave
nanijevši mu povrede u vidu dvije lacerokontuzne rane lijeve aurikule i
teporarne regije lijevog uha, veličine 5 cm, kao i da je istog dana i na istom
mjestu lako tjelesno povrijedio oštećenog L.M., na način što ga je drškom od
pištolja sredstvom podobnim da tijelo teško povrijedi i zdravlje teško naruši,
udario u predjelu glave, nanijevši mu povrede u vidu lacerokontuzne rane iznad
lijevog uva veličine oko ... cm, a što je utvrđeno kako priznanjem okrivljenog
da je drškom pištolja udarao oštećene u predjelu glave, tako i iskazom
svjedoka- oštećenih L. R. i L.M. koji su detaljno opisali predmetni događaj,
čije iskaze je sud u potpunosti prihvatio jer su u skladu sa ostalim izvedenim
dokazima, prvenstveno sa medicinskom dokumentacijom, kao i sa nalazom i
mišljenjem vještaka medicinske struke dr.B.D., a i iste nijesu osporene
odbranom okrivljenog tokom postupka. Djelujući na opisani način okrivljeni je
postupao sa umišljajem, svjestan da svojom radnjom vrši krivično djelo, kao i
da je i pored takve svijesti htio postizanje zabranjene posledice.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom Š.J.u za naprijed
navedena krivična djela sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir da je nezaposlen, neoženjen, mlađe životne dobi, a posebno
imajući u vidu njegovo kajanje zbog učinjenog djela, dok je kao otežavajuću
okolnost cijenio njegovu raniju osuđivanost, pa mu je sud za krivično djelo
izvrčeno na štetu L.R. utvrdio kaznu zatvora u trajanju od 45 dana, a za
krivično djelo na štetu L.M. kaznu zatvota u trajanju od 45 dana i na osnovu
čl. 48 KZ CG izrekao jedinstvenu kaznu zatvora u trajanju od 60 /šezdeset/
dana. Po mišljenju suda izrečena kazna je srazmjerna težini izvršenog
krivičnog djela i stepenu krivične odgovornosti, te će se ovom vrstom i
visinom kazne u okviru opšte svrhe izricanja krivičnih sankcija predviđenih
čl.4. st.2. KZ CG, postići svrha kažnjavanja propisana iz čl.32. istog Zakona,
jer se osnovano može očekivati da će izrečena kazna pozitivno djelovati na
prevaspitanje okrivljenog , te da će ista na njega uticati da ubuduće ne vrši
krivična djela.
Odluka o troškovima krivičnog postupka u iznosu od 55,00 ( pedesetpet ) eura,
zasnovana je na odrebi čl. 229. st.1. ZKP-a i predstavlja izdatke koje je sud
imao za naknadu i nagradu vještaku medicinske struke, dok je paušalni iznos u
iznosu od 30,00 eura, odmjeren s obzirom na trajanje i složenost krivičnog
postupka, te imovnog stanja okrivljenog na osnovu čl. 226. st.3. ZKP-a.
Oštećeni L. M., iz A., je radi ostvarivanja imovinsko pravnog zahtjeva za
naknadu štete upućen na parnicu na osnovu čl. 239. st.2. ZKP-a.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 13.03.2012. godine
Zapisničar, S U D I J A,
Momirka Fatić MILOVAN SPASOVIĆ
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/ osam / dana od dana prijema pismenog
otpravka, a preko ovog suda.