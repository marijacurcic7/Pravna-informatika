HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
OSNOVNI SUD U PLAVU
K.br. 65/2012
U IME CRNE GORE
OSNOVNI SUD U PLAVU, sudija Hilmija Sujković, sa zapisničarem Senadom
Radončić, u krivičnom predmetu protiv okrivljenog S. B. , iz V. S., opština P.
i C. R., iz sela M., opština P., zbog produženog krivičnog djela šumske kradje
iz čl. 324. st. 2. u vezi stava 1. i u vezi sa čl. 23 i čl. 49. Krivičnog
zakonika, po optužnom predlogu Osnovnog državnog tužilaštva u Plavu, Kt.br.
69/1012 od 24.10.2012. god. po održanom usmenom, glavnom, javnom pretresu u
prisustvu zamjenika ODT u Plavu Rugovac Drite , okrivljenih i predstavnika
oštećene Uprave za šume P. - Područne jedinice P., P. E., donio je i javno
objavio dana 28.05.2013. godine
P R E S U D U
I
S. B. JMBG ... od oca B. i majke Š. rodj. M., rodjen ... god. u V. S., opština
P., sa prebivalištem u Izbjegličkom naselju "V." G., opština P., državljanin
Crne Gore, maternji jezik mu albanski, dobro razumije crnogorski jezik,
nezaposlen neoženjen , pismen, završio četiri razreda osnovne škole, , lošeg
imovnog stanja, osudjivan.
K r i v j e
Što je:
1. Dana 09. oktobra 2012 godine, u mjestu Z., opština P., u gazdinskoj
jedinici "T.- R.", kojom gazduje oštećena Uprava za šume P. - Područna
jedinica u P., u odjeljenju broj 48, radi kradje motornom testerom oborio
sedam bukovih stabala u ukupnoj količini od 3,009 m3, bez doznake i odobrenja,
koja je obradio u ogrijevno drvo (prerezao ih na čokove) i utovario ih na
traktor sa prikolicom vlasništvo okrivljenog C. R., u čemu ga je zatekao
reonski lugar oštećene G. G.,
2. Dana 11 oktobra 2012 godine, u mjestu Z., opština P., u gazdinskoj
jedinici "T.-R.", kojom gazduje oštećena Uprava za šume P. - Područna jedinica
u P., u odjeljenju broj 48, radi kradje motornom testerom oborio sedam bukovih
stabala u ukupnoj količini od 5,045 m3 , bez doznake i odobrenja, koja je
obradio u ogrijevno drvo (prerezao ih na čokove) i utovario na traktor sa
prikolicom vlasništvo okrivljenog C. R., u čemu su ga zatekli reonski lugar
oštećene G. G. i kontrolor lugara oštećene P. E.
- čime je izvršio produženo krivično djelo šumska kradja iz člana 324. stav
2. u vezi stava 1. u vezi sa čl. 49. Krivičnog zakonika.
Pa mu sud za izvršeno krivično djelo, na osnovu navedenog zakonskog propisa te
primjenom čl: 4, 32, 36 39, 42 ,52, 53 i 54 KZ i čl. 374 ZKP i z r i č e
USLOVNU OSUDU
Kojom mu utvrdjuje kaznu zatvora u trajanju od 4 (četiri) mjeseca i
istovremeno odredjuje da se ista neće izvršiti ako okrivljeni za vrijeme od 1
(jedne) godine dana po pravosnažnosti presude ne učini novo krivično djelo
i
O S U D J U J E
Na novčanu kaznu u iznosu od 600,00 (šeststotina) eura , koju je dužan platiti
u 6 (šest) jednakih mjesečnih rata po pravosnažnosti presude, a ukoliko se
novčana kazna ne plati u odredjenom roku ista će se zamijeniti kaznom zatvora
računajući svakih započetih 25,00 (dvadesetpet) eura , novčane kazne za jedan
dan zatvora.
Okrivljeni se obavezuje da na ime troškova krivičnog postupka - paušala plati
iznos od 30,00 eura, u roku od 15 dana po pravosnažnosti presude pod
prijetnjom prinudnog izvršenja.
Oštećena Uprava za šume P. - Područna jedinica P., se radi ostvarivanja
imovinsko-pravnog zahtjeva za naknadu štete upućuje na parnicu.
II
Prema okrivljenom C. R., JMBG ..., od oca A. i majke Dž. rodj. Z. , rodjenom
... god. u selu M., opština P., sa prebivalištem u P., ul. ... državljaninu
Crne Gore , oženjenom, ocu 6 djece, pismenom , završio srednju stručnu spremu,
nezaposlenom, lošeg imovnog stanja, osudjivanom.
Na osnovu čl. 372. stav l. tačka 1. ZKP.
ODBIJA SE OPTUŽBA
Da je;
1. Dana 09. oktobra 2012 godine, u mjestu Z., opština P., u gazdinskoj
jedinici "T.- R.", kojom gazduje oštećena Uprava za šume P. - Područna
jedinica u P., u odjeljenju broj 48, zajedno sa okrivljenim S. B. , radi
kradje motornom testerom oborio sedam bukovih stabala u ukupnoj količini od
3,009 m3, bez doznake i odobrenja, koja su obradili u ogrijevno drvo
(prerezali ih na čovove) i utovarili na traktor sa prikolicom njegovo
vlasništvo, u čemu ih je zatekao reonski lugar oštećene G. G., a nakon toga su
ista drva transportovali u pravcu P.,
2. Dana 11 oktobra 2012 godine, u mjestu Z., opština P., u gazdinskoj
jedinici "T.-R.", kojom gazduje oštećena Uprava za šume P. - Područna jedinica
u P., u odjeljenju broj 48, zajedno sa okrivljenim S. B., radi kradje motornom
testeromoborio sedam bukovih stabala u ukupnoj količini od 5,045 m3 , bez
doznake i odobrenja, koja su obradili u ogrijevno drvo (prerezali ih na
čokove) i utovarili na traktor sa prikolicom njegovo vlasništvo, u čemu su ih
zatekli reonski lugar oštećene G. G. i kontrolor lugara oštećene P. E., a
nakon toga su ista dva transportovali u pravcu P.
- čime bi kao saizvršilac izvršio produženo krivično djelo šumska kradja iz
člana 324. stav 2. u vezi stava 1. u vezi sa čl. 23 . i 49 . Krivičnog
zakonika.
- usled odustanka Osnovnog državnog tužioca u Plavu od optužbe .
Troškova krivičnog postupka nije bilo.
Imovinsko pravnog zahtjeva za naknadu štete nije bilo.
O b r a z l o ž e n j e
Obrazloženje je izostalo na osnovu čl. 458 st. 7 ZKP , jer su se stranke po
objavljivanju presude odrekle prava na žalbu i nijesu tražile njen pismeni
optravak.
OSNOVNI SUD U PLAVU
Dana, 28.05.2013.godine.
Zapisničar
S U D I J A
Senada Radončić Hilmija Sujković
NAPOMENA:
Stranke su se odrekle prava žalbe na
presudu, pa je ista pravosnažna danom
donošenja.