                                                                                            **K.br. 61/10**

                                       U IME NARODA 
           OSNOVNI SUD U KOLAŠINU, kao prvostepeni krivični, po sudiji
Mirjani Čepić, uz učešće zapisničara Vrhovac Nade, u krivičnom predmetu protiv
okrivljenog R. B. iz K., zbog krivičnog djela ugrožavanje sigurnosti iz čl.
168 st. 1 KZ CG, postupajući po optužnom predlogu ODT Kt.br. 39/10 od
28.04.2010.godine, nakon održanog glavnog javnog pretresa u prisustvu
zastupnika optužnog predloga ODT Vojislava Grujića i okrivljenog, donio je i
javno objavio dana 24.05.2011. godine –  
                                  **P R E S U D U**

           OKRIVLJENI: 
           R. B.  od oca Z. i majke S. rodjene P., rodjen …….godine u P.
R. – Opština K., nastanjen u K. …, crnogorac, državnina Crne Gore, nezaposlen,
neoženjen, pismen, završio srednju školu, srednjeg imovnog stanja, do sada
osudjivan,  
                                  **K r i v   j e**

      Zato što je:

      Dana 16.04.2010.godine u periodu od 17,35 – 22,00 časa ugrozio sigurnost oštećenog K. N. prijetnjom da će napasti na njegov život i tijelo na način što ga je pozvao putem mobilnog telefona predstavio se i uputio mu niz psovki, nakon čega je oštećenog  u nekoliko navrata pozvao sa različitih telefonskih brojeva, kojom prilikom mu je uputio ozbiljne prijetnje ,, dodji ako smiješ u K., za glavu ću te skratiti, glavu ću ti otkinuti, neće ti ni policija pomoći, jebem ti mrtvu majku kurvu, što je kod oštećenog izazvalo osjećanje straha i nesigurnosti.


čime je izvršio krivično djelo ugrožavanje sigurnosti iz čl. 168 st. 1 KZ.

Pa mu sud primjenom citirane zakonske odredbe i čl. 52, 53 I 54 KZ CG i čl.
364 ZKP-a  I z r i č e 
                              USLOVNU OSUDU 
           Kojom okrivljenom utvrdjuje kaznu zatvora u trajanju od 2 /dva/
mjeseca i istovremeno odredjuje da se ista neće izvršiti ukoliko okrivljeni u
roku od l /jedne/ godine ne počini novo krivično djelo. 
           OBAVEZUJE SE okrivljeni da na ime sudskog paušala uplati iznos od
50,00 €ura, prednje u roku od 15 dana od dana pravosnažnosti presude pod
prijetnjom prinudnog sudskog izvršenja na žiro račun br. 832-196-94 koji se
vodi kod Osnovnog suda – Koplašin. 
                              O b r a z l o ž e nj e 
       ODT iz Kolašina svojim optužnim aktom Kt.br. 39/10 od 28.04.2010.godine stavio je na teret okrivljenom R.B. da je počinio krivično djelo ugrožavanje sigurnosti iz čl. 168 st. 1 KZ CG, na način, mjesto i vrijeme činjenično i pravno opisano izrekom presude.  Pri podnijetom optužnom predlogu ODT Vojislav Grujić ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po Zakonu.

      Okrivljeni je prisustvovao glavnom pretresu, nije priznao izvršenje krivičnog djela ni krivicu, a u svojoj odbrani ostao je pri navodima datim na prethodnom pretresu, takodje je dodao da ne spori da je oštećenog zvao, ali razlog njegovog poziva nije da bi bilo kome prijetio. Naveo je da riječi koje je tom prilikom uputio oštećenom nijesu tačne, jer mu se obraćao povišenim tonom ali mu nije upućivao prijetnje. U ostalom dijelu ostao je pri navodima odbrane date na glavnom pretresu od 15.12.2010.godine, gdje je u bitnom istakao da je oštećeni partijski koordinator za sjever Crne Gore, da mu je isti obećao zaposlenje, da mu je dao telefonski broj na koji ga je zvao, a obzirom da nije ispunio svoje obećanje okrivljeni se osjećao prevarenim, te je osjećao potrebu da mu na neki način uzvrati. Ne spori da je oštećenog zvao na taj broj, ali se nije mogao sjetiti koje mu je riječi uputio, te ukoliko je rekao nešto uvredljivo za njegovu porodicu, porodici se izvinjava jer sa istima nije imao nikakvog kontakta, dok se oštećenom ne izvinjava. Naveo je da je telefone uzeo od trojice momaka koji su radili u kafiću pošto nije imao kredita na svom telefonu. Momci koji su mu dali svoje telefone su Ć. Z., R. B. i R. B..  U završnoj riječi izjavio je da ocjenu svoje krivično-pravne odgovornosti prepušta na odluku sudu.

      U dokaznom postupku sud je pročitao iskaz oštećenog K. N., iskaze svjedoka Ć. Z., R. B. i R. B.i B. D., pročitao izvod iz KE izdat na ime okrivljenog od strane Uprave policije – Ispostave Kolašin br. 245/10-988/2 od 12.08.2010.godine, izvršio uvid u listing dolaznih i odlaznih poziva i SMS poruka za broj 069 ...za dan 16.04.2010 godine.

      Iz iskaza oštećenog **K. N.** utvrdjuje se da isti negira da je okrivljenom dao svoj broj telefona, ali da njegov broj nije zaštićen i da čitav K. zna isti.   Za okrivljenog je prvi put čuo kada ga je nazvao i predstavio mu se imenom i prezimenom. Takodje negira da mu je ikada obećao posao, jer ga je prvi put vidio na sudjenju. Stranke prima isključivo u kancelariji o čemu stručna služba brine i vodi evidenciju. Napomenuo je da je okrivljeni zvao sa pet različitih telefonskih brojeva. Kritičnog datuma oko 17,30 časova krenuo je u pravcu P. i negdje na pola puta kod M. dobio je prvi poziv sa nepoznatog broja, tada mu se okrivljeni i predstavio našta mu oštećeni odgovara da ga ne poznaje, da vozi i da ga okrivljeni zove u ponedeljak, tada mu okrivljeni odgovara ,, zašto da te zovem kad si me slagao.,, Pošto oštećeni ulazi u tunel veza se prekinula i tada su uslijedila još dva telefonska poziva, ali je veza prekinuta zbog tunela. Nakon izlaska iz tunela stiže mu poruka od operatera koji broj ga je zvao, a nakon toga poruka sledeće sadržine ,,zašto mi prekidaš vezu majku ti jebem, dodji u K. skratit ću te za glavu,, oštećeni tada prekida vezu a zatim dobija pozive ali sa drugih brojeva, najprije broj ….., zatim …. a zatim sa broja …., sa ovom broja … sada već poznati glas okrivljenog pita da li je to oštećeni N. našta mu ovaj odgovara da nije nego da je dobio M. da bi se okrivljeni izvinuo i spustio slušalicu. Nakon toga uslijedilo je još nekoliko poziva sa broja 068, na koje se oštećeni nije javljao, da bi se javio nakon uporne zvonjave i poznati glas mu opet upućuje psovke, a potom nakon šest minuta od ovoga sa broja … javlja se poznati glas predstavljajući se kao B. R. i isti mu upućuje prijetnje. Nakon toga uslijedilo je niz poziva gdje je oštećeni prekidao vezu, a kada se javio na telefon ponovo su mu upućivane prijetnje i psovke, da bi do 19,40 časova telefon na svakih minut zvonio, a ponovo pozivi su se nastavili do 20,37 časova, da bi zadnji poziv uslijedio oko 22,00 časa sa broja 069  627-658 gdje poznati glas taćnije  glas okrivljenog upućuje psovku oštećenom i prijetnju govoreći ,, jebem ti majku u usta, zašto si me prijavio policiji, doći ćeš ti u Kolašin, neće ti ni policija pomoći, za glavu ćemo te skratiti,, nakon toga više ga nije zvao, te oštećeni navodi da su sve ove okolnosti uticale da se ne osjeća najbezbednije ne samo zbog poziva već I zbog gubitka u koncentraciji prilikom vožnje. Nije se pridružio krivičnom gonjenju, niti je prema okrivljenom istakao imovinsko-pravni zahtjev.

      Iz iskaza svjedoka **Ć. Z.** utvrdjuje se da je isti kritičnom prilikom radio u kafiću i negdje oko 18,00 časova došao je okrivljeni sa B. D. da popije piće. Tom prilikom mu je zatražio telefon da bi ovaj navodno nazvao majku. Svjedok mu je dao telefon čiji je broj bio ... Dao mu je aparat I izašao do trafike da kupi cigarete, kada se ponovo vratio u kafić telefon je već bio na stolu. Kada je uzeo telefon sa stola svjedok je pošao kući i u kafić se vratio negdje oko 22,00 časa gdje je i dalje sjedio R. i D.. Nakon pet minuta od toga došla je policija i privela R. Nije se mogao izjasniti koliko je vremenski njegov telefon bio u posjedu okrivljenog mada zna da je kratko vrijeme telefon bio kod okrivljenog.

      Iz iskaza svjedoka **R. B.** utvrdjeno je da je isti kritičnom prilikom radio drugu smjenu, da je izmedju 19,20 časova R. sjedio sa B. D. i tražio mu telefon, ovaj mu je dao telefon obzirom da mu je okrivljeni drug.   Njegov telefon posjeduje broj … Navodi da je nastavio da radi za šankom i ne zna koga je okrivljeni zvao, jer nije imao vremena da obraća pažnju na to. Telefon mu je vraćen nakon pet minuta i ostavljen na stolu u blizini šanka. Obzirom da mu je bila gužva svjedok je nakon nekih pola sata uzeo telefon i stavio ga kod sebe. Navodi da je R. svo vrijeme bio u lokalu do momenta dolaska policije po njega.

      Iz iskaza svjedoka **R. B.** utvrdjeno je da je isti bio u kafiću čitav dan, jer je u kritičnom periodu radio kao poslovodja u kafiću ,,M.,,. Toga dana   negdje oko 17,00 časova R. dolazi u lokal sa jednim drugom. Oko 18,00 časova isti mu je tražio telefon da nazove majku. Njegov telefon je broja 069 ….. R. zadržava telefon kod sebe kratko vrijeme nekih 4-5 minuta.  Poslije toga traži mu opet telefon i sada ga Rakočević zadržava oko sat vremena.  Oba puta kada je R. razgovarao telefonom izlazio je ispred kafića. Oko 20,30 časova došla je policija i privela Rakočevića. 20 minuta prije dolaska policije svjedok je dobio poziv sa nekog broja, kasnije je saznao da je poziv uslijedio iz MUP-a K..

      Iz iskaza svjedoka **B. D.** utvrdjuje se da je isti u vrijeme kritičnog dogadjaja bio predsjednik Opštinskog odbora DPS – K.. Više puta u svojoj kancelariji primao je optuženog, koji mu se obraćao u vezi pomoći oko zaposlenja.   Svjedok mu je pomagao koliko je mogao, čak ga je jednom prilikom zaposlio u preduzeću Komunalno na odredjeno vrijeme. Nije mu poznato da li se optuženi obraćao oštećenom po bilo kom pitanju.

      Iz listinga dolaznih i odlaznih poziva i SMS poruka za broj … utvrdjeno je da je ovaj broj  ostvario komunikaciju gotovo u kontinuitetu  dana 16.04.2010 od 17,35 do 22,00 časa sa različitim telefonskim brojevima  i to:  …...

      Iz izvoda iz KE  izdatog na ime okrivenog utvrdjeno je da je isti do sada osudjivan I to presudom Osnovnog suda u Kolašinu K.br. 37/90 od 4.09.1990 godine za krivično djelo iz čl. 217 st. 1 KZ SRCG kaznom zatvora  u trajanju od tri mjeseca uslovno na jednu godinu i presudom Višeg suda u B. P.K.br. 610/03 od 11.02.2004. godine za krivično djelo iz čl. 251 st. 2 u vezi st. 1 KZ RCG na šest mjeseci zatvora.

      Cijeneći sve izvedene dokaze kako pojedinačno tako i u njihovom medjusobnom odnosu sud je našao da su se u radnjama okrivljenog našli svi elementi bića krivičnog djela ugrožavanje sigurnosti iz čl. 168 st. 1 KZ. Naime, nesporno je da je isti dana 16.04.2010.godine u periodu od 17,35 – 22,00 časa ugrozio sigurnost oštećenog K. N. prijetnjom da će napasti na njegov život i tijelo na način što ga je pozvao putem mobilnog telefona predstavio se i uputio mu niz psovki, nakon čega je oštećenog  u nekoliko navrata pozvao sa različitih telefonskih brojeva, kojom prilikom mu je uputio ozbiljne prijetnje ,, dodji ako smiješ u K., za glavu ću te skratiti, glavu ću ti otkinuti, neće ti ni policija pomoći, jebem ti mrtvu majku kurvu, što je kod oštećenog izazvalo osjećanje straha i nesigurnosti.

      Ovakav zaključak suda proizilazi iz iskaza oštećenog K. N. koji je bio decidan u svojim tvrdnjama da ga je okrivljeni uznemiravao upućujući mu prijetnje sa različitih telefonskih brojeva, da je ovo uznemiravanje od strane okrivljenog bilo kontinuirano I to u periodu od 17,35 – 22,00 časa, da se ovaj period poklapa sa periodom koji je okrivljeni proveo u kafe baru ,,M.,, gdje je sa različitih telefonskih brojeva čiji su vlasnici Ć. Z. R. B. i R. B. upućivao pozive oštećenom koje tvrdnje su upotpunjene i kroz iskaze imenovanih svjedoka, koji su potvrdili činjenicu da je R. bio u posjedu njihovih telefonskih aparata u periodu dok je boravio u pomenutom kafiću, a što  je potvrdjeno i kroz listing odlaznih i dolaznih poziva, što sve utiče na konačan zaključak suda da   iskaz oštećenog i svjedoka prihvati u cjelosti kao istinit. Iskaz svjedoka B. D. sud nije cijenio kao relevantan za presudjenje same stvari, jer se isti odnosi  samo na utvrdjivanje činjenice da li se okrivljeni ranije poznavao sa oštećenim.

      Cijeneći odbranu okrivljenog sud je istu prihvatio  u dijelu u kojem okrivljeni tvrdi da je kritičnom prilikom pozivao oštećenog sa više telefonskih brojeva, dok dio odbrane u kojem okrivljeni tvrdi da se oštećenom obraćao povišenim tonom ali da mu nije upućivao prijetnje sud je odbacio kao sračunatu na umanjenje krivično pravne odgovornosti.

      Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste, a tiču se ličnosti okrivljenog i djela stavljenog mu na teret, pa je od olakšavajućih okolnosti na strani okrivljenog našao da se oštećeni nije pridružio krivičnom gonjenju protiv okrivljenog.  Činjenicu da je do sada osudjivan sud nije cijenio kao otežavajuću, sa razloga što je od  poslednje osude protekao relativno dug vremenski period od sedam godina, te obzirom da je riječ o drugoj vrsti krivičnog djela. Pri činjenici da je za ovo krivično djelo predvidjena novčana kazna ili kazna zatvora do jedne godine, sud je okrivljenom izrekao uslovnu osudu utvrdjujući mu kaznu zatvora u trajanju od dva mjeseca, I istovremeno odredjujući rok od jedne godine kao rok provjere ponašanja počinioca.  Ovakva sankcija je po mišljenju suda primjerena težini krivičnog djela I ličnosti počinioca, te je sud mišljenja da će se istom postići svrha kako specijalne tako I generalne prevencije.

      Kako je okrivljeni oglašen krivim to ga je sud obavezao na plaćanje  sudskog paušala u iznosu od 50,00 €ura koji je srazmjeran dužini trajanja postupka I imovinskim prilikama okrivljenog, prednje shodno čl. 202 ZKP-a.

      Sa svega naprijed iznijetog odlučeno je kao u izreci presude.




                         **OSNOVNI SUD U KOLAŠINU,**

                                 Dana, 24.05.2011 godine. 
Zapisničar,                                                           S U D
I J A,
Vrhovac Nada s.r.                                              Mirjana Čepić
s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje i to u roku od 8 dana od dana prijema iste. Žalba se podnosi preko ovog
suda. 