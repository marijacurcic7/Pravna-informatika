U I M E C R N E G O R E
K.br.168/13
OSNOVNI SUD U NIKŠIĆU, kao prvostepeni krivični, sudija Perović Ivan, uz
sudjelovanje Ćuzović Plane kao zapisničara, odlučujući u krivičnom predmetu
protiv okrivljenog B.D. zbog krivičnog djela oduzimanje vozila iz čl. 248 st.
1 KZ, nakon dovršenog glavnog i javnog pretresa, dana 16.05.2013.g., u
prisustvu zamjenika ODT-a Đ. D. i okrivljenog B.D.a, donio je i istog dana
javno objavio
P R E S U D U
Okrivljeni :
B.D., od oca R. i majke Ž. rodjene M., rodjen....g. u N., sa prebivalištem u
N. - ul..., državljanin CG, nezaposlen, neoženjen,otac jednog djeteta, završio
srednju školu, lošeg imovnog stanja, ranije osudjivan presudom Osnovnog suda
Nikšić K.br. 49/04 od 16.08.2004. godine zbog kriv.djela iz čl. 246 st. 1 KZ
RCG na kaznu zatvora od 30 dana, presudom Osnovnog suda Nikšić K.br. 59/04 od
07.08.2004. godine zbog kriv.djela iz čl. 244 st. 1 i čl. 240 st. 1 tč. 1 KZ
RCG na kaznu zatvora od 4 mjeseca, presudom Osnovnog suda Nikšić K.br. 431/04
od 10.03.2005. godine zbog kriv.djela iz čl. 244 st. 1 KZ RCG na kaznu zatvora
od 40 dana, presudom Osnovnog suda Nikšić K.br. 78/05 od 23.02.2006. godine
zbog kriv.djela iz čl. 244 st. 1 KZ CG na kaznu zatvora od 40 dana, presudom
Osnovnog suda Nikšić K.br. 558/05 od 10.03.2007. godine zbog kriv.djela iz čl.
246 st. 1 u vezi st. 2 KZ na kaznu zatvora od 30 dana, presudom Osnovnog suda
Nikšić K.br. 331/06 od 23.11.2006. godine zbog kriv.djela iz čl. 246 KZ na
kaznu zatvora od 60 dana, presudom Osnovnog suda Podgorica K.br.08/276 od
31.07.2009.g. zbog kriv.djela iz čl. 240 st. 1 tač. 1 i 2 u vezi čl. 49 KZ na
kaznu zatvora od 1 godine i 2 mjeseca zatvora , presudom Osnovnog suda Nikšić
K.br. 667/08 od 4.07.2009.g zbog kriv. djela iz čl. 152 st. 2 u vezi st. 1 KZ
na kaznu zatvora od 30 dana, presudom Osnovnog suda Nikšić K.br. 395/08 od
5.11.2008.g. zbog kriv. djela iz čl. 240 st. 1 tač. 1 u vezi čl. 49 KZ na
kaznu zatvora od 3 mjeseca, presudom Osnovnog suda Nikšić K.br. 221/08 od
19.08.2008.g. zbog kriv. djela iz čl. 240 st. 1 tač. 1 KZ na kaznu zatvora od
7 mjeseci, presudom Osnovnog suda Nikšić K.br. 81/06 od 13.02.2009.g zbog
kriv.djela iz čl. 399 KZ na kaznu zatvora od 6 mjeseci, presudom Osnovnog suda
Nikšić K.br. 530/06 od 27.03.2009.g. zbog kriv.djela iz čl. 244 st. 1 KZ na
kaznu zatvora od 3 mjeseca, presudom Osnovnog suda Nikšić K.br. 154/05 od
31.12.2006.g. zbog kriv. djela iz čl. 240 st. 1 tač. 1 KZ u sticaju sa
kriv.djelom iz čl. 244 st. 1 KZ na jedinstvenu kaznu zatvora od 9 mjeseci i
presudom Osnovnog suda Nikšić K.br. 7/10 od 25.03.2010.g. zbog kriv. djela iz
čl. 244 st. 1 KZ na kaznu zatvora od 2 godine i 7 mjeseci,
Kriv je,
Što je:
Dana 5.03.2013.g. oko 23,45 časova u N., u ulici ... iako je bio svjestan svog
djela i htio njegovo izvršenje, protivpravno oduzeo motorno kombi vozilo marke
» VW transporter » reg.broja NK ... sa zakačenom prikolicom, vlasništvo
oštećenog M.M., u namjeri da ga upotrijebi za vožnju, na način što je navedeno
vozilo koje je bilo parkirano u ulici ...startovao uz pomoć ključa koji je bio
ostavljen u bravi za paljenje a zatim navedeno vozilo sa prikolicom odvezao do
naselja ... gdje su ga ovlašćeni službenici Uprave policije PJ Nikšić L. D. i
S. B. zaustavili i od istog oduzeli navedeno vozilo sa prikolicom,
-čime je učinio krivično djelo oduzimanje vozila iz čl. 248 st. 1 Krivičnog zakonika,
Pa sud okrivljenog B.D.a primjenom čl. 4 st. 2 čl. 32, čl.36 i čl.42 Krivičnog
zakonika i čl. 374 Zakonika o krivičnom postupku
OSUĐUJE
Na kaznu zatvora u trajanju od 30 /trideset/ dana koju je dužan izdržati po
pravosnažnosti presude.
Obevezuje se okrivljeni da na ime troškova krivičnog postupka uplati iznos od
30,00 eura, u roku od 15 dana po pravosnažnosti presude, pod prijetnjom
prinudnog izvršenja, na žiro-račun ovoga suda br. 832-152-32.
O b r a z l o ž e nj e
ODT iz Nikšića optužnim predlogom Kt. br. 147/13 stavio je na teret
okrivljenom B.D.u izvršenje krivičnog djela oduzimanje vozila iz čl. 248 st. 1
KZ, pa je zamjenik ODT-a Đ. D. koji je zastupao optužni akt na glavnom
pretresu ostao pri istom u završnoj riječi, predlažući sudu da okrivljenog
oglasi krivim i osudi po zakonu.
Okrivljeni B.D. naveo je u svojoj odbrani da je dana 5.03.2013.g. konzumirao
alkohol u većim količinama i to cijeloga dana i da se oko 23,30 časova uputio
kući. Prolazeći centrom grada vidio je ispred kafića D. kombi vozilo sa
prikolicom, pa je budući da je ključ bio ostavljen u bravi vozila, ušao u isto
startovao ga i krenuo da se vozi njime. Nije imao namjeru da vozilo prisvoji
ili da ga proda, a čak je i u dobrim odnosima sa vlasnicima istog. Od strane
policajaca L. D. i S. B. zaustavljen je u naselju Ž. - naselje B.T. a vozilo
je od njega oduzeto i on je odveden u stanicu policije.
Okrivljeni B.D. ostao je u završnoj riječi pri iznijetoj odbrani moleći sud da
ga što blaže kazni.
Sud je u dokaznom postupku na saglasan predlog stranaka pročitao iskaze
svjedoka oštećenog M.M. i svjedoka M. S. date u prethodnom postupku, pročitao
potvrdu UP PJ Nikšić od 6.03.2013.g. broj 001081 o privremenom oduzimanju
predmeta od okrivljenog, pročitao potvrdu UP PJ Nikšić o vraćanju oduzetih
predmeta M. S. od 6.03.2013.g. i pročitao izvod iz kaznene evidencije za
okrivljenog.
Svjedok oštećeni M.M. naveo je u svom iskazu da je obavješten od strane svog
radnika M. S. da je neko prethodne noći 05.03.2013. godine, oko ponoći odvezao
njegov kombi marke "VW Transporter" reg. oznaka NK…, bijele boje, sa
prikolicom, koji je bio parkiran u ulici, a kojim je prethodno M.S. dovezao
neku građu za njegov lokal. Istog dana je saznao da je njegovo vozilo odvezao
B.D. i da je policija ovo vozilo sa prikolicom oduzela od njega u naselju, a
vozilo je u policiji preuzeo njegov radnik M.S.. Istakao je da se ne
pridružuje krivičnom gonjenju protiv okrivljenog.
Svjedok M.S. naveo je u svom iskazu da je dana 05.03.2013. godine, negdje oko
23:45 časova, dovezao kombi marke "VW Transporter" reg. oznaka NK…, bijele
boje, vlasništvo njegovog gazde M.M., ispred gradske kafane u Nj. ulici. Nakon
istovara materijala iz kombija ušao je u lokal u kome radi, a vozilo je
ostavio na ulici otključano sa ključevima u bravi. Posle desetak minuta je
izašao iz lokala i primjetio da nedostaje kombi vozilo, kao i prikolica koja
je bila zakačena za isto pa je pozvao službenike policije i upoznao ih sa
navedenim događajem.
Potvrdom UP PJ Nikšić od 6.03.2013.g. broj 001081 o privremenom oduzimanju
predmeta konstatovano je da je navedenog dana od lica B.D.a oduzeto vozilo
marke "VW Transporter" reg. oznake NK…, ključ od istog vozila i saobraćajna
dozvola br…, dok je potvrdom UP PJ Nikšić o vraćanju oduzetih predmeta od
6.03.2013.g. konstatovano da je M. S. dana 06.03.2013. godine izvršeno
vraćanje kombi vozila marke "VW Transporter" reg. oznake NK…, prikolice sive
boje i ključa od vozila.
Imajući u vidu sadržinu provedenih dokaza sud je na nesumnjiv način utvrdio da
je okrivljeni B.D. dana 5.03.2013.g. oko 23,45 časova u Nikšiću, u ulici Nj.
iako je bio svjestan svog djela i htio njegovo izvršenje, protivpravno oduzeo
motorno kombi vozilo marke » VW transporter » reg.broja NK...sa zakačenom
prikolicom, vlasništvo oštećenog M.M., u namjeri da ga upotrijebi za vožnju,
na način što je navedeno vozilo koje je bilo parkirano u ulici Nj. startovao
uz pomoć ključa koji je bio ostavljen u bravi za paljenje a zatim navedeno
vozilo sa prikolicom odvezao do naselja...gdje su ga ovlašćeni službenici
Uprave policije PJ Nikšić L.D. i S. B. zaustavili i od istog oduzeli navedeno
vozilo sa prikolicom, kojim radnjama je ostvario sva bitna obilježja krivičnog
djela oduzimanje vozila iz čl. 248 st. 1 KZ.
Naime, iz svjedočkih iskaza M.S. i M.M. nesporno proizilazi da je dana
5.03.2013.g. oko 23,45 časova radnik lokala “ l” M.S. kombi marke “VW
transporter” reg.oznaka NK … vlaništvo M.M. zaustavio u Nj. pri čemu isto nije
bio zaključao a ključeve je ostavio u bravi.
Takođe je nesporno da je prethodno navedeno vozilo oduzeo okrivljeni B.D.
budući da ni on sam ne osporava da je prišao vozilu, startovao ga i udaljio se
sa lica mjesta, da bi ga u naselju Ž. zaustavili radnici policije i oduzeli mu
isto, pri čemu su o oduzimanju vozila od okrivljenog i o njegovom vaćanju M.S.
od strane UP PJ Nikšić izdate adekvatne potvrde.
Imajući u vidu da sam okrivljeni ističe kako mu je namjera isključivo bila da
se datim vozilom posluži, pri čemu nije bilo dokaza koji bi govorili u prilog
nekom drugom zaključku u pogledu namjere oduzimanja vozila od strane
okrivljenog, jasno je da je okrivljeni bio svjestan da protivpravno oduzima
tuđe vozilo u namjeri upotrebljavanja istog za vožnju, što je i htio pa je
jasno da je djelovao sa direktnim umišljajem.
Iako je okrivljeni isticao da je tokom čitavog dana konzumirao veću količinu
alkohola, po ocjeni ovog suda njegova sposobnost za rasuđivanje nije bila
upitna, obzirom da u svojoj odbrani jasno opisuje tok dogadjaja - vrijeme,
mjesto i način izvršenja krivičnog djela a to sasvim sigurno ne bi mogao
uraditi da je njegova sposobnost za rasuđivanje bila dovedena pod znak
pitanja.
Sud je donio rješenje da se ne izvodi kao dokaz čitanje službene zabilješke UP
PJ Nikšić budući da sud nalazi da se radi o internom policijskom dokumentu
koji ne posjeduje valjanju pravnu snagu da bi bio korišćen u ovom postupku.
Prilikom odlučivanja o krivičnoj sankciji, sud je shodno čl. 42 KZ kod
okrivljenog cijenio kao olakšavajuće okolnosti činjenicu da je otac jednog
djeteta, njegovu nezaposlenost i loše imovno stanje, kao i činjenicu da se
oštećeni nije pridružio krivičnom gonjenju, dok je kao otežavajuću okolnost
uzeo njegovu raniju višestruku osuđivanost utvrđenu iz izvoda iz kaznene
evidencije, pa je shodno čl. 36 KZ istog osudio na kaznu zatvora u trajanju od
30 dana koju će izdržati po pravosnažnosti presude, a kojom će se ostvariti
svrha kažnjavanja iz čl. 32 KZ u okviru opšte svrhe propisivanja i izricanja
krivičnih sankcija iz čl. 4 st. 2 KZ.
Sud je okrivljenog obavezao shodno čl. 226 i čl. 229 ZKP-a na plaćanje
paušalnih troškova krivičnog postupka u iznosu od 30,00 eura srazmjerno
složenosti i trajanju krivičnog postupka,te imovnim prilikama okrivljenog.
Iz iznijetih razloga, na osnovu čl. 374 ZKP-a odlučeno je kao u izreci
presude.
OSNOVNI SUD U NIKŠIĆU, dana 16.05.2013.godine.
Zapisničar SUDIJA,
Ćuzović Plana s.r. Perović Ivan s. r.
ZA TAČNOST OTPRAVKA TVRDI:
radnik suda
PRAVNA POUKA: Protiv ove presude dozvoljena je žalba u roku od 8 dana od dana
prijema iste preko ovog SUDA VIŠEM SUDU PODGORICA.