Posl.br. K. 63/13
U I M E C R N E G O R E
OSNOVNI SUD U CETINJU, kao prvostepeni, krivični, po sudiji Mariji Ćupić, kao
sudiji pojedincu uz učešće sudskog namještenika M. A., kao zapisničara, u
krivičnom predmetu okrivljenog I. D., zbog krivičnog djela ugrožavanje
sigurnosti iz člana 168. stav 1. Krivičnog zakonika, a po optužnom predlogu
Osnovnog državnog tužilaštva u C. Kt.br. 11/13 od 12.04.2013. godine, nakon
održanog glavnog i javnog pretresa dana 24.05.2013. godine, u prisustvu
savjetnika ODT-a Đ. M. i okrivljenog I. D., donio je dana 27.05.2013.godine i
javno objavio
P R E S U D U
Okrivljeni: I. D., JMBG........., od oca P. i majke M., rođene M., rođen
....... godine u C....., gdje i prebiva, ul. ».....« br. ..., državljanin Crne
Gore, po zanimanju RTV mehaničar, neoženjen, pismen, sa završenom Srednjom
školom, lošeg imovnog stanja, neosuđivan.
K r i v je:
Što je:
Dana 11.01.2013. godine oko 11,00 časova, ispred svoje porodične kuće,
locirane u ul....... br. 188, u C....., gdje su smještene poslovne prostorije
privrednog društva „P.....“ DOO C...., iako svjestan da prijetnjom napada na
život i tijelo oštećenog G..... I., koji je zaposlen u tom privrednom društvu,
ugrožava njegovu sigurnost, voljno prišao oštećenom, dok je na razvodnoj tabli
mijenjao električne osigurače, te ga je uhvatio rukama za jaknu, govoreći mu
povišenim tonom „Što to radiš“, a kada je prišao P. G. iz C., kako bi
spriječio dalji sukob, okrivljeni je oštećenom G. I., u prisustvu P. G.,
voljno uputio prijetnju sadržine: „Malo će ti biti C., ubiću te kad te
sretnem, jebem ti majku ustašku, nećeš imati gdje kafu popiti, pazi se kuda
ideš“, koje prijetnje okrivljenog su kod oštećenog G. I. izazvale osjećaj
straha i ugroženosti za sopstveni život i tijelo.
-čime je izvršio krivično djelo ugrožavanje sigurnosti iz člana 168. stav 1. Krivičnog zakonika,.
pa mu Sud primjenom citiranog zakonskog propisa, te primjenom članova 4, 5,
13, 15, 42, 52, 53, 54 Krivičnog zakonika i članova 226-229, 239 i 374.ZKP-a,
izriče
U S L O V N U O S U D U
Kojom okrivljenom utvrđuje na kaznu zatvora u trajanju od 30 dana, i
istovremeno odredjuje da se navedena kazna neće izvršiti ukoliko okrivljeni u
vremenskom periodu od jedne godine, od dana pravosnažnosti presude ne počine
novo krivično djelo.
Oštećeni G. I. se radi ostvarivanja svog imovnsko pravnog zahtjeva upućuje na
redovnu parnicu.
Troškova krivičnog postupka nije bilo, a okrivljeni je dužan da na ime paušala
u korist Budžeta Crne Gore uplati iznos od 30,00 € u roku od 15 dana po
pravosnožnosti presude pod prijetnjom prinudnog izvršenja .
O b r a z l o ž e nj e
Osnovno državno tužilaštvo u C. podnijetim opt. predlogom Kt.br. 11/13 od
12.04.2013. godine, okrivljenom I. D. iz C., stavilo je na teret krivično
djelo ugrožavanje sigurnosti iz člana 168. stav 1. Krivičnog zakonika. U
završnoj riječi na glavnom pretresu zastupnik optužbe ostao je pri podnijetom
optužnom predlogu i predložio sudu da okrivljenog I. D, oglasi krivim za
predmetno krivično djelo i osudi po zakonu.
Okrivljeni I. D. u svojoj odbrani je naveo da posjeduje porodičnu kuću u C. u
ul. ... br. 188 od koje je jedan sprat izdao firmi „P.“, u kojoj su zaposleni
G. I., P. G., G. M. i još više lica. Na dijelu kuće koju su oni koristili
postoji poseban mjerni uređaj, tako da nemaju potrebe da bilo što rade oko
njegovog mjernog uređaja, niti oko razvodne kutije, koja je smještena na
fasadi kuće. Dana 11.01.2013. godine, u jutarnjim časovima, vidio je u kući da
slabi napon struje i da je odjednom nestala, pa je izašao iz kuće i vidio da
G. I. i P. G. stoje kod razvodne kutije, i sa sobom su imali kliješta i neke
žice pa ih je tom prilikom pitao šta rade. Naveo je da su se ponašali grubo i
da mu je kritičnom prilikom G. I. rekao da ne radi ništa, da je električar,
iako stvarno nije. Istakao je kako je razvodna kutija pod visokim naponom, i
ukoliko neovlašćeno lice nešto radi oko nje može da izazove štetu i za
imovinu, a i povređivanje ljudi. G. I. je uhvatio za ruke kako bi ga pomjerio
od razvodne kutije i pokušao da mu objasni da on nije ovlašćen, a pogotove ne
bez njegove saglasnosti da bilo što dira na tako opasnom mjestu, ali je između
njih stao P. G., tako da nije mogao, a i da je htio G. I. bilo što da napravi
.Nije mu bila namjera bilo što drugo da napravi , već da sačuva život ljudi i
imovinu. Dodao je da je Istina da je Galiću rakao „malo će ti biti C.“, ali mu
nije prijetio, niti psovao majku, jer ima staru bolesnu majku, i nikada ne bi
opsovao roditelje. Kasnije je pošao u ED Cetinje i prijavio događaj i tamo su
mu rekli da treba da stavi katanac na razvodnu kutiju, pa je to i uradio. Kada
je došao da priča sa G. I. i P. G., nije bila G. M., ali je ista u međuvremenu
došla i rekla da su zvali Elektrodistribuciju C., i da oni neće da dođu i da
je to kasnije provjerio u ED C. i nikog tamo nijesu zvali. Na kraju je dodao
da smatra da nije počinio krivično djelo koje mu je stavljeno na teret jer je
jedino želio da zaštiti njihive živote, jer oni nijesu svjesni što se može
desiti od neovlašćenje radnje oko struje tako visokog napona, kao i kuću i
ostale objekte. Na glavnom pretresu u završnoj riječi dodao je predmetni
događaj proistekao zbog prijetnji koje su mu bile upućene godinu ranije od
strane direktora firme kod kojeg je zaposlen G. I..
Radi razrješenja ove krivičnopravne stvari, Sud je u dokaznom postupku na
glavnom pretresu proveo sledeće dokaze: na saglasan predlog stranaka umjesto
neposrednog saslušanja pročitao iskaz oštećenog G. I., svjedoka G. M.,
svjedoka P. G.,date na Zapisnicima kod ODT-a u C.,te pročitao izvještaj UP
Ispostava C. broj 15-02-245/219 od 28.01.2013. godine za okrivljenog I. D.
Iz iskaza oštećenog G. I. proizilazi da su poslovne prostorije „P“, u kojoj je
zaposlen najverovatnije do kraja februra 2013. godine bile smještene u kući
vlasništvo I. D. Dana 11.01.2013. godine, oko 11,00 časova, na razvodnoj
elektro tabli kuće je mijenjao osigurač, obzirom da su u više navrata zvali
Elektrodistribuciju C., i da su dolazili radnici iste da bi to promijenili, da
su ih tog dana takođe zvali, ali nijesu htjeli da dođu, a da je morao
obezbijediti električnu energiju, kako bi moglo preduzeće da funkcioniše.
Dodao je da je sa njim bio i kolega P. G., kojeg je poslao da donese kliješta.
Kritične prilike je izašao I. D. i pitao ga šta to radi, a on mu je
objašnjavao, da bi ga isti uhvatio rukom za jaknu, i počeo da mu prijeti
govoreći: „Malo će ti biti C., ubiću te kad te sretnem, jebem ti majku
ustašku, nećeš imati gdje kafu popiti, pazi se kuda ideš“, isto je govorio
povišenim tonom i svo vrijeme je prijetio, i pokušao je fizički da nasrne na
njega, ali je u tom momentu došao P. G. koji ga je ugurao u unutrašnjost
objekta, a I. je ostao napolje. Istakao je da je od prijetnji koje mu je
uputio I. D. osjetio je strah i ugroženost za sopstveni život i tijelo, jer
smatra da nije došao P. G. da bi ga I. sigurno napao, i morao bi se braniti.
Do kritičnog događaja nije imao nikakav sukob sa I. D., već su bili u
korektnim odnosima, a firma je sa njim imala problema. Mišljenja je da ovakva
situacija je rezultat toga što je zaposlen u firmi „P“, sa kojom je I. D. imao
problema.
Pojasnio je da mu se čini da je G. M. došla u momentu kada je P. G. praktično
ugurao u unutrašnjost objekta i da je mogla vidjeti u čuti dio događaja.
Pojasnio je da nije znao da li je okrivljeni bio obaviješten da se tog dana
mijenjaju osigurači, a ED C. je bila obaviještena. Pridružio se krivičnom
gonjenju i postavio je odštetni zahtjev.
Iz iskaza svjedoka G. M. proizilazi da je zaposlena u firmi „P.“, čije su
poslovne prostorije bile smještene u kući ,vlasništvo I. D.. Dana 11. januara
2013. godine, oko 10-11,00 časova , dok se nalazila na poslu, nestala je
struja i zvali su ED C., a njeni radnici su došli, pogledali i rekli da ne
mogu ništa da učine, već da moraju da se promijene osigurači, pa su zvali
njenog brata G. I. da dođe i pokuša da otkloni kvar, a on i P. G. su izašli
ispred, kod razvodne kutije da vide što je u pitanju, i poprave kvar. Poslije
nekih 10-15 minuta začula je neku buku i došla je do ulaznih vrata i napolju
je vidjela da P. G. stoji između njih dakle između njenog brata G. I. i I. D.,
te da je I. D. povišenim tonom govorio „Jebem ti majku ustašku, ubiću te, ne
smiješ izaći na kafu, a bilo je tu još nekih riječi kojih se nije mogla
sjetiti“. Pojasnila je da je P. G. uspio da nekako njenog brata ugura u
unutrašnjost objekta, dok je I. D. ostao napolje i dok su pokušali da
zaključaju vrata čula je da I. D. govorio P. G. da hoće da ga veže nekim
ugovorom, da priča svašta za njim po C. i slično, nekon čega su svi otišli u
kancelariju, a kasanije i u policiju da prijave događaj. Istakla je da je
firma „P.“ imala problema sa I. D., o čemu su obavijestili nadležne organe ,a
da lično nije imala sukob sa njim, niti joj je poznato da je njen brat G. I.,
osim ovog događaja imao bilo kakvih sukoba sa njim. Dodala je da toga dana
nijesu obavijestili okrivljenog da treba da se zamijeni osigurač na razvodnoj
tabli, a 15-ak dana prije tog događaja je lično obavijestila okrivljenog i
njegovu majku da imaju problem sa strujom. Nakon što su događaj prijavili
policiji I. D. je doveo radnike distribucije, koji su pogledali i rekli da ne
može da se popravi, već da moraju da se zamijene osigurači. Na kraju je
pojasnila da su toga dana zvali ED C., i da im je radnik koji je prethodno već
par puta dolazio rekao da tu ne može ništa da se uradi, već da moraju da se
osigurači zamijene, a da to nije obaveza ED, već vlasnika, tako da oni ne
moogu da intervenišu.
Iz iskaza svjedoka P. G. proizilazi da je zaposlen u firmi „P.“, čije su
poslovne prostorije bile smještene u kući vlasništvo I. D.. Nije se sjetio
tačnog datuma, ali zna da je bila zima i da su ostali bez struje, pa je pozvao
kolegu G. I. da pogleda u čemu je problem, obzirom da se on razumije i da radi
sa strujom. U jednom trenutku sa sprata od kuće, iz poslovnih prostorija, čuo
je neku buku i viku, pa je izašao napolje, i ispred vrata, na prizemlju kuće,
zatekao je I. D. koji je bio uhvatio rukom za jaknu G. I., i blago povišenim
tonom mu govorio „Jebem ti majku ustašku, ne smiješ više ulaziti na kapiju,
ubiću te, nećes smjeti izaći na kafu, pičko dođi da se pobijemo“. Možda je
bilo još nekih riječi ,ali se nije mogao sjetiti. Dodao je da je stao između
njih kako bi spriječio fizički sukob, i jedva je uspio poslije par trenutaka
da G. I., praktično ugura u unutrašnjost objekta i tada je vidio da je na
vratima objekta stojala G. M., tako da je ista mogla vidjeti dio događaja,
obzirom da je to mjesto udaljeno od po pola metra-metar od mjesta gdje je bio
sukob. Nije mu poznato da li je firma „P.“ imala nekih sukoba sa I. D., i ovo
je prvi puta da je svjedok bilo kakvog događaja između I. D. i G. I.. Pojasnio
je da nezna da li je okrivljeni bio obaviješten da se tog dana mijenjaju
osigurači, a ED C. je bila obaviještena jer je lično zvao i tada su mu rekli
da oni više neće da dolaze da mijenjaju osigurače, jer to nije njihova obaveza
već samo dobra volja, obzirom da je u toku te sedmice 3-4 puta nestajala
struja i radnici ED C. su dolazili.
Iz izvoda iz KE UP Ispostava C.. broj 15-02-245/219 od 28.01.2013. godine za
okrivljenog I. D. proizilazi da je isti nije osuđivan.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti u
sklopu sa odbranom okrivljenog sud je utvrdio da su rezultati dokaznog
postupka podkrijepili navode optužnog predloga da je okrivljeni I. D., počinio
krivično djelo ugrožavanje sigurnosti iz člana 168. stav 1. Krivičnog
zakonika, činjenično i pravno opisano u dispozitivu ove presude.
Utvrđujući činjenice radi pravilnog određenja materijalnopravnog odnosa u
datoj krivično pravnoj stvari sud je nesumnjivo utvrdio da je okrivljeni I. D.
dana 11.01.2013. godine oko 11,00 časova, ispred svoje porodične kuće,
locirane u ul. ..... br. 188, u C., gdje su smještene poslovne prostorije
privrednog društva „P.“ DOO C., iako svjestan da prijetnjom napada na život i
tijelo oštećenog G. I., koji je zaposlen u tom privrednom društvu, ugrožava
njegovu sigurnost, voljno prišao oštećenom, dok je na razvodnoj tabli mijenjao
električne osigurače, te ga je uhvatio rukama za jaknu, govoreći mu povišenim
tonom „Šta to radiš“, a kada je prišao P. G. iz C., kako bi spriječio dalji
sukob, okrivljeni je oštećenom G. I., u prisustvu P. G., voljno uputio
prijetnju sadržine: „Malo će ti biti C., ubiću te kad te sretnem, jebem ti
majku ustašku, nećeš imati gdje da popiješ kafu, pazi se kuda ideš“, koje
prijetnje okrivljenog su kod oštećenog G. I. izazvale osjećaj straha i
ugroženosti za sopstveni život i tijelo .
Sud je pri ocjeni pravno relevantih dokaza u predmetnoj krivično-pravnoj
stvari, punu vjeru poklonio iskazu oštećenog G. I. nalazeći da je iskaz
uvjerljiv, logički skladan i isitinit, pa ga je kao takvog cijenio kao dokaz
od presudne važnosti, u sklopu sa iskazom svjedoka P. G. koji je bio
neposredno učesnik i iskazom svjedoka G. M. koje je iskaze sud takođe
prihvatio obzirom da su isti u bitnom saglasani, tačani, jasni i objektivni i
kao takvi stvaraju jasnu predstavu kod suda o svim pravno relevantnim
činjenicama predmetnog događaja.
Kod ovakvog činjeničnog utvrđenja, sud je, nakon detaljne analize odbrane
okrivljenog I. D., a imajući u vidu sve sprovedene dokaze došao do zaključka
da odbrana okrivljenog ne predstavlja vjeran prikaz dešavanja tokom kritične
situacije. Naime, u konkretnom slučaju, iz iskaza okrivljenog proizilazi da
isti ne poriče izvjesno učešće u konkretnom događaju, ali ne na način kako je
to predstavljeno optužnim predlogom. Okrivljeni ne poriče da je kritične
prilike imao prepirku sa G. I., ali negira da je prijetio na način za koji se
tereti.
Stajalište odbrane je za sud neprihvatljivo,samim tim što je očigledno da
okrivljeni želi da izbjegne odgovornost za vlastite postupke ,pravdajući se
svojom navodnom željom da napravi dobro djelo ,plašeći se za bezbjednost
oštećenog I drugih lica .
U ovakvim se radnjama okrivljenog I. D., koje se sastoje u ugrožavanju
sigurnosti oštećenom G. I., kao pasivnom subjektu, kod kojeg je ostvareno
osjećanje ugroženosti, odnosno straha za život i tjelesni integritet, stiču se
sva subjektivna i objektivna obilježja bića konkretnog krivičnog djela, pri
čemu je Sud odredjujući subjektivan odnos okrivljenog prema djelu utvrdio
direktan umišljaj, jer je okrivljeni bio svjestan svog djela i njegovih
obilježja i htio njegovo izvršenje.
Prilikom utvrdjivanja vrste i visine kazne koju će izreći okrivljenom I. D.
cijenjene su okolnosti iz čl. 42. KZ -a, pa je Sud od olakšavajućih okolnosti
na strani okrivljenog našao to što se radi o osobi ranijeg neporočnog načina
života, dok otežavajućih okolnosti van bitnih obilježja bića krivičnog djela u
pitanju nije bilo. Sud cijeneći tako utvrdjene okolnosti, a imajući u vidu
svrhu kažnjavanja okrivljenom utvrdio kaznu zatvora u trajanju od 30 dana,
odmjerivši kaznu u zakonom propisanim granicama za predmetno krivično djelo i
istovremeno našao da su ispunjeni uslovi za izricanje uslovne osude propisani
čl. 54. KZ-a, odredjujući da se izrečena kazna neće izvršiti ukoliko
okrivljeni u vremenskom periodu od jedne godine, od dana pravosnažnosti
presude ne počini novo krivično djelo, te uz uvjerenje suda da će se u
konkretnom slučaju postići svrha njenog izricanja predvidjena čl. 52. KZ-a.
Shodno čl.239.ZKP-a oštećeni G. I. je radi ostvarivanja svog imovinsko pravnog
zahtjeva upućen na redovnu parnicu.
Troškova krivičnog postupka nije bilo, a okrivljeni je shodno čl.226-229 ZKP-a
obavezan da na ime paušala uplati iznos od 30,00 € u roku od 15 dana po
pravosnažnosti presude pod prijetnjom prinudnog izvršenja, u korist budžeta
Crne Gore ,a koji je iznos odmjeren shodno dužini trajanja postupka i
složenosti predmeta.
Na temelju svega izloženog, a na osnovu člana 374. ZKP-a valjalo je odlučiti
kao u izreci presude.
OSNOVNI SUD U CETINJU
Dana, 27.05.2013. godine
Zapisničar, S u d i j a,
M.A. Marija Ćupić
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici, a preko ovog Suda.