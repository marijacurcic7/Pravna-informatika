Posl. br. K. 40/13
U I M E C R N E G O R E
OSNOVNI SUD U CETINJU, kao provostepeni krivični, po sudiji Ćupić Mariji, kao
sudiji pojedincu, uz učešće M. A., kao zapisničara, u krivičnom predmetu
protiv okrivljenog Dj. Ž. iz P., zbog krivičnog djela lažno predstavljanje iz
čl. 383. st.1. Krivičnog zakonika, odlučujući po Optužnom predlogu ODT-a u C.
Kt.br. 262/11-2 od 14. 02. 2012. godine, nakon održanog glavnog i javnog
pretresa dana 18. 04. 2013.godine, u prisustvu savjetnika ODT-a Đ. M.,
okrivljenog Dj. Ž.,sa braniocem Đ. A., adv.iz P. donio je dana 23. 04. 2013.
godine i javno objavio
P R E S U D U
Okrivljeni Dj. Ž. JMBG ........ ,od oca R. i majke A.,rodjene K. ,rodjen
.........godine u P.,gdje i prebiva, ul.B. B. br.12., državljanin Crne Gore
,oženjen, pismen, sa završenim Ekonomskim fakultetom, srednjeg imovnog stanja
,neosudjivan,
Na osnovu čl. 373. tačka. 2. ZKP-a se
OSLOBADJA OD OPTUŽBE
Da je:
Dana 13 decembra 2011.godine ,oko 14,30 časova ,na magistralnom putu C.-B., u
mjestu O. ,opština C.,u namjeri da sebi pribavi korist u vidu izbjegavanja
odgovornosti zbog prethodno počinjenog prekršaja iz oblasti bezbjednosti
saobraćaja na putevima policijskim službenicima UP Ispostave C. V. M. i M. I.
svjesno i voljno se lažno predstavio kao službeno lice kadrovske službe za
obračun plata Uprave policije ,pokazujući im kao dokaz nevažeću policijsku
značku br.006859.
-čime bi izvršio krivično djelo lažno predstavljanje iz čl.383.st.1.Krivičnog zakonika
Troškovi krivičnog postupka padaju na teret budžetskih sredstava suda.
O b r a z l o ž e nj e
Osnovno državno tužilaštvo u C., optužnim predlogom Kt. br. 262/11-2 od
14.02.2012.godine, stavilo je na teret okrivljenom Dj. Ž. , da je izvršio
krivično djelo lažno predstavljanje iz čl.383.st.1. Krivičnog zakonika.
Prvostepena presuda u datoj krivičnopravnoj stvari je ukinuta rješenjem Višeg
suda u P. Kž.br.129/13 od 07.02.2013.godine i predmet je vraćen prvostepenom
sudu na ponovno sudjenje.
Shodno ukidnim razlozima sadržanim u odluci Višeg suda zakazan je glavni
pretres na kojem je zastupnik optužbe u završnoj riječi nakon manjih
činjeničnih izmjena ostao pri podnijetom optuižnom aktu i predložio da se
nakon održanog glavnog pretresa i sprovedenog dokaznog postupka okrivljeni Dj.
Ž. oglasi krivim za predmetno krivično djelo koje je počinio svjesno i voljno
i osudi po zakonu.
Okr. Dj. Ž. je negirao izvršenje krivičnog djela koje mu je stavljeno na
teret.Iz navoda njegove odbrane proizilazi da je dana 13.12.2011.godine
upravljao p.m.v.marke ''Renault Megan-Senic'' reg.br....... DZ 964 i to iz
pravca B. u pravcu C. ,kada ga je zaustavila patrola policije.Jedan od
policajaca mu je tražio saobraćajnu i vozačku dozvolu ,koje je dao na uvid
,nakon čega ga je upoznao da je počinio prekršaj jer se kretao većom brzinom
5-8 km.preko dozvoljene,i uputio ga kod kolege koji se nalazio u vozilu na
mjestu vozača .Oba vozila su se nalazila na istom proširenju pored puta na
udaljenosti od oko 3 m. Kroz spušteno staklo policajcu M. I. je dao tražena
dokumenta,a isti je odmah počeo sa pričom da ga poznaje ,gdje radi čime se
bavi ,što mu je bilo čudno ,a odgovorio mu je da se možda poznaju jer tuda
prolazi ,ili što je nekada davno radio u MUP-u.Nije mu ispisao prekršajnu
prijavu, niti kaznu ,a pitao ga je da li ima neko oružje .Drugi policajac se
nije upuštao u tu priču ,iako je bio na udaljenosti od par metara. M. je
započeo pretres njegovog vozila u kojem se nalazio V. M.,a i M. je pitao čime
se bavi,a pritom je insistirao da mu pokaže službenu legitimaciju kao dokaz da
je nekada radio u MUP-u .Igrom slučaja je u vozilu imao staru nevažeću
policijsku značku br.006895 koju je zadužio davno kada je radio u MUP-u ,ali
prestankom posla razdužio je sliku sa ovlašćenima koja se nalazila u
unutrašnjosti legitimacije .Kada je policajac M. uzeo policijsku značku rekao
je da je ona nevažeća ,našto mu je odgovorio da mu je i ranije rekao da je
nevažeća jer više značke u MUP-u nijesu takve ,a njihovu službenu legitimaciju
ne može imati kada više ne radi u MUP-u .Ozbiljan je čovjek ,otac troje djece
i ne bi se radi bezazlenog prekršaja čija bi visina iznosila ne više od 20-30
eura upuštao u izvršenje krivičnog djela.U završnoj riječi je naveo da je
nesumnjivo tokom pretresa i u dokaznom postupku utvrđeno da se i kritičnom
prilikom istinito predstavio imenom i prezimenom ,te predajom uredne vozačke
dozvole i saobraćajne dozvole kojima se utvrdio njegov identitet. Ovo
potvrđuju svi svjedoci. Nesumnjivo je da nije ni počinio prekršaj jer nikakve
prekršajne prijave za saobraćaj ne postoji u spisima predmeta čega se ni
svjedok ne sjeća. Potvrđuje da je tačno da je rekao da je bivši kolega, a to
je potvrdio i svjedok V. iako svjedoci M. i V. tvrde da je rekao da je
aktuelni kolega. Bez obzira na ovu kontradiktornost, nesporno je da se
istinito predstavio zvaničnom dokumentacijom i to je odlučna činjenica. Takođe
je i činjenica da su dva policijska službenika neovlašćeno i bez ikakvih
osnova sumnje pretresali njegovo vozilo pod sumnjom jednog da traži drogu ili
oružje, a drugog da je razlog njegova ocjena da se radi o lažnom
predstavljanju. Svjedok M. na saslušanju od 03. 12. 2012. godine je rekao da
nije prvi put da se on lažno predstavlja, a na zapisniku od 09. 07. 2012.
godine tvrdi da ga vidi prvi put u životu, te da prilikom pretresa nije ništa
ni tražio, čime su uzeli u ruke ovlašćenja ODT-a kritičnom prilikom (iako je
ODT udaljen svega nekoliko minuta od saobraćajnice), a ne podnose prekršajnu
prijavu za saobraćajni prekršaj zašto su ovlašćeni. Stoga smatra da sud treba
da donese oslobađajuću presudu.Pojasnio je da se predstavio imenom i
prezimenom, dao dokumenta, vozilo je na njegovo ime, vozačka i saobraćajna
takođe, nakon čega je upućen kod kolege, a tek nakon 25 minuta razgovora sa
policajcem je vršen pretres vozila ,kojom prilikom je u istom pronađena značka
u crnoj kožnoj torbi ispod sica sa kojom se djeca igraju. Još jednom je naveo
da i ako je prekoračio tog dana brzinu možda se radilo o prekoračenju od nekih
5 km ,ali nije podnijeta bilo koja prekršajna prijava što se može provjeriti
uvidom u prekršajnu evidenciju.Kritične prilike u vozilu je bio samo.V.M. U
crnoj kožnoj torbi držao je ovu bivšu službenu značku, jer je supruga ubacila
dan prije ispod sica sa razlgoa što se dijete kojem su izbijali zubići igralo
sa njom i skidalo farbu sa iste, pa sa tog razloga je stavila na to mjesto, a
što se može vidjeti i iz same značke a dijete je istu vuklo, cijepalo i
grizlo.Znao sam da je istekao rok važnosti predmetne policijske značke, jer
čim je vratio ovlašćenja ,značka više ničemu ne služi.Prilikom vraćanja
ovlašćenja nije vratio i službenu značku, obzirom da su mu samo tražili
ovlašćenje i oružje, a značku nijesu, kao ni kamuflažnu opremu.Zna da je
službena značka sastavni dio legitimacije , ali nije više sastavni dio čim se
makne ovlašćenje, odnosno slika sa ovlašćenjima i poništi se ,tako i ne važi
jer niko više tu istu značku sa tim brojem ne može zadužiti. Razlog što se
kritične prilike ovlašćenim policijskim službenicima predstavio kao bivši
pripadnik, je to što su ga pitali odakle se znaju, pa im je rekao da nezna
negdje u se sreli, možda jer ponekad radim ljeti u B., a Vi tamo dežurate, a
ja sam nekada radio u MUP-u, na što mi je policajac odgovorio "a svi ste vi
radili u MUP ili bivše smo kolege".Službena značka tom prilikom nije postojala
kod njega zajedno sa službenom legitimacijom, jer se razdužio.
Branilac okrivljenog je u završnoj riječi naglasio da okrivljeni nije imao
namjeru da učini štetu, ni korist, da nije pokazivao policijsku značku već da
se pretresom ovlašćenih policijskih službenika došlo do nje. Takođe nesumnjiva
je čijenica je da samo na upit policijskog službenika pomenuo svoj dio radne
biografije za koju su službenici sami tražili pretresom dokaz, što u njihovim
iskazima i analizom u istražnom postupku i na zapisnicima jasno proizilazi
,jer u jednom dijelu imaju kontradikcije. Dakle ,nema javnog njegovog javnog
isticanja bilo kakvog obilježja i mjera bezbjednosti ovako postavljena i
tražena je nemoguća jer se radi i traži oduzimanje policijske značke, a
okrivljeni nema aktuelnu policijsku značku ,neko nekadašnju nevažeću i
smatramo da nema dokaza za krivično pravnu odgovnornost, a ukoliko sud nađe da
ima elemenata da će se eventualno sudskom opomenom postići svrha kažnjavanja.
Radi razrješenja ove krivičnopravne stvari Sud je u dokaznom postupku na
glavnom pretresu proveo dokaze: na saglasan predlog stranaka umjesto
neposrednog saslušanja pročitao iskaze svjedoka V. M.,V. M. i M. I.,pročitao
potvrdu o privremeno oduzetim predmetima od Dj. Ž. od 13.12.2011.godine ,te
pročitao izvještaj Uprave policije – PJ P. iz Kaznene evidencije za
okrivljenog broj 20-29-245/12-660 od 08. 02. 2012. godine.
Iz iskaza svjedoka V. M. proizilazi da se dana 13.12.2011.godine nalazio u
vozilu poznanika Dj. Ž. ,jer su oko 13,30 časova krenuli iz B. ka C..U mjestu
O. zaustavila ih je patrola koju su činila dva policajca .Jedan je radarom
kontrolisao brzinu ,a drugi je sjedio u vozilu.Mišljenja je da je Ž.
prekoračio brzinu na tom dijelu puta zbog čega su i zaustavljeni od strane
policajca.Policajac koji nije držao radar prišao im je i tražio od Ž.
saobraćajna dokumenta,a potom mu rekao da podje sa njim do policijskog vozila
koje je bilo udaljeno 10 metara od vozila u kojem se nalazio ,tako da je bio
ledjima okrenut i nije obraćao pažnju šta oni rade u autu,ali je pretpostavio
da policajac sačinjava prekršajnu prijavu zbog prekoračenja brzine.Nakon 10
minuta policajac je u njegovom i Ž. prisustvu počeo da pretresa vozilo i tom
prilikom nije ništa pronašao ,te je i njega zamolio da izadje,a on je nastavio
sa pretresom,te kako ponovo nije ništa našao oni su se vratili u vozilo ,te je
policajac ponovo počeo da pretresa i potom je vidio na prostoru izmedju
vozačevog i suvozačevog mjesta manju ručnu torbu ,crne boja koja je Ž.
vlasništvo. Otvorio je radi pregleda i kada je pronašao neku veću značku
,pitao je Ž. odakle mu značka ,a ovaj mu je odgovorio da je značka njegova
uspomena iz perioda dok je radio u policiji i da nema važnost ,jer su značke
već duže promjenjene .Nije bio upoznat da je Ž. radio u policiji i ovaj mu to
nikada nije rekao.Ostao je pri tvrdnji da je značka bila u Ž. ručnoj torbici
koja se nalazila u vozilu .Nije mu poznato o čemu su Ž. i policajci
razgovarali,odn.to nije mogao čuti,samo zna da je policajac prilikom
zaustavljanja i legitimisanja tražio dokumenta ,a vidio je kada je okrivljeni
dao vozačku i saobraćajnu.
Iz iskaza svjedoka M. I. proizilazi da je dana 13.12.2011.godine,oko 14,30
časova obavljao službene zadatke kontrole saobraćaja na putevima zajedno sa
kolegom V. M. ,koji je saobraćaj kontrolisao radarem ,a on se nalazio na
mjestu vozača.Nalazili su se na proširenju puta preko puta restorana K. ,kada
je M. na radar zbog prekoračenja brzine zaustavio vozilo kojim je upravljao
Dj. Ž. ,koji je nakon zaustavljanja prišao vozilu u kojem se nalazio i to sa
strane vozača te mu je kroz otvoreni prozor zatražio saobraćajna dokumenta na
uvid .Tom prilikom Dj. mu je rekao da mu je kolega i dao mu saobraćajna
dokumenta.Na njegovo pitanje kako to da su kolege objasnio mu je da radi u
Kadrovskoj službi za obračun plata u Upravi policije .To mu je bilo nelogično
pa ga je upitao da li ima službenu legitimaciju ,a ovaj mu je dao značku
br.006859,ali je odmah vidio da se radi o nevažećoj znački.Ovu značku Dj. mu
je pokazao iz ruke ,a koju je izvadio iz torbe ,u koju je ponovo vratio ,pa
potom u vozilo.Pozivom u stanicu policije izvršio je provjeru da li je isti
zaista službenik UP CG. Zbog prednjeg je izvršio pretres vozila zajedno sa
Vučetićem ,a u kojem je pronašao torbicu u kojoj je bila značka, a koju mu je
prethodno ovaj pokazao.V. se nalazio na udaljenosti od par metara ,okrenut u
pravcu C. i mogao je čuti čitav razgovor.Istog je vidio prvi put u životu i
nije imao nikakve potrebe ,kao ni njegov kolega da bilo šta iznudjavaju
,odn.da im predaje lažnu dokumentaciju.U vozilu je bio stariji čovjek koji im
je govorio da se okrivljeni šalio. Pojasnio je da se prilikom zaustavljanja
vozila nije on obratio okrivljenom već kolega V. a riječima kao što se svakome
obraćaju, da je napravio prekršaj, te mu je uzeta vozačka i saobraćajna.Njegov
kolega je tada utvrdio identitet Ž. Đ., sa imenom i prezimenom .Isti je
počinio prekršaj - prekoračenje brzine i dat je nalog za naplatu novčane
kazne,a nije mu poznato, da li je nalog procesuiran odn.ukoliko nije platio
vjerovatno jeste, a iz kola je dao kolegi koji je vozačku i saobraćjnu donio
kod njega u auto.Od suvozača sa Đ., je bilo je još jedno nepoznato lice koje
je komentarisalo da se Đ. šalio.Nikakvu uslugu od Đ. prilikom kontrole nije
tražio,a nije se mogao sjetiti kada je napisao nalog,prije ili nakon
pretresa.Razlog privodjenja je samo službena legimitacija, tj., značka, bez
slike i ovlašćenja,koju je zadržao i predao je u stanicu dežurnoj službi.Kada
mu je okrivljeni dao vozačku i saobraćajnu rekao mu je da je kolega,a ne da je
bio kolega,istog ne poznaje jer ga je vidio prvi put u životu.
Iz iskaza svjedoka V. M. proizilazi da je dana 13.12.2011.godine,oko 14,30
časova na magistralnom putu C. - B. zaustavio vozilo zbog prekoračenja
brzine.Držao je radar u ruci,a vozilom je upravljao Dj. Ž.. Na mjestu suvozača
je bio stariji čovjek. Dj. je upoznao da je prekoračio brzinu i zatražio mu je
saobraćajnu dokumentaciju na uvid .Ovaj mu je dao saobraćajnu dokumentaciju i
istovremeno mu rekao da su kolege jer radi u službi za obračun plata u Upravi
policije .Na pitanje da li ima službenu legitimaciju ,da dokaže svoje tvrdnje
rekao mu je da ima ,ali da to sada nije bitno.Uputio ga je kod kolege M. koji
se nalazio u policijskom vozilu čiji je prednji dio bio okrenut prema B. ,a
Dj. prednji dio vozila je bio okrenut u pravcu C. ,a sama vozila su se
nalazila na udaljenosti od nekih par metara jedno naspram drugog.Kolega M. je
otvorio prozor sa vozačeve strane ,a Dj. je stajao vani i kroz prozor mu je
dao saobraćajnu dokumentaciju.Jasno je čuo da je isti i njegovom kolegi
ponovio da je njihov kolega koji radi u službi za obračun plata i u
Specijalnoj jedinici policije. Zbog sumnje na posjedovanje oružja je izvršio
pretres vozila zajedno sa M. kojem su prisustvovali okrivljeni i njegov
suvozač .Okrivljeni je iz torbice koju je imao pri sebi izvadio značku ,i dao
je kao pravu M..U toj legitimaciji se nalazila policijska značka koja nije
bila važeća. Nijesu primjenjivali bilo kakvu vrstu prinude jer nije imao
nikakve potrebe ,kao ni njegov kolega da bilo šta iznudjavaju ,odn.da im
predaje lažnu dokumentaciju.Pojasnio je da je okrivljeni prilikom
zaustavljanja, njemu na njegovo traženje dao na uvid saobraćajnu i vozačku
dozvolu koju je dao kolegi M.i tu su bili istiniti podaci .
Saobraćajna policija procjenjuje da može da izvrši pregled vozila bez kontakta
tužilaštva, a obzirom da je on je pokazao službenu dokumentaciju, a utvrdili
su da on nije službenik,to su posumnjali da nešto radi, odnosno zbog sumnje da
vrši neko krivično djelo-ilegalno posjedovanje oružja ili droge.Bilo je lijepo
vrijeme tog dana. Sa okrivljenim je bio i neki stariji čovjek koji je rekao
nemojte da ga maltretirate čovjek se šalio.
Iz izvještaja Uprave policije – br.Sl od 13.12.2011.godine proizilazi da je od
Dj. Ž. u 14,30 časova dana 13.12.2011.godine oduzeta službena značka br.006859
–službenička UP CG ,stara, bez fotografije i ovlašćenja.
Iz izvoda iz KE UP PJ P. broj 20-29-245/12-660 od 08. 02. 2012. godine, za
okrivljenog proizilazi da nije osudjivan.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti , Sud
je utvrdio da rezultati dokaznog postupka nijesu podkrijepili navode optužnog
akta da je okr. Đ. Ž. , počinio krivično djelo lažno predstavljanje iz
čl.383.st.1.KZ-a.
Naime, Optužim predlogom ODT-a u C. Kt.br.262/11-2 od 14.02.2012. godine je
stavljeno na teret okrivljenom da je izvršio predmetno krivično djelo, na
način što je u namjeri da sebi pribavi korist u vidu izbjegavanja odgovornosti
zbog prethodno počinjenog prekršaja iz oblasti bezbjednosti saobraćaja na
putevima policijskim službenicima UP Ispostave C. V. M. i M. I. svjesno i
voljno se lažno predstavio kao službeno lice kadrovske službe za obračun plata
Uprave policije ,pokazujući im kao dokaz nevažeću policijsku značku br.006859.
Međutim , nakon analiziranja svih dokaznih predloga Sud je utvrdio da
rezultati dokaznog postupka nijesu podkrijepili činjenične i pravne navode
optužbe da je okrivljeni počinio predmetno krivično djelo stavljeno mu na
teret.
Krivično djelo lažno predstavljanje iz čl.383.st.1.KZ-a čini onaj ko se u
namjeri da sebi ili drugom pribavi kakvu korist ili da drugom nanese štetu
lažno predstavlja kao službeno ili vojno lice ili neovlašćeno nosi kakve znake
službenog ili vojnog lica.
Iz saglasnih iskaza saslušanih svjedoka M. I. i V. M. proističe da se
naznačenog dana na navedenom mjestu i naznačenom vremenskom intervalu nakon
što je zaustavljen radi počinjenog prekršaja iz oblasti bezbjednosti
saobraćaja na putevima okrivljeni legitimisao na način što je ovlašćenim
službenim licima pokazao pravu saobraćajnu i vozačku dozvolu,da bi se u daljem
toku razgovora prvo jednom ,pa drugom predstavio kao službeno lice kadrovske
službe za obračun plata UP ,pritom im pokazujući nevažeću policijsku značku
br.006859.
Da je predmetna policijska značka nakon toga oduzeta iz torbe okrivljenog koja
se nalazila u vozilu ,nije negirao ni okrivljeni ,ni saslušani svjedok V. M.,
kao ni svjedok M. koji je pojasnio ,a govoreći o ovoj značci, pri tom
opisujući radnje okrivljenog " koju je izvadio iz torbe ,u koju je ponovo
vratio ,pa potom u vozilo".Predmetna policijska značka br.006859 je oduzeta
konkretnom prilikom što je konstatovano u Potvrdi o oduzimanju
br.20-29-245/12-660 od 08.02.2012.godine.
U konkretnom slučaju okrivljeni negira da je imao namjeru da sebi pribavi
korist,te i da izbjegne odgovornost zbog počinjenog prekršaja jer se radilo o
vrlo malom prekoračenju brzine .
Imajući u vidu da lažno predstavljanje nije po pravilu samo po sebi cilj,već
sredstvo za postizanje tog cilja,a kod činjenice da svi građani,pa i
službenici policije podliježu krivičnoj odgovornosti u slučaju kršenja
odredjenih odredbi pozitivnih propisa ,cijeneći razloge takvog predstavljanja
okrivljenog konkretnom prilikom ,a u pravcu utvrđivanja namjere pribavljanja
bilo kakve koristi,pa i izbjegavanja odgovornosti zbog prethodno počinjenog
prekršaja iz oblasti bezbjednost saobraćaja na putevima, a kod činjenice da u
konkretnom slučaju okrivljeni negira da je imao namjeru da sebi pribavi bilo
kakvu korist ,ili pak izbjegne odgovornost , te da nema drugih dokaza čije bi
provođenje rezultiralo donošenjem drugačije odluke,a posebno imajući u vidu
odredbu iz čl.3.st.3.Zakonika o krivičnom postupku da sumnja o postojanju
činjenica koja čine obilježje krivičnog djela sud rješava na način koji je
povoljniji za okrivljenog (in dubio pro reo), to ga je oslobodio optužbe
osnovom čl.373.t.2. ZKP-a.
Shodno odredbama čl. 230. Zakonika o krivičnom postupku troškovi krivičnog
postupka padaju na teret budžetskih sredstava suda.
Na temelju izloženog valjalo je odlučiti kao u izreci.
OSNOVNI SUD U CETINJU
Dana, 23. 04. 2013.  godine
Zapisničar S u d i j a,
A.M. Marija Ćupić
PRAVNA POUKA:
Protiv ove presude može se izjaviti
žalba u roku od 8 dana od dana
prijema Višem Sudu u Podgorici ,
a preko ovog Suda .