K br. 35/13
U IME CRNE GORE
OSNOVNI SUD U CETINJU, po sudiji Mariji Ćupić, uz učešće A. M., kao
zapisničara, u krivičnom predmetu protiv okrivljenog Z. K. iz K., zbog
krivičnog djela teška krađa u pokušaju iz čl.240 st.1 tač.1 u vezi čl.20
Krivičnog zakonika, postupajući po optužnici ODT C., Kt.br. 10/13 od
12.03.2013. godine, nakon javnog, glavnog pretresa, održanog dana 29.04.2013.
godine, u prisustvu zastupnika optužbe, S. R., zamjenika ODT C. i okrivljenog
Z. K., donio je i istog dana javno objavio,
P R E S U D U
Okrivljeni,
K. Z., JMBG ..........., od oca M. i majke R., rođene Ć., rođen .........
godine, u P., sa prebivalištem u K., Sv.S. bb, državljanin Crne Gore, po
zanimanju vozač, neoženjen, pismen, sa završenom srednjom Elektro školom,
lošeg imovnog stanja, osuđivan presudom Osnovnog suda u P., posl. Br. K 218/06
od 22.11.2006. godine, zbog krivičnog djela laka tjelesna povreda iz čl. 152
st. 2 u vezi st. 1 Krivičnog zakonika, na kaznu zatvora u trajanju od 6
mjeseci, uslovno na jednu godinu,
Kriv je
Što je:
Dana 01.01.2013. godine, oko 19:45h, u mjestu zv. O., opština C., u namjeri da
obijanjem i provaljivanjem tuđeg zatvorenog prostora i oduzimanjem i
prisvajanjem tuđih pokretnih stvari, sebi pribavi protivpravnu imovinsku
korist u iznosu od preko 150,00€, iako svjestan da je obijanje i provaljivanje
tuđeg zatvorenog prostora i oduzimanje i prisvajanje tuđih pokretnih stvari,
zabranjeno, na repetitoru bazne stanice vlasništvo A.D. „C. t.“, sa sjedištem
u P., voljno obio metalni ormar dimenzija 1,20m x1m, u kojem se nalazio
agregat marke „Silent Planet 155“ SMGL, KWA 14,5, sa rezervoarom za dizel
gorivo zapremine 500 L, na način što je upotrebom fizičke sile, metalnim
pajserom kao podesnim sredstvom, otkinuo dva metalna katanca kojima su bile
zaključane zaštitne metalne šipke debljine 2cm i dužine 1,18m, koje su bile
poprečno postavljene na vratima metalnog ormara i na oba kraja prolazile kroz
okrugle metalne držače prečnika 3cm, te izvukao šipke i tako otvorio vrata
ormara, da bi potom stavio gumeno crijevo u rezervoar agregata i otpočeo
istakanje dizel goriva u bidon zapremine 20 litara, dok je pored sebe imao još
dva prazna plastična bidona zapremine od po 20 i 30 litara, a u prtljažniku
njegovog pmv nalazila su se i dva prazna plastična bidona zapremine od po 25
litara, kao i jedan prazan metalni kanister zapremine 30 litara, sve ukupno
zapremine 150 litara, ukupne novčane vrijednosti od 195,00 €, koje je takođe
namjeravao napuniti protivpravno oduzetim dizel gorivom, da bi u dovršenju
djela bio spriječen intervencijom ovlašćenih službenika Uprave policije –
ispostave C.,
-čime je izvršio krivično djelo teška krađa u pokušaju iz čl.240 st.1 tač.1, u vezi čl.20 Krivičnog zakonika. 
Pa sud optuženom, na osnovu čl.4 st.2, 42 st.1, 52, 53 i 54 Krivičnog
zakonika, te čl.226, 229, 239 i 374 Zakona o krivičnom postupku, izriče,
USLOVNU OSUDU
Kojom mu prethodno utvrđuje kaznu zatvora u trajanju od 1 (jedne) godine i
istovremeno određuje da se ista neće izvršiti ako okrivljeni u roku od 3 (tri)
godine po pravosnažnosti presude ne izvrši novo krivično djelo.
Obavezuje se optuženi da plati troškove krivičnog postupka u iznosu od 60,50€,
te na ime paušala iznos od 30,00€, u roku od 15 dana po pravosnažnosti presude
pod prijetnjom prinudnog izvršenja.
Oštećeno preduzeće A.D. „C. T.“ se radi ostvarivanja imovinsko pravnog
zahtjeva upućuje na parnični postupak.
O b r a z l o ž e nj e
Optužnicom ODT C., Kt br.10/13 od 12.03.2013. godine, optuženom Z. K. je
stavljeno na teret da je izvršio krivično djelo teška krađa u pokušaju iz
čl.240 st.1 tač.1 u vezi čl.20 Krivičnog zakonika. Zastupnik optužbe je u
završnoj riječi u cjelosti ostao pri podignutoj optužnici i predložio sudu da
okrivljenog oglasi krivim i osudi po zakonu, pri tom uzimajući u obzir sve
otežavajuće i olakšavajuće okolnosti na strani optuženog, a posebno njegovo
jasno i potpuno priznanje koje je doprinijelo bržem utvrđivanju materijalne
istine u predmetnoj krivično pravnoj stvari.
Okrivljeni Z. K. je u svojoj odbrani u bitnom naveo da je zapao u neke
finansijske probleme, pa je iz tog razloga dana 01.01.2013. godine, vozeći se
iz P. prema B., prolaskom kroz mjesto O., primijetio na brdu repetitor, a
ranije je od nekih ljudi čuo da tamo postoje agregati sa dizel gorivom, koji
su zapremine 400-500 litara. Došao je na ideju da pokuša da obije agregat i
uzme dizel gorivo iz njega, kako bi ga zatim prodao i na taj način došao do
novca. Tog dana oko 19:30h svojim vozilom marke Pasat, reg. oznaka ......
AR466, se dovezao sporednim putem koji vodi do magistralnog puta C.-B. na oko
100m u mjestu O.. Kada je došao do podnožja brda na kojem se nalazi repetitor,
vidio je da se do repetitora ne može dovesti svojim vozilom i isto je parkirao
na tom mjestu. Tada je iz prtljažnika vozila uzeo dva crna bidona od po 20
litara i jedan bidon od 30 litara, jedan duži pajser i kožne rukavice, i
pješice pošao do repetitora. Tada je prišao jednom većem ormaru, na čijoj su
se prednjoj strani nalazile dvije poprečne šipke, koje su na krajevima bile
zaključane katancem, te je sa svojim pajserom odvalio ove katance i izvukao
poprečne šipke. Odmah potom je otvorio vrata od ormara koja nijesu bila
zaključana i kada je skinuo čep od plastične boce, sa rezervoara agregata,
uvukao je donji dio pajsera u grlo rezervoara da bi provjerio nivo goriva u
istom, a zatim je pokušao da plastično crijevo, koje je takođe ponio sa sobom,
uvuče u rezervoar i to je i uradio, međutim u tom trenutku je vidio jedno
vozilo, koje je sporedenim putem došlo do njegovog vozila, pa je pretpostavio
da je došla policija, te je bacio pajser i rukavice i prešao na drugu stranu
niz brdo, gdje je odbacio crijevo, a zatim je nastavio da trči dok se nije
spustio do magistralnog puta C. – B., na otprilike 5km od mjesta gdje je
parkirao vozilo. Što se tiče prtljažnika njegovog vozila, u istom je imao još
dva bidona žute boje od po 25 litara i jedan metalni kanister, takođe od 25
litara, koje je u vozilu držao za svaki slučaj, jer nije mogao znati koliko se
goriva nalazi u agregatu repetitora, a namjeravao je da napuni sve bidone.
Kada je došao do magistralnog puta, stopirao je i nakon nekog vremena jednim
vozilom se dovezao do skretanja prema K., a nakon toga taksijem do kuće.
Smatra se odgovornim za ovo što je uradio, ali sada mu je žao. Napomenuo je da
je tačno da se radilo o metalnom kanisteru od 30 litara.Priznao je izvršenje
krivičnog djela koje mu je stavljeno na teret i prihvatio je krivicu i
krivičnopravnu odgovornost zbog počinjenog djela.
Sud je u dokaznom postupku saslušao svjedoka Z. S., po saglasnim predlozima
stranaka pročitao nalaz i mišljenje sudskog vještaka ekonomsko finansijske
struke V. S. od 21.02.2013. godine i iskaz ovlašćenog predstavnika oštećenog
A.D. „C. T.“, N. J. od 07.02.2013. godine, izvršio uvid u fotodokumentaciju UP
PJ C. broj 01/13 od 01.01.2013. godine, pročitao izvještaj UP PJ P. iz KE za
okrivljenog broj 25-02-245/13-1290/2 od 01.02.2013. godine.
Svjedok Z. S. je u svom iskazu izjavio da kao što je u službenoj zabilješci od
01.01.2013. godine, u kojoj je konstatovano sve ono što je zatečeno na licu
mjesta, pa i u dijelu koji se odnosi na zapreminu,tj. da je navedenog dana oko
19:45h dežurna služba obaviještena telefonom od strane dežurnog dispečera
preduzeća „T. CG“ da je došlo do aktiviranja bezbjedonosnog alarma koji je
instaliran u ormaru repetitora u mjestu „O.“, te da je isti ormar
najvjerovatnije neovlašćeno otvoren. Dolaskom na lice mjesta u neposrednoj
blizini bazne stanice, na udaljenosti oko 4-5 m, na betonskom postolju lociran
je metalni ormar dimenzija 1,20 x1m, u čijoj unutrašnjosti je smješten agregat
sa dizel motorom, marke „Silent Planet 155“ SNGL, KWA 14,5, zapremine 500
litara goriva. Vrata ormara su na prednjoj i zadnjoj strani obezbijeđena
metalnim šipkama debljine oko 2cm i dužine oko 1,18m, koje se poprečno pružaju
u širini vrata i na oba kraja prolaze kroz metalne okrugle držače promjera oko
3cm. Uz sami ormar zatečeni su prislonjene metalne šipke kojima su inače
obezbijeđena vrata ormara. U neposrednoj blizini ormara, na tlu, zatečeni su
odvaljeni metalni katanci kojima su bila obezbijeđena vrata i šipke na vratima
ormara. U unutrašnjosti ormara je otkačena žica koja je inače povezana sa
vratima ormara, dok je skinut improvizovani plastični čep, koji se inače
nalazi na grlu rezervoara agregata dok su u blizini čepa i grla rezervoara
vidljivi tragovi istakanja goriva u vidu prosute tečnosti. Na betonskom
postolju, u neposrednoj blizini ormara, zatečena je metalna poluga,
tzv.pajser, na čijem su donjem dijelu vidljivi tragovi tečnosti, na tlu u
neposrednoj blizini ormara, zatečena su tri prazna plastična bidona zapremina
od 20 do 30 litara, od čega su dva bidona crne boje i jedan bidon svijetlo
plave boje, dok su na tlu pored jednog bidona crne boje bile radne rukavice
svjetlije boje. Lice mjesta je sa svim zatečenim predmetima i tragovima,
fotografisano od strane krim.tehničara. Dalje je konstatovano da je pregledom
šireg okruženja lica mjesta, na makadamskom puta koji se koristi isključivo za
kretanje prema baznoj stanici, zatečeno pmv marke „Pasat“ reg.oznaka ...
AR466. Pregledom otključanog prtljažnika vozila, u istom su zatečena polegnuta
dva plastična bidona svjetlije boje, zapremine po 25 litara i jedan polegnut
metalni kanister za gorivo zapremine 30 litara.
U nalazu i mišljenju sudskog vještaka ekonomsko finansijske struke V. S. od
21.02.2013. godine je konstatovano da je na dan 01.01.2013. godine, vrijednost
150 litara dizel goriva iznosila 195,00€.
Ovlašćeni predstavnik oštećenog A.D. „C. T.“, N. J. je u svom iskazu naveo da
je dana 01.01.2013. godine izvršeno obijanje dizel – električnog agregata, na
lokaciji bazne stanice „O.“. Tom prilikom obijen je kontejner dizel agregata,
pri čemu su oštećena dva katanca na istom. Uvidom u radne sate agregata
konstatovano je da dizel gorivo nije otuđeno. Obzirom da se radi o velikom
kapacitetu rezervoara zapremine 500 litara i tragova dizel goriva koje su
našli oko istog, moguće je da je došlo do istakanja neznatne količine dizel
goriva. U toku uviđaja je konstatovano da se u rezervoaru nalazilo oko 100
litara dizel goriva. Pridružio se krivičnom gonjenju protiv okrivljenog, a
eventualni imovinsko pravni zahtjev privredno društvo će ostvariti u posebnom
postupku.
Uvidom u fotodokumentaciju se da zaključiti da je u istoj prikazano stanje
kakvo je zatečeno na licu mjesta povodom ovog dogadjaja.
Ocjenom svih provedenih dokaza, kako pojedinačno, tako i u njihovom međusobnom
odnosu i dovodeći ih u vezu sa odbranom optuženog, sud je utvrdio da je isti
izvršio krivično djelo stavljeno mu na teret, i to upravo u vrijeme, mjesto i
na način kako je to predstavljeno izrekom presude, pa ga je oglasio krivim.
Naime, da je optuženi dana 01.01.2013. godine, oko 19:45h, u mjestu zv. O.,
opština C., na repetitoru bazne stanice vlasništvo A.D. „C. T.“, sa sjedištem
u P.,u cilju pribavljanja protivpravne imovinske koristi preko 150,00 eura,
obio metalni ormar dimenzija 1,20m x1m,i provalio u tuđi zatvoreni prostor u
kojem se nalazio agregat marke „Silent Planet 155“ SMGL, KWA 14,5, sa
rezervoarom za dizel gorivo zapremine 500 L, na način što je upotrebom fizičke
sile, metalnim pajserom kao podesnim sredstvom, otkinuo dva metalna katanca
kojima su bile zaključane zaštitne metalne šipke debljine 2cm i dužine 1,18m,
koje su bile poprečno postavljene na vratima metalnog ormara i na oba kraja
prolazile kroz okrugle metalne držače prečnika 3cm, te izvukao šipke i tako
otvorio vrata ormara, da bi potom stavio gumeno crijevo u rezervoar agregata i
otpočeo istakanje dizel goriva u bidon zapremine 20 litara, dok je pored sebe
imao još dva prazna plastična bidona zapremine od po 20 i 30 litara, a u
prtljažniku njegovog pmv nalazila su se i dva prazna plastična bidona
zapremine od po 25 litara, kao i jedan prazan metalni kanister zapremine 30
litara, sve ukupno zapremine 150 litara, koje je takođe namjeravao napuniti
protivpravno oduzetim dizel gorivom, da bi u dovršenju djela bio spriječen
intervencijom ovlašćenih službenika Uprave policije – ispostave C., sud je
utvrdio iz odbrane optuženog koja ima karakter priznanja, u kojoj optuženi
opisuje sve radnje koje je preduzeo kritičnom prilikom, a koja odbrana je u
skladu iskazom svjedoka Z. S., kao i fotodokumentacijom koja je sačinjena
povodom predmetnog događaja,te iskazom ovlašćenog predstavnika oštećenog.
Tako optuženi u svojoj odbrani navodi da se dana 01.01.2013. godine oko 19:30h
svojim vozilom marke Pasat, reg. Oznaka..... AR466, dovezao sporednim putem
koji vodi do magistralnog puta C.-B. na oko 100m u mjestu O., pa kada je došao
do podnožja brda na kojem se nalazi repetitor, vidio je da se do repetitora ne
može dovesti svojim vozilom i isto je parkirao na tom mjestu, pa je iz
prtljažnika vozila uzeo dva crna bidona od po 20 litara i jedan bidon od 30
litara, jedan duži pajser i kožne rukavice, i pješice pošao do repetitora.
Kada je prišao jednom većem ormaru, na čijoj su se prednjoj strani nalazile
dvije poprečne šipke, koje su na krajevima bile zaključane katancem, sa svojim
pajserom je odvalio ove katance i izvukao poprečne šipke, potom je otvorio
vrata od ormara koja nijesu bila zaključana i kada je skinuo čep od plastične
boce, sa rezervoara agregata, uvukao je donji dio pajsera u grlo rezervoara da
bi provjerio nivo goriva u istom, a zatim pokušao da plastično crijevo, koje
je takođe ponio sa sobom, uvuče u rezervoar i to je i uradio, međutim u tom
trenutku je vidio jedno vozilo, koje je sporedenim putem došlo do njegovog
vozila, pa je pretpostavljajući da je došla policija, bacio pajser i rukavice
i pobjegao sa lica mjesta, napominjući da je u prtljažniku vozila imao dva
bidona žute boje od po 25 litara i jedan metalni kanister, takođe od 25
litara,za kojeg je kasnije pojasnio u navodima odbrane da se radilo o metalnom
kanisteru od 30 litara, koje je u vozilu držao za svaki slučaj, jer nije mogao
znati koliko se goriva nalazi u agregatu repetitora, a namjeravao je da napuni
sve bidone.
Sud je prihvatio ovakvu odbranu okrivljenog imajući u vidu da je ista u
saglasnosti sa iskazom svjedoka Z. S., i fotodokumentacijom lica mjesta koji
su dokazi međusobno saglasni, i iz kojih se vidi detaljniji opis lica mjesta i
iz kojih je sud utvrdio da je kritičnog dana na repetitoru u mjestu „O.“, u
neposrednoj blizini bazne stanice, na udaljenosti oko 4-5 m, na betonskom
postolju lociran metalni ormar dimenzija 1,20 x1m, u čijoj unutrašnjosti je
smješten agregat marke „Silent Planet 155“ SMGL, KWA 14,5, sa rezervoarom za
dizel gorivo zapremine 500 L, da su vrata ormara na prednjoj i zadnjoj strani
obezbijeđena metalnim šipkama debljine oko 2cm i dužine oko 1,18m, koje se
poprečno pružaju u širini vrata i na oba kraja prolaze kroz metalne okrugle
držače promjera oko 3cm, da su uz sami ormar zatečene prislonjene metalne
šipke kojima su inače obezbijeđena vrata ormara, a u neposrednoj blizini
ormara, na tlu, odvaljeni metalni katanci kojima su bila obezbijeđena vrata i
šipke na vratima ormara, da je u unutrašnjosti ormara otkačena žica koja je
inače povezana sa vratima ormara, dok je skinut improvizovani plastični čep,
koji se inače nalazi na grlu rezervoara agregata dok su u blizini čepa i grla
rezervoara vidljivi tragovi istakanja goriva u vidu prosute tečnosti. Na
betonskom postolju, u neposrednoj blizini ormara, zatečena je metalna poluga,
tzv.pajser, na čijem su donjem dijelu vidljivi tragovi tečnosti, na tlu u
neposrednoj blizini ormara, zatečena su tri prazna plastična bidona zapremina
od 20 do 30 litara, od čega su dva bidona crne boje i jedan bidon svijetlo
plave boje, dok su na tlu pored jednog bidona crne boje bile radne rukavice
svjetlije boje. Na makadamskom puta koji se koristi isključivo za kretanje
prema baznoj stanici, zatečeno je pmv marke „Pasat“ reg.oznaka ..... AR466, pa
je pregledom otključanog prtljažnika vozila, u istom zatečena polegnuta dva
plastična bidona svjetlije boje, zapremine po 25 litara i jedan polegnut
metalni kanister za gorivo zapremine 30 litara.
Vrijednost dizel goriva koju je okrivljeni kritičnom prilikom imao namjeru da
otuđi, a koja je navedena u izreci presude, sud je utvrdio iz nalaza i
mišljenja vještaka ekonomsko finansijske struke, a ovo imajući u vidu ukupnu
zapreminu bidona kojom je okrivljeni kritičnom prilikom raspolagao, a koje je
po sopstvenom priznanju namjeravao sve da napuni otuđenim gorivom.
Okrivljeni Z. K. je bio svjestan da preduzimajući predhodno opisane radnje,
obijanje i provaljivanje u tuđi zatvoreni prostor i oduzimanje tuđe pokretne
stvari u namjeri pribavljanja protivpravne imovinske koristi u vrijednosti
preko 150,00€, a što je i htio, u čemu se ogleda njegova subjektivna veza sa
bićem krivičnog djela ispoljena u direktnom umišljaju, čime su se stekli svi
elementi bića krivičnog djela teška krađa u pokušaju iz čl. 240 st.1 tač.1 u
vezi čl. 20 Krivičnog zakonika, a ovo imajući u vidu da se okrivljeni kada je
primijetio vozilo policije dao u bjekstvo, tako da je predmetno krivično djelo
ostalo u pokušaju.
U ovakvim se radnjama optuženog kojim u konkretnom slučaju nije došlo do
oduzimanja tuđe pokretne stvari -novca niti drugih stvari, ne zbog svijesti i
volje optuženog da se to ne desi ,već zbog dolaska policije, zbog čega je
bjekstvom napustio lice mjesta , stiču se subjektivna i objektivna obilježja
bića krivičnog djela u pitanju, koje krivično djelo nije dovršeno zbog
okolnosti na koje optuženi nije mogao uticati ,te je stoga ostalo u pokušaju,
pri čemu je Sud odredjujući subjektivni odnos optuženog prema izvršenom
krivičnom djelu utvrdio umišljaj, jer je bio svjestan svog djela i svih
njegovih obilježja i htio njegovo izvršenje.
Prilikom odlučivanja o krivičnoj sankciji sud je, u smislu čl. 42 Krivičnog
zakonika, cijenio sve okolnosti od uticaja na njen izbor i visinu, pa je na
strani okrivljenog kao olakšavajuće okolnosti cijenio njegovo potpuno
priznanje koje je u mnogome pomoglo prilikom rasvjetljivanje ove
krivičnopravne stvari, njegovo loše imovno stanje, dok je od otežavajućih
okolnosti cijenio činjenicu da je ranije osuđivan, ali ne za istovrsno
krivično djelo, što je sud utvrdio iz izvoda iz kaznene evidencije na ime
okrivljenog, u koji je sud izvršio uvid,a iz kojeg proizilazi da je osuđivan
presudom Osnovnog suda u P. posl.br…. 218/06 od 22.11.2006.godine zbog
krivičnog djela laka tjelesna povreda iz čl.152.st.2.u vezi st.1.KZ-a ,na
kaznu zatvora u trajanju od 6 mjeseci,uslovno na jednu godinu . pa je sud
primjenom čl. 53 i 54 Krivičnog zakonika optuženom izrekao uslovnu osudu kao u
izreci presude, nalazeći da će se i sa prijetnjom izvršenja utvrđene kazne
zatvora u trajanju od 1 (jedne) godine, te provjerom ponašanja okrivljenog u
periodu od 3 (tri) godine po pravosnažnosti presude, na optuženog u dovoljnoj
mjeri uticati da ubuduće ne vrši krivična djela, čime će se sa uspjehom
ostvariti svrha izricanja uslovne osude iz čl. 52 Krivičnog zakonika, u okviru
opšte svrhe propisivanja i izricanja krivičnih sankcija iz čl. 4 st. 2
Krivičnog zakonika.
Sud je oštećeno preduzeće „C. T.“ A.D. Podgorica, shodno čl. 239 Zakonika o
krivičnom postupku, uputio da svoj imovinsko pravni zahtjev mogu ostvariti u
parničnom postupku, imajući u vidu da činjenice utvrđene u ovom krivičnom
postupku ne pružaju pouzdan osnov ni za potpuno ni za djelimično presuđenje, a
njihovo utvrđivanje bi vodilo znatnom odugovlačenju postupka.
Pošto je okrivljeni oglašen krivim sud ga je obavezao da na ime troškova
krivičnog postupka plati iznos od 90,50€, koji iznos se odnosi na vještačenje
po vještaku ekonomsko-finansijske struke u iznosu od 60,50€ i iznos od 30,00€
na ime sudskog paušala, koji paušal je odmjeren srazmjerno trajanju postupka i
složenosti predmeta, a ovo shodno čl. 229 u vezi sa čl. 226 Zakonika o
krivičnom postupku.
Na osnovu navedenog, a u smislu čl. 374 Zakonika o krivičnom postupku,
odlučeno je kao u izreci presude.
OSNOVNI SUD U CETINJU,
Dana 29.04.2013. godine
ZAPISNIČAR:
|
S U D I J A:  
---|---  
A. M.
PRAVNA POUKA:
Protiv ove presude može se izjaviti
žalba u roku od 15 dana od dana
prijema Višem Sudu u Podgorici ,
a preko ovog Suda .
|
Marija Ćupić