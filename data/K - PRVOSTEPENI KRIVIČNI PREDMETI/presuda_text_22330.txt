Posl.br. K. 12/13
U I M E CRNE GORE
OSNOVNI SUD U CETINJU, kao prvostepeni krivični, po sudiji Ćupić Mariji, kao
sudiji pojedincu, uz namještenika suda A. M., kao zapisničara, u krivičnom
predmetu okrivljenog K. A. iz P., zbog krivičnog djela krađa iz člana 239.st.
1. KZ, po Optužnom predlogu Osnovnog državnog tužilaštva u C., Kt.br. 16/13 od
08.02.2013. godine, nakon održanog glavnog i javnog pretresa dana 14.05.2013.
godine u prisustvu zamjenika ODT u C. R. S., okrivljenog Ko. A. iz P., donio
je i istog dana javno objavio, ovu
P R E S U D U
Okrivljeni: K. A., od oca I. i majke S., rođene Ž., rođen ......1988. godine,
u P., gdje i prebiva, ul. „B. R“ br. 173, državljanin Crne Gore, nezaposlen,
neoženjen,neosuđivan
Kriv je:
Zato što je:
Dana 20 decembra 2012. godine, oko 11,30 časova, u trgovačkom objektu zv. „S.
K.“, u ul. „B. P“ bb, u C, u namjeri da oduzimanjem i prisvajanjem tuđih
pokretnih stvari, u iznosu od preko 150,00 eura, sebi pribavi protivpravnu
imovinsku korist, iako svjestan, da je oduzimanje i prisvajanje tuđih
pokretnih stvari zabranjeno, voljno od zaposlene radnice u navedenom
trgovinskom objektu D. B., zahtijevao da mu donese radi kupovine 1 šteku
cigareta marke „Murati-plavi“, dok je za to vrijeme iskoristio njeno odsustvo
i pobjegao iz objekta sa protivpravno oduzetom i prisvojenom kesom, u kojoj je
prethodno D. B., po njegovom zahtjevu, spakovala 20 kutija cigareta „Malboro
touch“, vrijednosti 40,00 eura, 20 kutija cigareta marke „Malboro red“,
vrijednosti 44,00 eura, 4 kutije cigareta marke „Malboro red soft“,
vrijednosti 8,80 eura, 6 kutija cigareta marke „Winston 100S crveni“,
vrijednosti 10,80 eura i 30 kutija cigareta „Malboro red soft“, vrijednosti
66,00 eura, koje cigarete nije pri tom platio, pribavljajući na taj način sebi
protivpravnu imovinsku korist u ukupnom iznosu od 169,60 eura.
-čime je izvršio krivično djelo krađa iz čl.239.st.1. Krivičnog zakonika
-pa mu sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229,239 i 374 ZKP-a izriče
U S L O V N U O S U D U
Kojom okrivljenom utvrđuje kaznu zatvora u trajanju od 30 dana i istovremeno
određuje da se navedena kazna neće izvršiti ukoliko okrivljeni u vremenskom
periodu od jedne godine od dana pravosnažnosti presude ne počini novo krivično
djelo.
Oštećenom se dosuđuje imovinskopravni zahtjev u cjelosti u iznosu od 169,60
eura koji je okrivljeni obavezan platiti u roku od 15 dana po pravosnažnosti
presude pod prijetnjom prinudnog izvršenja.
Troškova krivičnog postupka nije bilo, a okrivljeni je dužan da u korist
budžeta Crne Gore uplati iznos od 30,00 eura, na ime paušala, a sve u roku od
15 dana po pravosnažnosti rješenja pod prijetnjom prinudnog izvršenja.
O b r a z l o ž e nj e
ODT u C. podnijelo je Optužni predlog Kt.br. 16/13 od 08.02.2013. godine
protiv okrivljenog K. A. iz P. zbog krivičnog djela krađa iz čl.239.st.1.KZ-a.
U završnoj riječi na glavnom pretresu zastupnik optužbe je istakao da ostaje
pri podnijetom optužnom predlogu i predložio sudu da okrivljenog oglasi krivim
i osudi po zakonu.
Okrivljeni K. A., u svojoj odbrani datoj na glavnom pretresu je izjavio da je
tačno da je počinio krivično djelo koje mu je stavljeno na teret optužnim
aktom, da prihvata krivicu i krivičnipravnu ogovornost.Pojasnio je da je dana
20. decembra 2012. godine, oko 11,30 časova, u trgovačkom objektu zv. „S. K.“,
u ul. „B. P.“ bb, u Cetinju, u namjeri da oduzimanjem i prisvajanjem tuđih
pokretnih stvari, u iznosu od preko 150,00 eura, sebi pribavi protivpravnu
imovinsku korist, iako svjestan, da je oduzimanje i prisvajanje tuđih
pokretnih stvari zabranjeno, voljno od zaposlene radnice u navedenom
trgovinskom objektu D. B., zahtijevao da mu donese radi kupovine 1 šteku
cigareta marke „Murati-plavi“, dok je za to vrijeme iskoristio njeno odsustvo
i pobjegao iz objekta sa protivpravno oduzetom i prisvojenom kesom, u kojoj je
prethodno D. B., po njegovom zahtjevu, spakovala 20 kutija cigareta „Malboro
touch“, vrijednosti 40,00 eura, 20 kutija cigareta marke „Malboro red“,
vrijedosti 44,00 eura, 4 kutije cigareta marke „Malboro red soft“, vrijednosti
8,80 eura, 6 kutija cigareta marke „Winston 100S crveni“, vrijednosti 10,80
eura i 30 kutija cigareta „Malboro red soft“, vrijednosti 66,00 eura, koje
cigarete nije pri tom platio, te je na taj način sebi pribavio protivpravnu
imovinsku korist u ukupnom iznosu od 169,60 eura.Dodao je da je predmetno
krivično djelo počinio iz razloga što mu je bio potreban novac. Nije zaposlen
i otuđene cigarete je prodao na pijaci. U završnoj riječi je istakao da mu je
žao što je počinio predmetno krivično djelo, da živi sa roditeljima I da je
samo majka zaposlena.
Imajući u vidu potpuno i jasno priznanje okrivljenog dato na glavnom pretresu
u čiju istinitost sud nije posumnjao jer je u potpunoj saglasnosti sa
činjeničnim stanjem u spisima predmeta na saglasan predlog stranaka prekinut
je dokazni postupak I prešlo se na izricanje krivične sankcije u smislu
čl.458.st.2.ZKP-a.
Sud je prethodno pročitao izvještaj iz KE UP PJ P. od 26.04.2013. godine za
okrivljenog K. A. kao dokaz od kojeg zavisi vrsta i mjera krivične sankcije,a
iz kojeg se utvrdjuje se da nije osudjivan.
Imajući u vidu potpuno i jasno priznanje okrivljenog u sklopu sa činjeničnim
stanjem u spisima predmeta sud je nesumnjivo utvrdio da je okrivljeni počinio
krivično djelo krađa iz čl.239.st.1. Krivičnog zakonika, činjenično i pravno
opisano u dispozitivu ove presude, a ovo iz sledećih razloga:
Dakle,shodno prednje iznijetom nesporno je utvrđeno da je okrivljeni dana 20
decembra 2012. godine, oko 11,30 časova, u trgovačkom objektu zv. „S. K.“, u
ul. „B. P.“ bb, u C., u namjeri da oduzimanjem i prisvajanjem tuđih pokretnih
stvari, u iznosu od preko 150,00 eura, sebi pribavi protivpravnu imovinsku
korist, iako svjestan, da je oduzimanjem i prisvajanjem tuđih pokretnih stvari
zabranjeno, voljno od zaoslene radnice u navedenom trgovinskom objektu D. B.,
zahtijevao da mu donese radi kupovine 1 šteku cigareta marke „Murati-plavi“,
dok je za to vrijeme iskoristio njeno odsustvo i pobjegao iz objekta sa
protivpravno oduzetom i prisvojenom kesom, u kojoj je prethodno D. B., po
njegovom zahtjevu, spakovala 20kutija cigareta „Malboro touch“, vrijednosti
40,00 eura, 20 kutija cigareta marke „Malboro red“, vrijedosti 44,00 eura, 4
kutije cigareta marke „Malboro red soft“, vrijednosti 8,80 eura, 6 kutija
cigareta marke „Winston 100S crveni“, vrijednosti 10,80 eura i 30 kutija
cigareta „Malboro red soft“, vrijednosti 66,00 eura, koje cigarete nije pri
tom platio, pribavljajući na taj način sebi protivpravnu imovinsku korist u
ukupnom iznosu od 169,60 eura.
U ovakvim se radnjama okrivljenog koje se sastoje u oduzimanju tuđe pokretne
stvari-predmetnih cigareta , novčane u vrijednosti od 169,60 eura u trgovačkom
objektu zv. „S. K.“, u ul. „B. P.“ bb, u C., sa jasnom i očiglednom namjerom
da ovim inkriminisanim radnjama pribavi sebi protivpravnu imovinsku
korist,koja prelazi iznos od 150,00 eura, te nastupjelim posledicama koje se
ogledaju u činjenici da je na oduzetim pokretnim stvarima zasnovao državinu
stiču sva zakonska obilježja bića krivičnog djela kradja iz čl. 239. st. 1.
KZ-a, pri čemu je sud utvrdjujući subjektivan odnos okrivljenog prema
izvršenom krivičnom djelu utvrdio direktan umišljaj, jer je isti bio svjesan
svog djela i svih njegovih obilježja i htjeo njegovo izvršenje,što je priznao
na glavnom pretresu i prihvatio krivicu i krivičnopravnu odgovornost.
Dakle, u nedostatku elemenata koji bi umanjili ili isključili sposbnost
okrivljenog da shvati značaj svojih postupaka i da njima upravlja, sud ga
nalazi krivično odgovornim i oglašava krivim.
Prilikom odmjeravanja vrste i visine krivične sankcije koju će sud izreći
okrivljenom cijenjene su okolnosti iz čl. 42. KZ-a , pa je sud od
olakšavajućih okolnosti na strani okrivljenog utvrdio da potpuno i jasno
priznanje okrivljenog koje je doprinjelo bržem dolasku do materijalne istine i
nije vodilo odugovlačenju postupka,raniji neporočan nacin života-neosudjivan,
dok otežavajućih okolnosti van bitnih obilježja krivičnog djela u pitanju nije
bilo, pa je sud cijeneći tako utvrdjene okolnosti i imajući u vidu svrhu
kažnjavanja okrivljenom utvrdio kaznu zatvora u trajanju od 30 dana i
istovremeno našao da su ispunjeni uslovi iz člana 54. KZ-a za izricanje
uslovne osude odredjujući da se navedena kazna neće izvršiti ukoliko
okrivljeni u vremenskom periodu od godinu dana od dana pravosnažnosti presude
ne počini novo krivično djelo uz uvjerenje suda da će se i uslovnom osudom uz
prijetnju kazne postići svrha njenog izricanja predvidjena čl. 52. KZ-a.
Prilikom izricanja uslovne osude sud je vodeći računa o svrsi iste posebno
imao u vidu ličnost učinioca, te njegovo loše imovno stanje.
Okrivljeni je shodno čl. 226 st.3. ZKP-a obavezan na uplatu troškova na ime
paušala u iznosu od 30,00 eura, u korist budžeta Crne Gore koji iznos je Sud
odredio uzimajući u obzir konkretan slučaj, trajanje postupka i složenost
predmeta.
Shodno čl.239.ZKP-a oštećenom je dosuđen imovinskopravni zahtjev u cjelosti u
iznosu od 169,60 eura koji iznos je okrivljen obavezan da plati u roku od 15
dana po pravosnažnosti presude pod prijetnjom prinudnog izvršenja.
Na osnovu svega izloženog, a shodno članu 374.ZKP-a odlučeno je kao u izreci
presude.
OSNOVNI SUD U CETINJU
Dana, 14.05.2013. godine
Zapisničar, S u d i j a,
M. A. Marija Ćupić
PRAVNA POUKA:
Protiv ove presude može se
izjaviti žalba u roku od 8 dana
od dana prijema Višem sudu
u Podgorici,a preko ovog suda.