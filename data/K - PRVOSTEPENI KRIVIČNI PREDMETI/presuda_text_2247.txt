                                                                                **K.br. 19/11**



                         **U IME NARODA**

      **OSNOVNI SUD U KOLAŠINU** , kao prvostepeni krivični, po sudiji  Čepić Mirjani, uz učešće zapisničara Vrhovac Nade, u krivičnom predmetu protiv optuženog B. V. iz Kolašina, zbog krivičnog djela nasilje u porodici ili u porodičnoj zajednici iz čl. 220 st. 1 KZ, postupajući po optužnom predlogu ODT – Kolašin Kt.br. 13/11 od 17.03.2011.godine, nakon održanog glavnog javnog pretresa, u prisustvu zastupnika optužnog akta  ODT Vojislava Grujića, optuženog I oštećenog B. N., donio je I javno objavio dana 15.06.2011.godine, sledeću –



                         **P R E S U D U**


      **OKRIVLJENI:**

      **B. V.** zv. ,,B.,, od oca B. I majke D. rodjene B., rodjen ...godine u P., državljanin Crne Gore, nastanjen u K. D. u.. – P., po zanimanju profesor, razveden, otac troje djece, lošeg imovnog stanja, do sada osudjivan,



                         **K r i v   j e**

      Zato što je:

      Dana 10.02.2011.godine u porodičnoj kući svoje bivše supruge u Ul. M. u K. primjenom grubog nasilja narušio tjelesni integritet članova svoje porodice, bivše supruge B. S. I zajedničke djece B. T., B. M. I B. N., na način što je nakon dolaska u porodičnu kuću svoje bivše supruge rekao joj da: ,, ne razmišlja svojom glavom I da ima učitelje sa strane,, prijetio da će ubiti I nju I djecu, vrijedjajući je riječima ,,kurvo od kurve,, a onda krenuo da je udari u čemu ga je spriječio oštećeni N. kojeg zatim juri po sobi i udara otvorenom šakom u predjelu glave, a zatim pokušava da udari T.u čemu su ga spriječili ostali ukućani, iz kog razloga oštećeni izlaze iz kuće, gdje okrivljeni uzima lopatu pokušavajući da udari oštećenu S., pritom prijeteći oštećenima da će ih sve pobiti,


čime je izvršio  četiri krivična djela nasilje porodici ili u porodičnoj zajednici iz čl. 220 st. 1 KZ CG.

Pa mu sud primjenom citirane zakonske odredbe i čl.  36  KZ CG i čl. 364 ZKP-a
                         **U T V R DJ U J E                            **

Za svako pojedinačno  /četiri krivična djela/  nasilje u porodici ili u
porodičnoj zajednici iz čl. 220 st. 1 KZ CG  na kaznu zatvora u trajanju od po
30 dana.  
Pa mu sud za izvršena krivična djela primjenom citirane zakonske odredbe i čl.
48, 52, 53 i 54 KZ CG i čl. 364 ZKP-a  I z r i č e –  
                         **USLOVNU OSUDU**

Kojom okrivljenom utvrdjuje  JEDINSTVENU kaznu zatvora u trajanju od 3 /tri/
mjeseca i istovremeno odredjuje da se ista neće izvršiti ukoliko okrivljeni u
roku od 1 /jedne/ godine ne počini novo krivično djelo.  
      **OBAVEZUJE SE** okrivljeni da na ime troškova – krivičnog postupka – sudskog paušala uplati iznos od 50,00 €ura, prednje u roku od 15 dana od dana pravosnažnosti presude, pod prijetnjom prinudnog sudskog izvršenja   na žiro račun br. 832-196-94 koji se vodi kod Osnovnog suda – Kolašin.


                         **O b r a z l o ž e nj e**


      ODT iz Kolašina svojim optužnim aktom Kt.br. 13/11 od 17.03.2011.godine stavio je na teret optuženom B. V. da je počinio krivično djelo nasilje u porodici ili u porodičnoj zajednici iz čl. 220 st. 1 KZ, pri podnijetom optužnom zahtjevu ODT Vojislav Grujić ostao je do okončanja glavnog pretresa precizirajući optužni predlog bliže opisan izrekom presude, te u pogledu pravne kvalifikacije gdje je okrivljenom stavio na teret da je počinio četiri krivična djela nasilja u porodici ili porodičnoj zajednici iz čl. 220 st. 1 KZ, na način, mjesto i vrijeme činjenično i pravno opisano izrekom presude. U završnoj riječi konačno je predložio da sud optuženog oglasi krivim i osudi po Zakonu.

      Optuženi je ostao pri navodima odbrane datim u toku istražnog postupka od 11.02.2011.godine,  gdje je istakao da je kritičnom prilikom bio u privatnoj posjeti kod bivših komšija a potom pošao u kuću da bi posjetio svoju bivšu ženu i djecu. U kući su bili prisutni svi i okrivljeni je sjeo sa svojom kćerkom M. koja je večeravala u kuhinji da bi joj pravio društvo. Sa M. je razgovarao o momku svoje druge kćerke T., smatrajući da taj momak nije za nju, na te njegove konstatacije reagovala je bivša supruga S. da bi u jednom trenutku kćerka T. izrevoltirana njegovom pričom uzela nož iz fijoke prijeteći mu da će ga upotrijebiti. Obzirom da su u pitanju njegova djeca okrivljenom je sve ovo bilo smiješno, i nije shvatio  ozbiljno. U jednom trenutku okrivljeni prilazi psu kojeg drže u kući, i tada je psa povukao za uvo, zbog čega su svi poskakali. Svo vrijeme postojao je samo verbalni konflikt izmedju okrivljenog i njegovih ukućana, naveo je da svojoj ženi nije upućivao nikakve pogrdne riječi niti je udarao svog sina N., jedino što je uradio to je da je uhvatio sina za ruku. Primijetio je u jednom trenutku da njegova bivša supruga izlazi iz kuće i poziva djecu da izadju za njom, a tada mu upućuje prijetnju da će zvati policiju.  Okrivljeni je bio ispred kuće u trenutku dolaska policije. Navodi da je čitav dogadjaj u mogućnosti da reprodukuje, jer je popio možda neke tri čaše piva dok je bio u posjeti kod komšija.  Navodi da je sa svojom bivšom suprugom i djecom u vrlo korektnim odnosima, da ih posjećuje, da ga oni vrlo često zovu da dodje, te da je njihov odnos korektan. Naveo je da su sva njegova djeca punoljetna. Nije mu poznato zbog čega je njegova supruga pozvala policiju, jer mu nije poznato šta je izazvalo njihov revolt. U završnoj riječi ostao je u cjelosti pri navodima datim u toku odbrane, ocjenu svoje krivično pravne odgovornosti prepustio je na odluku sudu.

      U dokaznom postupku sud je saslušao oštećenu B.S., B. T., B. M. I B. N., izvršio uvid u izvod iz KE izdat na ime okrivljenog, te pročitao službenu zabilješku UP – Ispostave Kolašin br. 33/193 od 10.02.2011.godine.

      Iz iskaza oštećene B. S. utvrdjuje se da je ista ostala pri navodima datim u toku istražnog postupka, od 11.03.2011.godine, dje je u bitnom navela da je kritičnom prilikom oko 19,30 časova bez kucanja u kuću gdje je bila sa djecom ušao njen bivši suprug ovdje okrivljeni, sjeo za sto I počeo da provocira oštećenu govoreći joj da ne razmišlja svojom glavom, da ima učitelje sa strane, a potom ustaje krećući put oštećene pokušavajući da ih uplaši govoreći da tu može dolaziti kad god hoće. Navela je da je sa okrivljenim razvedena već četiri godine, da živi u kući svoje majke, te da okrivljeni nema pravo da dolazi u tu kuću. Nakon ovih provokacija počeo je da prijeti, da govori da će ubiti nju I djecu, upućujući joj riječi ,, kurvo od kurve,,. Čitavo vrijeme se zalijetao put njih, a to je radio I ranije, pa su morali da pozivaju policiju. Kada su izašli napolje počeo je oštećenu da tjera po dvorištu sa nekom lopatom govoreći da će prvo da ubije djecu I to jedno po jedno, a zatim I nju. Zamahivao je lopatom, ali mu je sin N. istu oduzeo, sve do dolaska policije okrivljeni je psovao I prijetio.  Pridružila se krivičnom gonjenju protiv okrivljenog ne ističući imovinsko pravni zahtjev, a takodje je tražila izricanje blaže krivične sankcije za okrivljenog, smatrajući da će zatvorska kazna izazvati revolt kod okrivljenog I negativnu reakciju prema njoj I djeci.

      Iz iskaza oštećene B. T. utvrdjuje se da je ista ostala pri navodima datim pred istražnim sudijom od 11.03.2011.godine, gdje je u bitnom istakla da je  negdje oko 19,00 časova kritične večeri došao njen otac, bez kucanja ušao u kuću I sjeo za sto u kuhinji, gdje je nešto pojeo sa sestrom, a zatim počeo da provocira majku govoreći joj ,,kurvo od kurve, nemaš svoje mišljenje, uči te komšiluk,, nakon čega je majka iz kuhinje prešla u dnevnu sobu. Otac ih je svo vrijeme provocirao da bi nakon toga prešao u dnevnu sobu, govoreći da će ih sve istjerati iz kuće, ubiti I dalje psujući majku. Zatim se zaletio da udari majku u čemu ga je spriječio brat N.. Tada je okrivljeni počeo da maltretira brata govoreći mu zašto brani majku, nakon čega Niša odlazi u kuhinju gdje okrivljeni počinje da ga juri oko stola I u jednom momentu udara oštećenog šakom u glavu pokušavajući da ga izazove da ovaj udari njega. Kada je ponovo počeo da se zalijeće ka majci oštećena T. mu to nije dozvolila I on se tada zalijeće ka njoj pokušavajući da je udari, a ukućani je brane, tada uzima nož kako bi se odbranila, ali isti odmah vraće u fijoku I odlazi u sobu kako bi se zaključala. Okrivljeni je I dalje psovao I provocirao pa su ukućani izašli ispred kuće, a okrivljeni za njima govoreći im da će ih sve ubiti, oštećenoj je konkretno govorio da će je ubiti prvi put kada je sretne, tada je oštećena pozvala policiju a okrivljeni je došao do njih uzeo lopatu  I dalje prijeteći da će ih pobiti, tada mu je brat uzeo lopatu I sakrio je nakon čega je policija došla I povela okrivljenog. Pridružila se krivičnom gonjenju protiv okrivljenog, dok nije postavila imovinsko-pravni zahtjev.

      Iz iskaza svedokinje B. M. utvrdjuje se da je ista ostala pri iskazu datom na zapisnik pred istražnim sudijom od 11.03.2011.godine gdje je u bitnom istakla isto što I prethodne dvije svjedokinje. Pridružila se krivičnom gonjenju protiv okrivljenog, dok imovinsko pravni zahtjev nije istakla.

Iz iskaza svjedoka B. N., utvrdjuje se da isti ostaje pri navodima datim na
zapisnik pred istražnim sudijom od 11.03.2011.godine I B. N. daje svoj
svjedočki iskaz I opisuje kritični dogadjaj na gotovo identičan način kao I
prethodno saslušani oštećeni, stim što je dodao da u trenutku kada je stao
izmedju majke I oca okrivljeni ga je pitao ,, što braniš majku, pošto je
oštećeni I dalje ćutao okrivljeni se zalijeće u njegovom pravcu provocirajući
ga, iz tog razloga oštećeni odlazi u kuhinju okrivljeni ga juri oko stola I
udara šakom u predjelu glave izazivajući ga I govoreći ,, udari I ti mene,,
nakon čega su se u to umiješale I njegove sestre. Pridružio se krivičnom
gonjenju, dok imovinsko-pravni zahtjev nije istakao.  
Iz službene zabilješke od 11.02.2011.godine utvrdjuje se da je ista sačinjena
od strane policije a povodom postupanja po prijavi gradjana, odnosno B. S..
Navedenog datuma patrola je izašla na lice mjesta u Ul. Mojkovačku br. 10,
kojom prilikom je B. S. izjavila da je uznemirava njen bivši suprug B. V.,
koji je takodje zatečen na licu mjesta. Okrivljeni je priveden u Ispostavu,
dok je B. S.poučena da pristupi u Ispostavi – Kolašin radi podnošenja prijave.  
Iz izvoda iz KE izdatog na ime okrivljenog utvrdjuje se da je isti do sada
osudjivan I to presudom Višeg suda –  Podgorica, za krivično djelo iz čl. 30
st. 1 KZ RCG u vezi 19 KZ SRJ, na kaznu zatvora u trajanju od jedne godine.  
      Cijeneći sve izvedene dokaze kako pojedinačno tako I u njihovom medjusobnom odnosu, sud je našao da su se u radnjama okrivljenog B. V. stekli svi bitni elementi bića četiri krivična djela nasilje u porodici ili u porodičnoj zajednici iz čl. 220 st. 1 KZ CG. Naime, nesporno je da je okrivljeni dana 10.02.2011.godine u porodičnoj kući svoje bivše supruge u Ul. M. u K. primjenom grubog nasilja narušio tjelesni integritet članova svoje porodice, bivše supruge B. S. I zajedničke djece B. T., B.M. I B. N., na način što je nakon dolaska u porodičnu kuću svoje bivše supruge rekao joj da: ,, ne razmišlja svojom glavom I da ima učitelje sa strane,, prijetio da će ubiti I nju I djecu, vrijedjajući je riječima ,,kurvo od kurve,, a onda krenuo da je udari u čemu ga je spriječio oštećeni N., kojeg zatim juri po sobi I udara otvorenom šakom u predjelu glave, a zatim pokušava da udari T. u čemu su ga spriječili ostali ukućani, iz kog razloga oštećeni izlaze iz kuće, gdje okrivljeni uzima lopatu pokušavajući da udari oštećenu S., pritom prijeteći oštećenima da će ih sve pobiti. Ovakav zaključak suda proizilazi iz iskaza saslušanih svedoka – oštećenih B. S., T., M. I N., koji su na identičan način  opisali predmetni dogadjaj, naime, nesporna je činjenica da je okrivljeni kritične večeri boravio u kući  što se vidi iz Zabilješke Ispostave – Kolašin u kojoj je konstatovano da je patrola policije ispred kuće zatekla okrivljenog, koju činjenicu ne spori ni okrivljeni.  Posebno cijeneći odbranu okrivljenog sud je istu odbacio u dijelu u kojem negira da je svog sina Nišu udario, te da je prijetio svojoj djeci I bivšoj supruzi, da će ih sve pobiti, a ovo sa razloga  što je ista u suprotnosti sa ostalim iskazima I utvrdjenim činjenicama u postupku, te usmjerena na izbjegavanje krivično pravne odgovornosti.

      Opredjeljujući se za krivičnu sankciju sud je cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog našao da isti izražava žaljenje zbog počinjenog djela, te navodi da će se truditi da njegovi odnosi sa njegovom djecom I bivšom suprugom budu korektni,  činjenicu da su se oštećeni pridružili krivičnom gonjenju sud je cijenio kao otežavajuću, dok kao otežavajuća nije uzeta činjenica da je okrivljeni do sada osudjivan obzirom da je presuda za ranije izvršeno krivično djelo donijeta prije 15 godina.

      Kako je ODT svojim optužnim aktom okrivljenom stavio na teret da je počinio četiri krivična djela nasilje u porodici ili u  porodičnoj zajednici iz čl. 220 st. 1 KZ CG, a kako je za ovo krivično djelo predvidjena novčana kazna ili kazna zatvora do jedne godine,  sud je primenjujući odredbe o sticaju krivičnih djela iz čl. 48 KZ CG okrivljenog osudio na kaznu zatvora za svako pojedinačno krivično djelo u trajanju od po 30 dana, a potom izrekao jedinstvenu kaznu zatvora u trajanju od tri mjeseca I istu uslovio na period od jedne godine. Ovakva krivična sankcija po mišljenju suda primjerena je težini izvršenih krivičnih djela i ličnosti počinioca, tim prije što je i oštećena B. S. tražila što blaži krivično pravni tretman prema optuženom, nadalje sud je mišljenja da će se ovakvom vrstom krivične sankcije postići svrha kako specijalne tako i generalne prevencije.

      Kako je okrivljeni oglašen krivim to ga je sud shodno čl. 202 u vezi čl. 199 ZKP-a obavezao na plaćanje sudskog paušala u iznosu od 50,00 €ura koji je srazmjeran dužini trajanja postupka i imovinskim prilikama optuženog.

      Sa svega naprijed iznijetog odlučeno je kao u izreci presude.



                         **OSNOVNI SUD U KOLAŠINU,**

                                 Dana, 15.06.2011.godine. 
Zapisničar,                                                     S U D I J
A,
Vrhovac Nada s.r.                                      Čepić Mirjana s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko Ovog
suda. 