K BR.50/11 
U IME CRNE GORE 
OSNOVNI SUD U KOLAŠINU kao prvostepeni krivični po sudiji Mirjani Čepić ,
uz učešće zapisničara Vrhovac Nade, u krivičnom predmetu protiv okrivljene M.
S., zbog krivičnog djela iz čl.412 st.2 u vezi stava 1 Krivičnog Zakonika,
postupajući po optužnom predlogu ODT iz Kolašina Kt.br.28/11 od 05
.07.2011.god.nakon odžanog glavnog javnog pretresa u prisustvu zastupnika
optužnog akta ODT Vojislava Grujića I okrivljene donio je I javno objavio dana
04.10.2011.god.  
P R E S U D U
OKRIVLJENA: 
           M.S. JMBG ….. od oca D. ,rodjena ...godine u K. gdje je I
nastanjena … ,udata majka dvoje djece, Crnogorka,državljanka Crne Gore,
nezaposlena ,srednjeg imovnog stanja, govori crnogorskim jezikom, do sada
neosudjivana  
                                            **KRIVA JE**

Zato što je:
a/dana 29.10.2008.godine u K. ,napravila lažne javne isprave u namjeri da ih
upotrijebi kao prave na način što je svojeručno popunila obrasce  A. banke i
to:administrativnu zabranu za žirante I izjavu žiranta koji glase na njeno
ime, te kao ovlašćeno lice potpisala N. M.  rukovodioca MUP-a filijala K. I
ovjerila pečatom filijale,  
b/dana 11.11.2008.godine u K. napravila lažne javne isprave u namjeri da iste
upotrijebi kao prave na način što je svojeručno popunila obrasce A. Banke I
to: administrativnu zabranu  za žirante I izjavu za žiranta koje glase na ime
M. V., kojeg je potpisala u rublici svojeručni potpis žiranta, a kao ovlašćenu
osobu potpisala nepostojeće lice I ovjerila pečatom Uprave policije Ispostave
K.,  
v/ dana 13.03.2009.godine napravila lažnu javnu ispravu u namjeri da je
upotrijebi kao pravu na način što je svojeručno popunila obrasce A. banke I
to: rješenje o administrativnoj zabrani I potvrdu o visini primanja koje glase
na njeno ime, te kao ovlašćeno lice potpisala N. M., rukovodioca MUP-a
Filijala K.I ovjerila pečatom Filijale  
-čime je izvršila produženo  krivično djelo falsifikovanje javne isprave iz čl.412 st 2 u vezi st1 I čl.49 Krivičnog Zakonika  
Pa joj sud primjenom citirane zakonske odredbe I čl.4,42,52,53 I 54 Krivičnog
Zakonika I čl. 229 I 374 ZKP-a izriče:  
USLOVNU OSUDU 
Kojom okrivljenoj utvrdjuje kaznu zatvora u trajanju od 4/četiri/ mjeseca I
istovremeno odredjuje da se ista neće izvršiti ukoliko okrivljena u roku od
1/jedne /godine ne počini novo krivično djelo  
Obavezuje se ookrivljena da na ime sudskog paušala uplati iznos od 50 €
prednje u roku od 15 dana od dana pravosnažnosti presude pod prijetnjom
prinudnog sudskog izvršenja na žr.br.832-196-94 koji se vodi na ime Osnovnog
suda Kolašin  
OBRAZLOŽENJE 
     ODT iz Kolašina svojim optužnim aktom Kt.br.28/11 od 05.07.2011.god.stavio je na teret okrivljenoj M. S. da je počinila krivično djelo falsifikovanje javne isprave iz čl.412 st2 u vezi st1 KZ u vezi čl.49 Krivičnog Zakonika na način, mjesto I vrijeme činjenično I pravno opisano izrekom ove presude. Pri podnijetom optužnom aktu ODT Vojislav Grujić ostao je do okončanja glavnog pretresa predlažući u završnoj riječi da sud okrivljenu oglasi krivom I osudi na kaznu zatvora u trajanju od 4 mjeseca sa rokom provjere od jedne godine.  
     Okrivljena M. S. u cjelosti je priznala izvršenje krivičnog djela I prihvatila krivicu za isto pri tom u odbrani navodeći da je tačno da je dana 29.10.2008.godine u Kolašin, napravila lažne javne isprave u namjeri da ih upotrijebi kao prave na način što je svojeručno popunila obrasce  A. bankei to: administrativnu zabranu za žirante I izjavu žiranta koji glase na njeno ime, te kao ovlašćeno lice potpisala N.M.  rukovodioca MUP-a filijala K. I ovjerila pečatom filijale, dana 11.11.2008.godine u K. napravila lažne javne isprave u namjeri da iste upotrijebi kao prave na način što je svojeručno popunila obrasce . I to:administrativnu izjavu za žirante I izjavu za žiranta koje glase na ime M. V.,kojeg je potpisala u rublici svojeručni potpis žiranta ,a kao ovlašćenu osobu potpisala nepostojeće lice I ovjerila pečatom Uprave policije Ispostave K., dana 13.03.2009.godine napravila lažnu javnu ispravu u namjeri da je upotrijebi kao pravu na način što je svojeručno popunila obrasce A. banke I to:rješenje o administrativnoj zabrani I potvrdu o visini primanja koje glase na njeno ime,te kao ovlašćeno lice potpisala N. M.,rukovodioca MUP-a Filijala K. I ovjerila pečatom Filijale.U završnoj riječi ostala je pri datom priznanju I izrazila kajanje zbog pričinjenog djela.

Kako je okrivljena u cjelosti priznala izvršenje krivičnog djela sud je donio
rješenje da se ne izvode dokazi predloženi optužnim aktom ODT-a izuzev onih od
kojih zavisi vrsta I težina krivične sankcije pa je u dokaznom potupku sud
izvršio uvid u izvod iz KE za okrivljenu izdat od strane uprave Policije
Ispostave K.,iz kojeg se utvrdjuje da okrivljena do sada nije osudjivana.
Imajući u vidu naprijed navedeno tokom postupka nesumljivo je utvrdjeno da je
okrivljena svoji radnjama ostvarila sve elemente bića krivičnog djela
falsifikovanje javne isprave iz čl.412 st2 u vezi st.1 u vezi čl.49 KZ,na
način kako je opisano izrekom presude ,a što je okrivljena istakla I kroz
svoje priznanje koju odbranu je sud prihvatio kao istinitu I u potpunosti
saglasnu navodima optužbe.
         Opredjeljujući se za krivičnu sankciju sud je cijenio sve okolnosti od značaja za individualizaciju iste, a tiču se ličnosti okrivljene I djela stavljenog joj na teret pa je od olakšavajućih okolnosti na strani okrivljene našao da je riječ o porodičnoj osobi, majci dvoje djece, do sada neosudjivanom licu, a kao olakšavajuću uzeo je I činjenicu da je okrivljena priznala izvšenje krivičnog djela, dok otežavajućih okolnosti nije bilo. Kako je za ovo krivično djelo predvidjena kazna zatvora od 3 mjeseca do pet godina sud je izrekao okrivljenoj kaznu zatvora u trajanju od 4 mjeseca I odredio rok od 1 godine kao rok provjere. Ovakvom vrstom krivične sankcije po mišljenju suda će se postići svrha kako specijalne tako I generalne prevencije shodno čl.32 Krivičnog zakonika
         Kako je okrivljena oglašena krivom to je sud obavezao na plaćanje sudskog paušala u iznosu od 50 €, koji je srazmjeran imovinskim prilikama okrivljene I složenosti krivičnog postupka shodno čl. 229ZKP-a.  
     Sa svega naprijed iznijetog odlučeno je kao u izreci presude, a saglasno čl.374ZKP-a.

                                  **OSNOVNI SUD U KOLAŠINU,**

                                          Dana, 04.10.2011.godine. 
Zapisničar,                                                           S U D
I J A,
Vrhovac Nada s.r.                                                Čepić
Mirjana s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko Ovog
suda. 