                                                                                K **.br. 41-11**

                                       U IME CRNE GORE 
           OSNOVNI SUD U KOLAŠINU,  kao prvostepeni krivični, po sudiji
Mirjani Čepić kao sudiji pojedincu, uz učešće zapisničara Vrhovac Nade, u
krivičnom predmetu protiv okrivljene K. N. zbog krivičnog djela iz čl  413 st.
1 tačka 2 u vezi čl 412 st. 1 u vezi čl. 49 KZ I okrivljenog L. M. iz K., zbog
krivičnog djela iz čl. 245 st. 2 KZ, postupajući po optužnom predlogu ODT
–Kolašin Kt.br. 17/11 od 10.06.2011. godine, nakon održanog glavnog javnog
pretresa, u prisustvu zastupnika optužnog akta Vojislava Grujića, okrivljenih
I oštećenih, donio je I javno objavio dana 14.10.2011. godine  
                                  **P R E S U D U**

           OKRIVLJENA 


K. N. jmbg …, od oca B. M., I majke M. rodjene B., rodjena… . godine u K., gdje je I nastanjena … državljanka Crne Gore, govori crnogorskim jezikom, po zanimanju frizer, udata, majka dvoje djece, završila srednju školu, srednjeg imovnog stanja, do sada neosudjivana,


L. M. jmbg …, od oca V.I majke M. rodjene B., rodjen… . godine u P., sa prebivalištem u K., državljanin Crne Gore, radnik, oženjen, otac dvoje djece, završio Trgovinsku školu, vojsku služio, lošeg imovnog stanja, do sada neosudjivan,


                                       K r I v I  s u  
           Zato što su: 


U junu mjesecu 2009.godine u K. okrivljena K. N. obmanula oštećene R. D. I M. S. o sadržaju isprava koje potpisuju – izjava I administrativnih zabrana za žirante govoreći im da će podići kredit u iznosu od 2.000,00 € I   tako ih navela da stave svoje potpise I to: R. D. na administrativnu zabranu I izjavu žiranata, a oštećena M. S. izjavu žiranata O. banke iz B. P., smatrajući da potpisuju obrasce na osnovu kojih bi okrivljena podigla kredit u naznačenom iznosu, nakon čega je takve isprave predala  okrivljenom L. M.na osnovu kojih je isti sa O. bankom iz B. P. zaključio ugovor o kreditu 3.07.2009.godine, na iznos od 10.000,00 € I to kao poljoprivredni zajam za obrtna sredstva, a koji kredit L. M. nije iskoristio za namjenu za koju mu je odobren, već je za sebe uzeo iznos od 3.000,00 € I utroćio za izgradnju  kuće, a K. N. predao iznos od 7.000,00 €ura,


čime su izvršili I to: okrivljena K. N. produženo krivično djelo  posebni slučajevi falsifikovanja isprave iz čl. 413 st. 1 tačka 2 u vezi čl. 412 st. 1 u vezi čl. 49 Krivičnog Zakonika, a okrivljeni L. M.krivično djelo neosnovano dobijanje I korišćenje kredita I druge povoljnosti iz čl. 245 st. 2 Krivičnog Zakonika,


Okrivljena K. N. dana 25.06.2009.godine u K. sačinila lažnu ispravu tako što je u obrascima administrativne zabrane O. banke iz B. P. potpisala M. S. kao radnika – jemca – dužnika,


čime je izvršila krivično djelo falsifikovanje isprave iz čl. 412 st. 1 Krivičnog Zakonika .


3. Dana 25.06.2009.godine u K. okrivljena K. N. sačinila lažne javne
isprave tako što je u obrascu administ. Zabrane u izjavi žiranta O. banke iz
B. P. potpisala V. G. kao radnika – jemca – dužnika I kao davaoca izjave, 


čime je izvršila krivično djelo falsifikovanje isprave iz čl. 412 st. 1 Krivičnog Zakonika.
  Pa sud

                                        I

  Primjenom citirane zakonske odredbe I čl. 2, 4, 32, 36, 48 Krivičnog Zakonika I čl. 229 I 374 ZKP-a okrivljenoj K. N. **UTVRDJUJE**



Za krivično djelo posebni slučajevi falsifikovanja isprave u produženom trajanju iz čl. 413 st. 1 tačka 2 u vezi čl. 412 st. 1 u vezi čl. 49 Krivičnog Zakonika kaznu zatvora u trajanju od 2 /dva/ mjeseca.


Za krivično djelo/pod tačkom 2/ falsifikovanje isprave iz čl. 412 st. 1 Krivičnog Zakonika kaznu zatvora u trajanju od 3 /tri/ mjeseca.


Za krivičnog djelo/pod tačkom 3/  falsifikovanje isprave iz čl. 412 st. 1 Krivičnog Zakonika kaznu zatvora u trajanju od 3 /tri/ mjeseca.


           Na osnovu čl. 48 st. 2 tačka 2, 52, 53 i 54 Krivičnog Zakonika I
z r I č e – 
USLOVNU OSUDU 
           Kojom okrivljenoj UTVRDJUJE jedinstvenu kaznu zatvora u trajanju
od 6 /šest/ mjeseci I istovremeno odredjuje da se ista neće izvršiti ukoliko
okrivljena u roku od dvije godine ne počini novo krivično djelo.  
                                                    II 
           Primjenom citirane zakonske odredbe I čl. 2, 4, 32, 42, 52, 53 I
54 Krivičnog Zakonika, I čl. 229 I 374 ZKP-a, Okrivljenom L. M.
  I z r I č e – 
                                       USLOVNU OSUDU 
           Kojom okrivljenom UTVRDJUJE kaznu zatvora u trajanju od 3 /tri/
mjeseca I istovremeno odredjuje da se ista neće izvršiti ukoliko okrivljeni u
roku od 1 /jedne/  godine ne počini novo krivično djelo. 
                                                 III 
           OBAVEZUJU SE okrivljeni da solidarno na ime troškova krivičnog
postupka uplate iznos od 352,00 €ura, te da na ime sudskog paušala uplate
iznos od po 30,00 €ura, prednje u roku od 15 dana od dana pravosnažnosti
presude pod prijetnjom prinudnog izvršenja,  na žiro račun br. 832-196-94 koji
se vodi na ime Osnovnog suda – Kolašin. 
           Oštećene  R. D., M. S. I V. G., radi ostvarivanja
imovinskopravnog zahtjeva UPUĆUJU SE na parnicu. 
                                       O b r a z l o ž e nj e 
      ODT iz Kolašina svojim optužnim  aktom Kt.br. 17/11 od 10.06.2011. godine stavio je na teret okrivljenoj K. N. da je počinila krivično djelo posebni slučajevi falsifikovanja isprave iz čl. 413 st. 1 tačka 2 u vezi čl. 412 st. 1 u vezi čl. 49 Krivičnog Zakonika, u sticaju sa dva krivična djela falsifikovanje isprave iz čl. 412  st. 1 Krivičnog Zakonika, a okrivljenom L. M. da je počinio krivično djelo neosnovano dobijanje I korišćenje kredita I druge povoljnosti iz čl. 245 st. 2 Krivičnog Zakonika, na način, mjesto I vrijeme činjenično I pravno opisano izrekom presude. Pri podnijetom optužnom predlogu ODT Vojislav Grujić ostao je do okončanja glavnog pretresa precizirajući u završnoj riječi činjenični opis djela, kako je I iznijeto u izreci presude, te konačno predlažući da se okrivljenoj K. N. izrekne uslovna osuda šest mjeseci zatvora uslovno na dvije godine, a L. M. uslovna osuda  kojom se utvrdjuje kazna zatvora u trajanju od tri mjeseca sa rokom provjere od jedne godine.

Okrivljena K. N. prisustvovala je glavnom pretresu I u svojoj odbrani navela
da ne priznaje izvršenje krivičnog djela niti prihvata krivicu za isto, te da
ostaje pri navodima odbrane datim pred istražnim sudijom od 29.03.2011. godine
gdje je u bitnom istakla da je negdje u junu ili julu 2009.godine pozvala
svoju koleginicu R. Z. da pita svoju sestru R. D. hoće li joj biti žirant za
kredit koji je trebala da podigne. Istog dana kod nje u salon došla je D. R.,
navela je da  hoće da žirira stim što treba da provjeri da li može biti žirant
obzirom da je opterećena kreditom. Okrivljena je pozvala O. banku gdje su joj
rekli da R. može biti žirant, tada joj je ona dala ličnu kartu koju je
okrivljena iskopirala, a potom potpisala adm. zabranu I izjavu žiranta koju je
okrivljena kasnije ponijela u školu gdje su zabrana I izjava ovjerene. Istog
dana kada je pristala da joj žirira oštećena je pitala okrivljenu  može li da
joj da 500,00 € od tog kredita, našta joj je okrivljena rekla da nema
problema, ali da mora da pronadje još žiranata kako bi podigla kredit. Kada je
oštećena R. pitala koliki će kredit da podigne okrivljena joj je rekla da će
podići od 2.000,00 pa do najvećeg iznosa u zavisnosti koliko će žiranata
pronaći. U medjuvremenu pronašla je G. V. koja je pristala da joj žirira I
dala joj svoju ličnu kartu.  Administativnu zabranu I izjavu žiranta potpisala
je lično okrivljena te je takvu dokumentaciju ovjerila u Opštini – K., takodje
j pronašla još jednog žiranta I to S. M. koja je dobrovoljno pristala da joj
žirira I koje je potpisala izjavu za žiranta dok je adm. zabranu potpisala
lično okrivljeana I tako potpisane papire ovjerila u Osnovnoj školi. Po
preporuci svoje porijateljice M.V. pronašli su M.L. koji je mogao da podigne
na svoje ime veći kredit pa je okrivljena izjave žiranata predala uz zahtjev
za kredit korisnika M.L. kome je odobren kredit od 10.000,00 €, od kog iznosa
je L. za sebe uzeo 3.000,00 €, a 7.000,00 € je ostalo kod okrivljene. Kredit
je uredno vraćala sve do momenta kada je L. zapao u finans. Teškoće I kada
nije mogao davati rate za svoj kredit, pa je sa tog razloga došla do kašnjenja
sa uplatama kredita a koji iznosi su kasnije I uplaćeni. Navela je da nije
imala namjeru da prevari žirante, jer nije mogla precizirati koliki će kredit
podići, a što se tiče imena korisnika predita smatra da je to najmanje bitno
jer je u svakom slučaju kredit njena obaveza, bez obzira na ime lica koji se
pojavljuje kao nosilac kredita.  U završnoj riječi  istakla je da prihvata
obavezu da u cjelosti vrati kredit, stim što se precizno ne može obavezati u
kom vremenskom intervalu će isti biti vraćen. Navela je da odgovorno stoji iza
svojih riječi, te da oštećenima neće biti odbijena nijedna rata. Istakla je da
je saglasna sa predlogom ODT- a u pogledu  visine I vrste krivične sankcije.  
      Okrivljeni L.M. ostao je pri svojoj odbrani  datoj na zapisnik pred istražnim sudijom od 29.03.2011. godine gdje je u bitnom istakao da je u jesen 2009.godine kod njega došla M.V. sa N.K. I pitala da li bi  okrivljeni bio voljan da bude nosilac kredita za N. K. na iznos od 10.000,00 €. Obzirom da je u to vrijeme radio kuću, to mu je bio potreban novac nekih 3.000,00 €, pa je nakon nekoliko dana pošao kod N. K. I rekao joj da će biti nosilac kredita, te su se dogovorili da mu ona od kredita da 3.000,00 €. N. mu je takodje rekla da će obezijediti žirante što je ona učinila I nakon nekih mjesec dana ga je nazvala rekavši mu da su žiranti obezbijedjeni I da treba da podju u O. banku u B. P..  Sva dokumentacija bila je kod N. a ko su bili žiranti za kredit okrivljenom tada nije bilo poznato. Pred službenikom O. banke okrivljeni L. je potpisao dokumentaciju nakon čega mu je odobren kredit od 10.000,00 €, od kojih je 3.000,00 € uzeo za sebe a 7.000,00 € dao N. K. Nekoliko mjeseceni nakon podizanja kredita N. K. je davao mjesečno rate po 80,00 €, a kasnije te rate nije davao iz razloga što mu je plata kasnila.  Nije znao ko su žiranti po ovom kreditu sve do momenta dok D. R. nije došla kod njega u K. I rekla da je dobila opomenu za njegov kredit, a da mu ona nije žirirala. U završnoj riječi istakao je da prihvata predlog ODT-a vezano za vrstu krivične sankcije , takodje je izrazio spremnost da svoj dio kredita vrati ukoliko zasnuje radni odnos obzirom da je trenutno bez zaposlenja.

      U dokaznom postupku sud je saslušao oštećenu R. D., M. S. I V. G., svedokinje V. M.I G. M., te ovlašćenog predstavnika O. banke iz B. P., pročitao predugovog I ugovor o kreditu izmedju O. banke  I L. M., adm. zabranu na ime R. D. od 25.06.2009.godine sa izjavom žiranta od 26.06.2009.godine, administrativnu zabranu od 25.06.2009.godine, sa izjavom žiranta na ime M. S., administrativnu zabranu od 25.06.2009.godine sa izjavom žiranta  od istog datuma na ime V. G. akt O.Š. …,, br. 152 od 16.03.2011. godine, akt Opštine – K. br. 04-799/2 od 17.03.2011. godine, izvod iz KE na ime K. N. izdat od UP – Ispostave K. od 16.03.2011. godine, izvod iz KE na ime L. M., od 17.03.2011. godine, izdat od PJ – P., nalaz vještaka grafološke struke Sekulić Slobodana od 10.08.2011. godine, te nalaz I mišljenje vještaka elektro struke J. K. od 12.10.2011. godine.

      Iz iskaza oštećene R. D. utvrdjuje se da ista nije bila upoznata sa činjenicom da je L. M. nosilac kredita, već je K. N. nju molila da joj žirira na iznos od 2.000,00 €. Ista joj je donijela bjanko administ. Zabranu koju je potpisala u N.frizerskom salonu. Ispostavilo se da je N. navela oštećenu kao žiranta za dva kredita I to na iznos od 2.500,00 €I na iznos od 10.000,00 €, medjutim L. je tražio 15.000,00 € , a odobreno mu je 10.000,00 €. Oštećena odgovorno tvrdi da nikada takvu administrativnu zabranu nije potpisala, niti bi je potpisala, tim prije što L. nije u stalnom radnom odnosu I što u preduzeću u kojem radi ne prima platu. U ostalom dijelu ostala je pri iskazu datom na zapisnik pred istražnim sudijom od 29.03.2011. godine, gdje je istakla da je dva dana nakon što je potpisala adm. zabranu saznala da N. K. ima puno kredita, da iste neuredno vraća, te da zbog toga žiranti imaju problema, obzirom da joj je plata već opterećena zbog dva dugoročna kredita, oštećena se uplašila I odmah saopštila N. da se pokajala I da joj ne može biti žirant. N. joj je tada rekla da nema problema, te da će papire baciti I da je to završeno, sve do 10.11.2010.godine, kada je oštećena dobila opomenu od E. banke nekadašnje O. banke, da nosilac kredita L. M. neuredno vraća kredit. Pridružila se krivičnom gonjenju protiv okrivljenih I istakla imovinsko-pravni zahtjev,pri čemu je ostala I u završnoj riječi.

      Iz iskaza svjedokinje oštećene M. S. utvrdjuje se da je okrivljena K. N. od nje tražila da joj žirira na iznos od 2.000,00 €, navela je da nije potpisala dminist. Zabranu niti koji drugi obrazac, a takodje ni mjenicu. Za iznos od 10.000,00 € kao ni za činjenicu da je nosilac kredita L. M. svjedokinja nije znala.  U svojoj izjavi datoj na zapisnik pred istražnim sudijom dalje je navela da je N. ponijela svoju ličnu kartu u frizerski salon I da joj je dala na povjerenje. N. joj nije rekla ko će biti nosilac kredita, niti ko su žiranti. Sve poslove oko završavanja dokumentacije za oštećenu završavala je N. bez njenog prisustva. Izjavu za žiranta potpisala je kod N. K. u salonu, ali podatke u izjavi nije popunjavala. Iznenadjena je bila okolnošću da se pojavljuje kao žirant za kredit u iznosu od 10.000,00 € korisniku L. M.koga uopšte ne poznaje. Pridružila se krivičnom gonjenju protiv okrivljene K. N. I istakla imovinsko-pravni zahtjev,pri čemu je ostala I u završnoj riječi.

      Iz iskaza svjedokinje – oštećene V. G. utvrdjuje se da ista nikakav dokument vezano za sporni kredit nije potpisala, da ne spori činjenicu da je K. N. dala kopiju lične karte I svom neposrednom rukovodiocu rekla da N. izda potvrdu da nije kreditno opterećena. Od banke je saznala da je žirant I to L. M. Što se tiče iznosa koji je bio dogovoren izmedju N. I nje, to je bio iznos od 2.000,00 €ura.  Oštećena se izjasnila da je čak naknadno N. pitala da li joj je kredit odobren našta je ona odgovorila da nije.  U ostalom dijelu ostala je pri izjavi datoj na zapisniku pred istražnim sudijom od 29.03.2011. godine, gdje je u bitnom istakla da je za L. M. saznala po osnovu poruke O. banke da lisičić kasni sa isplatom kredita, I iz banke su je uputili da se obrati K. N., što je oštećena I učinila, jer je u medjuvremenu dobila I pismenu opomenu od banke, našta joj je N. odgovorila da će ona redovno plaćati kredit te da u vezi sa vraćanjem kredita neće biti nikakvih problema. Pridružila se krivičnom gonjenju protiv okrivljeni I istakla imovinsko-pravni zahtjev,pri čemu je ostala I u završnoj riječi.

      Iz iskaza ovlašćenog predstavnika oštećene E. banke kao pravnog sledbenika O. banke M. S. utvrdjuje se da isti ostaje pri izjavi datoj na zapisnik pred istražnim sudijom od 29.03.2011. godine gdje je u bitnom istakao da se njihovoj banci sa zahtjevom za odobrenje kredita obratio L. M. iz K., I to za poljoprivredni kredit u iznosu od 15.000,00 €ura, nakon čega je  punomoćnik oštećene otišao kod imenovanog na lice mjesta I obišao njegovo domaćinstvo. Kreditnom odboru banke predložio je da se L. M. odobri kredit od 10.000,00 €, jer isti nije kreditno sposoban za veći kredit, a imajući u vidu planirane investicije I dobitak od tih investicija jer se u konkretnom slučaju radi kompletna finansijska analiza. Nakon toga u banku je došao L. M. potpisao ugovor o kreditu I podigao iznos od 10.000,00 €, umanjen za troškove obrade kredita, isti je potpisao I predugovor o kreditu. Nakon dobijanja zahtjeva L. M. provjerena je punovažnost ovjerenih administrativnih zabrana I to na način što je  pozvana O. š. u K.  I M.S.iz.K. Po proceduri banke nije bio u obavezi da provjerava kreditnu zaduženost žiranata, kod O. š., jer te podatke imaju na administrativnim zabranama što u konkretnom slučaju tih zaduženja nije bilo.  Po proceduti banke takodje nije bilo potrebno potpisivanje mjenice kao dodatnog sredstva obezbedjenja kredita, jer je za ovu vrstu kredita dovoljno tri žiranta.  Banka je u konkretnom slučaju ispoštovala svu proceduru za dobijanje I odobravanje kredita I postupila savjesno. Kada je kredit korisnika L. M. zapao u docnju na zakonit način su obavijestili pismenim putem žirante I to u više navrata, a kako je kredit bio I dalje u docnji pravna služba je pokrenuta postupak naplate po osnovu administrativne zabrane na primanja žiranata.

      Iz iskaza svjedokinje G. M. utvrdjuje se da ista ostaje pri iskazu datom na zapisnik pred istražnim sudijom od 29.03.2011. godine,  gdje ja navela da je zaposlena na poslovima sekretara u O.Š. ,,R. M.,, navela je da je dana 25.06.2009.godine ovjerila dvije administrativne zabrane I izjave za žirante sa ličnim kartama na ime, R.

D. I M. S., koje su zaposlene u školi. Ova dokumenta kod svjedokinje
donijela je na ovjeru K. N..Vidjela je da je dokumentacija potpisana od strane
obje radnice, prije ovjere je istu ponijela kod direktora koji ih je I
potpisao. Nakon ovog pošla je na godišnji odmor tako da joj nije poznato da li
je neko iz O. banke provjeravao te administrativne zabrane ili nije.   Poznato
joj je da je R. D. iste godine žirirala I S. B. za podizanje kredita na tudje
ima kao I R. D. Prilikom ovjere predmetnih dokumenata svjedokinja navodi da je
postupila u skladu sa propisima sa razloga što administ. Zabrane I izjave
žiranata ukoliko su uredno potpisane ovjeravaju I bez potpisa zaposlenog.
Svjedokinja navodi da se ne može izjasniti da li je na adm. zabranama koje je
ovjeravala naznačen iznos kredita za koji žirira. Navela je da kod njih u
školi ne ostaje nijedna kopija adm. zabrane osim što se u djelovodniku piše
ime žiranta I da je riječ o administ. Zabrani.  
      Iz iskaza svjedokinje V. M. utvrdjuje se da je ista ostala pri iskazu datom na zapisnik pred istražnim sudijom  od 29.03.2011. godine gdje je u bitnom istakla da se sa K. N.poznaje već duži vremenski period jer kod nje ide u frizerski salon, pa joj je bilo poznato da je istoj neophodno podizanje krdita kao I da ona ne može podići kredit na svoje ime, pa su o tome razgovarale I svedokinja joj je predložila da pitaju L. M., da li bi on na svoje ime htio da podigne veći iznos kredita.  Svjedokinji je bilo poznato da L. M. želi da podigne kredit na iznos od 3.000,00 €, koji mu je bio potreban za završetak nekih radova u kući. Nazvala je M. I on je rekao da će doći da se dogovore oko kredita, a N. je rekla da će ona naći žirante, te da o njima M. ne treba da brine. Radilo se o poljoprivrednom kreditu pa je svedokinja povela N. kod kuće M. L. sa njim je išla I u B. P. kada su potpisivali dokumentaciju za kredit. Svedokinji nije poznato koje žirante je N. našla za kredit, niti pak šta je uradila O. banka prije odobrenja ovog kredita. Poznato joj je da je banka odobrila 10.000,00 € kredita, od čega je N. uzela 7.000,00 €, a Marko 3.000,00 €ura.

      Iz predugovora o kreditu I ugovora o kreditu utvrdjuje se da je isti zaključen izmedju L. M. I O. banke 3.07.2009.godine,  da je imenovanom odobreno 10.000,00 € naime poljoprivrednog zajma, sa rokom otplate 60 mjeseci, sa redovnom kamatnom stopom od 25 posto godišnje. U čl. 7 ovog ugovora navedeno je da su sredstva obezbedjenja vraćanja kredita solventni dužnici R. D., M. S. I V. G..

      Iz administrativne zabrane na ime R. D. utvrdjuje se da je ista zaposlena u O.Š. ,,R. M.,, iz K., te da je ista potpisala administrativnu zabranu na kojoj je elektronski ukucano ime nosioca kredita L. M.I iznos kredita od 15.000,00 €, iz administ. Zabrane za M. S. utvrdjuje se isto što I za R. D.. Iz adminis. Zabrane na ime V. G. utvrdjuje se takodje da je administ. Zabrana potpisana na ime V. G. za nosioca kredita L. M. na iznos od 15.000,00 €ura, što isto stoji I na izjavama žiranata sačinjenim 26.06.2009.godine za R. D. I M. S., a 25.06.2009. godine za  V. G., na kojim izjavama je takodje naznačeno elektronskim putem da je nosilac kredita L. M.I da kredit iznosi 15.000,00 €ura.

      Iz akta O. škole ,,R. M.,, br. 152 od 16.03.2011. godine utvrdjuje se da  R. D. I M. S.i nije izvršena obustava plate na ime korisnika kredita L. M. kod E.banke. Predlog za obustavu po ovom kreditu dostavljen je 3.03.2011. godine obzirom da plate za mjesec mart nijesu obračunate nije bilo moguće izvršiti obustavu po istom.

      Iz akta Opštine – . br. 04-799/2 od 18.03.2011. godine utvrdjuje se da je  administrativ. Zabrana na platu radnika Sekretarijata za opštu upravu  I društvene djelatnosti Opštine – K. V. G.  u računovodstvo primljena 17.03.2011. godine od strane E.banke, zbog neblagovremenog izmirivanja duga glavnog dužnika L. M..  Po ovoj zabrani biće postupljeno kada bude vršen obračun za mjesec april 2011. godine.

      Iz grafološkog vještačenja vještaka S. S. utvrdjuje se da potpisi G. V. na adminis. Zabrani I izjavi žiranta nijesu autentični potpisi G. V.. Sporni potpis M. S. na adminis. Zabrani nije autentičan potpis M. S.. Sporni potpis na izjavi žiranta je autentičan potpis M. S..

      Iz nalaza vještaka elektro struke K. J. utvrdjuje se da je isti imao zadatak da utvrdi da li su iznosi na adm. zabranama I izjavama žiranata kao I  ime nosioca kredita naknadno unošeni u ove obrasce I da li se ovi podaci obzirom da je riječ o elektronskoj obradi podataka mogu naknadno unositi, te je vještak dao mišljenje da u elektronskoj obradi podataka ne postoji apsolutno bezbijedan sistem koji je imun na ovakve vrste eventualnih zloupotreba. Kada se govori o bezbijednosti sistema elektronske obrade podataka govori se o dovoljnoj bezbijednosti, a ne o apsolutnoj bezbijednosti, te vještak u konkretnom slučaju nije u stanju da utvrdi sa sigurnošću da li se desila zloupotreba ili ne.

      Iz izvoda iz KE izdatog na ime okrivljene K. N. od strane UP – Ispostave K. br. 245/11-379/2 od 16.03.2011. godine utvrdjuje se da okrivljena do sada nije osudjivana.

      Iz izvoda iz KE izdatog na ime okrivljenog L. M. od strane UP – Pj P. br. 245/11-6877/2 -1090 od 17.03.2011. godine utvrdjuje se da isti do sada nije osudjivan.  
 Cijeneći sve izvedene dokaze kako pojedinačno tako I u njihovom medjusobnom odnosu na nesumnjiv način se utvrdjuje da su okrivljeni K. N. I L. M.počinili krivična djela stavljena je im optužnim aktom na teret. Naime, nesporno je  da su u junu mjesecu 2009.godine u K. okrivljena K. N. obmanula ošteće R. D. I M. S., o sadržaju isprava koje potpisuju – izjava I administrativnih zabrana za žirante govoreći iz da će podići kredit u iznosu od 2.000,00 € I  tako ih navela da stave svoje potpise I to: R. D. na admin. iz B. P., smatrajući da potpisuju obrasce na osnovu kojih bi okrivljena podigla kredit u naznačenom iznosu nakon čega je takve isprave predala  okrivljenom L. M.na osnovu kojih je isti sa O. bankom iz B. P. zaključio ugovor o kreditu 3.07.2009.godine, na iznos od 10.000,00 € I to kao poljoprivredni zajam za obrtna sredstva, a koji kredit L. M.nije iskoristio za namjenu za koju mu je odobren, već je za sebe uzeo iznos od 3.000,00 € I utroćio za izgradnju  kuće, a K. N. predao iznos od 7.000,00 €ura, okrivljena K. N. dana 25.06.2009.godine u K. sačinila lažnu ispravu tako što je u obrascima administrativne zabrane O. banke iz B. P. potpisala M. S. kao radnika – jemca – dužnika, dana 25.06.2009.godine u K. okrivljena K. N. sačinila lažne javne isprave tako što je u obrascu administ. Zabrane u izjavi žiranta O. banke iz B. P. potpisala V. G. kao radnika – jemca – dužnika I kao davaoca izjave.Ovakav zaključak suda proizilazi iz svih provedenih dokaza prevashodno iz iskaza oštećenih M. S., R. D. I V. G., a koji iskazi su potvrdjeni I kroz odbranu okrivljene K. N., te nalaz vještaka grafologa koji se decidno izjasnio da V. G.nije potpisala nijedan dokument, da je M. S. potpisala izjavu za žirante, ali ne I administrativnu zabranu, te da je nesporno da je R. D. potpisala I administ. Zabranu I izjavu za žiranta.  Nesporno je takodje da su kod institucija u kojima oštećene rade ove adm. zabrane I izjave ovjerene od strane sekretara ovih službi, što kroz svoj iskaz potvrdjuje I svjedokinja G. M. koja je R. D. I M. S. ovjerila naprijed navedenu dokumentaciju, te se izjasnila da je dokumentaciju donijela K. N., a da nije bilo sumnje u autentičnost iste. Nesporno je da oštećene do momenta dobijanja obavještenja od E.banke nijesu znale ko je nosilac kredita I koliki je iznos kredita jer su saglasne da je K. N. iste pitala da joj žiriraju na iznos od 2.000,00 €ura, a da L. M. nijesu ni poznavale. Vezano za evetualnu zloupotrebu podataka unijetih elektronskim putem u adm. zabrane I izjave žiranata, a vezano za iznos kredita I ime nosioca kredita vještak elektro struke sa sigurnošću se nije mogao izjasniti da li je eventualno došlo do zloupotrebe, a obzirom na činjenicu da ne postoji apsolutno bezbijedni sistem u elektronskoj obradi podataka koji je imun  na ovakve vrste zloupotreba, te je ostavio mogućnost da je moglo doći do naknadnog upisa imena korisnika kredita I iznosa kredita, a koje činjenicu su kako oštećene navode njima u vrijeme potpisivanja dokumentacije bile nepoznate.

      Posebno cijeneći odbranu okrivljene K. N., sud je istu prihvatio u dijelu u kojem navodi da je ona lično pronašla žirante, da je lično nosila adm. zabrane I izjave žiranata I ovjeravala ih u firmama oštećenih, s tim što dio odbrane u kojem okrivljena tvrdi da nije precizirala iznos na koji treba oštećene da joj žiriraju sud je odbacio kao sračunatu na umanjenje krivično pravne odgovornosti. U ostalom dijelu  odbrana okrivljene je saglasna sa provedenim dokazima I iskazima oštećenih.

      Cijeneći odbranu okrivljenog L. M., sud je našao da je ista u saglasnosti sa provedenim dokazima stim što dio odbrane u kojem okrivljeni navodi da smatra da nije počinio krivično djelo, jer ništa nije falsifikovao sud je odbacio kao sračunat na umanjenje krivično pravne odgovornosti, tim prije što se okrivljeni L. I ne tereti za ovo krivično djelo već za krivično djelo  iz čl. 245 st. 2 Krivičnog Zakonika. Dakle, neosnovano dobijanje I korišćenje kredita I druge povoljnosti, tim prije što se iz ugovora o kreditu zaključuje da je riječ  o namjenskom kreditu. Dakle, poljoprivrednom kreditu, a sam okrivljeni ne spori činjenicu da je 3.000,00 €ura koliko je uzeo za sebe iskoristio za izgradnju kuće.

      Opredjeljujući se za krivičnu sankciju kod okrivljene K. N., sud je na njenoj strani cijenio sve okolnosti od značaja za individualizaciju iste, a tiču se ličnosti okrivljene I djela stavljenog joj na teret. Od olakšavajućih okolnosti na strani okrivljene sud je našao da je ista udata, majka dvoje djece, da do sada nije osudjivana, dok je činjenicu da su se oštećene pridružile krivičnom gonjenju protiv nje sud cijenio kao otežavajuču. Obzirom na činjenicu da je okrivljena počinila više krivičnih djela sud je primjenjujući odbredbe čl. 48 Krivičnog Zakonika za krivična djela izvršena u sticaju okrivljenoj K. N. za krivično djelo  posebni slučajevi falsifikovanja isprave iz čl. 413 st. 1 tačka 2 u vezi čl. 412 st. 1 u vezi čl. 49 Krivičnog Zakonika utvrdio kaznu zatvora u trajanju dva mjeseca, za krivično djelo falsifikovanje isprave iz čl. 412 st. 1 Krivičnog Zakonika kaznu zatvora u trajanju od 3 mjeseca, za krivično djelo falsifikovanje isprave pod tačkom 3 iz čl. 412 st. 1 Krivičnog Zakonika kaznu zatvora u trajanju od tri mjeseca, a potom utvrdio jedinstvenu kaznu zatvora u trajanju od šest mjeseci I istu uslovio na period od dvije godine, koja je po mišljenju suda adekvatna sankcija težiri počinjenog djela I ličnosti okrivljene, te je nadalje mišljenja da će se ovakvom sankcijom postići svrha kažnjavanja.

      Opredjeljujući se za krivičnu sankciju kod okrivljenog L. M., sud je cijenio sve okolnosti od značaja za individualizacije iste, pa je od olakšavajućih okolnosti na strani okrivljenog našao da je riječ  o porodičnom čovjeku, ocu dvoje djece, da je isti loših materijalnih prilika , da je do sada neosudjivan . Pri činjenici da su se oštećene pridružile krivičnom gonjenju protiv okrivljenog sud  je   cijenio kao otežavajuće. Obzirom da je za ovo krivično djelo predvidjena novčana kazna ili kazna zatvora do dvije godine sud je okrivljenom izrekao uslovnu osudu utvrdjujući mu kaznu zatvora u trajanju od tri mjeseca I istovremeno odredjujući da se ista neće izvršiti ukoliko okrivljeni u roku od jedne godine ne počini novo krivično djelo. Ovakva vrsta krivične sankcije je po mišljenju suda primjerena težini krivičnog djela I ličnosti počinioca, te će se istom postići svrha kako generalne tako I specijalne prevencije.

      Kako su okrivljeni oglašeni krivim to ih je sud shodno čl. 229 u vezi čl. 226 ZKP-a, obavezao na solidarno plaćanje troškova krivičnog postupka u ukupnom iznosu od 352,00 €ura,  a koji se odnose na naknadu za dati nalaz I mišljenje vještaku grafološke struke S. S., te obavezao na plaćanje sudskog paušala u iznosu od po 30,00 €ura koji je srazmjeran dužini trajanja postupka I imovinskim prilikama okrivljenih.

      Obzirom na činjenicu da su oštećene R. D., M. S. I V. G. istakle imovinsko-pravni zahtjev čiju visinu nijesu opredijelile, sud nije imao dovoljno osnova kako za djelimično tako ni za potpuno presudjenje, pa je oštećene shodno čl. 239 st. 2 u vezi st. 1 ZKP-a uputio na parnicu.

      Sa svega naprijed iznijetog shodno čl. 374 ZKP-a odlučeno je kao u izreci presude.


                                  **OSNOVNI SUD U KOLAŠINU,**

                                          Dana, 14.10.2011. godine.  
Zapisničar,
S U D I J A,
Vrhovac Nada s.r.                                               Mirjana
Čepić s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko Ovog
suda. 