                                                                                            **K.br. 40/11**



                                **U IME NARODA**


      **OSNOVNI SUD U KOLAŠINU** , kao prvostepeni krivični, po sudiji Mirjani Čepić kao sudiji pojedincu, uz učešće zapisničara  Vrhovac Nade,  u krivičnom predmetu protiv okrivljenog B. D. iz P., zbog krivičnog djela ugrožavanje javnog saobraćaja iz čl. 339 st. 3 u vezi st. 1 KZ  postupajući po optužnom predlogu ODT – Kolašin Kt.br. 2/11 od 7.06.2011.godine, nakon  održanog glavnog javnog pretresa u prisustvu okrivljenog I oštećene, a odsustvu zastupnika optužnog predloga ODT – Kolašin, sud je donio I javno objavio dana 8.07.2011.godine, sledeću –



                         **P R E S U D U**


      **OKRIVLJENI:**

      B.D.,  od oca R. I majke A. rodjene P., rodjen …. godine u M., nastanjen u P. , završio srednju školu, službenik UP – PJ P., oženjen, otac dvoje djece, srednjeg imovnog stanja, državljanin Crne Gore, do sada neosudjivan


                                  **K r I v   j e**



      Zato što je:  
      Dana 19.01.2011. godine oko 12,30 časova na dijelu magistranog puta – K. – P., u mj.,,B. S.,,  \- Opština K., upravljajući putničkim vozilom marke ,,G., reg.br. PG …. vlasništvo B. M., nepridržavajući se saobraćajnih propisa ugrozio saobraćaj I doveo u opasnost život ljudi, na način što je vozilom upravljao protivno odredbi čl. 27 ZOBS-a na putevima, I to tako što vozilo u kretanju nije držao što bliže desnoj ivici kolovoza I na tolikoj udaljenosti od nje, da sobzirom na brzinu kretanja vozila, uslove saobraćaja, stanje I karakteristike puta ne ugrožava druge učesnike u saobraćaju, već je krećući se iz pravca K., kroz neosvijetljeni tunel br. 20, izgubio kontrolu nad vozilom, tako da je putničko vozilo bočno izmicano desno, a zatim prednjom stranom udarilo u zid tunela sa desne strane kolovoza od koga se odbilo nastavljajući nekontrolisano kretanje izmicanjem ulijevo I naprijed, u kom trenutku ga je sustigao skup vozila teretno vozilo marke ,,I., reg.br. BG-….a poluprikolicom vlasništvo preduzeća ,,N….., iz B. kojim je upravljao K. S., ostvarujući udar prednjom desnom stranom vučnog vozila u zadnju lijevu stranu putničkog vozila, potiskujući putničko vozilo naprijed, usled čega su saputnici u putničkom vozilu B. M., B. M. I B. D. zadobili lake tjelesne povrede I to kod B. M. u vidu rane razderotine donje usne spoljašnjeg usnog otvora, rane razderotine obrazine, nagnječine kože desnog lakta I nagnječine kože desnog koljena, kod B. M. u vidu nagnječine kože tijel, a kod B. D. u vidu nagnječine kože obrazine, oguljotine kože usana spoljašnjeg usnog otvora I nagnječine kože tijela,

      čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 KZ.

Pa mu sud primjenom citirane zakonske odredbe I čl. 52, 53 i 54, KZ CG, te čl.
364 ZKP-a , I z r I č e –  
                                  **USLOVNU OSUDU**

Kojom okrivljenom utvrdjuje kaznu zatvora u trajanju od 2 /dva/ mjeseca I
istovremeno odredjuje da se ista neće izvršiti ukoliko okrivljeni u roku od 1
/jedne/ godine ne počini novo krivično djelo.  
      **OBAVEZUJE SE**   okrivljeni da na ime troškova krivičnog postupka uplati iznos od 236,50 €ura, te da na ime sudskog paušala uplati iznos od 30,00 €, prednje u roku od 15 dana od dana pravosnažnosti presude, pod prijetnjom prinudnog sudskog izvršenja, na žiro račun br. 832-196-94 koji se vodi na ime Osnovnog suda - Kolašin.



                                  **O b r a z l o ž e n j e**


      ODT iz Kolašina svojim optužnim aktom Kt.br. 2/11 od 7.06.2011.godine stavio je na teret okrivljenom B. D. i da je počinio krivično djelo ugrožavanje javnog saobraćaja iz čl. 339 st. 3 u vezi st. 1 KZ CG, na način, mjesto I vrijeme činjenično I pravno opisano izrekom presude.  ODT nije prisustvovao glavnom pretresu, pa je sud isti održao u odsustvu uredno pozvanog ODT-a, s hodno čl. 453 ZKP-a.

      Okrivljeni je na glavnom pretresu održanom 8.07.2011.godine priznao u cjelosti izvršenje krivičnog djela I prihvatio krivicu za isto, pri kojem priznanju je ostao I u završnoj riječi.

      Obzirom na činjenicu da je okrivljeni priznao izvršenje krivičnog djela sud je shodno čl. 335 ZKP-a donio rješenje da se ne izvode dokazi predloženi optužnim aktom ODT-a izuzev onih od kojih zavisi vrsta I težina krivične sankcije, pa je u dokaznom postupku saslušao oštećenu B. M., I izvršio uvid u izvod iz KE izdat na ime okrivljenog od strane Uprave policije – PJ B. P. br. 2959/2 od 14.06.2011.godine.

      Oštećena B. M. nije se pridružila krivičnom gonjenju protiv okrivljenog niti je prema istom postavila imovinsko-pravni zahtjev, ni za sebe, niti za svoju mldb djecu B. D. I B. M., pri čemu je ostala I u završnoj riječi.

      Iz izvoda iz KE izdat na ime okrivljenog utvrdjuje se da je isti nije osudjivan.

      U toku postupka nesumnjivo je utvrdjeno da je okrivljeni B. D. počinio krivično djelo ugrožavanje javnog saobraćaja iz čl. 339 st. 3 u vezi st. 1 KZ CG, tako što dana 19.01.2011. godine oko 12,30 časova na dijelu magistranog puta – K. – P., u mj.,,B. S.,,  \- Opština K., upravljajući putničkim vozilom marke ,,G…..,, reg.br. ….. vlasništvo B. M., nepridržavajući se saobraćajnih propisa ugrozio saobraćaj I doveo u opasnost život ljudi, na način što je vozilom upravljao protivno odredbi čl. 27 ZOBS-a na putevima, I to tako što vozilo u kretanju nije držao što bliže desnoj ivici kolovoza I na tolikoj udaljenosti od nje, da sobzirom na brzinu kretanja vozila, uslove saobraćaja, stanje I karakteristike puta ne ugrožava druge učesnike u saobraćaju, već je krećući se iz pravca K., kroz neosvijetljeni tunel br. 20, izgubio kontrolu nad vozilom, tako da je putničko vozilo bočno izmicano desno, a zatim prednjom stranom udarilo u zid tunela sa desne strane kolovoza od koga se odbilo nastavljajući nekontrolisano kretanje izmicanjem ulijevo I naprijed, u kom trenutku ga je sustigao skup vozila teretno vozilo marke ,,I…… sa poluprikolicom vlasništvo preduzeća ,,N. iz B. kojim je upravljao K. S., ostvarujući udar prednjom desnom stranom vučnog vozila u zadnju lijevu stranu putničkog vozila, potiskujući putničko vozilo naprijed, usled čega su saputnici u putničkom vozilu B. M., B. M. I B. D. zadobili lake tjelesne povrede I to kod B. M. u vidu rane razderotine donje usne spoljašnjeg usnog otvora, rane razderotine obrazine, nagnječine kože desnog lakta I nagnječine kože desnog koljena, kod B. M. u vidu nagnječine kože tijel, a kod B. D. u vidu nagnječine kože obrazine, oguljotine kože usana spoljašnjeg usnog otvora I nagnječine kože tijela.

Ovakav zaključak suda proizilazi iz priznanja okrivljenog u čiju istinitost
sud nije imao razloga da posumnja.  
      Opredjeljujući se za krivičnu sankciju sud je cijenio se okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog našao da je riječ o porodičnom čovjeku, ocu dvoje djece, da se oštećena nije pridružila krivičnom gonjenju protiv okrivljenog, te da je isti priznao izvršenje krivičnog djela, kao I činjenicu da do sada nije osudjivan.

      Imajući u vidu naprijed navedene okolnosti, a kako je za ovo krivično djelo predvidjena novčana kazna ili kazna zatvora do jedne godine, sud je mišljenja da će se I prijetnjom kaznom dovoljno uticati na okrivljenog da ubuduće ne vrši krivična djela, te da je uslovljeni period od jedne godine dovoljno dug u cilju provjere počinioca, pa je nadalje mišljenja da će se ovakvom vrstom krivične sankcije postići svrha kako specijalne tako I generalne prevencije.

      Kako je okrivljeni oglašen krivim to ga je sud shodno čl. 202 u vezi čl. 199 ZKP-a obavezao na plaćanje troškova krivičnog postupka u ukupnom iznosu od 236,50 €ura, koji se odnose na naknadu za dati nalaz I mišljenje vještaku saobraćajne struke Č. M. iznos od 159,50 €ura, te naknadu za dati nalaz I mišljenje vještaku medicinske struke B. dr B. iznos od 77,00 €ura,  te obavezao na plaćanje sudskog paušala u iznosu od 30,00 €, koji je srazmjeran dužini trajanja postupka I imovinskim prilikama okrivljenog.

      Sa svega naprijed iznijetog odlučeno je kao u izreci presude.


                                  **OSNOVNI SUD U KOLAŠINU,**

                                           Dana, 08.07.2011.godine. 
Zapisničar,
S U D I J A,
Vrhovac Nada s.r.
Čepić Mirjana s.r. 
DNA: 