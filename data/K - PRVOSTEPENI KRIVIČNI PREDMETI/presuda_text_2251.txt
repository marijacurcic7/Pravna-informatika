                                                                           **K.br. 35/11-10**

                                       U IME CRNE GORE 
           OSNOVNI SUD U KOLAŠINU, kao prvostepeni krivični, po sudiji
Mirjani Čepić, uz učešće uzapisničara Vrhovac Nade, u krivičnom predmetu
protiv okrivljenog V. S. iz K., zbog krivičnog djela falsifikovanje isprave iz
čl. 412 st. 2 u vezi st. 1 Krivičnog Zakonika,  postupajući po optužnom aktu
ODT – Kolašin Kt.br. 119/10 od 30.05.2011.godine, nakon održanog glavnog
javnog pretresa, u prisustvu ODT-a Kolašin Vojislava Grujića I okrivljenog,
donio je I javno objavio dana 27.09.2011. godine –  
                                  **P R E S U D U**

           OKRIVLJENI: 
           V.S. jmbg … od oca M.      I majke  M.  rodjene V. , rodjen  …..
godine  u    K., sa prebivalištem u K. – , Crnogorac, državljanin Crne Gore,
govori crnogorskim jezikom, oženjen, otac dvoje djece, završio osnovnu školu,
radi na Željeznici, srednjeg imovnog stanja, do sada osudjivan,  
                                       K r i v  j e 
           Zato što je: 
      Dana 29.11.2010.godine u K. lažnu javnu ispravu upotrijebio kao pravu na način što je na svoje neregistrovano putničko vozilo marke ,,G… 1,6 D,, broja šasije … stavio registarske tablice … sa svog registrovanog putničkog vozila marke ,,Golf 1,3,, broja šasije …, a zatim ovo vozilo koristio za vožnju I tako sačinjenu lažnu javnu ispravu upotrijebio kao pravu, prilikom kontrole saobraćaja u Ul. 13 jula od strane ovlašćenih policajaca Uprave policije – Ispostave K.,


čime je izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika.  Pa sa sud primjenom citirane zakonske odredbe I čl. 4, 32 , 36 , 42 , 45 I 46 Krivičnog Zakonika I čl. 229 I 374 ZKP-a –

                              **O S U D J U J E**



           Na kaznu zatvora u trajanju od 2 /dva/ mjeseca koja se ima
izvršiti po pravosnažnosti presude. 
           OBAVEZUJE SE okrivljeni da na ime sudskog paušala uplati iznos od
30,00 €ura prednje u roku od 15 dana od dana pravosnažnosti presude pod
prijetnjom prinudnog sudskog izvršenja na žiro račun br. 832-196-94  koji se
vodi na ime Osnovnog suda – Kolašin. 
                                        O b r a z l o ž e nj e 
      ODT svojim optužnim aktom Kt.br. 119/10 od 30.05.2011. godine stavio je na teret okrivljenom V. S. da je počinio krivično djelo falsifikovanje isprave iz čl. 412 st. 2 u vezi st. 1 Krivičnog zakonika. Pri podnijetom optužnom aktu ostao je do okončanja glavnog pretresa predlažući u završnoj riječi da sud okrivljenog oglasi krivim I osudi po Zakonu, na kaznu zatvora u trajanju od dva mjeseca.

      Okrivljeni je prisustvovao glavnom pretresu u cjelosti je priznao izvršenje krivičnog djela I krivicu za isto I naveo da  su tačni navodi optužbe da je dana 29.11.2010.godine u K. lažnu javnu ispravu upotrijebio kao pravu na način što je na svoje neregistrovano putničko vozilo marke ,,G., broja šasije …, stavio registarske tablice …sa svog registrovanog putničkog vozila marke ,,G.,, broja šasije …, a zatim ovo vozilo koristio za vožnju I tako sačinjenu lažnu javnu ispravu upotrijebio kao pravu, prilikom kontrole saobraćaja u Ul. .. od strane ovlašćenih policajaca Uprave policije – Ispostave K.. U završnoj riječi ostao je pri priznanju datom u toku postupka I iskazao saglasnost sa predlogom ODT-a po pitanju vrste I visine krivične sankcije.

      Kako je okrivljeni priznao izvršenje krivičnog djela sud je uz saglasnost stranaka shodno čl. 458  st. 2 ZKP-a donio rješenje da se umjesto izvodjenja dokaza predloženim optužnim aktom ODT-a izvedu samo oni dokazi od kojih zavisi vrsta I težina krivične sankcije, pa je u dokaznom postupku pročitao izvod iz KE izdat na ime okrivljenog od strane UP – Ispostave K. br. 245/11-131/2 od 3.02.2011. godine iz kojeg je utvrdjeno da je okrivljeni do sada osudjivan I to presudom Osnovnog suda K. K.br. 69/07 od 18.02.2008.godine za krivično djelo iz čl. 324 st. 1 KZ izrečena mu je novčana kazna u iznosu od 200,00 €, i 30 dana zatvora uslovno na jednu godinu.

      U toku postupka na nesumnjiv način je dokazano da su se u radnjama okrivljenog stekli svi elementi bića krivičnog djela falsifikovanje isprave iz čl. 412 st. 2 u vezi st. 1 KZ, jer su navodi optužbe u cjelosti dokazani kroz priznanje okrivljenog, koje je dato potpuno , te je sud odbranu okrivljenog u cjelosti prihvatio kao istinitu I saglasnu utvrdjenim činjenicama.

      Opredjeljujući se za krivičnu sankciju sud je cijenio sve okolnosti od značaja za individualizaciju iste a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog našao da je riječ o porodičnom čovjeku, ocu dvoje djece, da je isti priznao izvršenje krivičnog djela, činjenicu da je do sada osudjivan sud nije cijenio kao otežavajuću sa razloga što je riječ o drugoj vrsti krivičnog djela. Kako je za ovo krivično djelo predvidjena kazna zatvora od tri mjeseca do pet godina, sud je primjenom odredbama o ublažavanju krivične sankcije predvidjenih u čl. 46 st. 1 tačka 5 Krivičnog Zakonika okrivljenog osudio na kaznu zatvora u trajanju od dva mjeseca koja je po mišljenju suda primjerena težini krivičnog djela I stepenu krivice optuženog, te je nadalje mišljenja da će se ovakvom vrstom krivične sankcije postići svrha kažnjavanja.

      Kako je okrivljeni oglašen krivim to ga je sud shodno čl. 229 ZKP-a obavezao na plaćanje sudskog paušala u iznosu od 30,00 €ura, koji je srazmjeran dužini trajanja postupka I imovinskim prilikama okrivljenog.

      Sa svega naprijed iznijetog odlučeno je kao u izreci presude, shodno čl. 374 ZKP-a.



                                   **OSNOVNI SUD U KOLAŠINU,**

                                           Dana, 27.09.2011.godine. 
Zapisničar,                                                           S U D
I J A,
Vrhovac Nada s.r.                                        Mirjana Čepić
s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko Ovog
suda. 