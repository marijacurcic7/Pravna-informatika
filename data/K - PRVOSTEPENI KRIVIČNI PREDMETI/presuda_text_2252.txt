                                                                                **K.br. 28/11**

                                       U IME NARODA 
           OSNOVNI SUD U KOLAŠINU, kao prvostepeni krivični, po sudiji
Mirjani Čepić, kao sudiji pojedincu, uz učešće zapisničara Vrhovac Nade, u
krivičnom predmetu protiv okrivljenih B. V. I B. M. iz K., zbog krivičnog
djela iz čl. 413 st. 1 tačka 2 u vezi čl. 412 st. 1 KZ , postupajući po
optužnom predlogu ODT iz Kolašina Kt.br. 25/11 od 12.05.2011.godine, nakon
održanog glavnog javnog pretresa, u prisustvu zastupnika optužnog akta ODT
Vojislava Grujića, i okrivljenog, a odsustvu uredno pozvane okrivljene B. M.,
sud je donio I javno objavio dana 11.07.2011.godine, sledeću –  
                                  **P R E S U D U**

           OKRIVLJENI: 


B. V., od oca M. I majke P. rodjene B.ć, rodjen …..godine u B. P., sa prebivalištem u   K., državljanin Crne Gore, penzioner, oženjen, otac četvoro djece, završio srednju poljoprivrednu školu,  vojsku služio, do sada neosudjivan,


B. M., od oca V. M. I majke R., rodjene M., rodjena …-.godine u K., gdje je I nastanjena u K., državljanka Crne Gore, radnica, majka četvoro djece, završila srednju školu, srednjeg imovnog stanja, do sada neosudjivana,


K r i v i   s u 
      Zato što su:

Početkom  novembra mjeseca 2008.godine u K. po prethodnom dogovoru obmanuli
oštećene Š. D. I O. D. o sadržaju  isprava koje potpisuju – izjava za žirante,
govoreći im da će da podignu kredit u iznosu od 2.000,00 €ura, našta su
oštećeni pristali da im budu žiranti I tako ih naveli da stave svoje potpise
na isprave – izjave žiranata A. banke u B. P., smatrajući da potpisuju obrasce
na osnovu kojih bi okrivljeni podigli kredit u naznačenom iznosu, nakon čega
je takve isprave B. V. predao A. banci u B. P., a na osnovu kojih je B. M.
dobila kredit u iznosu od 8.000,00ura,  

čime su izvršili dva krivična djela posebni slučajevi falsifikovanja isprave iz čl. 413 st. 1 tačka 2 u vezi čl. 412 st. 1 KZ CG kao saizvršioci.

Pa im sud primjenom citirane zakonske odredbe I čl. 36 , 42 i  48 KZ CG  
                                  **UTVRDJUJE**

Za svako pojedinačno krivično djelo /dva krivična djela/  kazne
 zatvora u trajanju od po 2  /dva/ mjeseca.
          Pa im sud za izvršena krivična djela primjenom citiranih zakonskih odredbi, te čl. 48, 52, 53 I 54 KZ CG I čl. 364 ZKP-a  I z r I č e –  
                                  **USLOVNU OSUDU**

      Kojom okrivljenima B. V. I B. M. utvrdjuje  jedinstvenu kaznu zatvora u trajanju od 3 /tri mjeseca/ I istovremeno odredjuje da se ista neće izvršiti ukoliko okrivljeni u roku od 1 /jedne/ godine ne počine novo krivično djelo.

      **OBAVEZUJU SE** okrivljeni da na ime sudskog paušala uplate iznos od po 50,00 €,   prednje u roku od 15 dana po pravosnažnosti presude pod prijetnjom prinudnog sudskog izvršenja na žiro račun br. 832-196-94 koji se vodi na ime Osnovnog suda – Kolašin.

      Oštećeni O. D. I Š. D., radi ostvarivanja imovinsko-pravnog zahtjeva UPUĆUJU SE na parnicu.




                                  **O b r a z l o ž e nj e**

      ODT iz Kolašina svojim optužnim aktom Kt.br. 25/11 od 12.05.2011.godine stavio je na teret okrivljenima B. V. I M. da su počinili dva krivična djela posebni slučajevi falsifikovanja isprave iz čl. 413 st. 1 tačka 2 u vezi čl. 412 st. 1 KZ kao saizvršioci. Pri podnijetom optužnom predlogu ODT Vojislav Grujić ostao je do okončanja glavnog pretresa predlažući da sud okrivljene oglasi krivim I osudi po Zakonu.

      Okrivljeni B. V. prisustvovao je gl. pretresu I u svojoj odbrani u bitnom istakao da ne priznaje izvršenje krivičnog djela I krivicu te da ostaje u cjelosti pri izjavi datoj na zapisnik pred istražnim sudijom od   15.04.2011.godine gdje je u bitnom istakao da je negdje u toku 2008.godine u kafani čiji je vlasnik njegova supruga bio O. D.I Š. D. koje je pitao da li bi htjeli da mu budu žiranti za kredit koji je namjeravao da podigne na ime svoje supruge, našta su ova dvojica odmah pristali. Prilikom razgovora nije im pominjao visinu kredita jer u tom momentu nije ni znao. Kako je kod sebe imao formulare A. banke, oni su potpisali izjave, a zatim su u Opštini gdje su zaposleni ovjerili adm. zabrane za žiranta I dali okrivljenima foto kopije ličnih karata. Treći žirant za ovaj kredit bio je okrivljeni lično I sve podatke u vezi sa žiriranjem I adm. zabranom ovjerio je pečatom restorana ,,K.,,. Popunjene formulare predao je u A. banku I odobren mu je kredit od 6.000,00 €, za kupovinu traktora. Kredit je glasio na ime supruge, ista je podigla novac I plaćeno je nekih 15 rata, nakon čega su zapali u tešku finansijsku situaciju, te navedeni kredit nijesu mogli vraćati. Od D. O. sazao je  da mu je odbijeno od plae 71,00 €, te su oni ovaj iznos dali O.  Okrivljeni je želio da sa bankom postigne poravnanje, jer ista njemu duguje mnogo veću svotu novca, ali to nije uspio da završi. Pojasnio je da je on vršio usluge ovoj banci u njeno ime I za njen račun, a na ime zakupa poslovnih prostorija, jer je kancelarija te banke bila smještena u njegovom objektu u T., o čemu je sklopljen ugovor I zbog čega je pokrenut sudski spor.  Naveo je da će njegova supruga svaki put kad O. bude odbijena rata istom dati iznos koji je odbijen, tako da on neće biti oštećen. Ne osjeća se krivim za djelo koje mu se stavlja na teret, jer nije izvršio falsifikovanje isprave, obzirom da su sve formulare za kredit uredno potpisali žiranti a isti su ovjereni od strane njihovog poslodava. Takodje navodi da O. I Š. nije prevario u pogledu iznosa, jer u momentu kada su pristali da mu žiriraju iznos kredita nijesu pominjali. U vrijeme  kada je podignut kredit nije bilo potrebno potpisivanje mjenice za ovaj iznos. U završnoj riječi ostao je u svemu kao u odbrani datoj u toku postupka I naveo da se sa oštećenima naknadno dogovorio da će vraćati dospjele obaveze.

      Okrivljena B. M. nije prisustvovala glavnom pretresu, a okrivljeni B. V. dao je sudu kopiju uputa za dijete B. M. gdje je ista upućena na bolničko liječenje u B.P. I navodi da njegova supruga nije mogla doći zbog potrebe liječenja njihove kćerke, te je sud shodno čl. 453 ZKP-a donio rješenje da se okrivljenoj sudi u odsustvu, a obzirom da je riječ o skraćenom postupku, te da je ista saslušana u toku istrage. Na glavnom pretresu pročitana je odbrana okrivljene B. M. 2008.godine pitao O. d.I Š. D. da budu žiranti za kredit koji su trebali da podignu na njeno ime, našta su oni pristali. Kako je njen suprug bio saradnik A. banke kod sebe je imao formulare za kredit I tada su Š. I O. potpisali izjave za žirante, a kasnije u Opštini – K. ovjerili adm. zabrane I dostavili kopije ličnih karata. Prilikom razgovora sa njima ni okrivljena ni njen suprug nijesu pominjali iznos kredita koji žele da podignu, a iz razloga što to nijesu ni znali, jer su trebali da provjere u banci koji bi iznos mogli dobiti.  Od strane banke okrivljena je informisana da je dobila 6.000,00 €,te da su joj potrebna tri žiranta, gdje se kao treći žirant pojavio njen suprug, a izjavu je pečatirao pečatom restorana ,,E.K.,,. Nakon dobijanja kredita okrivljena je uplatila 15 rata,  nakon čega je došla  u finan. Krizu tako da rate nije mogla uplaćivati jer nije imala novčanih sredstava. Krajem 2010.godine oštećeni O. je obavijestio njenog supruga da mu je došla zabrana na platu, a tada je svedokinja mislila da će moći da se dogovori sa bankom, da se kredit prebije na račun dugovanja koje je banka imala prema njima, obzirom da su im izdavali prostorije na ime zakupa. Medjutim, do dogovora nije došlo. Okrivljena je u banci izvršila provjere I utvrdila da je O. od plate odbijeno 71,00 €uro, te mu je okrivljena dala taj iznos. Ne osjeća se krivom za djelo koje joj je stavljeno na teret, jer konkretnom prilikom nije falsifikovala ni jednu ispravu, niti su ona I njen suprug prevarili ljude koji su im žirirali.

      U dokaznom postupku sud je pročitao ugovor o zajmu zaključen izmedju A. banke I B. M. od 5.11.2008.godine, zahtjev za kredit na ime B. M., izjavu žiranta na ime Š. D. I O. D., izvršio uvid u izvod iz KE izdat na ime okrivljenog od strane UP – PJ B. P., br. 683 od 8.04.2011.godine, uvid u izvod iz KE izdat na ime okrivljene od strane Ispostave – K. br. 245/11-477/3 od 7.04.2011.godine, te pročitao iskaze oštećenih O. D. I Š. D. od 15.04.2011.godine.

      Iz iskaza oštećenog Š. D.datog pred istražnim sudijom utvrdjeno je da je u toku 2007.godine okrivljeni V. pitao oštećenog  da mu bude žirant za kredit u iznosu od 2.000,00 €ura I koji je za njega jedan od žiranata za jedan kredit bio je O. d.. B. V. donio je formulare banke, a koje izjave su potpisali u kafani za stolom. U te obrrasce nije unosio lične podatke, a ko ih je unosio svedoku nije poznato. Adm. zabranu ovjerio je u Opštini gdje je zaposlen, a V. je dao I kopiju lične karte.  Tada mu je V. potvrdio da želi da podigne 2.000,00 €, ne rekavši mu ko će biti nosilac kredita iz kog razloga je oštećeni mislio da je nosilac kredita V. lično.Tek kada je u Opštinu – K. stigla zabrana na platu O. D. oštećeni je bio upoznat da je nosilac kredita V. žena M., a da je kredit 6.000,00 €ura. Pridružio se krivičnom gonjenju protiv okrivljenih I istakao imovinsko-pravni zahtjev.

      Iz iskaza oštećenog O. D. datog na zapisnik pred istražnim sudijom utvrdjeno je isto što I iz iskaza oštećenog Š. D., stim što je dodao da na izjavi žiranta nije bio upisan iznos u trenutku kada je oštećeni potpisivao ovu izjavu nego je to neko naknadno upisao bez pitanja I saglasnosti oštećenog. U junu mjesecu 2010.godine oštećeni je obaviješten da je stigla zabrana na platu od A. banke za dug u iznosu 6.880,00 €ura. Od plate mu je odbijeno 71,67 €ura, druge rate nijesu odbijane obzirom da mu plata kasni, ali da su ga u računovodstvu obavijestili da će ovaj iznos biti odbijan sve do otplate ukupnog duga. Navodi da je o visini kredita saznao tek nakon stizanja zabrane na platu I bio je iznenadjen obzirom da za toliki kredit nije žirirao. Smatra da je konkretnom prilikom prevaren od strane bračnog para B., te da su isti falsifikovali ispravu – njegovu izjavu jer su naknadno unijeli iznos od 6.000,00 €ura, a ne 2.000,00 €ura kako je bilo dogovoreno. Pridružio se krivičnom gonjenju I istakao imovinsko-pravni zahtjev.

      Iz zahtjeva za kredit na ime B. M. utvrdjuje se da je ista zahtijevala kredit na iznos od 6.000,00 €ura, za period vraćanja 48 mjeseci, grejs period 6 mjeseci, te da se zahtijeva kredit radi nabavljanja traktora.

Iz ugovora o zajmu zaključenog izmedju A. banke DOO I B. M. potvrdjuje se da
je isti sačinjen 15.11.2008.godine, da je odobren kredit u iznosu od
6.000,00ura za kupovinu traktora, da se B. M. kao zajmoprimac obavezala da
zajam vrati u roku od 48 mjeseci sa grejs periodom od šest mjeseci, član 7
ovog ugovora predvidja da ukoliko zajmoprimac kasni sa uplatom mjesečne rate
duže od jedan mjesec, banka zadržava pravo na jednostrani raskid ugovora, te
ima pravo da zahtijeva naplatu duga od zajmoprinčevih jemaca.  
      Iz izjave žiranta na ime Š. D. utvdjuje se da je isti saglasan da bude žirant M. B. Na izjavi nije naznačen iznos na koji se žirira.

      Iz izjave žiranta O. D. utvrdjuje se da je isti saglasan da bude žirant Milanki Bulatović , te da nije na istom naznačen iznos na koji se žirira.

      Iz izvoda iz KE izdatog na ime B. V. utvrdjuje se da isti do sada nije osudjivan.

      Iz izvoda iz KE izdatog na ime B. M. utvrdjuje se da ista do sada nije osudjivana.

      Cijeneći sve izvedene dokaze kako pojedinačno tako I u njihovom medjusobnom odnosu, sud je našao da su se u radnjama okrivljenih stekli svi bitni elementi krivičnog djela posebni slučajevi falsifikovanja ispravaiz čl. 413 st. 1 tačka 2 u vezi čl. 412 st. 1 KZ CG, te da su ovo djelo počinili kao saizvršioci. Nesporno je da su okrivljeni početkom  novembra mjseca 2008.godine u K. po prethodnom dogovoru obmanuli oštećene Š. . I O. D. sadržaju  isprava koje potpisuju – izjava za žirante, govoreći im da će da podignu kredit u iznosu od 2.000,00 €ura, našta su oštećeni pristali da im budu žiranti I tako ih naveli da stave svoje potpise na isprave – izjave žiranata A. banke u B.P., smatrajući da potpisuju obrasce na osnovu kojih bi okrivljeni podigli kredit u naznačenom iznosu, nakon čega je takve isprave B. V. predao A. banci u B.P., a na osnovu kojih je B. M. dobila kredit u iznosu od 8.000,00  €ura. Ovakava zaključak suda proizilazi iz iskaza oštećenih Š. D. I O. D. koji su saglasno izjavili da su popunili bjanko adm. zabrane I izjave, da su iste popunili u kafani, te da im je rečeno da žiriraju na iznos od 2.000,00 €ura. Očigledno je, a što proizilazi I iz izjava žiranata da na ovim izjavama nije naznačen iznos na koji se žirira,  pa je jasan zaključak da se u konkretnom slučaju okrivljeni po dogovoru umišljajno postupili, obmanjujući žirante – ovdje oštećene, da potpišu izjave za žirante I adm. zabrane, smatrajući da okrivljeni podižu kredit od 2.000,00 a ne 6.000,00 €ura, kako je ugovorom o zajmu precizirano. Sa iznijetog sud je odbrane okrivljenih u kojima navode da nijesu obmanuli oštećene, te da im uopšte nijesu rekli iznos na koji treba da žiriraju, sud odbacio kao sračunate na izbjegavanje krivično pravne odgovornosti, jer su u suprotnosti sa utvrdjenim činjenicama I izvedenim dokazima.

      Opredjeljujući se za krivičnu sankciju kod okrivljenog B. V., sud je na njegovoj strani cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je na strani okrivljenog našao da je riječ o porodičnom čovjeku, ocu troje djece, da isti do sada nije osudjivan. Odmjeravajući krivičnu sankciju za djelo u sticaju sud je okrivljenom utvrdio kazne zatvora  za svako krivično djelo po dva mjeseca, a potom izrekao jedinstvenu kaznu zatvora u trajanju od tri mjeseca koju je uslovio na period od jedne godine, te je po mišljenju suda ovakva krivična sankcija primjerena težini krivičnog djela I nastaloj posledici, te je nadalje mišljenja da će se sa istom postići svrha kako specijalne tako I generalne prevencije.

      Opredjeljujući se za krivičnu sankciju kod okrivljene B. M., sud je na njenoj strani kao olakšavajuće okolnosti cijenio činjenicu da je riječ o porodičnoj ženi, majci četvoro djece, te da ista do sada nije osudjivana. Primjenjujući odredbe o sticaju predvidjene čl. 48 KZ CG, sud je okrivljenoj za dva krivična djela izrekao kazne zatvora u trajanju od po dva mjeseca, a potom utvrdio jedinstvenu kaznu zatvora u trajanju od tri mjeseca I istu uslovio na period od jedne godine, koji je po mišljenju suda dovoljno dug u cilju provjere počinioca, te je nadalje mišljenja da će se ovakvom vrstom sankcije uticati na okrivljenu da ubuduće ne vrši krivična djela.

      Kako su okrivljeni oglašeni krivim to ih je sud shodno čl. 199 ZKP-a obavezao na plaćanje sudskog paušala u iznosu od po 50,00 €ura, koji je srazmjeran dužini trajanja postupka I imovinskim prilikama okrivljenih.

      Obzirom na činjenicu da su oštećeni Š.D. I O. D. istakli imovinsko-pravni zahtjev čiju visinu do okončanja krivičnog postupka nijesu opredijelili sud je shodno čl. 212 st. 2 u vezi st. 1 oštećene radi ostvarivanja imovinsko-pravnog zahtjeva uputio na parnicu.

      Sa svega naprijed iznijetog odlučeno je kao u izreci presude.



                         **OSNOVNI SUD U KOLAŠINU,**

                                Dana, 11.07.2011.godine. 
Zapisničar,                                                  S U D I J A,
Vrhovac Nada s.r.                               Čepić Mirjana s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko Ovog
suda. 