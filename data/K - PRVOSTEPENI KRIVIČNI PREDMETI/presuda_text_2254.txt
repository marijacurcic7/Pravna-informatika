                                                                                **K.br. 30/11**



                                            **U   IME NARODA**


        **OSNOVNI SUD U KOLAŠINU** , kao prvostepeni krivični, po sudiji Čepić Mirjani, uz učešće zapisničara Vrhovac Nade, u krivičnom predmetu protiv okrivljenog Š. D., zbog krivičnog djela ugrožavanje sigurnosti iz čl. 168 st. 1 KZ , postupajući po optužnom predlogu ODT iz Kolašina Kt.br. 19/11 od 13.05.2011.godine, nakon održanog glavnog, javnog pretresa u prisustvu zastupnika optužnog predloga ODT Vojislava Grujića, oštećenog  kao i okrivljenog, donio je i javno objavio dana 30.06.2011.godine, sledeću –



                                  **P R E S U D U**


      **OKRIVLJENI:**

           Š. D.,  od oca M. i majke S. rodjene M., rodjen ….. godine u K.
– D. P., gdje je i nastanjen, završio srednju školu, zaposlen, oženjen, otac
troje djece, crnogorac, državljanin Crne Gore, srednjeg imovnog stanja, do
sada neosudjivan,  
K R I V  J E  
Zato što je:U decembru 2010 godine u mjestu D. p. ,opština K. ,ugrozio
sigurnost oštećenog  Š. D., prijetnjom da će napasti na njegov život ,na način
što je dok je oštećeni bio na regionalnom putu M.-Š.  mu je rekao ,,ubiću te
lopatom,, ,koju je držao u rukama podigavši je I zamahujući istom prema
oštećenom .  
-čime je izvršio krivično djelo ugroćavanje sigurnosti iz čl.168 st1KZ  
Pa mu sud primjenom citirane zakonske odredbe I čl.52,53 I 54 KZCG I čl.364
ZKP-a izriče:  
USLOVNU OSUDU 
Kojom okrivljenom utvrdjuje kaznu zatvora u trajanju od 2 mjeseca I
istovremeno odredjuje da se ista neće izvršiti ukoliko okrivljeni u roku od
jedne godine ne počini novo krivično djelo.  
Obavezuje se okrivljeni da na ime sudskog paušala uplati iznos od 30 €
perednje u roku od 15 dana od dana pravosnažnosti presude pod prijetnjom
prinudnog sudskog izvršenja na žiro račun 832-196-94 koji se vodi na ime
Osnovnog suda u Kolašinu  
Oštećeni Š. D. radi ostvarivanja imovinskopravnog zahtjrva upućuje se na
parnicu.  
O   br a z l o ž e nj e 
           ODT iz  Kolašina svojim optužnim aktom Kt.br. 19/11 od
13.05.2011.godine stavio je na teret okrivljenom Š. D. da je počinio krivično
djelo ugrožavanje sigurnosti iz čl. 168 st. 1 KZ , na način, mjesto I vrijeme
činjenično I pravno opisano izrekom presude. Pri podnijetom optužnom predlogu
ODT Vojislav Grujić ostao je do okončanja glavnog pretresa, predlažući uu
završnoj riječi da sud okrivljenog oglasi krivim I osudi po  Zakonu.  
      Okrivljeni Š. D. prisustvovao je gl. pretresu održamnom dana 30.06.2011. godine I u svojoj odbrani ostao pri iskazu datom na zapisnik pred istražnim sudijom od 30.03.2011.godine. Negirao je izvršenje krivičnog djela ističući da ni na koji način nije prijetio oštećenom Š. D., da ne spori činjenicu da je imao lopatu u rukama, ali je istu uzeo kada je Š. odvrnuo vodu da bi zatrpao propust.  Voda koja je išla tuda kada nije prolazila kroz propusst odlazila je direkno u potok I nije nanosila nikakvu štetu okolnim imanjima. Precizrao je da se ovaj dogadjaj desio u decembru a ne u novembru 2010. godine. U svojoj odbrani datoj pred istražnim sudijom okrivljeni je naveo da je tačno da je Š. D. rekao da ne odvrće vodu, jer mu je ista pravila štetu na imanju, naveo je da mu je kritičnom prilikom oštećeni upućivao psovke, da mu je kleo familiju, govoreći da mu sve podje naopako, a pritom znajući za činjenicu da je okrivljeni u familiji za sedam mjeseci imao tri smrtna slučaja, što je okrivljenog jako pogodilo. Konkretnom prilikom okrivljeni nije prijetio oštećenom, niti je bilo kojom radnjom ugrozio njegovu sigurnost. Naznačio je da je oštećeni u zavadji sa svim mještanima u selu te da na ovaj način pokušava da maltretira njega I njegovu porodicu, a naveo je I to da su komšije I on podnijeli krivičnu prijavu policiji protiv oštećenog. Izjavio je da se ne osjeća krivim za djelo koje mu se stavlja na teret, niti prihvata krivicu za isto, u završnoj riječi ostao je pri odbrani datoj u toku postupka I tražio je od suda da ga oslobodi od optužbe. U dokaznom postupku sud je u svojstvu svjedoka saslušao oštećenog Š. D. , te pročitao  izvod iz KE izdat na ime okrivljenog od strane Uprave policije Ispostave Kolašin br. 245/11-374/2 od 16.03.2011.godine.

      Iz iskaza oštećenog Š. D. utvrdjuje se da je isti prijetnje koje mu je uputio okrivljeni shvatio ozbiljno, da su iste kod njega izazvale osjećaj straha I nesigurnosti, obzirom da je stariji čovjek, da se sve ovo dešavalo u večernjim časovima, te da je okrivljeni kod sebe imao lopatu I prijetio mu da će ga istom udariti po glavi, a obzirom na činjenicu da već duže vrijeme ne govore I da je u više navrata D. njemu upućivao izvjesne prijetnje. Kritičnom prilikom udaljenost izmedju njega I okrivljenog bila je nekih 5-6 metara. Oštećeni je citirao okrivljenog koji mu je podigavši lopatu u vis uputio riječi: ,,ovom ću te lopatom smjerit po glavi, ako sledeći put odvrneš vodu,, prije ovoga nikakve prepirke toga dana izmedju njih dvojice nije bilo. Oštećeni je korigovao svoju izjavu koju je dao u prijavi,  te navodi da se predmetni dogadjaj desio u  decembru mjesecu 2010.godine. Pridružio se krivičnom gonjenju I istakao imovinsko-pravni zahtjev. U ostalom dijelu svog iskaza ostao je pri navodima datim pred istražnim sudijom od 26.03.2011.godine, gdje je pojasnio da povremeno dolazi u D. P., da je kuća u kojoj boravi zajednička sa kućom okrivljenog, ali da imaju različite ulaze, jer je imovina podijeljena. U decembru mjesecu 2010.godine boravio je u selu, pa je pošao na regionalni put M. – Š., na mj.zv.,,Z.,, . Tu je htio da otvori propust I da bi se ustvari voda sa puta slivala u taj propust, voda iz ovog propusta odlazi na imanje P.P., a ne nikako okrivljenog. Dok je otvarao propust došao je okrivljeni upućujući oštećenom psovke I prijetnje da će ga ubiti lopatom koju je držao u rukama. Oštećeni se u završnoj riječi  pridružio završnoj riječi ODT-a, te predložio da sud okrivljenog oglasi krivim I osudi po Zakonu, i  tražio da se prema okrivljenom izrekne najstrožija mjera.

      Iz izvoda iz KE izdat na ime okrivljenog od strane Uprave policije – Ispostave Kolašin utvrdjeno je da isti do sada nije osudjivan.

      Cijeneći sve izvedene dokaze kako pojedinačno tako I u njihovom medjusobnom odnosu na nesumnjiv način se utvrdjuje da su se u radnjama okrivljenog Š. D. stekli svi elementi bića krivičnog djela ugrožavanje sigurnosti iz čl. 168 st. 1 KZ CG. Naime, nesporno je utvrdjeno da je u decembru 2010 godine u mjestu D. P.  \- Opština K. ,ugrozio sigurnost oštećenog  Š. D., prijetnjom da će napasti na njegov život, na način što je dok je oštećeni bio na regionalnom putu M.-Š.  mu je rekao ,,ubiću te lopatom,,, koju je držao u rukama podigavši je i zamahujući istom prema oštećenom. Ovakav zaključak suda proizilazi iz svjedočenja oštećenog koji je bio decidan, ističući da je prijetnja okrivljenog da će ga ubiti lopatom izazvala kod oštećenog osjećaj straha, odnosno nesigurnosti, jer prijetnja koju je okrivljeni uputio oštećenom bila je objektivno podobna da kod oštećenog izazove osjećaj straha, očigledno je da je u konkretnom slučaju  riječ o kvalifikovanoj prijetnji koja se odnosila na lišavanje života, odnosno povredu tjelesnog integriteta. Sud je svjedočenje oštećenog prihvatio kao istinito, tim prije I zbog činjenice što je riječ o čovjeku starije životne dobi, što je očigledno da je okrivljeni fizički jači I znatno mladji od oštećenog, a pri tom je u rukama imao lopatu kao sredstvo podobno da tijelo teško povrijedi odnosno zdravlje teško naruši, a koju činjenicu ne spori ni okrivljeni.

      Posebno cijeneći odbranu okrivljenog sud je istu odbacio kao sračunatu na izbjegavanje krivično-pravne odgovornosti sa razloga što okrivljeni negira da je upućivao bilo kakve prijetnje oštećenom, pa je ovakva odbrana u suprotnosti sa iskazom oštećenog I po mišljenju suda usmjerena na izbjegavanje krivično pravne odgovornosti.

      Opredjeljujući se za krivičnu sankciju kod okrivljenog, sud je cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog našao da je riječ o porodičnom čovjeku, ocu troje djece, te da isti do sada nije osudjivan, dok otežavajućih okolnosti nije bilo. Obzirom da je za ovo krivično djelo predvidjena novčana kazna ili kazna zatvora do jedne godine, sud je okrivljenom izrekao uslovnu osudu, koja je zbog naprijed navedenih olakšavajućih okolnosti po mišljenju suda adekvatna težini pričinjenog djela I nastaloj posledici, kao I ličnosti okrivljenog, te da će se istom postići svrha kako specijalne tako I generalne prevencije.

      Kako je okrivljeni oglašen krivim to ga je sud shodno čl. 199 ZKP-a obavezao na plaćanje sudskog paušala u iznosu od 30,00 €ura, koji je srazmjeran dužini trajanja postupka I imovinskim prilikama okrivljenog.

      Obzirom na činjenicu da je okrivljeni oglašen krivim, a da je oštećeni istakao imovinsko-pravni zahtjev čiju visinu nije opredijelio to sud nije imao osnova ni za djelimično, kao ni za potpuno presudjenje, pa je shodno čl. 212 st. 2 u vezi st. 1 ZKP-a oštećenog radi ostvarivanja imovinsko-pravnog zahtjeva uputio na parnicu.

      Sa svega naprijed iznijetog odlučeno je kao u izreci presude.



                                  **OSNOVNI SUD U KOLAŠINU,**

                                         Dana, 30.06.2011.godine. 
Zapisničar,                                                           S U D
I J A,
Vrhovac Nada s.r.                                           Čepić Mirjana
s.r. 
DNA: 