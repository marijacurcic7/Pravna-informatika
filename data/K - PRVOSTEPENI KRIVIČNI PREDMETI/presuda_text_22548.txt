HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
K.br.13/33
U IME CRNE GORE
OSNOVNI SUD U CETINJU, kao prvostepeni krivični, po sudiji Ćupić Mariji, uz
učešće Martinović Aleksandre kao zapisničara, u krivičnom predmetu protiv
okrivljenog A. T. zbog krivičnog djela nedozvoljeno držanje oružja i
eksplozivnih materija iz čl. 403 st.1 Krivičnog zakonika po optužnom predlogu
Osnovnog državnog tužioca u Cetinju Kt. br. 36/13 od 11. 03. 2013. godine,
nakon glavnog i javnog pretresa održanog dana 26. 04. 2013. godine u prisustvu
zastupnika optužbe Đ. M. i okrivljenog, donio je dana 29.04.2013. i istoga
dana javno objavio
P R E S U D U
Okrivjeni:
A. T. od oca A. i majke M. rođene R. rođen ... godine u P. gdje i prebiva,
državljanin Crne Gore, neoženjen, zaposlen, srednjeg imovnog stanja, sa
završenom srednjom školom, neosuđivan,
Kriv je
Što je
Dana 27. februara 2013. godine, oko 20,40 časova, na magistralnom putu Cetinje
- Budva, u mjestu zv. Zagrablje, opština Cetinje, u polici ispod upravljača
putničkog motornog vozila marke " VW Polo ", reg.oznaka KO ..... kojim je
upravljao Š. V. iz B. P. neovlašćeno držao kutiju sa 50 komada municije za
vatreno oružje, kalibra 7,65 mm, koju je prethodno neovlašćeno nabavio, iako
je znao da je članom 24. Zakona o oružju propisano da municiju za vatreno
oružje fizička lica mogu nabavljati na osnovu oružanog lista, koji nije
posjedovao,
-čime je izvršio krivično djelo nedozvoljeno držanje oružja i eksplozivnih materija iz čl. 403 st.1 Krivičnog zakonika
Pa mu Sud na osnovu čl. 4 st. 2, čl. 42 st. 1, čl. 52 st. 2, čl. 53 i 54
Krivičnog zakonika i čl. 226, 229 i 374 Zakonika o krivičnom postupku, izriče
USLOVNU OSUDU
Kojom mu prethodno utvrđuje kaznu zatvora u trajanju od 3 (tri) mjeseca i
istovremeno određuje da se ista neće izvršiti, ako okrivljeni u roku od 1
(jedne) godine po pravosnažnosti presude ne izvrši novo krivično djelo.
Obavezuje se okrivljeni da plati po osnovu troškova krivičnog postupka iznos
od 30,00 €, u roku od 15 dana po pravosnažnosti presude, pod prijetnjom
prinudnog izvršenja.
Na osnovu čl. 75 Krivičnog zakonika prema okrivljenom se izriče:
MJERA BEZBJEDNOSTI
Oduzima se od okrivljenog 50 komada municije za vatreno oružje kalibra 7,65
mm.
O b r a z l o ž e n j e
Optužnim predlogom ODT Cetinje Kt. br. 36/13 od 11. 03. 2013. godine,
stavljeno je na teret okrivljenom A. T. izvršenje krivičnog djela nedozvoljeno
držanje oružja i eksplozivnih materija iz čl. 403 st. 1 Krivičnog zakonika.
Zastupnik optužbe Đ. M. je u završnoj riječi predložio Sudu da okrivljenog
oglasi krivim za predmetno krivično djelo stavljeno mu na teret i kazni u
granicama propisanim zakonom. Takođe, shodno čl. 75 st. 1 KZ-a je predložio da
se istom izrekne mjera bezbjednosti oduzimanja predmeta - 50 komada municije
za vatreno oružje kalibra 7,65 mm.
Okrivljeni A. T. je u svojoj odbrani datoj na glavnom pretresu naveo da su
tačni navodi optužbe da je počinio krivično djelo stavljeno mu na teret. Dalje
je naveo kako je municiju kupio u prodavnici u " D. S.", te da mu je prodavac
rekao da za kupovinu iste nije potreban oružni list već da istu može
transportovati uz fiskalni račun. Istakao je da je istu stavio u automobil na
vidnom mjestu, te da municiju nije kupio za sebe već za drugoga.
U završnoj riječi je naveo da ostaje pri svojoj odbrani datoj na glavnom
pretresu, te da nema šta drugo da izjavi.
Sud je u dokaznom postupku saslušao svjedoka Š. V. pročitao potvrdu o
privremeno oduzetim predmetima Uprave policije ispostave Cetinje broj Ku.
28/13 od 27.02.2013. godine na ime okrivljenog A. T. pročitao izvještaj Uprave
policije ispostava P. iz kaznene evidencije broj 18/13-504/1 od 20.03.2013.
godine, pročitao fiskalni račun - bon PD " I. " D.O.O. Podgorica broj 000094
od 27.02.2013. godine.
Iz potvrde o privremeno oduzetim predmetima od 27.02.2013. godine, sud je
utvrdio da su od A .T. oduzeti 50 komada municije kalibra 7,65 mm, te 100
komada municije za startni pištolj kalibra 9 mm.
Iz izvještaja Uprave policije ispostava P. broj 18/13-504/1 od 20.03.2013.
godine sud je utvrdio da se okrivljeni A. T. ne nalazi u kaznenoj evidenciji
Ispostave P.
Iz fiskalnog računa - bon PD "I." D.O.O. Podgorica broj 000094 od 27.02.2013.
godine sud je utvrdio  je račun izdat na kupljenu robu 365-32 auto (7,65 mm)
ppu za cijenu od 20.00.
Svjedok Š. V. je u svom iskazu datom na glavnom pretresu naveo da je zajedno
sa okrivljenim dana 27.02.2013. godine u oružari u blizini "D. S." bio
prisutan kada je isti kupio municiju za startni pištolj, te da je poslije
telefonskog poziva kupio i municiju za "7" za bivšeg kolegu iz P. Naveo je da
je T. pitao prodavača da li istu može kupiti bez oružnog lista na šta mu je
prodavač potvrdno odgovorio. Dalje je naveo da ih je na raskrsnici kod Cetinja
zaustavila patrola i pronašla iste koji su bili na vidnom mjestu ispod
upravljača.
Cijeneći provedene dokaze kako pojedinačno, tako i u njihovoj medjusobnoj
povezanosti, te dovodeći iste u vezu sa odbranom okrivljenog, sud je na
nesumnjiv način utvrdio da je okrivljeni A. T. izvršio krivično djelo
nedozvoljeno držanje oružja i eksplozivnih materija iz čl. 403 st.1 Krivičnog
zakonika, na način, vrijeme i u mjestu kako je to bliže opisano izrekom
presude.
Naime, članom 24 Zakona o oružju, predviđeno je da municiju za vatreno oružje
fizička lica mogu nabaviti na osnovu oružnog lista.
Da se okrivljeni nije pridržavao navedenih odredbi sud je utvrdio iz svih
provedenih dokaza, kako iz iskaza svjedoka Š. V. tako i iz potvrde o
oduzimanju predmeta i fiskalnog računa, a i sam okrivljeni u svojoj odbrani
potvrđuje da je nabavio i u putničkom motornom vozilu marke " VW Polo ",
reg.oznaka KO ... kojim je upravljao Š. V. držao predmetnu municiju.
Sud je cijenio navode odbrane okrivljenog, a koju potvrđuje svjedok Š. V. u
kojoj navodi da mu je prodavac rekao da za kupovinu municije nije potreban
oružni list, već da istu može transportovati uz fiskalni račun, pa sud ovakvu
odbranu okrivljenog sud nije prihvatio, ocijenivši je kao očigledno sračunato
datu radi izbjegavanja krivice, a iskaz svjedoka kao očigledan pokušaj da se
okrivljenom olakša položaj u postupku, a ovo kod jesne i izričite odredbe
Zakona o oružju da Municiju za vatreno oružje fizička lica mogu nabaviti na
osnovu oružnog lista, što je okrivljenom svakako bilo poznato, te jasne i
izričite odredbe ovlašćenim trgovcima oružjem da se oružje i municija mogu
prodavati samo licu koje ima odobrenje za nabavku ili oružni list, pa je
okrivljeni i pored svega, predmetnu municiju nabavio i držao u vozilu, što je
u konkretnoj krivičnoj stvari nesumnjivo utvrđeno.
Iz svega navedenog, sud nalazi da je okrivljeni kritičnom prilikom postupao sa
direktnim umišljajem, bio je svjestan svog djela i htio njegovo izvršenje,
odnosno svjestan da neovlašćeno drži municiju koju je predhodno neovlašćeno
nabavio, čime su se pored objektivnih ostvarili i subjektivni elementi bića
krivičnog djela stavljenog mu na teret.
Na saglasan predlog stranaka sud je odustao od saslušanja svjedoka V. M. i M.
I. obzirom da je krivičnopravna stvar u potpunosti rasvjetljena za donošenje
meritorne odluke, te da bi saslušanje istih vodilo odugovlačenju postupka.
Sud je okrivljenom, shodno čl. 75 Krivičnog zakonika, izrekao mjeru
bezbjednosti oduzimanje municije 50 komada, kalibra 7,65 mm za vatreno oružje,
kao predmet upotrijebljen u izvršenju krivičnog djela.
Prilikom odmjeravanja krivične sankcije, sud je na strani okrivljenog u smislu
čl. 42 st. 1 Krivičnog zakonika, kao olakšavajuće okolnosti cijenio njegovo
ranije dobro ponašanje i s tim u vezi raniju neosuđivanost, što je utvrđeno iz
izvoda iz kaznene evidencije na ime okrivljenog, dok otežavajućih okolnosti
sud nije našao, pa je sud cijeneći prednje okolnosti, primjenom čl. 53 i 54
Krivičnog zakonika okrivljenom izrekao uslovnu osudu, nalazeći da će se i sa
prijetnjom izvršenja utvrdjene kazne zatvora u trajanju od 3 (tri) mjeseca, te
provjerom ponašanja okrivljenog u periodu od (1) jedne godine, na okrivljenog
u dovoljnoj mjeri uticati da ubuduće ne čini nova krivična djela, čime će se
sa uspjehom ostvariti svrha uslovne osude iz čl. 52 Krivičnog zakonika, a sve
u okviru opšte svrhe izricanja krivičnih sankcija u smislu čl.4 st.2 Krivičnog
zakonika.
Pošto je okrivljeni oglašen krivim, sud ga je obavezao da na ime troškova
krivičnog postupka plati iznos od 30,00 €, koji iznos se odnosi na ime sudskog
paušala kao dijela troškova krivičnog postupka, a koji je odmjeren srazmjerno
trajanju postupka i složenosti predmeta, shodno čl. 226 u vezi sa čl. 229
Zakonika o krivičnom postupku.
Na osnovu navedenog, a u smislu čl. 374 Zakonika o krivičnom postupku,
odlučeno je kao u izreci presude.
OSNOVNI SUD U CETINJU,
dana 29. 04. 2013. godine
|  
---|---  
ZAPISNIČAR:
|
S U D I J A:  
Aleksandra Martinović
PRAVNA POUKA:
Protiv ove presude može se izjaviti žalba u roku od 8 dana od dana prijema
Višem sudu u Podgorici a preko ovog Suda.
|
Marija Ćupić  
|  
---|---  
|  
|