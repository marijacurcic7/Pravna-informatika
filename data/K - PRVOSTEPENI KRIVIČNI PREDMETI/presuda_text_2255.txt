                                                                                            **K.br. 46/11**

                                       U IME CRNE GORE 
           OSNOVNI SUD U KOLAŠINU,  kao prvostepeni krivični, po sudiji
Mirjani Čepić, uz uečšće zapisničara Vrhovac Nade, u krivičnom predmetu protiv
okrivljenog Ć. D., zbog krivičnog djela falsifikovanje isprave iz čl. 412 st.
2 u vezi st. 1 Krivičnog Zakonika,  postupajući po optužnom aktu ODT – Kolašin
Kt.br. 27/11 od 22.06.2011.godine, nakon održanog glavnog javnog pretresa, u
prisustvu zastupnika optužnice  ODT Vojislava Grujića I okrivljenog, donio je
I javno objavio dana 27.09.2011. godine –  
                                            **P R E S U D U**

           OKRIVLJENI: 
           Ć.D. jmbg …., od oca N. I majke S. rodjene B., rodjen ….godine u
M., sa prebivalištem u K., Crnogorac, državljanin Crne Gore, govori srpskim
jezikom, razumije crnogorski jezik, završio osnovnu školu, nezaposlen,
neoženjen, do sada osudjivan 
                                                 K r I v  j e 
           Zato što je:
          Dana 10.03.2011.godine u mj. ,,P.,, - Opština K., lažnu javnu ispravu upotrijebio kao pravu, na način što je na svoje neregistrovano putničko vozilo marke ,,G., br. šasije …., stavio registarske tablice …, koje potiču sa drugog neregistrovanog putničkog vozila marke ,, J.,, vlasništvo Š. M. iz M., a zatim ovo vozilo koristio za vožnju I tako sačinjenu lažnu javnu ispravu upotrijebio kao pravu prilikom kontrole saobraćaja u mj. ,,P.,, od strane ovlašćenih policajaca Uprave policie – Ispostave K.,  

čime je izvršio krivično djelo falsifikovanje isprave iz čl. 412 st. 2 u vezi st. 1 Krivičnog Zakonika.  Pa ga sud primjenom čl.  4, 32, 36 Krivičnog Zakonika I čl. 229 I 374 ZKP-a

                              **O S U DJ U J E**

  Na kaznu zatvora u trajanju od 3 /tri/ mjeseca koja se ima izvršiti po pravosnažnosti presude.

  **OBAVEZUJE SE** okrivljeni da na ime sudskog paušala uplati iznos od 30,00 €ura u roku od 15 dana, od dana pravosnažnosti presude pod prijetnjom prinudnog sudskog izvršenja na žiro račun br. 832-196-94 koji se vodi na ime Osnovnog suda – Kolašin.

                     **O b r a z l o ž e nj e**

  ODT iz Kolašina svojim optužnim aktom Kt.br. 27/11 od 22.06.2011. godine stavio je na teret okrivljenom Ć. D.da je počinio krivično djelo falsifikovanje isprave iz čl. 412 st. 2 u vezi st. 1 Krivičnog Zakonika, na način, mjesto I vrijeme činjenično I pravno opisano izrekom presude. Pri podnijetom optužnom aktu ostao je do okončanja glavnog pretresa. U završnoj riječi je predložio da sud okrivljenog oglasi krivim I osudi po Zakonu, predlažući  kaznu zatvora u trajanju od tri mjeseca.

  Okrivljeni je prisustvovao glavnom pretresu I u svojoj odbrani u potpunosti priznao izvršenje krivičnog djela I prihvatio krivicu za isto, ističući da su tačni navodi optužbe da je dana 10.03.2011.godine u mj. ,,P.,, - Opština K., lažnu javnu ispravu potrijebio kao pravu, na način što je na svoje neregistrovano putničko vozilo marke ,,G. br. šasije ...., stavio registarske tablice …. koje potiču sa drugog neregistrovanog putničkog vozila marke ,, J..,, vlasništvo Š. M. iz  Opština K., a zatim ovo vozilo koristio za vožnju I tako sačinjenu lažnu javnu ispravu upotrijebio kao pravu prilikom kontrole saobraćaja u mj. ,,P.,, od strane ovlašćenih policajaca Uprave policie – Ispostave K.. U završnoj riječi ostao je pri datom priznanju u toku glavnog pretresa, te istakao da je saglasan sa predlogom ODT-a o vrsti I težini krivične sankcije.

  Kako je okrivljeni bezuslovno I potpuno priznao izvršenje krivičnog djela sud je uz saglasnost stranaka shodno čl. 458 st. 2 ZKP-a donio rješenje da se ne izvode dokazi predloženi optužnim aktom ODT-a izuzev onih od kojih zavisi vrsta I težina krivične sankcije, pa je u dokaznom postupku izvršio uvid u izvod iz KE izdat na ime okrivljenog od strane  UP – Ispostave M. br. 02-245/11-2166/2 od 4.05.2011. godine iz kojeg je utvrdjeno da je okrivljeni do sada osudjivan presudom Osnovnog suda K. K.br. 63/07 od 24.05.2007.godine, za krivično djelo iz čl. 348 st. 1 u vezi čl. 339 st. 1 KZ RCG, izrečena kazna zatvora u trajanju od četiri mjeseca uslovno za jednu godinu, presudom Osnovnog suda – Kolašin K.br. 60/08 od 12.06.2008.godine za krivično djelo iz čl. 412  st. 2 u vezi st. 1 KZ, izrečena kazna 30 dana zatvora.

  U toku dosadašnjeg postupka na nesumnjiv način se utvrdjuje da je okrivljeni svojim radnjama ostvario sve bitne elemente bića krivičnog djela falsifikovanje isprave iz čl. 412 st. 2 u vezi st. 1 Krivičnog Zakonika. Ovakav  zaključak suda proizilazi iz potpunog priznanja okrivljenog,  koja odbrana je u cjelosti saglasna sa navodima optužnog akta I sud nije imao razlog da posumnja u njenu istinitost pa je kao takvu prihvatio u cjelosti.

  Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste a tiču se njegove ličnosti I djela stavljenog mu na teret. Od olakšavajućih okolnosti na strani okrivljenog sud je našao da je isti  priznao izvršenje krivičnog djela, da je riječ o mladom čovjeku,  činjenicu da je ranije osudjivan sud je cijenio kao otežavajuću u pogledu zadnje osude,  obzirom da je okrivljeni 12.06.2008.godine presudom Osnovnog suda – Kolašin osudjen za isto krivično djelo, dakle da je riječ o povratniku, pa je okrivljenog osudio na kaznu zatvora u trajanju od tri mjeseca. Ovakva krivična sankcija po mišljenju suda primjerena je težini učinjenog djela I stepenu krivice optuženog, te će se istom postići svrha kako specijalne tako I generalne prevencije.

  Kako je okrivljeni oglašen krivim to ga je sud obavezao na plaćanje sudskog paušala u iznosu od 30,00 €ura, koji je srazmjeran imovinskim prilikama optuženog trajanju I složenosti krivičnog postupka, prednje shodno čl. 229 ZKP-a.

  Sa svega naprijed iznijetog a na osnovu čl. 374 ZKP-a odlučeno je kao u izreci ove presude.

                              **OSNOVNI SUD U KOLAŠINU,**

                                            Dana, 27.09.2011.godine. 


Zapisničar,                                                           S U D
I J A,
Vrhovac Nada s.r.                                               Mirjana
Čepić s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to   u roku od 8 dana od dana prijema iste. Žalba se podnosi preko
Ovog suda.                 