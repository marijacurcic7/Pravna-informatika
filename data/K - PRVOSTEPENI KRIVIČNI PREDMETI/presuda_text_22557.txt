K.br.193/13
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE
OSNOVNI SUD U PODGORICI, po sudiji Željki Jovović, uz učešće Rajković
Danijele, kao zapisničara, u krivičnom predmetu protiv okrivljenog S. V., zbog
krivičnog djela gradjenje objekta bez gradjevinske dozvole iz čl. 326a
Krivičnog zakonika, rješavajući po optužnom predlogu ODT-a Podgorica Kt.br.
1495/12 od 21.02.2013. godine, nakon održanog glavnog i javnog pretresa, u
prisustvu zastupnika optužbe, B. P., po ovlašćenju ODT-a u Podgorici i
okrivljenog, dana 15.04.2013. godine donio je, i istog dana javno objavio.
P R E S U D U
Okrivljeni
S. V., JMB xxxxxxxxxxxxx, od oca M. i majke D., rođene F., rođen xx. xx. 1957.
godine u Bijelom Polju, sa prebivalištem u Podgorici, Park šume, državljnin
Crne Gore, oženjen, otac troje djece, završio osnovnu školu, penzioner, lošeg
imovnog stanja, osudjivan presudom Osnovnog suda u Bijelo Polje, K. br. 309/12
zbog krivičnog djela iz čl. 324 st. 2 u vezi st.1 KZ CG (3 mjeseca zatvora
uslovno na jednu godinu i 200 eura novčane kazne)
Kriv je
Što je:
U septembru 2012. godine u Podgorici, Park šume, svjestan svog djela čije je
izvršenje htio i znajući da je njegovo djelo zabranjeno, postupajući protivno
odredbi čl. 69 Zakona o uređenju prostora i izgradnji objekata (Sl. CG
br.51/08), započeo građenje objekta bez prethodno pribavljene građevinske
dozvole, na način što je vršio rekonstrukciju postojećeg stambenog objekta,
dogradnjom potkrovlja dimenzija u osnovi 11,0 x 7,5m i postavljanjem krovne
konstrukcije, iako za to nije imao gradjevinsku dozvolu,
- čime je izvršio krivično djelo građenje objekta bez građevinske dozvole iz
čl. 326a Krivičnog zakonika.
Pa mu Sud za navedeno krivično djelo primjenom čl. 4 st. 2, čl. 42 st. 1, čl.
52 st. 2, čl. 53 i 54 Krivičnog zakonika i čl. 226, 229 i 374 Zakonika o
krivičnom postupku, izriče
USLOVNU OSUDU
Kojom mu predhodno utvrđuje kaznu zatvora u trajanju od 6 (šest) mjeseci i
istovremeno određuje da se ista neće izvršiti, ako okrivljeni u roku od 2
(dvije) godine po pravosnažnosti presude ne izvrši novo krivično djelo.
Obavezuje se okrivljeni da plati na ime troškova krivičnog postupka iznos od
30,00€, u roku od 15 dana po pravosnažnosti presude, pod prijetnjom prinudnog
izvršenja.
O b r a z l o ž e nj e
Optužnim predlogom ODT-a u Podgorici Kt.br.1495/12 od 21.02.2013. godine,
okrivljenom S. V. stavljeno je na teret da je izvršio krivično djelo gradjenje
objekta bez gradjevinske dozvole iz čl. 326a Krivičnog zakonika. Zastupnik
optužbe je u završnoj riječi izjavio, da u cjelosti ostaje pri podnijetom
optužnom predlogu i predložio je sudu da okrivljenog za krivično djelo
stavljeno mu na teret oglasi krivim i osudi po zakonu, obzirom da je
provedenim dokazima, na nesumnjiv način utvrdjeno da je okrivljeni izvršio
krivično djelo stavljeno mu na teret, kao i samom odbranom okrivljenog, u
kojoj priznaje izvršenje krivičnog djela da je isto izvršio na način kako je
to predstavljeno dispozitivom optužnog akta.
Okrivljeni S. V. je u svojoj odbrani u prethodnom postupku, na zapisniku o
saslušanju osumnjičenog od 06.02.2013. godine izjavio da je 1995 godine na
uzurpiranom zemljištu u Park šumi u Zagoriču, započeo izgradnju porodične kuće
dimenzija 8x7,5m i tom prilikom izgradio samo prizemlje, koje je ostalo
nepokriveno i u isto se uselio. Kako je vremenom ploča dotrajala i počela da
propušta vlagu prizemlje je postalo neuslovno za život, pa je iz tih razloga
sredinom avgusta 2012 godine ozidao, na već postojeći objekat visoko pokrovlje
i postavio betonski krov. U toku izgradnje kod njega na gradilište došli su
gradjevinski inspektori koji su mu tražili gradjevinsku dozvolu, koju nije
imao, a zatim su sačinili zapisnik i fotografisali lice mjesta. Na kraju je
izjavio da je znao da mu je za gradjenje objekta potrebna gradjevinska dozvola
ali se za istu nije obraćao nadležnima, jer područje na kojem se nalazi
objekat još uvijek nije urbanizovano i zna da je dozvolu nemoguće dobiti. Na
glavnom pretresu, održanom dana 15.04.2013. godine je dodao da je novac koji
su uložili u rekonstrukciju kuće dobila njegova supruga na ime kredita od
preduzeća u kome je zaposlena i da je znao da mu je za gradnju potrebna
gradjevinska dozvola i da će objekat legalizovati čim to bude moguće.
U završnoj riječi je izjavio, da mu je žao što je izvršio krivično djelo i da
je želio da obezbjedi krov nad glavom svojoj djeci.
Imajući u vidu potpuno i jasno priznanje okrivljenog, koje u toku postupka
nije dovedeno u sumnju, i cijeneći isto kao dokaz, sud primjenom čl. 458 st. 2
Zakonika o krivičnom postupku, nije izvodio druge dokaze predložene optužnim
predlogom, osim izvod iz kaznene evidencije izdat od strane Uprave policije PJ
Bijelo Polje na ime okrivljenog S. V. od 16.10.2012 godine i na predlog
okrivljenog izvršio uvid u medicinsku dokumentaciju i to otpusnu listu sa
epikrizom mat.br.10461/499/1054 i izvještaj ljekara specijaliste endokrinologa
od 11.12.2012 godine i ljekara specijaliste kardiologa od 01.03.2013 godine.
Dakle, u postupku je bez dileme utvrdjeno da je okrivljeni S. V. u septembru
2012. godine u Podgorici, Park Šume, postupajući protivno odredbi čl. 69
Zakona o uredjenju prostora i izgradnji objekata započeo gradjenje objekta bez
predhodno pribavljene gradjevinske dozvole, na način što je vršio
rekonstrukciju postojećeg stambenog objekta dogradnjom potkrovlja dimenzija u
osnovi 11,0x7,5m i postavljanjem krovne kontrukcije i ako za to nije imao
gradjevinsku dozvolu.
Ovakvo činjenično stanje, sud je utvrdio iz nedvosmislenog i jasnog priznanja
okrivljenog S. V. datog tokom cijelog postupka, u kojem je na detaljan način
opisao, kad, gdje i na koji način je vršio rekonstrukciju postojećeg stambenog
objekta, tj. dogradnju potkrovlja dimenzija u osnovi 11,0x7,5m i postavljanjem
krovne konstrukcije a da prethodno nije pribavio gradjevinsku dozvolu, ne
sporeći ni činjenicu da je bio svjestan da mu je gradjevinska dozvola za
započetu gradnju bila potrebna, ali da istu nije ni tražio, iz razloga što
područje na kojem se objekat nalazi nije urbanizovano i što je znao da je
dozvolu nemoguće dobiti, da mu je žao što je izvršio krivično djelo i da će
objekat legalizovati čim to bude moguće.
Cijeneći naprijed utvrdjeno činjenično stanje, ovaj sud nalazi da su se u
radnjama okrivljenog stekli svi subjektivni i objektivni elementi bića
krivičnog djela gradjenje objekta bez gradjevinske dozvole iz čl.326a
Krivičnog zakonika.
Članom 69 Zakona o uredjenju prostora i izgradnji objekata propisano je da se
objekat može graditi na osnovu gradjevinske dozvole i tehničke
dokumentacije.Takodje je istim zakonom odredjen i pojam gradjenja objekta kao
izvodjenje radova radi gradjenja novog objekta, rekonstrukcije ili radi
promjene stanja u prostoru. U konkretnom slučaju okrivljeni je u Podgorici,
Park šume, započeo gradjenje objekta, bez predhodno pribavljene građevinske
dozvole, na način što je vršio rekonstrukciju postojećeg stambenog objekta
dogradnjom potkrovlja dimenzija 11,0x7,5m i postavljanjem krovne konstrukcije,
iako za to nije imao gradjevinsku dozvolu.
Cijeneći psihički odnos okrivljenog S. V. prema izvršenom krivičnom djelu, sud
je našao da je okrivljeni postupajući na prethodno opisani način bio svjesan
da svojom djelatnošću čini krivično djelo, odnosno da je vršio rekonstrukciju
postojećeg stambenog objekta dogradnjom poktrovlja dimenzija 11,0x7,5m i
postavljanjem krovne konstrukcije, a da za to nije imao gradjevinsku dozvolu,
pa je to i htio, postupajući sa direktnim umišljajem.
Odlučujući o krivičnoj sankciji za okrivljenog, sud je najprije u smislu čl.
42 Krivičnog zakonika cijenio sve okolnosti od kojih zavisi izbor i visina
krivične sankcije (olakšavajuće i otežavajuće okolnosti), u okviru zakonom
propisanog minimuma i maksimuma za predmetno krivično djelo, pa je od
olakšavajućih okolnosti na strani okrivljenog cijenio njegove porodične i
materijalne prilike u kojima živi, da je oženjen, otac troje djece, da je
penzioner, lošeg imovnog stanja, njegovo bezrezervno priznanje krivičnog
djela, motiv zbog koga je djelo učinio i ispoljeno iskreno kajanje, a od
otežavajućih okolnosti raniju osudjivanost za krivično djelo, navedeno u
izreci ove presude, a što je sud utvrdio iz izvoda iz kaznene evidencije izdat
od strane Uprave policije PJ Bijelo Polje na ime okrivljenog, pri čemu je sud
imao u vidu da okrivljeni nije osuđivan za istovrsno krvično djelo, pa je
okrivljenom prethodno utvrdio kaznu zatvora u trajanju od šest mjeseci i
istovremeno odredio da se ista neće izvršiti ukoliko okrivljeni u roku od 2
(dvije) godine od dana pravosnažnosti presude ne učini novo krivično djelo,
nalazeći da će se u konkretnom slučaju i uslovnom osudom kao mjerom upozorenja
uz prijetnju kaznom zatvora, na uspješan način uticati na okrivljenog da
ubuduće ne vrši ni ovo ni druga krivična djela, pri čemu bi se u svemu
ostvarila svrha izricanja uslovne osude propisana čl. 52 Krivičnog zakonika, u
okviru opšte svrhe izricanja krivičnih sankcija propisane čl. 4 istog
zakonika. Pri ovome sud je imao u vidu, da je okrivljeni ranije osuđivan,
međutim obzirom da je okrivljeni lošeg zdravstvenog stanja, što je utvrđeno
uvidom u medicinsku dokumentaciju na ime okrivljenog, da je priznao izvršenje
krivičnog djela, sud je mišljenja da u konkretnom slučaju nije nužno
primijeniti kaznu zatvora, pa je okrivljenom izrekao uslovu osudu kako je to
naprijed navedeno primjenom čl. 53 i 54 Krivičnog zakonika.
Kako je okrivljeni oglašen krivim, sud ga je shodno odredbi čl. 229 Zakonika o
krivičnom postupku obavezao na plaćanje troškova krivičnog postupka sudskog
paušala u iznosu od 30,00 eura, koji iznos je odredjen shodno trajanju i
složenosti postupka, kao i imovinskom stanju okrivljenog.
Na osnovu izloženog a shodno čl. 374 Zakonika o krivičnom postupku odlučeno je
kao u izreci presude.
OSNOVNI SUD U PODGORICI, dana, 15.04.2013. godine
ZAPISNIČAR:
|
S U D I J A:  
---|---  
Danijela Rajković
|
Željka Jovović  
DN-a: Po primjerak presude dostaviti:
- ODT Podgorica,
- Okrivljenom,
- A/a.
Postupljeno dana __
Radnik suda ______
ZAPISNIČAR:
|
S U D I J A:  
---|---  
Danijela Rajković,s.r.
|
Željka Jovović,s.r.  
PRAVNA POUKA:
|
Protiv ove presude dozvoljena je žalba u roku od 8 dana od dana prijema
pismenog otpravka iste, preko ovog suda Višem sudu u Podgorici.  
---|---  
ZTO Danijela Rajković