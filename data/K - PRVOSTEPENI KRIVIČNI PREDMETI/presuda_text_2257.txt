K.br.45/11 
U IME NARODA 
Osnovni sud u Kolašinu kao prvostepeni krivični po sudiji mirjani Čepić kao
sudiji pojedincu uz učešće zapisničara Vrhovac Nade u krivičnom predmetu
protiv okrivljenog G. J. iz pljevalja zbog krivičnog djela kradja iz čl.239
st1 KZCg,postupajući po optužnom predlogu ODT iz Kolašina Kt.br.44/11 od
22.06.2011 god,nakon održanog glavnog javnog pretresa u prisustvu zastupnika
optužnog akta ODT Vojislava Grujića I oštećenog,a odsustvu uredno pozvanog
okrivljenog donio je I javno objavio  dana 11.07.2011. godine -  
P R E S U D U 
OKRIVLJENI :G.  J.,od oca N. I majke S. rodj. R.rodjen …. god u P. gdje je
I nastanjen ,Državljanin CG,automehaničar,pismen,završio srednju školu
,oženjen otac jednog djeteta ,srednjeg imovnog stanja  
K R I V JE 
Zato što je:Dana 18.06.2011.god u restoranu D. V. u mjestu S. opština K.,tudju
pokretnu stvar oduzeo drugom u namjeri da njenim prisvajanjem sebi pribavi
protivpravnu imovinsku korist ,na način što je iskoristio trenutnu odsutnost
konobara,ušao u prostoriju gdje se nalazila metalna kasa – kutija sa novcem
koja nije bila zaključana, a nakon toga iz iste oduzeo novac u iznosu od
150,00 €ura vlasništvo V. S.,  

čime je izvršio krivično djelo kradja iz čl. 239 st. 1 KZ.

Pa ga sud primjenom citirane zakonske odredbe čl. 39 st. 2 tačka 5 u vezi st.
1 I čl. 46 st. 1 tačka 6 KZ CG, te čl. 364 ZKP-a  OSUDJUJE na plaćanje –  
                         **NOVČANE KAZNE**

U iznosu od 400,00 €ura, koju okrivljeni ima platiti u roku od 3 /tri/ mjeseca
od dana pravosnažnosti presude, ukoliko okrivljeni ne plati novčanu kaznu u
ostavljenom roku ista će biti zamijenjena kaznom zatvora tako što će se za
svakih započetih  25,00 €ura novčane kazne odrediti 1 dan  kazne zatvora.  
OBAVEZUJE SE okrivljeni da na ime sudskog paušala uplati iznos od 30,00
€ura prednje u roku od 15 dana od dana pravosnažnosti presude pod prijetnjom
prinudnog sudskog izvršenja na žiro račun br. 832-196-94 koji se vodi na ime
Osnovnog suda – Kolašin.  
                         **O b r a z l o ž e nj e**


      ODT iz Kolašina svojim optužnim aktom Kt.br. 44/11 od 22.06.2011.godine  stavio je na  teret okrivljenog G. J. da je počinio krivično djelo kradja iz čl. 239 st. 1 KZ, na način, mjesto I vrijeme činjenično I pravo opisano izrekom presude. Pri podnijetom optužnom predlogu ODT iz Kolašina Vojislav Grujić ostao je do okončanja glavnog pretresa predlažući u završnoj riječi da sud okrivljenog oglasi krivim I osudi po Zakonu.

      Okrivljeni nije prisustvovao glavnom pretresu a uredno je pozvan, pa je sud shodno čl. 453 ZKP-a donio rješenje da se okrivljenom sudi u odsustvu, sa razloga što je isti saslušan u prethodnom postupku, te njegovo prisustvo nije neophodno obzirom da je riječ o skraćenom postupku. Na glavnom pretresu pročitana je odbrana okrivljenog dana na zapisnik pred istražnim sudijom od 20.06.2011.godine, gdje je okrivljeni priznao izvršenje krivičnog djela I pojasnio da je 18.06.2011.godine krenuo iz P. ka P., a prije toga je konzumirao alkohol, tačnije je popio par boca piva, u blizini Kolašina u mjestu ,,S.,, u restoranu D. V. autobus se zaustavio radi odmora, gdje je okrivljeni naručio rakiju, kada je primijetio da konobar odlaže dio pazara u jednu kasu. Novac je bio u metalnim apoenima I okrivljeni je došao na ideju da novac uzme. Došao je do kase koja nije bila zaključana odnosno riječ je o metalnoj kutiji iz koje je uzeo papirne apoene I to dvije novčanice od 50,00 €ura I pet novčanica od 10,00 €ura. Isti novac stavio je u džep a nakon toga ušao u autobus I nastavio put ka P.i. Negdje u blizini P. u mjestu B. zaustavila ih je patrola policije tražili su njegova lična dokumenta I novac je okrivljeni predao policiji. Pred ovlašćenim inspektorima policije priznao je izvršenje djela. Navodi da je najvjerovatnije razlog ovakvog njegovog ponašanja I postupka činjenica da je bio pod dejstvom alkohola. Izrazio je kajanje zbog djela I obečao da isto više neće ponoviti. Naveo je da je spreman da obešteni R. D. V. I ako je novac koji je oduzeo vratio.

      U dokaznom postupku sud je saslušao oštećenog V. S., izvršio uvid u potvrdu o privremeno oduzetim predmetima, kao I potvrdu o vraćenom novcu.

      Iz iskaza oštećenog V. S. utvrdjeno je da je isti vlasnik objekta D. V., da se kritičnom prilikom nije nalazio u objektu, da ga je konobar D. I. obavijestio da je iz priručne kase nestao novac, a kasa nije bila zaključana. Zajedno su pregledali video snimak I vidjeli lice koje je otudjilo novac. Ovo lice bilo je putnik u Kombiju koji je svratio u njegov lokal. Nakon ovoga obavijestili su policiju. Utvrdjen je manjak od nekih 160,00 €ura okrivljeni je vratio 150,00 €ura. Nije se pridružio krivičnom gonjenju protiv okrivljenog, niti je istakao imovinsko-pravni zahtjev, obzirom da mu je veći dio novca vraćen. Pri ovim navodima ostao je I u završnoj riječi.

Sud je izvršio uvid u potvru o oduzetim predmetima I utvrdio da su od
okrivljenog G. J. oduzete novčanice I to dvije novčanice u apoenima od
50,00ura I pet novčanica u apoenima od po 10,00 €ura.  
      Iz potvrde o vraćenim predmetima utvrdjeno je da je V. S. vraćeno 150,00 €ura I to dvije novčanice u apoenima od 50,00 €ura I pet novčanica u apoenima od po 10,00 €ura koje su I oduzete od okrivljenog.

      Cijeneći sve izvedene dokaze kako pojedinačno tako  I u njihovom medjusobnom odnosu sud je našao da su se u radnjama okrivljenog stekli svi elementi bića krivičnog djela kradja iz čl. 239 st. 1 KZ CG  Naime, nesporno je da je okrivljeni Dana 18.06.2011.god u restoranu D. V. u mjestu S. opština K.,tudju pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist ,na način što je iskoristio trenutnu odsutnost konobara,ušao u prostoriju gdje se nalazila metalna kasa – kutija sa novcem koja nije bila zaključana, a nakon toga iz iste oduzeo novac u iznosu od 150,00 €ura vlasništvo V. S.. Ovakav zaključak suda proizilazi kako iz iskaza oštećenog tako I iz dvije potvrde o privremeno oduzetim predmetima I vraćenim predmetima, kao I samom priznanju okrivljenog, koji ne spori činjenicu da je oduzeo novac u iznosu od 150,00 €ura, te da je isti od njega oduzet I vraćen vlasniku, koju odbranu je sud prihvatio jer je saglasna sa ostalim provedenim dokazima.

Opredjeljujući se za krivičnu sankciju sud je cijenio sve okolnosti od značaja
za individualizaciju iste, a tiču se ličnosti okrivljenog I djela stavljenog
mu na teret, pa je od olakšavajućih okolnosti na strani okrivljenog našao da
je isti porodičan čovjek, otac jednog djeteta, da je priznao izvršenje
krivičnog djela I vratio novac, te da se oštećeni nije pridružio krivičnom
gonjennju protiv njega, dok otežavajućih okolnosti nije bilo. Kako je za ovo
krivično djelo predvidjena novčana kazna ili kazna zatvora do tri godine sud
je okrivljenog osudio na plaćanje novčane kazne u iznosu od 400,00ura,
primjenjujući odredbe o ublažavanju kazne, ovakva krivična sankcija po
mišljenju suda primjerena je težini krivičnog djela, pa je sud mišljenja da će
se ovakvom vrstom krivične sankcije postići svrha kako specijalne tako I
generalne prevencije, te uticati na okrivljenog da ubuduće ne vrši krivična
djela.  
      Kako je okrivljeni oglašen krivim to ga je sud obavezao na plaćanje sudskog paušala u iznosu od 30,00 €ura, koji je srazmjeran dužini trajanja postupka I imovinskim prilikama okrivljenog prednje shodno čl. 202 u vezi čl. 199 ZKP-a.

      Sa svega naprijed iznijetog odlučeno je kao  u izreci presude.



                                  **OSNOVNI SUD U KOLAŠINU,**

                                        Dana 11.07.2011.godine. 
Zapisničar,                                                           S U D
I J A,
Vrhovac Nada s.r.                                            Čepić Mirjana
s.r. 
PRAVNA POUKA: Protiv ove presude dozvoljena je žalba Višem sudu – Bijelo Polje
I to u roku od 8 dana od dana prijema iste. Žalba se podnosi preko Ovog suda.  