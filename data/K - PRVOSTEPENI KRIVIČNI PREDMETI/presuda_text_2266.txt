                                                                                            **K.br. 29/11-10**

                                                 U IME NARODA 
        **OSNOVNI SUD U   KOLAŠINU**, kao prvostepeni krivični, po sudiji Mirjani Čepić, kao sudiji pojedincu, uz učešće zapisničara Vrhovac Nade, u krivičnom predmetu protiv okrivljenog M. G. iz K., zbog krivičnog djela samovlašće, iz čl. 384 st. 1 KZ, postupajući po optužnom predlogu ODT iz Kolašina Kt.br. 18/10 od 7.05.2010.godine, nakon održanog glavnog javnog pretresa, u prisustvu zastupnika Optužnog predloga ODT Vojislava Grujića, kao I branioca po službenoj dužnosti adv. Lj. S. iz K., donio je I javno objavio dana 6.09.2011.godine –



                                            **P R E S U D U**

             OKRIVLJENI: 
        **M. G.** od oca V. I majke V., rodjen …. godine u K., nastanjen…, do sada osudjivan,


                                            **K r i v   j e**

        **Zato što je:**

        Dana 31.07.2009.godine u mj. B. K. – Opština K. samovlasno pribavio  pravo korišćenja električne energije za koje smatra da mu pripada, na način što je nakon prethodnog isključenja svoj stambeni objekat samovlasno priključio kablo na elektro mrežu I tako neovlašćeno koristio električnu energiju vlasništvo E. iz K.,


čime je izvršio krivično djelo samovlašće iz čl. 384 st. 1 Krivičnog zakonika.

Pa mu sud primjenom citirane zakonske odredbe, te čl. 52, 53, 54 KZ, kao I čl.
364 ZKP-a,  IZRIČE  
                                            **USLOVNU OSUDU**

        Kojom okrivljenom utvrdjuje kaznu zatvora u trajanju od 30 /trideset/ dana I istovremeno odredjuje da se ista neće izvršiti ukoliko okrivljeni u roku od /jedne / 1 godine ne počini novo krivično djelo.

        **OBAVEZUJE SE** okrivljeni da na ime sudskog paušala uplati iznos od 30,00 €, prednje u roku od 15 dana od dana pravosnažnosti presude, pod prijetnjom prinudnog sudskog izvršenja na žiro račun br.   832-196-94 koji se vodi na ime Osnovnog suda – Kolašin.



                                            **O b r a z l o ž e nj e**

        ODT iz Kolašina svojim optužnim aktom Kt.br. 18/10 od 7.05.2010.godine stavio je na teret okrivljenom da je počinio krivično djelo samovlašće iz čl. 384 st. 1 KZ. Pri podnijetom optužnom predlogu ostao je do okončanja glavnog pretresa, na kojem je u završnoj riječi precizirao činjenični opis djela, kako je I naznačeno u izreci presude, predlažući da sud okrivljenog oglasi krivim te da mu za izvršeno krivično djelo izrekne uslovnu osudu, kojom će mu utvrditi kaznu zatvora sa rokom provjere kako je to odredjeno u prethodnoj odluci.

        Sud je donio rješenje da se glavni pretres održi u odsustvu optuženog, shodno saznanju da se okrivljeni nalazi na privremenom radu u D., da postoje naročito opravdani razlozi da mu se sudi u odsustvu. U završnoj riječi branilac okrivljenog po službenoj dužnosti Lj. S. ostavila je na ocjenu sudu odluku o utvrdjivanju krivično pravne odgovornosti a na osnovu stanja u spisima predmeta.

        U dokaznom postupku sud je pročitao zapisnik o kontroli mjernog mjesta br. 4 od 12.02.2009.godine, zapisnik o kontroli mjernog mjesta br. 2 od 10.02.2010.godine, pročitao izvod iz KE izdat na ime okrivljenog, saslušao ovlašćenog predstavnika oštećene E. – K., te pročitao iskaze svjedoka radnike E  \- K., B. D. B. M., B. M., V. R. I R. Z.,akt Uprave plicije Ispostave K.,te akt granične policije CG od 27.07.2011.god.

        Punomoćnik oštećene E. – K. pridružio se krivičnom gonjenju protiv okrivljenog, a imajući u vidu prirodu krivičnog djela nije istakao imovinsko-pravni zahtjev, pri čemu je ostao I u završnoj riječi.

        Svjedok **B. D.** u svom iskazu od 12.04.2010.godine navodi da je 31.07.2009.godine bio u kontroli mjernih mjesta kojom prilikom je izvršeno isključenje, odnosno obustava snabdijevanja električnom energijom   domaćinstva M. G., da je isključenje izvršeno na priključnom stubu što je kosntatovano zapisnički. Navodi da je 10.02.2010.godine utvrdio da se potrošač ponovo samovoljno priključio na elektro mrežu, zbog čega je ponovo isključen na priključnom stubu, te da ni ovog puta potrošač nije zatečen kući. Isto stanje zatekli su I 16.03.2010.godine, kada je potrošač bio ponovo samovoljno priključen pa su ga isključili na priključnom stubu I nadjeno stanje zapisnički konstatovali.

        Svjedok **B. M.o** u svom svjedočkom iskazu datom 12.04.2010.godine u bitnom navodi da je 12.02.2009.godine bio u kontroli mjernog mjesta kod M. G., te je konstatovano da je brojilo vlasništvo okrivljenog koje je ranije bilo isključeno ponovo priključeno na distributivnu mrežu I to bez odobrenja elektrodistribucije kojom prilikom je potrošač ponovo isključen na priključnom stubu, a kabal sa stuba je bačen na zemlju, te dalje navodi da potrošač nije bio prisutan prilikom vršenja kontrole.

        Svjedok B. M. u iskazu datom na zapisnik od 12.04.2010.godine navodi da je dana 31.07.2009.godine sa svojim kolegama bio u kontroli mjernih mjesta, kojom prilikom je izvršeno isključenje snabdijevanja el. E. domaćinstva M. G., da je isključenje izvršeno na priključnom stubu što je konstatovano zapisnički. 10.02.2010.godine konstatovano je  da se potrošač ponovo samovoljno priključio zbog čega je ponovo isključen na priključnom  stubu te da ni ovog puta potrošač nije zatečen kući. I 16.03.2010.godine potrošač je bio samovoljno priključen, ponovo je isključen na priključnom stubu, te je zatečeno stanje zapisnički konstatovano.

        Svjedok **V. R.** u svom iskazu od 12.04.2010 godine u bitnom navodi da je dana 31.07.2009.godine sa svojim kolegama bio u kontroli mjernih mjesta kojom prilikom je izvršeno isključenje, odnosno obustava snabdijevanja el. Energijom M. G., da je isključenje izvršeno na priključnom stubu što je konstatovano zapisnikom. Naveo je daj 10.02.2010.godine utvrdjeno da se potrošač ponovo samovoljno priključio zbog čega je ponovo isključen na priključnom stubu, te da potrošač ni ovog puta nije zatečen kući. Isto stanje zatečeno je prilikom kontrole 16.03.2010.godine što je ponovo zapisnički konstatovano nakon čega je izvršeno isključenje.

        Svjedok R. Z. u svom iskazu od 12.04.2010.godine navodi da je dana 12.02.2009.godine bio u kontroli mjernih mjesta kojom prilikom su konstatovali da je brojilo M. G. koje je u ranijem periodu bilo isključeno, sada priključeno na distributivnu mreću I to bez odobrenja ED. Ovog potrošača su ponovo isključili na priključnom stubu I kabal sa stuba je bačen na zemlju, ni ovog puta potrošač nije bio prisutan, sa začinjen je zapisnik.

         Iz zapisnika o kontroli mjernog mjesta br. 4 od 12.02.2009.godine utvrdjeno je da je potrošač M. G. koji je isključivan u ranijem periodu ponovo priključen ne el. Mrežu, sa kojeg razloga je ponovo isključen na priključnom stubu, te da prilikom sačinjavanja zapisnika potrošač nije bio prisutan.

        Iz zapisnika o kontroli mjernog mjesta br. 2 od 10.02.2010.godine utvrdjuje se da je M. isključivan I u ranijem intervalu zbog duga za električnu energiju, te da se samovoljno priključio na elektro mrežu, pa je ponovo priključen na priključnom stubu, pa je ponovo isključen.

        Iz izvoda iz KE izdat na ime okrivljenog utvrdjuje se da isti do sada nije osudjivan.

Iz akta G. policije Crne Gore br. 283/11-28883 od 27.07.2011. godine utvrdjeno
je  da je okrivljeni M. G.prešao državnu granicu Crne Gore 14.07.2009.godine u
18,27 časova, na graničnom prelazu ,,A. P.,, te da je A.. P.,,.  
        Nakon ovoga evidentirana su još četiri prelaska državne granice, ali se ovi prelasci ne odnose na inkriminisani period dat u optužnom aktu.

        Cijeneći sve izvedene dokaze kako pojedinačno tako I u njihovom medjusobnom odnosu, nesporno je utvrdjeno da je okrivljeni počinio krivično djelo samovlašće iz čl. 384 st. 1 Krivičnog zakonika, na način što je dana 31.07.2009.godine u mj. B.K. – Opština K. samovlasno pribavio  pravo korišćenja električne energije za koje smatra da mu pripada na način što je nakon prethodnog isključenja svoj stambeni objekat samovlasno priključio kablo na elektro mrežu I tako neovlašćeno koristio električnu energiju vlasništvo E. iz K., što je nesporno utvrdjeno kako kroz iskaze saslušanih svjedoka, koji su  nedvosmisleno potvrdili da je prilikom kontrole 31.07.2009.godine utvrdjeno da je objekat vlasništvo M. G. I pored prethodnog isključenja samovlasno priključen na elektro mrežu. Iskazi svjedoka kao I zapisnici o kontroli mjernog mjesta br. 4 i 2 u dijelu koji se odnosi na period od 12.02.2009.godine, 10.02.2010.godine I 16.03.2010.godine, sud nije prihvatio kao relevantne za presudjenje same stvari, obzirom da je nesumnjivo dokazano da okrivljeni u tom periodu nije boravio na području Crne Gore, već da je isti boravio u Crnoj Gori u periodu od 31.07.2009.godine do 4.08.2009.godine, u kom dijelu je Tužilac I precizirao činjenični opis djela.

        Opredjeljujući se za krivičnu sankciju kod okrivljenog, sud je cijenio okolnosti od značaja za individualizaciju iste, a tiču se ličnosti okrivljenog I djela stavljenog mu na teret, kao I činjenice da je sud  bio vezan prvobitnom krivičnom sankcijom izrečenom u prethodnoj odluci. Od olakšavajućih okolnosti na strani okrivljenog sud je našao da isti do sada nije osudjivan, dok olakšavajućih okolnosti nije bilo. Pri činjenici da je za ovo krivično djelo predvidjena novčana kazna, ili kazna zatvora do šest mjeseci sud je mišljenja da će se ovakvom vrstom sankcije postići svrha kako specijalne tako I generalne prevencije.

        Kako je okrivljeni oglašen krivim to ga je sud obavezao na plaćanje sudskog paušala u iznosu od 30,00 €ura, koji je srazmjeran dužini trajanja postupka, prednje shodno čl. 199 ZKP-a.

        Sa svega naprijed iznijeto odlučeno je kao u izreci presude.

OSNOVNI SUD U KOLAŠINU
Dana, 6.09.2011. godine. 
Zapisničar,
S U D I J A,
Vrhovac Nada s.r.
Čepić Mirjana s.r. 
DNA:  