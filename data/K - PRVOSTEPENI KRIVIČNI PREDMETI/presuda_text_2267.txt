
K.br. 18/11-10 
                              U IME CRNE GORE 
           OSNOVNI SUD U KOLAŠINU, kao prvostepeni krivični, po sudiji
Mirjani Čepić, uz učešće zapisničara Vrhovac Nade, u krivičnom predmetu protiv
okrivljenog S. Z. iz B., zbog krivičnog djela teško djelo protiv bezbijednosti
javnog saobraćaja    iz čl. 348 st. 3 u vezi čl. 339 st. 3 u vezi st. 1
Krivičnog Zakonika, postupajući po optužnom aktu ODT iz Kolašina Kt.br. 111/10
od 15.03.2011. godine, nakon održanog glavnog javnog pretresa, u prisustvu
zastupnika optužnog akta ODT Vojislava Grujića, okrivljenog I oštećenog, donio
je I javno objavio dana 22.09.2011. godine –  
                                  **P R E S U D U**

           OKRIVLJENI: 
           S. Z. jmbg …., od oca D. I majke R. rodjene Š., rodjen …..godine
u B., sa prebivalištem u B., sa privremenim boravištem u B. Crnogorac,
državljanin Crne Gore, oženjen, otac četvoro djece, završio srednju
saobraćajnu školu, po zanimanju vozač, vojsku služio, lošeg imovnog stanja, do
sada osudjivan, 
                                                 K r i v  j e 
           Zato što je:
           Dana 23.11.2010.godine oko 11,45 časova na dijelu magistralnog
puta M. – K., u mj. ,,D.,, - Opština K. upravljajući autobusom marke ,,N.,,
reg.br. …, vlasništvo DOO ,,E.,, iz B., nepridržavajući se saobraćajnih
propisa ugrozio saobraćaj I doveo u opasnost život I tijelo ljudi, na način
što je vozilom upravljao protivno čl. 31 ZOBS-a na putevima brzinom od 56
km/čas koja brzina nije bila prilagodjena okolnostima, karakteristikama I
stanju puta, vidljivosti, preglednosti I atmosferskim prilikama, tako da
vozilo može blagovremeno zaustaviti pred svakom preprekom, koju pod datim
uslovima može da predvidi, koja prilagodjena brzina je iznosila manje od 42,3
km/čas, usled čega krećući se iz pravca M. u pravcu K., po mokrom kolovozu
nije uspio da zaustavi vozilo, već je prednjom desnom čeonom stranom udario
pješaka P. N., koji je prelazio kolovoz sa lijeve na desnu stranu, te ga
oborio na kolovoz nanijevši mu tom prilikom teške tjelesne povrede u vidu
nagnječine I oguljotine kože desne strane lica sa potresom mozga I nagnječine
kože nadkoljenice desne noge, 

čime je izvršio krivično djelo teško djelo protiv bezbijednosti javnog saobraćaja iz čl 348 st. 3 u vezi čl. 339 st. 3 u vezi st. 1 Krivičnog Zakonika.

           Pa mu sud primjenom citiranog zakonskog propisa, te čl. 4, 42,
52, 53 I 54 Krivičnog Zakonika I čl. 229 I 374 Zakonika o Krivičnom postupku,
I z r I č e – 
                                                 USLOVNU OSUDU 
           Kojom okrivljenom UTVRDJUJE kaznu zatvora u trajanju od 8 /osam/
mjeseci I istovremeno odredjuje da se ista neće izvršiti ukoliko okrivljeni u
roku od 2 /dvije/ godine ne počini novo krivično djelo. 
           OBAVEZUJE SE okrivljeni da na ime troškova krivičnog postupka
uplati iznos od 269,50 €ura, te da naime sudskog paušala uplati iznos od 30,00
€ura, prednje u roku od 15 dana od dana pravosnažnosti presude, pod prijetnjom
prinudnog sudskog izvršenja na žiro račun br. 832-196-94 koji se vodi na ime
Osnovnog suda – Kolašin. 
                                                 O b r a z l o ž e nj e 
      ODT iz Kolašina svojim optužnim aktom Kt.br. 111/10 od 15.03.2011.godine stavio je na teret okrivljenom S. Z. da je počinio krivično djelo teško djelo protiv bezbijednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog Zakonika, na način, mjesto I vrijeme činjenično I pravno opisano izrekom presude.

      Optuženi je u svojoj odbrani priznao izvršenje krivičnog djela ističući da je **dana 23.11.2010.godine oko 11,45 časova na dijelu magistralnog puta M. – K…, vlasništvo DOO ,,E.,, iz B., nepridržavajući se saobraćajnih propisa ugrozio saobraćaj I doveo u opasnost život I tijelo ljudi, na način što je vozilom upravljao  brzinom od 56 km/čas koja brzina nije bila prilagodjena okolnostima, karakteristikama I stanju puta, vidljivosti, preglednosti I atmosferskim prilikama, tako da vozilo može blagovremeno zaustaviti pred svakom preprekom, koju pod datim uslovima može da predvidi, koja prilagodjena brzina je iznosila manje od 42,3 km/čas, usled čega krećući se iz pravca M. u pravcu K., po mokrom kolovozu nije uspio da zaustavi vozilo, već je prednjom desnom čeonom stranom udario pješaka P. N., koji je prelazio kolovoz sa lijeve na desnu stranu, te ga oborio na kolovoz nanijevši mu tom prilikom teške tjelesne povrede. U z**avršnoj riječi okrivljeni je ostao pri datom priznanju u toku postupka I istakao da mu je najbitnije da je dječak ostao bez težih posledica I da je dobro.

      U dokaznom postupku sud je shodno čl. 458 st. 2 ZKP-a uz saglasnost stranaka donio rješenje da se ne izvode dokazi predloženi optužnim aktom ODT-a, izuzev onih od kojih zavisi vrsta I težina krivične sankcije.

      Oštećeni mldb P. N. u prisustvu zakonskog zastupnika – oca P. J. istakao je da se ne pridružuje krivičnom gonjenju protiv okrivljenog, niti ističe imovinsko-pravni zahtjev, pri čemu je ostao I u završnoj riječi.

      Iz izvoda iz KE izdatog na ime okrivljenog od strane UP – PJ B. br. 03/3-245-903 od 8.02.2011.godine utvrdjuje se da je okrivljeni do sada osudjivan  I to presudom Opštinskog suda – I. K. 34/89 zbog krivičnog djela iz čl. 153 st. 1 tač. 1 KZ SRCG na tri mjeseca zatvora uslovno za jednu godinu, presudom II Opštinskog suda u B. K.br. 301/97 od 10.06.1998.godine, krivično djelo  iz čl. 251 st. 1 KZ RS, četiri mjeseca zatvora uslovno na dvije godine, V Opštinski sud – B. K.975/98 od 4.11.1998.godine, čl. 165 st. 1 KZ RS, osudjen pet mjeseci zatvora, osuda brisana, II Opštinski sud – B. K. 648/98 od 16.12.1998.godine, čl. 184/2 KZ RS četiri mjeseca zatvora uslovno na dvije godine, Osnovni sud – B. P. K.143/08 od 14.10.2009.godine krivično djelo iz čl. 348 st. 3 K CG, osudjen dva mjeseca zatvora uslovno na jednu godinu.

      U toku postupka na nesumnjiv način je dokazano da je okrivljeni počinio krivično djelo teško djelo protiv bezbijednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog Zakonika, na način, mjesto I vrijeme činjenično I pravno opisano izrekom presude, a koja izreka je saglasna odbrani okrivljenog koji je potpuno priznao izvršenje krivičnog djela, I prihvatio krivicu za isto, te sud nije imao razloga da posumnja u istinitost priznanja, te je odbranu okrivljenog prihvatio u cjelosti kao saglasnu navodima optužbe.

      Opredjeljujući se za krivičnu sankciju sud je cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog našao da je isti priznao izvršenje krivičnog djela, da se oštećeni nije pridružio krivičnom gonjenju protiv okrivljenog, da je riječ o porodičnom čovjeku, ocu četvoro djece.  Činjenicu da je do sada osudjivan sud nije uzeo kao otežavajući obzirom da je od  izvršenja ranijih krivičnih djela, odnosno od pravosnažnosti presuda za ista, protekao relativno dug vremenski period, izuzev zadnje osude – presude Osnovnog suda – B. P. K.br. 143/08 od 14.10.2009.godine gdje je okrivljeni osudjen za  krivično djelo teško djelo protiv bezbijednosti javnog saobraćaja iz čl. 348 st. 3 KZ CG, koju činjenicu je sud cijenio kao otežavajuću a sa razloga što je riječ o povratniku.  Obzirom da je za ovo krivično djelo predvidjena kazna zatvora do četiri godine, a imajući u vidu naprijed navedene olakšavajuće okolnosti sud je cijenio da će se I prijetnjom kaznom dovoljno uticati na okrivljenog da ubuduće ne vrši krivična djela,  pa je okrivljenom izrekao kaznu zatvora u trajanju od 8 mjeseci, te odredio da je uslovljeni period od dvije godine dovoljno dug u cilju provjere počinioca, te da će se izrečenom krivičnom sankcijom postići svrha kako specijalne tako I generalne prevencije.

      Kako je okrivljeni oglašen krivim to ga je sud obavezao na plaćanje troškova krivičnog postupka u ukupnom iznosu od 269,50 €ura, a koji se odnose na naknadu za dati nalaz I mišljenje vještaku saobraćajne struke Č. M. iznos od 159,50 €ura, vještaku medicinske struke B. dr B. iznos od 110,00 €ura, te obavezao na plaćanje sudskog paušala u iznosu od 30,00 €ura, koji je odmjeren u odnosu na imovinske prilike optuženog, trajanje I složenost krivičnog postupka shodno čl. 229 ZKP-a.

      Sa iznijetih razloga, a na osnovu čl. 374 ZKP-a odlučeno je kao u izreci ove presude.




                                   **OSNOVNI SUD U KOLAŠINU,**

                                           Dana, 22.09.2011. godine. 
Zapisničar,                                                           S U D
I J A,
Vrhovac Nada s.r.                                       Mirjana Čepić s.r. 
PRAVNA POUKA: Protiv ove presude dozvoljena je žalba Višem sudu Bijelo Polje
I to u roku od 8 dana od dana prijema iste. Žalba se podnosi preko ovog suda.
 