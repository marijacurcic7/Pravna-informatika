Gž.br.6/13
Viši sud u Bijelom Polju, u vijeću sastavljenom od sudija Jadranke Ćulafić,
kao predsjednika vijeća, Milana Smolovića i Medine Mušović, kao članova
vijeća, u pravnoj stvari tužioca R... L.... iz K...., k... z.. p.. V....
N...., adv. iz K...., protiv tuženih O... K..., koju zastupa punomoćnik M..
V.., C.. G.. – M.. održivog razvoja i turizma - Direkcija javnih radova, koju
zastupa Zamjenik Zaštitnika imovinsko pravnih interesa Crne Gore F.. L.
"Crnagoraput" AD P...,koju zastupa punomoćnik OAD "Iustitia" iz P..., i
"Mostogradnje inženjering" DOO P..., koju zastupa Goran Velimirović adv. iz
P...., radi činidbe i naknade štete, odlučujući po žalbi IV-tuženog,
izjavljenoj na rješenje o troškovima postupka Osnovnog suda u Kolašinu
Posl.br.P.210/99 od 31.10.2012. godine, u sjednici vijeća održanoj dana
21.01.2013. godine, donio je
R J E Š E N J E
Žalba se odbija kao neosnovana a potvrđuje rješenje Osnovnog suda u Kolašinu
Posl.br.P.210/99 od 31.10.2012. godine u dijelu izreke pod stavom II kojim je
odlučeno o troškovima postupka.
O b r a z l o ž e n j e
Prvostepenim rješenjem odlučeno je:
"Utvrđuje se da je tužba u dijelu zahtjeva za naknadu materijalne štete
povučena u odnosu na tužene Opštinu Kolašin i "Mostogradnju inženjering" DOO,
iz Podgorice.
Obavezuje se tuženi Opština Kolašin, Crna Gora, Ministarstvo održivog razvoja
i turizma-Direkcija javnih radova, "Crnagoraput" AD Podgorica i "Mostogradnja
inženjering" DOO Podgorica da tužiocu na ime troškova postupka solidarno
isplate iznos od 5.000,00 € u roku od 15 dana po pravosnažnosti ovog rješenja
pod prijetnjom izvršenja".
Blagovremeno izjavljenom žalbom tuženi IV-reda pobija prvostepeno rješenje u
dijelu izreke kojim je odlučeno o troškovima postupka iz svih zakonskih
razloga sa predlogom da se žalba usvoji a pobijano rješenje o troškovima
postupka preinači ili ukine i predmet vrati istom sudu na ponovan postupak.U
obrazloženju navodi da je pravosnažnom djelimičnom presudom prvostepenog suda
P.br.210/99 od 27.03.2006. godine usvojen tužbeni zahtjev tužioca za činidbu u
odnosu na sve tužene. Međutim, dalji tok postupka koji je za tuženu IV-reda
okončan povlačenjem tužbe, neosnovano je ostao bez ocjene kada je riječ o
odlučivanju o troškovima postupka. Sami čin povlačenja tužbe u odnosu na
tuženu "M… i…" DOO P…. nesumnjivo znači da dalji postupak u ovoj pravnoj
stvari od pravosnažnosti djelimične presude P.br.210/99 od 27.03.2006. godine
predstavlja neuspjeh tužioca u sporu u odnosu na žalioca. Radi se o
neiskrivljenim troškovima žalioca u odnosu na postupak od djelimične presude
do rješenja o povlačenju tužbe pa je prvostepeni sud pogrešno primijenio
odredbu čl.152. Zakona o parničnom postupku.
U odgovoru na žalbu tužilac negira sve žalbene navode tuženog IV-reda sa
predlogom da se žalba odbije kao neosnovana a prvostepeno rješenje u pobijanom
dijelu potvrdi.
Po razmatranju spisa predmeta i ocjene žalbenih navoda ovaj sud je našao da
žalba nije osnovana.
Pobijanim rješenjem prvostepeni sud je obavezao tužene da solidarno tužiocu
naknade troškove postupka u iznosu od 5.000,00 €.
Iz spisa predmeta se utvrđuje da je pravosnažnom djelimičnom presudom istog
suda P.br.210/99 od 27.03.2006. godine usvojen tužbeni zahtjev tužioca za
činidbu u odnosu na sve tužene. Istom presudom je odlučeno da će se o tužbenom
zahtjevu koji se odnosi na naknadu štete, kao i o troškovima postupka odlučiti
naknadno. U nastavku postupka u dijelu zahtjeva za naknadu štete tužilac je
dana 31.10.2012. godine sa tuženim Crna Gora-Ministarstvo održivog razvoja i
turizma-Direkcije javnih radova i "C….." AD P…. zaključio sudsko poravnanje,
dok je tužbu za naknadu štete povukao u odnosu na tužene Opštinu Kolašin i
"Mostogradnja inženjering" DOO P…..Tužilac je prije zaključenja sudskog
poravnanja postavio zahtjev za naknadu troškova postupka nastalih do dana
pravosnažnosti djelimične presude Osnovnog suda K…. P.br.210/99 od
27.03.2007.godine u odnosu na sve tužene u predmetnom sporu do donošenja
djelimične presude.
Kod ovakvog stanja stvari, po ocjeni ovog suda, pravilno je prvostepeni sud
postupio kada je obavezao tužene da solidarno isplate tužiocu troškove
postupka u iznosu od 5.000,00 €. Kako je tužilac postavio zahtjev za naknadu
troškova postupka nastalih do dana pravosnažnosti djelimične presude Osnovnog
suda u Kolašinu P.br.210/99 od 27.03.2007.godine, to i po nalaženju ovog suda
tužilac ima pravo na naknadu istih u odnosu na sve tužene do dana
pravosnažnosti djelimične presude jer je tužilac u odnosu na sve tužene sa
navedenom djelimičnom presudom uspio u sporu po zahtjevu za činidbu.
Troškovi parničnog postupka su pravilno odmjereni primjenom odredbe čl.152.
Zpp-a i u skladu sa Advokatskom tarifom. U tom pravcu su dati potrebni razlozi
koje prihvata i ovaj sud i na koje upućuje žalioca.
Neosnovani su žalbeni navodi da se radi o neiskrivljenim troškovima žalioca u
odnosu na postupak od djelimične presude do rješenja o povlačenju tužbe.Ovo sa
razloga što pobijanim rješenjem tužiocu nijesu dosuđeni troškovi nastali nakon
pravosnažnosti djelimične presude do zaključenja sudskog poravnanja, već su
isti dosuđeni prema postavljenom zahtjevu tužioca za naknadu troškova postupka
nastalih do dana pravosnažnosti djelimične presude Osnovnog suda u Kolašinu
P.br.210/99 od 27.03.2007. godine.
Prvostepeno rješenje ostaje neizmijenjeno u odnosu na Opštinu Kolašin, Crnu
Goru – M… o… r… i t… - D… javnih radova i "C…" jer isti nijesu izjavili žalbe,
a obzirom da nije pobijano žalbom u dijelu izreke pod st.I kojim je žalba
tužioca povučena u odnosu na žalioca, ostaje neizmijenjeno i u tom dijelu.
Sa iznijetih razloga odlučeno je kao u izreci primjenom čl.395. st.1. tač.2.
Zpp-a.
VIŠI SUD U BIJELOM POLJU
Dana 21.01.2013.godine
PREDSJEDNIK VIJEĆA-SUDIJA
Jadranka Ćulafić s.r.