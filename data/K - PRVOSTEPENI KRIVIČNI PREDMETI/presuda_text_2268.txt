K.br. 6/11 
U IME NARODA 
OSNOVNI SUD U HERCEG NOVOM , kao prvostepeni krivični, u vijeću
sastavljenom od sudije Blagojević Marka, kao predsjednika vijeća i sudija
porotnika Stanković Tereze i Martinović Ilije kao članova vijeća, uz
sudjelovanje Dragović Katarine kao zapisničara, rješavajući u krivičnom
prerdmetu protiv okrivljenog VMa, zbog krivičnog djela nasilničko ponašanje iz
čl. 399 KZ, postupajući po optužnici ODT Kotor Kt.br. 619/10 od 12.01.2011.
godine., nakon javnog, usmenog i glavnog pretresa održanog dana 04.07.2011
godine, u prisustvu zamjenika ODT-a Pajković Žarka, okrivljenog i njegovog
branioca , oštećenih, donio je, a dana 05.07.2011 godine javo objavio  
PRESUDU 
OKRIVLEJNI:  
V.M., od oca R i majke L, rođene B, rođenog ... godine u K., stalno
nastanjenog u HN, ..., državljanin CG, neoženjenog, bez djece, sa završenom
SSS, srednjeg imovnog stanja, ranije  neosuđivanog,  
-na osnovu čl. 363 st. 3 Zakonika o krivičnom postupku-  
OSLOBAĐA SE OD OPTUŽBE
Da je:  
U noći ...2010. godine u k, vršenjem nasilja i drskim bezobzirnim ponašanjem
prema ošt. A.LJi i A.Z., ugrozio spokojstvo građana i remetio javni red i mir,
na način što je oko 23,30 časova došao ispred porodične kuće A i lupao u
kapiju, pa kad ga je A.LJ pitala zašto to radi, odgovorio da će ona vidjeti ko
je on i da ne zna šta je čeka, nakon čega je napustio lice mjesta, da bi se
vratio poslje dva sata ....2011. godine oko 1,30 časova, i ispred kapije
polomio flašu o asfalt, te se ponovo vratio za desetak minuta, kada je
motociklom udario četiri-pet puta u kapiju vičući »Jebaću vam majku ustaše« pa
kada je A.Z. izašao ispred kuće i pitao ga šta to radi, istog je napao tako
što ga je uhvatio rukom za majicu u predjelu vrata, cijepajući mu majicu i
kidajući zlatni lančić, te mu je zadao udarac  zatorenom šakom  u predjelu
lijeve jagodične kosti, od čega je ošt. pao na tlo, kojom prilikom mu je nanio
laku tjelesnu povredu u vidu nagnječenja i oguljotine kože glave u predjelu
lijeve jagodične kosti, te osumnjičeni ponovo kreće prema njemu, ali ne
uspijeva da ga udari, jer se oštećeni A branio nogama, nakon čega je
osumnjičeni napustio lice mjesta.  
- čime bi učinio krivično djelo nasilničko ponašanje iz čl. 399 Krivičnog
zakonika.  
Troškovi krivičnog postupka padaju na teret budžetskih sredstava suda.  
Obrazloženje  
         Osnovni državni tužilac u K podnio je ovom sudu optužnicu Kt.br. 619/10 od 12.01.2011 godine, protiv okrivljenog VM, zbog krivičnog djela iz člana 339  KZ CG, bliže opisanog u izreci ove presude. Na glavnom pretresu zamjenik ODT-a Pajković Žarko koji je zastupao optužnicu u svojoj završnoj riječi, ostajući pri navodima podnijete optužnice, predložio je sudu da okrivljenog oglasi krivim i osudi po zakonu.

        Okrivljeni VM  u svojoj odbrani negirao je da je izvršio krivično djelo koje mu je stavljeno na teret navodeći da se kritične noći oko 00,45 časova vozio na svom motoru donjim putem kroz K, pa kada je prolazio pored kuće A.LJ ista mu je uputila riječi “ Kako sam te ove godine smirila”, na šta nije reagovao i samo je prošao, pa pošto je popio piće u kafiću “BB” u K, krenuo je motorom prema svom kafiću koji se nalazi preko puta kuće A.LJ, gdje je i ostavio motor koji je trebao da uzme njegov brat, pa je nakon toga ušao u vozilo njegovog komšije i nakon toga krenuo prema kući, nakon čega je sreo brata, koji mu je rekao da mu motor netreba, pa se nakon toga pješke vratio po motor, pa kada ga je uzeo krenuo je prema svojoj kući i zaustavio se na raskrsnici gdje je ugledao A.Z., koji je bio na svojoj terasi i pitao ga  “Jesi li zadovoljan što ne držim šank ove godine”, nakon čega je A.Z. izašao ispred svoje kuće i uzevši metalni predmet udario ga u predjelu glave između oka i uva, pa dok je on padao sa motora, motor je odletio u kapiju, jer je držao ruku na gasu motora, a nakon toga je A.Z. nastavio da ga udara šipkom po ruci i po motoru, nakon čega se ustao i počeo da se rva po putu sa A.Z., poslje čega su ga neki momci pokušali da ih razdvoje, što su i učinili. Dalje je istakao da je nakon toga A.Z. krenuo prema kući i rekao “Sačekajte me sada ću se vratiti”, nakon čega je pobjegao kući i ostavio motor, jer je mislio da je A.Z. pošao po oružije. Istakao je i to da je prilikom pada sa motora, pao na svoju lijevu stranu, a motor udario u kapiju, te da konkretnom prilikom nije nikoga udarao, osim što se sa A.Z. rvao i da konkretnom prilikom nije imao nikakvu flašu, niti je bacao ni lomio bilo kakvu flašu, te da nije okrivljenima rekao “Jebat ću vam majku ustaše”. Istakao je i to da već sedam do osam godina ima problema sa A, sa razloga što ga spriječavaju u namjeri da otvori kafić.

Branilac okrivljenog u svojoj završnoj riječi je u bitnom istakao da smatra da
je provedenim dokazima na jasan i nedvosmislen način utvrđeno da njegov
branjenik nije počinio djelo koje mu je stavljno na teret, te da je dokazano
da je i okrivljeni imao povrede koje je zadobio od A.Z. jer je isti nasrnuo na
njegovog branjenika i zadao mu udarac u predjelu glave, pa je u konačnom
predložio da sud okrivljenog oslobodi od optužbe.  
Okrivljeni VM u svojoj završnoj riječi pridružio se završnoj riječi svoga
branioca.  
Sud je u dokaznom postupku neposredno saslušao svjedoke-oštećene A.Z. i A.LJ,
neposredno saslušao svjedoka BV, pročitao izvještaj ljekara jedinice za HMP HN
za A.Z. od ....2010. godine, na saglasan predlog stranaka pročitao nalaz i
mišljenje vještaka medicinske struke B dr. B od ....2010. godine, pročitao
izvod iz Kaznene evidencije za okrivljenog izdat od UP Ispostava K br. ... od
....2011. godine, neposredno saslušao svjedoka ĐS, pročitao nlaz i mišljenje
vještaka sudske medicine dr. ČD od ....2011. godine.  
Analizirajući provedene dokaze pojedinačno i u njihovoj medjusobnoj
povezanosti, te dovodeći ih u vezu sa odbranom okrivljenih sud je našao da
nije dokazano da su okrivljene počinile krivično djelo čije im je izvršenje
stavljeno na teret optužnim aktom i iste oslobodio od optužbe sa sljedećih
razloga:  
Svjedok-oštećeni A.Z. u svom iskazu u bitnom  je istakao da se kritične noći
oko 01,30 časova nalazio u svojoj porodičnoj kući u K kada je začuo udarac
flašom u kapiju, nakon čega su on i njegova supruga izašli napolje i vidjeli
auto reg. oznaka HN ... kako se udaljava, poslje čega, a nakon pola sata čuo
više udaraca motora u kapiju, zbog čega je istrčao u dvorište, preskočio preko
kapije i krenuo da upozori VM da nepravi nasilni napad na njegovu kuću, dok je
njegova supruga u tom momentu otključavala kapiju sa unutrašnje strane i kada
je došlo do kontakta između motora i kapije, ista je pala na njegovu suprugu
A.LJ. Dalje je istakao da je u tom trenutku M nasrnuo na njega i pokidao mu
lančić i majicu, te ga udario zatvorenom pesnicom u predjelu sljepočnice, od
kojeg udarca je pao na asvfalt i branio se nogama da mu okrivljeni ne priđe,
poslje čaga su ih neki momci koji su bili tu razdvojili, a kada se iznenada
pojavio M otac i odveo ga sa lica mjesta. Dalje je istakao da u konkretnom
slučaju nikoga nije udario, te da nije krenuo u fizički obračun sa okrivljenim
M, te da mu je M tom prilikom rekao “ustašo”. Istakao je i to da nije vidio ko
je slomio flašu, te da nije vidio ko je bio u autu odakle je flaša i slomljena
i da konkretnom prilikom kod sebe nije imao nikakvu metalnu šipku. Pojasnio je
da je do fizičkog kontakta došlo kada je okrivljeni, a nakon što mu je rekao
“Šta to radiš, jesi li poludio, silazi sa motora”, počupao majicu i pokidao
zlatni lančić. Istakao je i to da on i njegova familija od ranije imaju
problema sa okrivljenim, te da se pridružuje krivičnom gonjenju i ispostavlja
imovinsko pravni zahtjev.  
Svjedok-oštećena A.LJ u svom iskazu u bitnom je navela da se kritične noći oko
23,30 časova nalazila u svojoj kući u K kada je začula da je neko telefonirao
govoreći “Nalazim se ispred kapije vaše službenice”, na šta ona nije obraćala
pažnju, a ubrzo poslje toga začula je udarce u kapiju, pa je izašla na balkon
i pitala ko to lupa i kada je vidjela jednog momka koji je stajao ispred
njihove kapije okrenut leđima, koji se zatim okrenuo i ona je vidjela da je u
pitanju VM, kojeg od ranije poznaje zbog problema koje im je ranije pravio.
Dalje je navela da joj je M.V.tom prilikom prijetio, da joj je rekao da ne zna
šta je čeka, nakon čega je sijeo u auto reg oznaka HN ..., te da je za to
vrijeme njen suprug spavao, poslje čega je ona ušla u kuću. Navela je da je
oko 1,30 časova čula udarac flaše u kapiju, kad su ona i suprug iskočili iz
kreveta i izašli na balkon i vidjeli da je VM podizao flašu sa asfalta kroz
prozor pomenutog automobila i jakim zamahom je slomio od asfalt, a pošto mu se
predhodno nije razbila u njihovu kapiju, automobil je produžio u pravcu Đ..
Nakon neki deset do dvadeset minuta, začula je udarce motorom u njihovu
kapiju, kada su i ona i njen suprug izašli vani, a kada je njen suprug Z.
preskočio kapiju, prije nego što je ona otključala istu i vikao okrivljenom
“Šta to radiš, jesi li normalan”, poslje čega je kapija pala na nju i nakon
što se izvukla ispod kapije vidjela je supruga kako leži na asfaltu i brani se
nogama od VM, a nakon čega su odmah došli neki momci i držali M kako nebi
dalje prilazio njenom suprugu, a zatim je odmah došao M otac koji ga je odveo
sa lica mjesta, a predhodno je motor sklonjen ispred njihove kapije. Istakla
je i to da im je okrivljeni rekao kada je udarao u kapiju “ustaše, jebat ću
vam majku”, te da sa okrivljenim od ranije imaju problema, jer je isti remetio
porodični mir plažnim barom koji je bio ispred njihove kuće, a koji drži brat
okrivljenog, te da se pridružuje krivičnom gonjenju i ispostavlja imovinsko
pravni zahtjev.  
Svjedok BV u svom svjedočkom iskazu u bitnom je istakao da je kritične noći
oko 01,00 iz Z došao u K i to u kafe bar “BB” gdje je sa drugovima VM i BM
popio piće, kada je prvi izašao VM i udaljio se sa motorom u pravu kuće, nakon
čega su on i B napustili lokal i sreli se svojim autima kod bazena u K na
način što se parkirao djelom na prking, a djelom na ulicu, a njegov drug BM
bio je parkiran odmah do njegovog vozila, kada su razgovarali i kada se u
jednom trenutku pojavio VM i zamolio ga da ga poveze do kuće, što je i učinio,
te da tom konkretnom prilikom nije primjetio ništa, odnosno da nije primjetio
bilo kakav događaj i da nije vidio da je okrivljeni iz njegovog automobila
bacao bilo kakvu flašu prema bilo čemu. Istakao je i to da je vlasnik “O.A.”
reg. oznaka HN ... i da je on te kritične večeri upravljao tim automobilom.  
Svjedok ĐS u svom svjedočkom iskazu u bitnom je istakao da je bio prisutna
kritične noći kada se desio incident ispred kuće A. i da je vidio da je na
ulici ispred kuće na motoru stajao VM, kada je u jednom trenutku iz kapije
izašao A.Z. i kada su se njih dvojica svađali, te da je vidio kada je A.Z.,
prvi udario VM, nakon čega je motor pao na ulicu, a njih dvojica su se
nastavila rvati i obojica su pali na asfalt. Pojasnio je da je A.Z. stao
ispred okrivljenog i udario okrivljenog u predjelu glave, vrata i ramena,
njegovom desnom rukom u desnu stranu okrivljenog, stajavši sa desne strane
motora i okrivljenog, dok je okrivljeni bio okrenut licem prema A.Z.. Dalje je
istakao da je, pošto su se njih dvojica rvali, uspio da odvuče M, kad se
oštećeni Z, vratio u dvorište, pa se ponovo vratio do motora i počeo da udara
po njemu državši nešto u ruci, neki predmet, ali ne zna koji. Istakao je i to
da je nakon što je odvukao VM incindent ubrzo završen, pa je podigao motor i
odgurao ga do bazena. Dodao je i to da je motor bio upaljen u trenutku kada je
A.Z. prvi udario VM, te da poznaje okrivljenog VM, jer isti živi u K gdje i
on, ali da se sa njim ne druži. Pojasnio je da je te večeri pratio drugaricu i
da je išao pješke i da je začuo svađu, pa kada je prolazio vidio je o čemu se
radi, te da je u trnutku rvanja između A i V, okrivljeni ležao na podu, dok je
oštećeni Z bio iznad njega.  
Iz nalaza i mišljenja vještaka sudske medicini B dr. B, proizilazi da je
oštećeni A.Z. zadobio povredu ličnog dijela glave u predjelu lijeve jagodice
lica, u vidu njagnječenja i oguljotine kože, koja je povreda nastala
djelovanjem zamahnute tupo-tvrde sile, ravne površine, slabijeg inteziteta
djelovanja i koja je mogla nastati djelovanjem zamahute stisnute šake, te da
ta povreda predstavlja jednu povredu koja je laka tjelesna povreda.  
Iz nalaza i mišljenja vještaka suske medicine Č dr. D, proizilazi da je
okrivljeni VM zadobio sedam povreda i to: oguljotinu u predjelu ispod desnog
oka, oguljotinu u desnom jagodičnom predjelu, oguljotinu ispred desne ušne
školjke, oguljotinu u predjelu desnog lakta sa krvnim podlivom, oguljotinu u
predjelu desne podlaktice, oguljotinu u predjelu lijevog laktnog zgloba, otok
desne šake i da ve povrede predstaljaju laku tjelesnu povredu. Dalje iz nalaza
i mišljenja proizilazi da su sve povrede nastale djelovanjem tupine mehaničkog
oruđa, te da se ve povrede nije mogle nastati mehanizmom pada na tvrdu
podlogu, jer su takve lokalizacije i vreste da je šest od sedam povreda nalazi
na desnoj strani glave i ruke, dok se jedna povreda nalazi na lijevom laktu.
obzirom da u medicinskoj dokumentaciji povrede nijesu opisane po doktrini,
kako to vještak navodi, ne može se utvrditi da li su povrede nastale
djelovanjem šipke.  
Uzimajući u obzir iskaz oštećenog A.Z. u kojem navodi da se kritične noći oko
01,30 časova nalazio u svojoj porodičnoj kući u K kada je začuo udarac flašom
u kapiju, a nakon čega su on i njegova supruga izašli napolje i vidjeli auto
reg. oznaka HN ... kako se udaljava, poslje čegaje čuo više udaraca motora u
kapiju, zbog čega je istrčao u dvorište, preskočio preko kapije i krenuo da
upozori VM da nepravi nasilni napad na njegovu kuću, dok je njegova supruga u
tom momentu otključavala kapiju sa unutrašnje strane i kada je došlo do
kontakta između motora i kapije, ista je pala na njegovu suprugu A.LJ., te da
je u tom trenutku M nasrnuo na njega i pokidao mu lančić i majicu, te ga
udario zatvorenom pesnicom u predjelu sljepočnice, od kojeg udarca je pao na
asvfalt i branio se nogama da mu okrivljeni ne priđe, te da on te noći nije
nikoga udario i da nije krenuo u fizički obračun sa okrivljenim M, a da mu je
M tom prilikom rekao “ustašo”, te da konkretnom prilikom kod sebe nije imao
nikakvu metalnu šipku, te iskaz oštećene A.LJ u kojem navodi da se kritične
noći oko 23,30 časova nalazila u svojoj kući u K kada je začula udarce u
kapiju, pa je izašla na balkon i pitala ko to lupa i kada je vidjela jednog
momka koji je stajao ispred njihove kapije okrenut leđima, koji se zatim
okrenuo i ona je vidjela da je u pitanju VM, kojeg od ranije poznaje zbog
problema koje im je ranije pravio i da joj je M.V.tom prilikom prijetio, da
joj je rekao da ne zna šta je čeka, nakon čega je sijeo u auto reg oznaka HN
..., te da je za to vrijeme njen suprug spavao, poslje čega je ona ušla u
kuću, a oko 1,30 časova čula udarac flaše u kapiju, kad su ona i suprug
iskočili iz kreveta i izašli na balkon i vidjeli da je VM podizao flašu sa
asfalta kroz prozor pomenutog automobila i jakim zamahom je slomio od asfalt,
a pošto mu se predhodno nije razbila u njihovu kapiju, a nakon neki deset do
dvadeset minuta, začula je udarce motorom u njihovu kapiju, kada su i ona i
njen suprug izašli vani, a kada je njen suprug Z preskočio kapiju, prije nego
što je ona otključala istu i vikao okrivljenom “Šta to radiš, jesi li
normalan”, poslje čega je kapija pala na nju i nakon što se izvukla ispod
kapije vidjela je supruga kako leži na asfaltu i brani se nogama od VM, te da
im je okrivljeni rekao kada je udarao u kapiju “ustaše, jebat ću vam majku”, i
da sa okrivljenim od ranije imaju problema, jer je isti remetio porodični mir
plažnim barom koji je bio ispred njihove kuće, a koji drži brat okrivljenog,
te uzimajući u obzir iskaza svjedoka BV koji je naveo da je kritične noći oko
01,00 iz Z došao u K i to u kafe bar “BB” gdje je sa drugovima VM i BM popio
piće, kada je prvi izašao VM i udaljio se sa motorom u pravu kuće, nakon čega
su on i B napustili lokal i sreli se svojim autima kod bazena u K na način što
se parkirao djelom na prking, a djelom na ulicu, a njegov drug BM bio je
parkiran odmah do njegovog vozila, kada su razgovarali i kada se u jednom
trenutku pojavio VM i zamolio ga da ga poveze do kuće, što je i učinio, te da
tom konkretnom prilikom nije primjetio ništa, odnosno da nije primjetio bilo
kakav događaj i da nije vidio da je okrivljeni iz njegovog automobila bacao
bilo kakvu flašu prema bilo čemu, te na dalje uzimajući u obzir izkaz svjedoka
ĐS koji je naveo da je bio prisutna kritične noći kada se desio incident
ispred kuće A, jer je prateći drugaricu začuo svađu i prolazi pored mjesta
događaja, te da je vidio da je na ulici ispred kuće na motoru stajao VM, kada
je u jednom trenutku iz kapije izašao A.Z. i kada su se njih dvojica svađali,
te da je vidio kada je A.Z., prvi udario VM, nakon čega je motor pao na ulicu,
a njih dvojica su se nastavila rvati i obojica su pali na asfalt i da je A.Z.
stao ispred okrivljenog i udario okrivljenog u predjelu glave, vrata i ramena,
njegovom desnom rukom u desnu stranu okrivljenog, stajavši sa desne strane
motora i okrivljenog, dok je okrivljeni bio okrenut licem prema A.Z., pa je on
uspio da odvuče M, kad se oštećeni Z, vratio u dvorište, pa se ponovo vratio
do motora i počeo da udara po njemu državši nešto u ruci, neki predmet, ali ne
zna koji, a da je motor bio upaljen u trenutku kada je A.Z. prvi udario VM, te
da poznaje okrivljenog VM, jer isti živi u K gdje i on, ali da se sa njim ne
druži i da je u trnutku rvanja između A i V, okrivljeni ležao na podu, dok je
oštećeni Z bio iznad njega, te uzimajući u obzr nalaz i mišljenje vjetaka
sudske medicine Č dr.D iz kojeg proizilazi da je okrivljeni u događaju zadobi
sedam povreda i da sve povrede nijesu mogle nastati mehanizmom pada, sud nije
na jasan i nedvosmislen način mogao zaključiti da je okrivljeni počinio
krivično djelo koje mu je stavljeno na teret ispred kapije.  
Naime, sud nije mogao potkrijepiti navode oštećenih da je okrivljeni slomio
staklenu flašu ispred kapije njihove kuće, te da je kasnije više puta udarao
motorom u kapiju koju je i srušio, te u daljem sud nije mogao potkrijepiti
navode optužbe da je okrivljeni vršio nasilje lupajući o kapiju, jer niti
jedan dokaz, koji je proveden u toku postupka, to ne potvrđuje, već nasuprot
prednji navodi negiraju se iskazom svjedoka  BV i naručito iskazom svjedoka
ĐS, koji je sud cijenio kao jedinog nepristrasnog svjedoka u čitavom događaju,
a gdje je svjedok B istakao da nije vidio da je okrivljeni iz njegovog
automobila bacao bilo kakve predmete, pa ni staklenu flašu, a gdje svjedok Đ
navodi da je vidio trenutak kada je oštećeni A.Z. prvi udario okrivljenog u
predjelu desne strane glave i vrata, dok je ovaj sjedio na upaljenom motoru
ispred njihove kapije, a dok su se neposredno prije toga verbalno svađali. Ovo
pogotovo kod činjenice da navodi optužbe i oštećenih nijesu potkrijepljeni ni
zapisnikom o uviđaju, niti fotodokumentacijom, koji bi morali postojati,
obzirom da je cijeli icindent prijavljen policiji, a koja je morala
evidentirati, na već navedeni način, slomljenu kapiju i slomljeni motor, te u
krajnjem slučaju i slomljenu staklenu flašu.  
Navode okrivljenog, da ga je oštećeni A.Z. prvi udario u predjelu glave između
oka i uva, potvrđuje i svjedok Đ, ali i nalaz i mišljenje vještaka sudske
medicine Č dr. D iz kojeg proizilazi da je okrivljeni zadobi sedam povreda i
da sve nijesu mogle nastati mehanizmom pada na tvrdu podlogu, te u daljem
njegove navode da kritičnom prilikom nije kod sebe imamo nikakvu staklenu
flašu i da nikakvu staklenu flašu nije bacao, potvrđuje i svjedok B.  
Krivično djelo nasilničko ponašanje iz čl. 399 KZ-a čini onaj ko grubim
vrijeđanjem ili zlostavljanjem drugoga, vršenjem nasilja prema drugome,
izazivanjem tuče ili drskim ili bezobzirnim ponašanjem ugrozi spokojstvo
građana ili remeti javni red i mir ukoliko je to izvršeno u grupi ili nekom
licu nanesena laka tjelesna povreda ili je došlo do teškog ponižavanja
građana. Ovo krivično djelo karakteriše bezrazložno iživljavanje, što znači da
je učinilac preduzeo radnju ničim izazvan od strane oštećenih.  
Imajući u vidu naprijed izloženo, kao i provedene dokaze sud nije mogao na
jasan i nedvosmislen način utvrditi da je okrivljeni bezrazložno vršio nasilje
i drsko se i bezobzirno ponašao prema oštećenima. Naime, okrivljeni je u
svojoj odbrani istakao da mu se oštećena A.LJ obratila riječima “Kako sam te
ove godine smirila”, a iz  odbrane okrivljenog, kao i iskaza oštećenih
nesporno proizilazi da između oštećenih i okrivljenog postoji sukob duži
vremenski period oko plažnog bara koji se nalazi ispred kuće oštećenih.
Imajući ovo u vidu, a imajući u vidu da je tužilac u obrazloženju svoje
optužnice istakao da  su poremećeni odnosi imeđu okrivljenog i oštećenih bili
jedini motiv okrivljenog da vrši nasilje, a obzirom da krivično djelo
prestavlja djelo koje je nemotivisano-bezrazložno, sud nije mogao utvrditi da
je okrivljeni bezrazložno, odnosno nemotivisano prolazio ispred kuće
oštećenih, a pogotovo kod činjenice da okrivljeni tuda često prolazi kako bi
došao do svoje kuće.  
Iz provedenih dokaza proizilazi da su kritičnom prilikom oštećeni imali sukob
sa okrivljenim, kada je oštećeni A.Z. prvi udario okrivljenog, a nakon čega su
počeli da se rvaju po tlu, prilikom čega je i oštećeni A.Z. zadobio laku
tjelesnu povredu u vidu nagnječenja i oguljotine kože glave u predjelu lijeve
jagodične kosti, pa je po osnovu provedenih dokaza sud mišljenja da je
oštećeni A.Z. takvu povredu, koja je potvrđena nalazom i mišljenjem vještaka
dr. BB, mogao zadobiti prilikom obračuna sa okrivljenim dok su se rvali po
tlu.  
Oštećeni A.Z. istakao je da mu je okrivljeni pocijepao majicu i pokidao zlatni
lančić, a sud iz medicinske dokumentacije, kao i iz nalaza i mišljenje
vještaka sudske medicine nije mogao utvrditi da je oštećeni zadobio povrede
kidanjem lanca , koje bi se morale pojaviti u najblažem mogućem vidu kao
crvenilo na vratu.  
Imajući u vidu navedeno, sud je primjenom člana 3 st. 3 ZKP-a, koji propisuje
da je sud dužan da svaku sumnju o postojanju činjenice koja čini obilježje
krivičnog djela ili od koje zavisi primjena neke odredbe krivičnog
zakonodavstva riješi u korist okrivljenog, utvrdio da nije dokazano da je
okrivljeni počinio krivično djelo nasilničko ponašanje iz čl. 399 KZ na način,
u vrijeme i na mjestu kako mu je to stavljeno na teret optužnicom i u tom
pravcu istog primjenom člana 363 stav 1 tačka 3 ZKP-a oslobodio od optužbe.  
Odluku o troškovima sud je zasnovao na članu 200 st. 2 Zakonika o krivičnom
postupku.  
Na osnovu svega izloženog, primjenom člana 363 st. 1 tač. 3  ZKP- a odlučeno
je kao u izreci presude.  
OSNOVNI SUD U HERCEG NOVOM
dana 05.07.2011.godine.  
Zapisničar
PREDSJEDNIK VIJEĆA-SUDIJA,
Dragović Katarina,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.  
PRAVNA POUKA: Protiv ove presude dozvoljena je žalba u roku od 15 dana od
                                  dana prijema iste preko ovog suda Višem sudu Podgorica.  
DNA:
- Oštećenom kao tužiocu
- Punomoćniku oštećenog kao tužiocu
- Optuženom
- Braniocu
- U spise  