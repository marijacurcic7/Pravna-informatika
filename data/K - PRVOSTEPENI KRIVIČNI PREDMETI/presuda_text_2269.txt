K.br.63/11 
U IME NARODA 
OSNOVNI SUD U HERCEG NOVOM , kao prvostepeni krivični, u vijeću
sastavljenom od sudije Blagojević Marka, kao predsjednika vijeća i sudija
porotnika Stanković Tereze i Martinović Ilije  kao članova vijeća uz
sudjelovanje Krnić Katarina kao zapisničara, rješavajući u krivičnom prerdmetu
protiv optuženog  K.O., zbog krivičnog djela teška krađa u produženom trajanju
iz člana 240. st. 1 tač. 1 u vezi čl. 49.st. 1 KZ, postupajući po optužnici
ODT HN Kt.br. 361/09 od 02.03.2010 godine, nakon javnog, usmenog i glavnog
pretresa održanog dana 05.05.2011. godine, u prisustvu ODT-a Snježane
Zejnilagić, optuženog i oštećenog, nakon tajnog vijećanja i glasanja donio je
i  istog dana javno objavio  
PRESUDU 
OPTUŽENI:  
K.O., JMBG ..., od oca D i majke V, rođene Ć, rođenog ... godine u K, stalno
nastanjen u HN, Z – ..., po zanimanju trgovac, neoženjen, lošeg imovnog
stanja, državljanin Crne Gore, ranije osuđivan, presudom Osnovnog suda u HN K.
br. 177/97 od ...1998. godine na kaznu zatvora u trajanju od 8(osam) mjeseci
uslovno na 3(tri) godine, zbog krivičnog djela teška krađa iz čl. 145 st. 1
tač.1 KZ RCG.  
Kriv je 
Što je:
U periodu od augusta do ... decembra 2009. godineu HN– Z, u više navrata, u
namjeri da prisvajanjem tuđih pokretnih stvari pribavi za sebe protivpravnu
imovinsku korist koja nije mala, obijao magacin pića, vlasništvo oštećenog DOO
»F.M.Đ.«, na način što je upotrebom  podesnog sredstva – kliješta,  razdvojio
jednu alku na lancu na ulaznim vratima skinuo lanac i ulazio u unutrašnjost
objekta, a nakon izlaska vraćao lanac sa olabavljenom alkom, pa je neutvrđenog
dana u vremenu od augusta do početka decembra na opisani način ušao u magacin
odakle  je oduzeo dest paketa »Two fingers tekile«, neutvrđenog dana početkom
decembra oduzeo dvadesta paketa lozove rakije »13 jul Plantaže«, jedan paket
vinjaka »Rubin«, jedan paket rakije »Kruna«, tri paketa crnog vina »Vranac«,
jedan paket bijelog vina «Krstač«, jedan paket vina »Podgoričko bijelo« i
jedan paket »Gorkog lista«, “sve ukupne vrijednosti 2. 378,40 eura”,  a dana
...2009 godine, ušao u unutrašnjost objekta, gdje je zatečen od strane radnika
oštećenog preduzeća, koji ga je prijavio policiji,  
- čime je počinio krivično djelo teška krađa iz čl. 240 st. 1 tač. 1
Krivičnog zakonika u Vezi čl. 49 st. 1 KZ  
- pa sud optuženog primjenom navedenih zakonskih odredbi, te odredbi iz čl. 4
st. 2, 32, 36, 42 st.1, 45 st. 1 tač.3, 46 st.1 tač. 4, Krivičnog zakonika,
kao i odredbi iz čl.202 st.4, 212 st.2  i čl. 364 st. 1 Zakonika o krivičnom
postupku  
OSUĐUJE 
Na kaznu zatvora u trajanju od 5 (pet) mjeseci  koju je dužan izdržati po
pravosnažnosti presude.  
Optuženi se oslobađa plaćanja troškova krivičnog postupka.  
Obavezuje se optuženi da na ime imovinskopravnog zahtjeva oštećenog DOO »FMĐ«
plati iznos od 2.378,40€, a oštećeni se za višak imovinskopravnog zahtjeva
upućuje da isti može ostvariti u parničnom postupku.  
O b r a z l o ž e n j e 
Osnovni državni tužilac u HN svojom optužnicom Kt.br. 361/09 od 02.03.2010
godine, stavio je na teret optuženom  K.O.u, izvršenje produženog krivična
djela iz čl. 240.st. 1 tač. 1 u vezi čl. 49. st. 1 KZ-a. ODT-c Snježana
Zejnilagić koja je zastupala optužnicu na glavnom pretresu istu je
precizirala, i u svojoj završnoj riječi, ostajući pri navodima podnijete i
precizirane optužnice, predložila je sudu da optuženog oglasi krivim i osudi
po zakonu.  
Sud je već jednom donio odluku po istom pitanju u predmetu K. .../10 od
...2010. godine koja je ukinuta od strane Višeg suda rješenjem Kž br. .../11
od ....2011. godine i postupio po nalazima Višeg suda sadražnih u navedenom
rješenju.  
Optuženi K.O. u svojoj odbrani u bitnom je istakao  da je zaposlen u firmi
»RP« i da ta firma ima magacin u objektu »N«, te da je negdje u mjesecu
novembu 2009 godine došao u taj magacin i da je primjetio da je na magacnskom
dijelu koji koristi oštećeno preduzeće na vratima bio presječen lanac na kome
se nalazio katanac, pa je tada prvi put makao taj lanac ušao u magacin i iz
istog uzeo jedan paket loze »13 jul« u kome se nalazilo 6 flaša, jedan paket
rakije marke »Kruna« i jedan paket vinjaka »Rubin«, pa kada je izašao iz
magacina lanac je vratio kako je i ranije bio postavljen, te je navedeno piće
istog dana prodao radnji »Volat« za iznos od 70,00€. Dalje je istakao da je
posle nekoliko dana ušao u isti magacin i na isti način uzeo 3 paketa crnog
vina »Vranac« i na isti način izašao iz magacina, pa istog toga dana vino
prodao u prodavnici »Volat«, Trivun Vlastimiru za iznos od 30,00€, a nakon
toga dana, dana 17.12.2009 godine opet je došao u isti magacin i tamo zatekao
radnika Leovac Blagoja i tom prilikom rekao koliko je i kada robe uzeo iz toga
magacina. Istakao je i to da nije tačno da je iz tog magacina uzeo 10 paketa
pića »Tekila« i 20 paketa lozove rakije.  
Optuženi je u završnoj riječi istakao  da ostaje pri svojoj odbrani koju je
dao u toku postupka.  
U dokaznom postupku, sud je neposredno saslušao svjedoka oštećenog MZ koji
je predstavnik DOO »FMĐ«, svjedoka LB, na saglasan predlog stranaka pročitao
iskaz svjedoka TV, pročitao potvrdu o privremeno oduzetim predmetima UP PJ H.
Novi  br. ... od ....2009 godine, potvrdu o vraćanju predmeta UP PJ H. Novi
br. ... od ...2009 godine, pročitao izvještaj o vanrednom popisu robe DOO
»FMĐ« br. 25-1 od ...2009 godine, nalaz i mišljenje vještaka finansijske
struke BB od ...2010. godine i pročitao izvod iz KE za optuženog izdat od
Uprave policije ispostava Kotor br. ... od ...2010. godine.  
Analizirajući provedene dokaze pojedinačno i u njihovoj međusobnoj
povezanosti, dovodeći ih u vezu sa navodima optužbe i kazivanjem optuženog,
sud je na nesumnjiv način utvrdio da je optuženi K.O. počinio krivično djelo
koje mu je stavljeno na teret optužbom  i istog oglasio krivim i odgovornim iz
sledećih razloga:  
Svjedok oštećeni Marić Zoran koji je predstavnik oštećenog DOO”FMĐ” u svom
iskazu u bitnom je istakao da je vlasnik DOO “F.M.Đ.”, a da je u periodu od
augusta 2009 godine primjetio da mu u magacinu nedostaje paket pića “Two
fingers tekile”, te da mu nedostaje još robe i da je sve do dana ...2009
godine nestajala roba iz njegovog magacina u Z. Dalje je istakao da je magacin
uvjek bio zaključan i da su nekih 7 dana u toku decembra njegovi radnici
dežurali u magacinu u popodnevnim časovima, sve do dana ....2009 godine kada
je njegov radnik LB dok je dežurao, uhvatio u magacinu optuženog, posle čega
su izvršili popis i utvrdili da nedostje roba u vrijednosti od 16.671,80€.
Istakao je i to da nijesu mogli odmah primjetiti da je katanac oštećen,
odnosno da je lanac oštećen, jer je lanac prolazio kroz jedan metelni stub, pa
kada su vidjeli oštećenja na lancu, vidjeli su da je lanac zakačen nekim
štapićima, tako da se oštećenje nije moglo vidjeti čak i kada su zaklučavali
lanac i katanac oštećenje je ostajalo nevidljivo, pa kada su i povlačili taj
lanac on se nije mogao otkačiti, a stražari su u poslepodnevnim časovima bili
zaključani u magacinu.  
Oštećeni je u svojoj završnoj riječi istakao da se pridružuje krivičnom
gonjenju protiv okrilvjengo i ispostavlja imovinskopravni zahtjev  u visini od
16.671,80€.  
Svjedok L.B.u svom svjedočkom iskazu u bitnom je istakao da je zaposlen u DOO
“F.M.Đ.“, te da su u novembru ili oktobru 2009 godine primjetili da im nestaje
roba iz magacina u Z, pa su se dogovorili da radnici na smjene dežuraju u
magacinu koji je inače uvjek bio zaključan katancem i lancem. Dalje je istakao
da je dana 17.12.2009 godine, dok je dežurao u magacinu, a čija vrata su bila
zaključana lancem i katancem od strane vlasnika, negdje oko 15,55h u isti je
ušao optuženi i sa sobom je imao ručna kolica i da mu je tom prilikom rekao
“znači ti si taj”, na šta mu je optuženi odgovorio “jeste, ja sam taj”, a
zatim ga molio da ga ne prijavljuje kod gazde, a da mu je tom prilikom rekao
da je on samo tri puta ulazio u taj magacin. Istakao je i to da se oštećenja
na lancu nisu mogla primjetiti sa razloga što je oštećenje bilo u jednoj rupi
kroz koju lanac prolazi i lanac je bio tako namješten da kad god se povuče
lanac on se ne bi odvojio.  
Svjedok TV u svom svjedočkom iskazu u bitnom je naveo da poznaje K.O. od
ranije i da mu je isti od ranije dugovao 30,00€ za piće koje je popio u
njegovoj kafani, a isti je od ... do ... novembra 2009 godine došao kod njega
i pitao ga da li može da mu umjesto duga da neko piće koje mu je ostalo sa
neke svadbe, a na šta je on pristao i optuženi mu tom prilikom dao paket
bjelog vina “Krstač”, paket vina “Podgoričko bijelo”, paket Pelinkovca “Gorki
list”, jedan paket rakije “Kruna” i jedan paket vinjaka i da je tom prilikom
optuženom platio 70,00€, te da nije znao da je to piće ukradeno. Istakao je i
to da je većinu pića potrošio na svoju slavu i da je policiji vratio 3 flaše
bjelog vina “Krstač”, 6 flaša bjelog vina “Podgoričko bijelo”, jedna flaša
vinjaka “Rubin”, dvije flaše rakije “Kruna” i šest flaša pelinkovca “Gorki
list”.  
Iz potvrde o privremeno oduzetim predmetima  UP PJ H. Novi br. ... od ....2009
godine, sud je utvrdio da su od TV oduzete 3 flaše bjelog vina “Krstač” od
jedan litar, 6 flaša bjelog vina “Podgoričko bijelo” od jedan litar, jedna
flaša vinjaka “Rubin”, dvije flaše rakije “Kruna” i šest flaša pelinkovca
“Gorki list”.  
Iz potvrde o vraćanju predmeta UP PJ H. Novi br. ... od ....2009 godine, sud
je utvrdio da su MZ vraćene stvari koje su navedene u potvrdi o oduzimanju
predmeta.  
Iz nalaza i mišljenja vještaka finansijske struke BB od ...2010. godine, sud
je utvrdio da je vrijednost deset paketa pića “Two fingers tekile”, 20 paketa
Crnogorske loze “13 jul”, jednog paketa vinjaka “Rubin”, jednog paketa rakije
“Kruna” i tri paketa “Vranac plantaže” na period od augusta do 17 decembra
2009 godine iznosila 2.378,40€.  
Uzimajući u obzir svjedočki iskaz svjedoka LB, u kome je naveo da je dana
....2009 godine stražareći u zaključanom magacinu, preduzeća u kojem je radi,
vidio kako ulazi optuženi, koji je sa sobom imao ručna kolica, i da mu je tom
prilikom rekao “znači ti si taj”, na šta mu je optuženi odgovorio “jeste, ja
sam taj” moleći ga da ga neprijavljuje gazdi i da je on samo tri puta ulazio u
taj magacin, te da se oštećenja na lancu nisu mogla primjetiti sa razloga što
je oštećenje bilo u jednoj rupi kroz koju lanac prolazi i lanac je bio tako
namješten da kad god se povuče lanac on se ne bi odvojio, kojem iskazu je sud
polonio punu vjeru, jer je isti jasan i logičan, a ovakav iskaz je potvrđen
iskazom svjedoka-oštećenog MZ, koji je naveo da su primijetivši da im iz
magacina nestaje roba organizovali radnike svog preduzeća da dežuraju i da je
njegov radnik L.B.dana ...2009 godine uhvatio optuženog u magacinu, te da se
oštećenje na lancu nije moglo primijetiti, jer je lanac prolazi kroz rupu i
oštećenje je bilo uvijek sakriveno, a i kada bi povukli lanac on se nije mogao
odvojiti, te iskazom svjedoka TV, koji je naveo da je optuženi od ... do ...
novembra 2009 godine došao kod njega i pitao ga da li može da mu umjesto duga
da neko piće koje mu je ostalo sa neke svadbe, a na šta je on pristao i
optuženi mu tom prilikom dao paket bjelog vina “Krstač”, paket vina
“Podgoričko bijelo”, paket Pelinkovca “Gorki list”, jedan paket rakije “Kruna”
i jedan paket vinjaka i da je tom prilikom optuženom platio 70,00€, kao i
potvrdom o privremeno oduzetim predmetima, kojim dokazima je sud takođe
poklonio punu vjeru, jer su isti jasni, logični i međusobno saglasni, te su
isti saglasni sa iskazom svjedoka LB, sud je na jasan i nedvosmislen način
utvrdio da je optuženi učinio krivično djelo iz čl. 240 st. 1 tač. 1 KZ-a, na
način, u mjestu i u vrijeme kao je to opisano izrekom presude.  
Sud je cijenio i odbranu optuženog u dijelu u kojem je naveo da je lanac na
magacinu bio oštećen, te da iz tog magacina  nije uzeo 10 paketa pića »Tekila«
i 20 paketa lozove rakije, pa ovakvu odbranu nije prihvatio, jer je ista
nelogična i neuverljiva, a i ista je po mišljenju suda usmjerena na
izbjegavane odgovornosti, a ovakva njegova odbrana negirana je naprijed
provedenim dokazima, a naručito iskazima predstavnika oštećenog, svjedoka LB i
TV i drugim provedenim dokazima.  
Sud je cijeni i odbranu optuženog u dijelu u kojem je naveo da je nekolika
puta ulazio u magacin oštećenog i da je tih puta uzimao određene količine
pića, pa je sud ovakvu odbranu optuženog prigvatio, jer je ista logična i
potvrđena naprijed provedenim dokazima.  
Iz ovako utvrđenog činjeničnog stanja, sud je mišljenja da su se u radnjam
optuženog stekla sva bitna obilježja krivičnog djela teška krađa, odnosno da
je optuženi obijanjem zatvorenog magacina otuđio tuđu pokretnu stvar u namjeri
da sebi pribavi protivpravnu imovnsku korist.  
Cijeneći psihički odnos optuženog prema izvršenom krivičnom djelu, sud je
utvrdio da je optuženi bio svjesta svog djela, odnosno bio je svjestan da
razdvajanjem alke na lancu obija zatvoreni prostor, te oduzimanjem tuđih
pokretnih stvari sebi pribavlja protiv pravnu imovinsku korist, i htio njegovo
izvršenje, u čemu se ogleda njegov direktni umišljaj.  
Sud je cijenio i ostale dokaze ali je našao da isti nijesu od bitnijeg uticaja
na drukačije presuđenje u ovoj krivičnoj stvari.  
Prilikom donošenja odluke o vrsti i visini kazne sud je, u smislu člana 42
st.1 KZ, kao olakšavajuće okolnosti na strani optuženog našao njegove loše
materijalne prilike, dok  je na strani otežavajućih okolnosti našao njegovu
raniju osuđivanost koju je sud utvrdio uvidom u izvod iz KE za optuženog.
Cijeneći navedene olakšavajuće okolnosti kao osobito olakšavajuće, sud je na
osnovu člana 45 i 46 st. 1 tač. 4 KZ optuženom ublažio kaznu ispod zakonskog
minimuma predvidjenog za ovo krivično djelo i istog osudio na kaznu zatvora u
trajanju 5 (pet) mjeseci, smatrajući da će se sa ovakvom kaznom na optuženog u
dovoljnoj mjeri uticati da ubuduće ne vrši krivična djela i da će se na taj
način u ovom konkretnom slučaju ostvariti svrha kažnjavanja iz člana 32 KZ, u
okviru opšte svrhe propisivanja i izricanja krivičnih sankcija iz člana 4 st.
2 KZ.
Odluku o troškovima, sud je donio na osnovu člana 202 stav 4 ZKP-a i optuženog
oslobodio plaćanja troškova krivičnog postupka, jer se radi o licu lošeg
materijalnog stanja, tako da bi plaćanje troškova ovoga postupka značajno
ugrozilo materijalno stanje optuženih.  
Sud je obavezao optuženog da oštećenom na ime imovinskopravnog zahtjeva
isplati iznos od 2.378,40€, koji iznos je utvrđen na osnovu nalaza i mišljeja
vještaka finansijske struke BB, a za višak imovinskopravnog zahtjeva oštećenog
uputio da isti može ostvariti u parničnom postupku, pa je sud odlučio kao u
stavu tri izreke presude saglasno čl. 212 st.2 ZKP-a.  
Na osnovu svega izloženog, primjenom člana 364 st. 1 ZKP- a odlučeno je kao u
izreci presude.  
OSNOVNI SUD U HERCEG NOVOM, dana 05.05.2011.godine. 
Zapisničar
PREDSJEDNIK VIJEĆA-SUDIJA,
Krnić Katarina,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.  
PRAVNA POUKA: Protiv ove presude dozvoljena je žalba u roku od 15 dana od
                                  dana prijema iste preko ovog suda Višem sudu Podgorica.  
DNA:
- ODT H.Novi
- Optuženom
- Oštećenom
- U spise  