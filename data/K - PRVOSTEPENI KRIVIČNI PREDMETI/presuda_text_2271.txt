OSNOVNI SUD U ROŽAJAMA
K.br. 14/11
OSNOVNI SUD U ROŽAJAMA, kao prvostepeni krivični sud u vijeću sastavljenom od
sudije Zekić Milosava, kao predsjednika vijeća i sudija porotnika Kardović
Abdurahmana i Husić Osmana, kao članova vijeća, rješavajući po optužnici ODT-a
iz Rožaja Kt.br. 240/10 od 10.01.2011.g., podnijeta protiv optuženog R. S. iz
Rožaja, zbog tri krivična djela zloupotreba položaja u privrednom poslovanju
iz čl. 272. st. 3. u vezi st. 1. KZ i dvadeset krivičnih djela zloupotreba
položaja u privrednom poslovanju iz čl. 272. st. 1. KZ, na glavnom pretresu u
prisustvu Zamjenika ODT-a Selmanović Armina, predstavnika oštećenog JKP
Rožaje, M. S., optuženog i njegovog branioca advokata Pantović Draga iz
Berana, dana 01.04.2011.g. donio je
R J E Š E NJ E
ODBACUJE SE optužnica ODT-a iz Rožaja Kt.br. 240/10 od 10.01.2011.g. podignuta
protivu optuženog R. S. iz Rožaja, zbog tri krivična djela zloupotreba
položaja u privrednom poslovanju iz čl. 272. st. 3. u vezi st. 1. KZ i
dvadeset krivičnih djela zloupotreba položaja u privrednom poslovanju iz čl.
272. st. 1. KZ.
-Jer Osnovni sud nije stvarno nadležan.
Odluku o troškovima krivičnog postupka donijeće stvarno nadležni sud.
O b r a z l o ž e nj e
ODT iz Rožaja, podnio je ovome sudu optužnicu Kt.br. 240/10 od 10.01.2011.g.
protivu optuženog R. S. iz Rožaja, zbog tri krivična djela zloupotreba
položaja u privrednom poslovanju iz čl. 272. st. 3. u vezi st. 1. KZ i
dvadeset krivičnih djela zloupotreba položaja u privrednom poslovanju iz čl.
272. st. 1. KZ.
U toku glavnog pretresa, sud je našao da ovaj sud nije stvarno nadležan da
postupa po navedenoj optužnici, već je nadležan Viši sud.
Naime, prema Zakonu o izmjenama i dopunama Zakona o sudovima (Sl. list broj
22/08) izmijenjena je stvarna nadležnost Višeg suda, tako što je propisano da
Viši sud u prvom stepenu sudi u krivičnom postupku za krivična djela sa
elementima korupcije, medju kojima je u čl. 18. st. 1. tač. 3. alineja 14.
navedeno i krivično djelo zloupotreba službenog položaja kada je za isto
propisana kazna zatvora od osam godina ili teža kazna. U vrijeme stupanja na
snagu Zakona o izmjenama i dopunama Zakona o sudovima krivično djelo
zloupotreba službenog položaja bilo je propisano članom 416. KZ i imalo je
osnovni oblik u stavu 1. i dva kvalifikovana oblika u st. 2. i 3, a u st. 4.
je bila propisana odgovornost odgovornog lica u privrednom društvu, ustanovi
ili drugom subjektu koje učini djelo iz stava 1, 2. i 3, a za st. 2. i 3. je
propisana kazna zatvora od osam godina ili teža kazna.
Zakonom o izmjenama i dopunama Krivičnog zakonika (Sl. list 25/10) izmijenjeno
je krivično djelo zloupotreba službenog položaja iz čl. 416, tako što
dotadašnji st. 4. koji se odnosio na odgovornost odgovornog lica propisan kao
posebno krivično djelo (čl. 71. Zakona o izmjenama i dopunama KZ) i
konstituisano kao krivično djelo zloupotreba položaja u privrednom poslovanju
iz čl. 272. gdje je u stavu 1. i 3. opisana radnja koja po svom sadržaju
predstavlja kontinuitet krivičnog djela zloupotrebe službenog položaja iz čl.
416. st. 4. u vezi st. 1, 2. i 3. našta upućuje isto svojstvo izvršioca,
identična radnja izvršenja i ista posledica, tako da krivično djelo
zloupotreba položaja u privrednom poslovanju iz čl. 272. st. 3. u vezi st. 1.
KZ nije ništa drugo nego krivično djelo zloupotrebe službenog položaja iz čl.
416. st. 4. u vezi st. 3. i st. 2. u vezi st. 1. KZ, pa pošto je Viši sud
nadležan da u prvom stepenu sudi korumptivna krivična djela, medju kojima i
zloupotrebu službenog položaja iz čl. 416. st. 4. u vezi st. 3, 2. i 1, kada
je zloupotrebu službenog položaja vršilo odgovorno lice u privrednom društvu,
ustanovi ili drugom subjektu, to konstituisanje posebnog krivičnog djela
(zloupotreba položaja u privrednom poslovanju) od st. 4. u vezi st. 3, 2. i 1.
člana 416. KZ ne može da utiče na izmjenu stvarne nadležnosti suda koji bi
sudio za takvo konstituisano krivično djelo koje je sada propisano u čl. 272.
st. 3. u vezi st. 1. KZ pod nazivom zloupotreba službenog položaja u
privrednom poslovanju, jer isto predstavlja kontinuitet krivičnog djela
zloupotreba službenog položaja iz čl. 416. st. 4. u vezi st. 3, 2. i 1. KZ.
Sa navedenih razloga, sud je našao da je za sudjenje u krivičnom postupku za
krivična djela zloupotreba službenog položaja u privrednom poslovanju iz čl.
272. st. 3. u vezi st. 1. KZ i druga krivična djela koja su optuženom R. S.
stavljena na teret optužnicom ODT-a, stvarno nadležan da postupa Viši sud, a
ne Osnovni sud, pa je odlučeno kao u dispozitivu ovog rješenja na osnovu čl.
357. st. 1. tač. 1. ZKP.
Odluku o troškovima krivičnog postupka donijeće stvarno nadležan sud.
OSNOVNI SUD U ROŽAJAMA, dana 01.04.2011.g.
PREDSJEDNIK VIJEĆA-SUDIJA,
Zekić Milosav s.r.
PRAVNA POUKA: Protiv ovog rješenja može se izjaviti žalba u roku od 3 dana od
dana prijema istog i to Višem sudu u Bijelom Polju, a preko ovog suda.