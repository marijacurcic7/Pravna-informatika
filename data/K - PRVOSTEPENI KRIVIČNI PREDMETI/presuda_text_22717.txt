K.br.12/10
U IME CRNE GORE
VIŠI SUD U PODGORICI, kao prvostepeni krivični, u vijeću sastavljenom od
sudije Vesne Moštrokol, kao predsjednika vijeća i sudija Radomira I.ovića i
Predraga Tabaša, kao članova vijeća, uz učešće Anke Raković, kao zapisničara,
u krivičnom predmetu protiv K. M. iz P., koga brani Begović Zdravko, advokat
iz Podgorice, zbog krivičnog djela ubistvo u pokušaju iz čl.143 u vezi čl.20
Krivičnog zakonika, po optužnici Višeg državnog tužioca u Podgorici
Kt.br.144/09 od 19.01.2010.godine, koju je na glavnom pretresu zastupao Željko
Tomkovoć, zamjenik VDT-a u Podgorici, nakon održanog usmenog, glavnog i javnog
pretresa, započetog 16.10.2012.godine, završenog 15.01.2013.godine, u
prisustvu zastupnika optužbe, optuženog i njegovog branilaca, nakon tajnog
vijećanja i glasanja donio je 22.01.2013.godine, i istog dana javno objavio
P R E S U D U
Optuženi:
K.M., JMBG ..., zvani M., od oca H. i majke Š., rodjene M., rodjen ... .godine
u P., gdje je i nastanjen ul.K. N. br. ..., državljanin C. G., po zanimanju
frizer, zaposlen, oženjen, završio srednju hemijsku školu, vojsku služio,
srednjeg imovnog stanja, neosudjI., lišen slobode u periodu od ... .godine do
... .godine
Na osnovu čl.373 tač.1 Zakonika o krivičnom postupku, u vezi čl.10 st.2 i 1
Krivičnog zakonika
OSLOBAĐA SE OD OPTUŽBE
Kojom je predstavljeno da je:
Dana ... .godine, oko ... časova u P., u ulici K., postupajući u nužnoj
odbrani, sa umišljajem pokušao da liši života oštećenog R. I., na način što je
tokom prepirke optuženog sa oštećenim, ispred kuće Č. D., oštećeni R. I.
fizički napao Č. – V. M., kojom prilikom je ista zadobila laku tjelesnu
povredu – krvni podliv kože u predjelu zadnje strane lijeve nadlaktice u
gornjoj trećini, pa je optuženi, da bi zaštitio Č. V. M., stao ispred nje,
kada je došlo do fizičkog sukoba izmedju optuženog i oštećenog, kojom prilikom
je optuženi zadobio lake tjelesne povrede u vidu krvnog podliva kože u
predjelu palca lijevog stopala, krvni podliv kože u predjelu domalog prsta
desne šake i četiri krvna podliva kože u desnom natključnjačinom predjelu,
nakon čega je optuženi zajedno sa Č. D. i V. J. pobjegao sa mjesta dogadjaja
ulazeći u kuću Č., zatvarajući ulazna vrata, ispred kojih je ostala Č.–V. M.,
sprečavajući oštećenog R. da udje u kuću, koju je oštećeni nekoliko puta
udario nanoseći joj lake tjelesne povrede u vidu krvnog podliva kože u
predjelu zadnje strane lijeve nadlaktice u donjoj trećini i krvni podliv kože
u predjelu spoljašnje strane lijeve natkoljenice, udarajući i lupajući po
ulaznim vratima, za koje vrijeme je V. vikala “nemoj, molim te”, “ubiće me”,
pa je optuženi K.M, odbijajući od sebe neposredno predstojeći protivpravni
napad, iz unutrašnjosti kuće uzeo kuhinjski nož dužine sječiva 15 cm i u
trenutku kada je oštećeni otvorio ulazna vrata, gađao istog navedenim nožem,
nanijevši mu tom prilikom tešku tjelesnu povredu u vidu nagnječno - razderne
rane u predjelu prednje strane lijeve polovine grudnog koša u srednjoj
ključnjačinoj liniji
-čime bi izvršio krivično djelo ubistvo u pokušaju iz čl.143 u vezi čl.20 Krivičnog zakonika
Troškovi krivičnog postupka padaju na teret budžetskih sredstava suda.
O b r a z l o že nj e
Optužnicom VDT-a u Podgorici Kt.br.144/09 od 19.01.2010.godine, koju je njen
zastupnik činjenično precizirao u završnoj riječi na glavnom pretresu od
15.01.2013.godine, optuženom K.M.u stavljeno je na teret izvršenje krivičnog
djela ubistvo u pokušaju iz čl.143 u vezi čl.20 Krivičnog zakonika (KZ-a). Pri
ovako preciziranoj optužnici njen zastupnik je ostao do kraja glavnog
pretresa, predlažući sudu da optuženog oglasi krivim i kazni po zakonu.
Optuženi K.M., u odbrani koju je iznio tokom postupka, je naveo da mu se tokom
juna mjeseca 2009. godine, njegov drug Č.D., požalio da ga je pretukao R. I.,
pa se on istog dana sastao sa R. i izmirio D. i I., koji su se tada dogovorili
da se više neće svadjati i tući. Dana 26.06.2009. godine, oko 23 časa, nalazio
se u kući Č. D. u ulici K. br. ..., u društvu sa V.–Č. M., V. J. i Č. D..
Primijetio je da D.telefon više puta zvoni, a kada ga je uzeo, vidio je da ga
zove izvjesni G. S. pa se javio, da bi u razgovoru sa G. saznao da ovaj želi
da se vidi sa D. . Kako on nije želio da se D. sastaje sa G., sam je izašao
ispred kuće i ubrzo primijetio “Golf II” crvene boje kojim je upravljao
oštećeni R. I., a u kojem vozilu se nalazio i G.. Čim je I. izašao iz vozila
primijetio je da je agresI. i drzak, a bio je i pijan. I. mu je pritrčao
pitajući ga zašto ne dozvoljava D. da se vidi sa njim, a zaključio je da je R.
došao kako bi ponovo napao D.. Pokušao je da smiri I. i udalji ga od D. kuće,
mada se bojao da će I. i njega udariti. Iz kuće je istraćala V. M., koja je
stala izmedju njega i R. govoreći R. “šta oćeš, što si došao”, nakon čega je
R. M. udario pesnicom ili šamarom. Kada je vidio da je R. napao M. stao je u
njenu zaštitu, ali ga R. prvi udara pesnicom u glavu, od kojeg udarca je pao
na šljunkovitu površinu pored ulice. R. je skočio na njega, pa je došlo do
rvanja izmedju njih dvojice, tako što je R. praktično sjedio na njega i davio
ga rukama za vrat, sve dok ga M. i D. nisu pomjerili. Iskoristivši taj
trenutak, utrčao je u dvorište D. kuće,a zatim i u kuću, a za njim su ušli D.
i njegova djevojka V. J., dok je M. ostala ispred vrata, koja su bila
zatvorena, ali ne i zaključana. Čuo je da je ispred vrata R. ponovo udario M.,
pa je iz kuhinje uzeo jedan kuhinjski nož sa crnom drškom dužine sječiva oko
15 cm i prišao ulaznim vratima. R. je za to vrijeme lupao i udarao nogama u
vrata, a kada je ista otvorio, on ga je gadjao nožem, I to kada je R. bio na
nekih dva metra od njega. Nakon toga je D. zatvorio vrata, jer je M. uspjela
da udje u kuću, saopštila im je da je I. povrijedjen i da krvari. Kada su
otvorili ulazna vrata I. i G. nije bilo, pa su njih četovoro napustili kuću. U
trenutku kada je R. lupao na vrata i udarao M., on nije znao šta da radi i
kako da zašiti sebe i druge, pa je iz straha uzeo nož i sa njime gadjao R.a
kako bi ga zastrašio.Iz kuće Č. je pobjegao jer je smatrao da će se R., kao i
njegovi drugovi, ponovo vratiti i napsti ih, a smatrao je da u takvom fizičkom
obračunu nema šanse, jer je R. mnogo krupniji i snažniji od njega. Pojasnio je
da su se vrata kuće otvrorila zato što su na njih djelovali R.I. i V. M., koja
je bila sa spoljašnje strane i nije uspjela da zadrži I. da ne otvori vrata.
Pomislio je da će R., kada udje u kuću, početi da ih bije, pa kako su ostali
mladji od njega i R.a, a on sam fizički nije bio u stanju da se “nosi” sa R.,
kada je I. otvorio vrata, gadjao ga je nožem. R. je inače krupan momak, tako
da ga M. nije mogla zaustaviti, a ni bilo ko od njih. Kada je gadjao R. sa
nožem na ulaznim vratima je bilo otvoreno samo jedno krilo. Kada je M. ušla u
kuću, zatvorila je vrata, nakon čega se niko više nije čuo sa spoljašnje
strane. Ulazna vrata kuće Č. je otvorio oštećeni R., jer je prethodno udarao u
vrata i gurao ih, a udarao je i V. M., koja je cijelo vrijeme vrištala i
plakala. Kada je R. uspio da udje u kuću gadjao ga je onim kuhinjskim nožem, u
trenutku kada je izmedju njega i R.a bila I., ali nju nije mogao pogoditi jer
je M. niža rastom, a nožem je R.a gadjao preko nje. Tada su vrata bila
poluotvorena, a M. je sprečavala R. a da udje u kuću, pa je on osnovano
vjerovao da će I. savladati M. otpor i ući unutra i izbiti njega, J. i Č..
Kritičnom prilikom je zadobio povrede od štećenog i to kada je ovaj pokušao da
ga davi i kada mu je nanio dva udarca u predjelu glave, a što je konstatovano
u Hitnoj pomoći, kada se prijavio policiji. Na kraju je naveo da je visok 170
cm, a u vrijeme predmetnog dogadjaja je bio 75 -76 kg, nosio je kratku kosu
koja je bila u predjelu tjemena duža i zalizana, a kosa mu je crne boje.
Branilac optuženog u završnoj riječi je naveo da smatra da nema dokaza da je
njegov branjenik izvršio djelo koje mu se stavlja na teret, na način kako to
prikazuje optužnica. Naprotiv, imajući u vidu iskaze saslušanih svjedoka,
nesumnjivo je utvrdjeno da je njegov branjenik postupao u nužnoj odbrani, sa
kojih razloga je predložio da se isti oslobodi od optužbe, što je u cjelosti
prihvatio i optuženi K.M., ostajući pri navodima svoje odbrane.
U dokaznom postupku sud je proveo sledeće dokaze: saslušao svjedoka– oštećenog
R.I.a; izvršio uvid u medicinsku dokumentaciju na ime optuženog
K.m.a–uvjerenje Hitne pomoći Podgorica, broj protokola 31696 od
05.07.2009.godine i medicinsku dokumentaciju na ime V. M., Hitne pomoći
Podgorica broj porotokola 31684 od 04.07.2009.godine; na saglasan predlog
stranaka pročitao iskaze svjedoka Č. D., dat na zapisnicima Ki.br.150/09 od
28.12.2009.godine i glavnom pretresu od 06.07.2011.godine, svjedoka B. M., sa
zapisnika Ki.br.150/09 od 07.10.2009.godine, svjedoka S. S. sa zapisnika
Ki.br.150/09 od 07.10.2009.godine i glavnom pretresu od 20.04.2010.godine,
svjedoka S. D. sa zapisnika Ki.br.150/09 od 07.10.2009.godine, svjedoka Č.– V.
M. sa zapisnika Ki.br.150/09 od 28.12.2009.godine i glavnog pretersa od
24.11.2011.godine i svjedoka V. J. sa zapisnika Ki.br.150/09 od
28.12.2009.godine i glavnog pretresa od 15.03.2012.godine; pročitao zapisnik o
uvidjaju Uprave policije PJ Podgorica Ku.br.938/09 od 28.06.2009.godine;
pročitao zapisnik o pretresanju stana i drugih prostorija koje koristi Č. D.,
Uprave policije PJ Podgorica Ku.br.938/09 od 28.06.2009.godine; pročitao
potvrdu o privremeno oduzetim predmetima Uprave policije PJ P. Ku.br. ... od
...godine, na ime Č. D.a; izvršio uvid u fotodokumentacije broj ... i broj ...
od ...godine Uprave policije PJ Podgorica, pročitao Izvještaj o trasološkom
vještačenju Uprave policije–Forenzički centar Danilovgrad broj 21500-715/09,
na saglasan predlog stranaka pročitao Nalaz i mišljenje sudskog vještaka
medicinske struke dr. N. K. od ... godine, njegovo izjašnjenje sa glavnog
pretresa od ...godine i dopunu nalaza i mišljenja od ...godine i pročitao
izvod iz kaznene evidencije na ime optuženog, Uprave polcije PJ P. od
...godine.
Svjedok–oštećeni R.I. je izjavio da se ne sjeća baš dobro predmetnog dogajaja,
mada optuženog K.M. zna od ranij i sa njim je uvijek bio u dobrim odnosima,
kako tada, tako i dan danas. Jedino čega se sjeća da je toga dana proslavljao
rodjenje sestrića i da je bio dosta popio. U jednom momentu je otišao svojim
vozilom “Golf II”, crvene boje, na S. a., kako bi uplatio tiket, a sa njim u
društvu je bio i jedan njegov drug G., za koga ne zna kako se preziva. Kada je
došao na S. a., sjeća se da se nešto “pokačio” sa optuženim K.M. i da su bili
na ulici, a radilo se o nekoj “čarki”. Ne sjeća se da je izmedju njega i
optuženog bilo fizičkog obračuna, u smislu da su jedan drugoga udarali, niti
se sjeća kako je i na koji način povrijedjen, i šta se sve tu dešavalo, osim
da je tu bilo još nekih lica, ali da ne zna ko su ta lica. Njegov drug G. se
nalazio u kolima i nije izlazio. Razlog zbog čega se ne sjeća ovih detalja je
da je toga dana je bio dosta popio, a i zbog proteka vremena. Ne sjeća se da
li je sa bilo kojim licem toga dana imao fizički obračun, niti se mogao
sjetiti da se tako nešto moglo desiti sa optuženim K. . Ne poznaje lica Č.
D.a, V. J. i Č.– V. M., niti zna kako je došlo do toga da se toga dana sretne
sa optuženim, pa ni kako je došlo do “čarke” i prepirke sa optuženim, jer je
sa njim uvijk bio u dobrim odnosima i nikada nisu imali svadju. Ne sjeća se da
li ga je optuženi, u to vrijeme, mirio sa nekim zbog neke svadje. Visok je
177-178 cm, a u to vrijeme je bio težak oko 90 kg. Rodjenje svog sestrića je
slavio na S. a., u stanu svoje sestre, tako da je bio prilično popio, a sjeća
se samo da je završio u bolnicu gdje ga je odvezao G.. Sa optuženim se zna 7–8
godina i nikada nisu imali sukob ili svadju. Ne pridružuje se krivičnom
gonjenju i ne postavlja imovnisko–pravni zahtjev, jer se i ne sjeća ko ga je
povrijedio.
Svjedok S. D. je izjavio da je dana 27.06.2009.godine, u večernjim časovima,
kod njega kući došao njegov drug R.I. koji je bio pripit, i koji mu je tada
rekao da se veselio jer je dobio sestrića, predlažuči mu da idu u grad kako bi
popili po piće. Stali su u blizini “Plus marketa” kako bi kupili cigarete, I
tu je R. izašao iz vozila kada je naišao optuženi K.M. i susreo se sa R. .
Njih dvojica su nešto pričali, a onda su počeli da se guraju,a zatim i biju,
nakon čega su obojica pali. Sve se to dešavalo na ulici, dok se on nalazio u
vozilu R. . U jednom momentu se K. digao i utrčao u dvorište neke kuće, a
zatim je R. krenuo da trči za optužnim. Poslije nekih dva minuta R. se vratio
držeči se za lijevi predio grudi, pa je on shvatio da je povrijedjen, zbog
čega je i izašao iz kola i pomogao mu da udje u ista, a zatim ga prebacio u
Urgentni centar. Dok su se optuženi i oštećeni tukli pored njih nije bilo
nikoga, a nakon što se R. vratio povrijedjen, na kapiju one kuće u čijem
pravcu je pobjegao optuženi, pojavio se jedan momak i jedna djevojka, koja je
vikala “policija, policija”. Sa svoje pozicije nije mogao da vidi ulazna vrata
pomenute kuće, niti je čuo bilo kakvo lupanje, a nalazio se na nekih pedesetak
metara udaljenosti. Tokom vožnje prema S. a. R. je pozivao nekoga mobilnim
telefonom i razgovarao, ali ga on nije pitao zašto idu na S. a., niti je R.
govorio zbog čega idu baš tamo. Kritične večeri je na sebi imao trenerku crne
boje, kosa mu je bila kratka dužine 1 do 2 cm, a i R. je imao kratku kosu, sa
strana veoma kratku, a na tjemenu dužine do 1 cm ili manje.
Svjedok B. M. je izjavio da je kritčne večeri, negdje poslije ... časa, iz
svoje kuće čuo neku galamu na ulici. Izašao je u dvorište svoje kuće i vidio
da se nešto dešava ispred kuće Č., da se neko tuče, a vidio je da je jedan
čovjek savladan, a ovaj drugi, što ga je savladao, je bio ćelav. Pored njih se
nalazila jedna ženska osoba, a čuo je i ženski glas koji viče “nemoj molim
te”, i izgovara neko ime, ali se istoga nije mogao sjetiti, te da ovaj ženski
glas moli tu osobu da nešto prekine, pa pretpostavlja da je ta ženska osoba
govorila da se prekine tuča. Nakon toga vidi da su se ova dvojica razdvojila,
a ovo lice koje je bilo savladano ušlo je u kuću Č., kada se opet čuju
glasovi,dok ovaj ćelavi momak ide prema ulaznim vratima kuće Č.. Kada je isti
prišao ulaznim vratima kuće Č., čuo je kako se na tim vratima lupa, kao da
neko hoće na silu da udje unutra, a čuo je i ženski vrisak. Ovaj ćelavi čovjek
se vratio nazad i izašao na ulicu, došao do jednog automobila pred kojeg je
stajao jedan mladić, koji je rekao ovom ćelavom čovjeku da sjedne u kola, a
ovaj ćelavi mu odgovrio “vozi me u bolnicu, umrijeću”, nakon čega su obojica
sjeli u vozilo i udaljili se. Koliko je on mogao da vidi, u pomenutom fizičkom
obračunu, učestvovala su samo dva lica koja nije prepoznao, s tim što je ovo
lice koje je bilo jače, bilo ćalavo ili obrijane glave, odnosno nije imalo
kosu, a prostor ispred kuće Č. je bio dosta mračan, pa i ako je ulica bila
osvijetljena, slabo se vidjelo, jer se u blizini nalazilo drveće sa velikim
krošnjama.Dok je posmatrao dogadjaj, pored njega je bio i njegov šurak S.S.,
koji je takodje sve ovo posmatrao.
Svjedok S. S. je izjavio da je predmetne večeri izašao ispred svoje kuće, jer
je kasno uveče čuo neku galamu. Vidio je da se na jednom prolazu, izmedju kuće
Č. i V., dešava neka tuča. Taj dio nije bio dobro osvijetljen, ali je mogao da
vidi dvojicu momaka kako udaraju trećeg momka, dok je jedna cura dozivala u
pomoć i tražila da se zove policija. Kada je došao do sredine ulice vidio je
kako su prema kući Č. otišli jedan momak i jedna cura, dok su dva momka ostala
ispred, pa se on vratio nazad, bojeći se da ne dodje do kakve pucnjave.Dok se
vraćao vidio je da ona dva momka koja su ostala ispred kuće, odlaze prema
ulaznim vratima kuće Č., a jedan od njih, krupniji–ćelavi momak, je udarao na
vrata kuće Č. psujući i govoreći nekom da otvori vrata, što je sve trajalo oko
dva–tri minuta.Kada je ušao u svoju kuću opet je začuo ženski glas koji
zapomaže, zove upomoć i moli da se pozove policija, pa je on telefonom i
obavijestio policiju. Nakon toga,,dok se nalazio u kući, čuje muški glas koji
govori “ubi me, vodi me u bolnicu”,pa je izašao na terasu, sa koje je vidio
kako jedan momak ubaca drugog momka u jedno vozilo crvene boje, marke “Golf”.
Kada se ovo vozilo udaljilo u pravcu grada vratio se u kuću. Čuo je galamu
koja je dolazila od kuće Č., pa je izašao da vidi o čemu se radi i vidio da se
pali drugo vozilo marke “Golf“ i odlazi. U tuči ispred kuće Č. učestvovao je
onaj ćelavi momak, a ova dvojica momaka koja su otišla crvenim “Golfom” su
prethodno tukla trećeg momka, dok je ženska osoba tokom tuče govorila nekome
da prestane sa tučom, obračajući mu se imenom “I. ili I., pušti ga, udavi ga”
i stalno je dozivala u pomoć.
Svjedok Č.–V.M. je izjavila da joj je poznato da je ranije, dvadesetak dana
prije predmetnog dogadjaja, bila neka svadja izmedju Č. D.a i
svjedoka–oštećenog R. I., ali da ih je optuženi M. K.. izmirio, i to u njenom
prisustvu, kada je i prvi put vidjela oštećenog R. . Kritične večeri se
nalazila u kući Č., zajedno sa optuženim, Č. D. i njegovom djevojkom V. J. .
Negdje oko ... časova neko je telefonom pozvao optuženog, nakon čega je isti
izašao iz kuće, a odmah za njim i Č.. Ona i J. su čule neke vuku, pa su izašle
ispred, gdje kod kapije na ulazu u dvorište D.ove kuće, vidi optuženog,
oštećenog i D.a, kako galame nešto jedan na drugoga, kao i jedno vozilo, koje
je bilo nedaleko od njih, u kojem se na mjestu suvozača nalazio momak zvani
G.. Prišla im je da ih pita o čemu se radi i zašto se svadjaju, kada je
oštećeni udario rukom u lijevu nadlakticu. Tada je izmedju nje i I. stao
optuženi i udario oštećenog, pa je izmedju njih dvojice došlo do tuče i
obojica su pali na podlogu. Ona je pokušavala da razdvoji optuženog i
oštećenog koji su se valjali po podlozi, a izgledalo je da oštećeni davi
optuženog, pa je povikala “udavi ga, udavi ga”. Uspjela je nekako da ih
razdvoji,nakon čega su optuženi, D. i J. ušli u kuću, a ona je ostala ispred
pokušavajući da zaustavi oštećenog koji je krenuo za njima. Dok se povlačila
prema vratima kuće, oštećeni je gurao i “nalijetao” na nju, pa su tako stigli
i do ulaznih vrata D.ove kuće koja su bila zatvorena. Tu je oštećeni dva–tri
puta udario i vikao na nju, a ona je vrištala. Oštećeni je preko nje lupao po
vratima, a poslije par minuta ih i otvorio. Kada su se vrata otvorila, ona je
stajala ispred oštećenog, ledjima okrenta ulaznim vratima, i držala ga da ne
bi ušao unutar kuće. Tada je vidjela da je nešto prošlo pored nje i udarilo
oštećenog u predjelu lijeve strane grudi, a odmah je shvatila da se radi o
nožu, koji je nakon što se odbio od I., pao na pod. Oštećeni je i dalje
nasrtao na nju, pokušavajući da udje unutar kuće, ali je prišao G., koji je
odvukao oštećenog prema kolima. Tek tada je shvatila da je oštećeni
povrijedjen, jer mu je vidjela krv na grudima. Oštećeni je puno visočiji od
nje, a nož koji ga je pogodio prošao je pored njenog ramena. Dok je oštećeni
pokušavao da udje u kuću, drmao je ulazna vrata, hvatao se za kvaku, a misli
da su se vrata otvorila, upravo kada se oštećeni uhvatio rukom za kvaku, jer
nisu bila zaključana, kako je to poslije zaključila. Od I.ovih udaraca nije
padala, nego se samo sagnula, a čitavo vrijeme je držala raširene ruke i
gurala I. kako bi ga spriječila da udje u kuću. Oštećeni ju je udarao šakama i
nogama, a najviše je zabolio udarac koljenom u njenu lijevu butinu, zbog čega
je jako zavrištala. Nije vidjela ko je iz kuće bacio nož u pravcu oštećenog
jer je ledjima bila okrenuta unutrašnjosti kuće, a kada se okrenula uočila je
optuženog, koji je bio najbliži vratima, a tu negdje su bili D. i J..
Pojasnila je da je oštećeni dosta krupniji od optuženog. Kada je povikala da
oštećeni optuženog davi, to je i vidjela. Nakon što je uspjela da ih razdvoji,
optuženi, D. i J. su pobjegli u kuću, a samo je ona ostala ispred vrata sa
oštećenim.
Svjedok V. J. je izjavila da je, 15-20 dana prije predmetnog dogadjaja,
oštećeni R. imao sukob sa Č. D.om, ali da ih je istog dana izmirio optuženi
K.M. Dana ... godine oko ... časova, nalazila se u kući Č. D.a u društvu sa
optuženim i V.– Č. M.. U jednom trenutku je zazvonio D.om telefon na koji se
javio optuženi, a nakon toga je izašao kuće, a za njim i D.. Ona i M. su čule
neke galamu i svadju ispred kuće, a kada je izašla, vidjela je kod kapije
oštećenog, optuženog i D. . M. je prva krenula prema njima, kada je oštećeni
krenuo da udari M., ali misli da je nije udario. Optuženi nije dozvoljavao
oštećenom da udara M., tako što je stao izmedju M. i oštećenog, pa je oštećeni
krenuo na optuženog i udario ga rukom u predjelu glave, nakon čega su obojica
pali na podlogu, a oštećeni je počeo da davi optuženog. Ona i M. su prišle i
krenule da ih razdvajaju, a nakon što su uspjele uputili su se u pravcu kuće.
U kuću su uspjeli da udju samo ona, D. i optuženi, dok je M. ostala i
zadržavala oštećenog koji je bio krenuo za njima. Ulaza vrata su zatvorili,
ali ih nisu zaključali. M. je ostala ispred, dok je oštećeni lupao po ulaznim
vratima, pa je optuženi otišao prema kuhinji. Kada su se ulazna vrata otvorila
optuženi je, sa rastojanja od metar–dva do ulaznih vrata, gadjao oštećenog
koji je tada bio ispred samih ulaznih vrata. Tada je M. uspjela da udje u kuću
i zatvori vrata, govoreći da je optuženi pogodio oštećenog. Nije joj poznato
ko je otvorio ulazna vrata, ali je sigurna da ih niko nije otvorio iznutra,
već su otvorena sa spoljašnje strane. Kritične večeri, vozilom marke “Golf”
crvene boje, sa oštećenim je došao i jedan momak koji se zove G. i koji je
stajao ispred kapije, ali se nije miješao. Pojasnila je, da kada su ona,
optuženi i D. ušli u kuću i zatvorili vrata, čula je M. kako viče nešto u
smislu “ubi me”, pa je zaključila da je oštećeni udara. Kritičnom prilikom
oštećeni je “strašno izgledao”, i bio ili “mrtav pijan ili nešto slično”, a
kada su uspjeli da razdvoje optuženog i oštećenog, potrčali su prema kući.
Bili su veoma uplašeni i jedino M. nije uspjela da uđe, već je ostala ispred
kuće, a čula je kako govori oštećenom “Nemoj molim te” i slično, a nakon toga
je čula i kako viče “ubi me”. Oštećeni je udarao M. dok su bili ispred vrata,
zato što je kasnije vidjela da M. ima modrice, a imao ih je i optuženi, koji
je bio u jako lošem stanju i bio je uplašen i uznemiren.
Svjedok Č. D. je izjavio da se kritične večeri, negdje oko ... časova, nalazio
u svojoj kući u ul.Kozaračakoj sa djevojkom V. J., optuženim K.M. i V.–Č. M. .
U jednom momentu optuženi je primio telefonski poziv od oštećenog R., izašao
iz kuće, a odmah nakon toga je čuo neko lupanje i galamu. Kada je izašao vidio
je ispred svoje kapije optuženog i oštećenog R.a koji su se nešto svadjali, a
oštećeni je lupao nogom u svoje vozilo. Za njim su izašle M. i J., pa je M.
stala izmedju optuženog i oštećenog, pokušavajući da umiri oštećenog koji je
bio pijan. Nakon toga je oštećeni uhvatio za vrat optuženog i počeo da ga
davi, a on i M. su pokušavali da ih razdvoje. Kada su ih razdvojili on,
optuženi i J. su uspjeli da uđu u kuću, a M. je ostala ispred zatvorenih
vrata. Oštećeni je gurao M. na ulazna vrata, lupao po istima, psovao i pozivao
ih da izadju, dok je M. vrištala. Tada je optuženi ušao u kuhinju i uzeo jedan
nož, a kada su se ulazna vrata otvorila, na način što ih je oštećeni izgurao
sa spoljašnje strane, M. je bacio nož u pravcu oštećenog. On je tada uvukao M.
u kuću i zatvorio vrata. Objasnio je da kada su pobjegli u kuću od oštećenog,
nisu zaključali ulazna vrata jer je M. ostala napolje. Prije nego što su se
vrata otvorila i na njima se pojavio oštećeni, on i optuženi su se nalazili sa
unutrašnje strane vrata i držali ih, pa kada je optuženi otišao do kuhinje da
uzme nož, oštećeni je uspio da ga izgura i djelimično otvori vrata. Oštećeni
se nalazio na samom pragu ulaznih vrata, kada ga je optuženi, sa razdaljine od
oko dva metra, gadjao nožem. U tom trenutku je M. bila izmedju optuženog i
oštećenog, ali misli da je optuženi nije mogao pogoditi nožem jer je ona dosta
niža od oštećenog, a M. se tada nalazila licem okrenuta prema oštećenom.
Mjesec dana prije predmetnog dogadjaja imao je svadju sa oštećenim, a izmirio
ih je optuženi. Moguće je da je optuženi sa oštećenim razgovarao sa njegovog
telefona, obzirom da mu je poznato da oštećeni ima njegov broj telefona jer mu
je ranije slao prijeteće poruke i zvao ga, ali mu nije poznato zbog čega je
kritične večeri oštećeni došao u njegovo naselje. Prije nego što je oštećeni
“izgurao vrata”, lupao je po istima i “pravio veliku buku u viku”, za koje
vrijeme se M. nalazila napolju ispred tih vrata, a čuo je i da je plakala.
Njega je bilo strah od R.a, jer je on stariji od njih i dosta krupniji.
Iz zapisnika o uvidjaju Uprave policije PJ Podgorica Ku.br.938/09 od ...godine
utvrdjeno je, da je dežurna služba pomenute Područne jedinice, dana ... godine
oko ... časova od strane gradjana, obaviještena da je u ul.K. u P., ispred
broja ..., došlo do svadje i tuče izmedju više lica, kojom prilikom je jedno
lice – R.I., povrijedjen nekim oštrim predmetom–nožem i prevezen u Urgentni
blok KC-a CG, radi ukazI.ja ljekarske pomoći. Lice mjesta je dvorišni dio kuće
vlasništvo Č. D.a, a koja kuća se nalazi u ul.K. broj ... na S. a.. Sa lijeve
strane ulice, gledano iz pravca T. m., nalazi se makadamski dio, a na jednom
dijelu su vidljivi tragovi obuće na šljunkastoj podlozi–pijesku, pomenutog
makadamskog puta. Ulazna vrata kuće Č. zatečena su zaključana, a ista se
nalaze na zapadnoj strani kuće. Na betonskoj podlozi ispod otirača, koji se
nalazi ispred ulaznih vrata kuće, zatečeni su tragovi tamnocrvene boje nalik
na krv, u vidu kapljica (označeni markerom broj 1), dok je na prilaznim
stepenicama, ispred ulaznih vrata, zatečena jedna prvrnuta manja saksija sa
cvijećem, a na lijevom krilu ulaznih vrata, ispod brave i kvake, primijećeni
su tragovi–obrisi od blata–gliba, najvjerovatnije od obuće. U prostorijama
KC-a CG izuzet je gornji dio garderobe R.I.a radi trasološkog vještačenja, a
lice mjesta je fotografisano.
Mjesto dogadjaja, kao i materijalni tragovi koji su zatečeni tokom uvidjaja,
prikazani su u fotodokumentaciji Uprave policije PJ P. br. ... od ....godine,
koja u potupnosti odgovara sadržini zapisnika o uvidjaju.
Iz zapisnika o pretresanju stana i drugih prostorija Ku.br. ... od ...godine
utvrdjeno je da je pomenutog datuma izvršen pretres kuće Č. D., a koja kuća se
nalazi u P. u ul.K.bb. Prilikom pretresanja, u fioci kuhinjskog elementa,
pronadjen je jedan nož sa crnom drškom, dok je u spavaćoj sobi, u natkasni,
pronadjen nož sa braon drškom i crnim koricama.
Povodom pretresa kuće Č. D.a sačinjena je i fotodokumentacija br... od ...
godine, na kojoj je prikazan spoljašnji I unutrašnji izgled pomenute kuće,
ulaznih vrata, mjesto gdje su pronadjena dva naprijed pomenuta noža, kao i
izgled ovih noževa, a što u potupnosti odgovara sadržini zapisnika o
pretresanju stana i drugih prostorija koje koristi Č. D..
Iz potvrde o privremeno oduzetim predmetima Uprave policije PJ P. Ku.br. ...
od ...godine, utvrdjeno je da su pomenutog datuma, od .D.a, oduzeta dva noža
koja su pronadjena prilikom pretresa kuće Č., koju potvrdu je imenovani bez
primjedbi potpisao.
Iz izvještaja o trasološkom vještačenju br. ... utvrdjeno je da je na
vještačenje dostavljena garderoba oštećenog R.I. i to: majica kratkih rukava
crne boje, marke “Masimar”, nepoznate veličine i majica kratkih rukava bijele
boje, marke “MCCXX”, veličine “L”. Na prednjim, lijevim stranama obije majice,
u predjelu grudi, uočeno je po jedno mehaničko oštećenje, čija je relativna
veličina 5,5 cm, koja oštećenja su nastala prolaskom tvrdog i oštrog predmeta
sa sječivom, nalik na nož.
Iz nalaza i mišljenja vještaka medicinske struke dr.N. K. od ... godine i
njegovog izjašnjenja sa glavnog pretresa, utvrdjeno je da je svjedok–oštećeni
R.I., u predmetnom dogadjaju, zadobio nagnječno-razdernu ranu u predjelu
prednje strane lijeve polovine grudnog koša, u srednjoj ključnjačinoj liniji,
u nivou od petog do osmog rebra, sa lijeve strane, promjera 8 x 5 cm, sa
prisustvom vazduha u lijevoj grudnoj duplji, a koja povreda, u vrijeme
nanošenja, predstavlja tešku tjelesnu povredu i nanesena je dejstvom tupine
mehaničkog orudja, u što bi spadala i sjekira. Da se radi o nagnječno–
razdernoj rani, vještak je utvrdio na osnovu veličine rane, te činjenice da je
ista neravnih ivica koje su krvlju podlivene, a što je karakteristika upravo
nagnječno – razdernih rana, uz napomenu da se u medicinskoj dokumentaciji na
ime oštećenog, nigdje ne pominje rana sjekotina ili ubodina, već je ova
povreda dijagnostikovana kao nagnječno–razderna rana. Vještak je dalje naveo,
da je moguća varijanta kako to u svojoj odbrani iznosi optuženi K., odnosno da
je kuhinjskim nožem koji je prikazan na slici 8 fotodokumentacije koja je
sačinjena prilikom pretresa kuće Č., sa udaljenosti od 1,5 do 2 metra, gađao u
pravcu oštećenog, i da je oštećeni na taj način zadobio ranu koja je
konstatovana u medicinskoj dokumentaciji, s tim što oštećeni u tom slučaju
nije pogodjen šiljkom, već sječivom pomenutog noža.
Iz medicinske dokumentacije na ime optuženog K.M.a i svjedoka V. M., te dopune
nalaza i mišljenja vještaka medicinske struke dr. N. K. od ...godine,
utvrdjeno je da je optuženi K.M., od strane ljekara Hitne medicinske
pomoći–Doma zdravlja P., pregledan ...godine, kojom prilikom su mu
konstatovane sljedeće tjelesne povrede i to: krvni podliv kože u predjelu
palca lijevog stopala, krvni podliv kože u predjelu domalog prsta desne šake,
četiri krvna podliva kože u desnom natključnjačinom predjelu i to dva promjera
1x1 cm i dva promjera 1x0,5 cm, oguljotinu kože u predjelu lijevog koljena i
oguljotinu kože u predjelu desnog koljena, koje povrede, kako pojedinačno,
tako u svom ukupnom djelovanju, u vrijeme nanošenja, predstavljaju laku
tjelesnu povredu. Krvni podliv kože u predjelu palca lijevog stopala nastao je
najvjerovatnije dejstvom tupine aktivno zamahnutog mehaničkog orudja, u što bi
spadala noga i slično. Krvni podliv u predjelu domalog prsta desne šake nastao
je najvjerovatnije dejstvom tupine aktivno zamahnutog mehaničkog orudja, u što
bi spadalo: noga, stisnuta pesnica i slično, dok su četiri krvna podliva kože
u desnom natključnjačinom predjelu, nastala najvjerovatnije stiskanjem desnog
natključnjačinog predjela prstima, a mogla su nastati i dejstvom tupine
aktivno zamahnutog mehaničkog orudja. Oguljtine kože u predjelu lijevog i
desnog koljena nastale su usljed pada optuženog i njegovog kontakta sa
podlogom. Svjedok V. M., od strane ljekara Hitne medicinske pomoći – Doma
zdravlja P., pregledana je dana 04.07.2009.godine, a zadobila je krvni podliv
kože u predjelu zadnje strane lijeve nadlaktice u gornjoj trećini i krvni
podliv kože u predjelu zadnje strane lijeve nadlaktice u donjoj trećini, koji
su nastali najvjerovatnije stiskanjem lijeve nadlaktice V. M., kao i krvni
podliv kože u predjelu spoljašnje strane lijeve natkoljenice, koji je nastao
dejstvom tupine aktivno zamahnutog mehaničkog orudja, u šta bi spadala noga i
slično, a koje povrede,u vrijeme nanošenja, kako pojedinačno tako i zbirno,
predstavljaju laku tjelesnu povredu. Vještak je dalje naveo da i ako je
optuženi K.m. pregledan 05.07.2009. godine, a svjedok V. M. dana ... godine,
sasvim je moguće da su optuženi K. i svjedok V., naprijed citirane povrede,
zadobili dana ... godine, odnosno u predmetnom dogadjaju, a ovo imajući u vidu
kako su te povrede bile dijagnostikovane i opisane u medicinskoj
dokumentaciji, vrijeme koje je proteklo od predmetnog dogadjaja do
evidentiranja povreda od strane ljekara, pa su iste apsolutno morale biti
vidljive i prilikom pregleda optuženog i svjedoka V..
Iz izvoda iz kaznene evidencije Uprave policije PJ P. od ... godine,
utrvrdjeno je da optuženi K.m. nije osudjivan.
Cijeneći navode optužbe, odbranu optuženog, provedene dokaze i utvrdjeno
činjenično stanje sud nalazi da je optuženi, postupajući u nužnoj odbrani,
izvršio krivično djelo koje mu se stavlja na teret, na način, u vrijeme i na
mjestu kako je to bliže precizirano izrekom presude.
Tokom postupka je nesporno utvrdjeno da je dana ...godine, oko ...časova u P.,
u ulici K., iz unutrašnjosti kuće Č. D.a, optuženi K.M., kuhinjskim nožem
dužine sječiva 15 cm, gadjao oštećenog koji se nalazio na ulaznim vratima
pomenute kuće, i tom prilikom ga pogodio u predjelu grudi, nanijevši mu tešku
tjelesnu povredu, a što nesumnjivo proizilazi kako iz odbrane optuženog, tako
i iz uvidjajne dokumentacije: zapisnika o uvidjaju Uprave policije PJ P.
Ku.br. ... od ... godine, iz kojeg je utvrdjeno da se predmetni dogadjaj desio
...godine oko ... časova u P., u ulici K. ispred broja ..., kojom prilikom je
nekim oštrim predmetom–nožem, povrijedjeno jedno lice–R.I., a mjesto
dogadjaja, spoljašnji i unutrašnji izgled kuće Č., kao i materijalni dokazi
zatečeni tokom uvidjaja, prikazani su u fotodokumentaciji Uprave policije PJ
P. ... od ...godine, a što u potpunosti odgovara sadržini zapisnika o
uvidjaju.
Kritičnom prilikom, pretresom kuće Č. D.a, pronadjena su dva noža, i to jedan
sa crnom drškom u fioci kuhinjskog elementa (nož kojim je oštećenom nanijeta
povreda), a drugi sa braon drškom i crnim koricama u spavaćoj sobi, u
natkasni, a što je utvrdjeno iz zapisnika o pretresanju stana i drugih
prostorija Ku.br....od ... godine, sve prikazano u fotodokumentaciji broj ...
od ...godine, sačinjenoj povodom pretresa pomenute kuće, te potvrdi o
privremeno oduzetim predmetima Ku.br. ... od ...godine, iz koje je utvrdjeno
da su od vlasnika kuće – Č. D.a, oduzeta dva noža, koja su pronadjena prilikom
pretresa njegove kuće.
Iz izvještaja o trasološkom vještačenju broj ..., čiji predmet je bila
garderoba oštećenog R.I., utvrđeno je da je na vještačenje dostavljena jedna
majica kratkih rukava crne boje, marke “Masimar” i majica kratkih rukava
bijele boje, marke “MCC XX”, na kojoj garderobi, i to lijevim prednjim
stranama obije majice, u predjelu grudi, je konstatovano po jedno mehaničko
oštećenje, čija je relativna veličina 5,5 cm, a koja oštećenja su nastala
prolaskom tvrdog i oštrog predmeta sa sječivom, nalik na nož.
Svjedok–oštećeni R.I., u predmetnom dogadjaju, je zadobio nagnječno–razdrernu
ranu u predjelu prednje strane lijeve polovine grudnog koša, u srednjoj
ključnjačinoj liniji, u nivou od petog do osmog rebra, sa lijeve strane,
promjera 8 x 5 cm, sa prisustvom vazduha u lijevoj grudnoj duplji, a koja
povreda, u vrijeme nanošenja, predstavlja tešku tjelesnu povredu i nanesena je
dejstvom tupine mehaničkog orudja.
Opisujući predmetni dogadjaj, optuženi K.M. je izjavio da se pomenutog datuma
nalazio u kući Č, D.a u društvu sa V, M,, V, J, i Č. D. . Primijetio je da D.
telefon zvoni više puta, pa se javio i u razgovoru sa G. S., drugom oštećenog
R.I.a, saznao da ovaj želi da se vidi sa D.. Kako nije želio da se D. sastaje
sa G., izašao je u dvorište kuće Č. ispred koje su, vozilom “Golf II” crvene
boje, došli oštećeni R.I. i G.. Primijetio je da se oštećeni ponašao agresivno
i drsko, i bio je pijan, pa je zaključio da je R. došao kako bi se fizički
obračunao sa D., sa kojim je ranije imao sukob. Pokušao da smiri I. i udalji
ga od D.ove kuće, kada je iz kuće izašla svjedok V. M., koju je je oštećeni
R., nakon njenog pitanja zašto je došao, udario pesnicom ili šamarom.On je
stao u njenu zaštitu, kada dolazi do fizičkog sukoba izmedju njega i oštećenog
i njihovog pada na šljunkovitu površinu pored ulice, kojom prilikom je
oštećeni skočio na njega, došlo je do rvanja izmedju njih dvojice, i to na
način što je oštećeni sjedio na njega i stiskao ga rukama u predjelu vrata,
sve dok ga svjedoci V.M. i Č. D. nisu pomjerili.Iskoristiviši taj trenutak
optuženi je utrčao u dvorište D.ove kuće, a zatim i u kuću, a za njim su u
kuću ušli i svjedoci Č. D. i V. J., dok je svjedok V. M. ostala ispred vrata,
sprečavajući svojim tijelom R.a da udje u kuću. R. je, za to vrijeme, udarao u
vrata i gurao ih, udarajući V.M. koja je cijelo vrijeme vrištala i plakala, pa
kada je oštećeni uspio da otvori jedno krilo od ulaznih vrata, optuženi je
kuhinjski nož, koji je prethodno uzeo iz kuhinje, sa daljine 1-2 metra bacio
isti u pravcu oštećenog R.a, za koje vrijeme je V.M. uspjela da udje u kuću i
zatvori vrata.
Navodi odbrane optuženog potvrdjuju se iskazima svjedoka Č.-V. M., V. J., Č.
D.a, B. M., S. S. i S.D..
Tako svjedok Č.–V. M. navodi da joj je poznato da su svjedok–oštećeni i Č. D.
ranije imali svadju, ali da ih je izmirio optuženi K.M., koji je kritične
večeri bio u kući Č., a nakon što je telefonom razgovarao sa nekim izašao je
ispred kuće. Za njim je izašao i Č. D., da bi kod kapije, na ulazu u dvorište
D.ove kuće, primijetila optuženog i oštećenog kako galame jedan na drugoga, pa
je prišla da ih pita o čemu se radi i zašto se svadjaju. Tada je oštećeni R.
udario rukom u lijevu nadlakticu, a optuženi je stao izmedju nje i oštećenog,
kako bi je zaštitio. Došlo je do tuče između optuženog i oštećenog, tokom koje
su pali na podlogu po kojoj su se valjali, a njoj je izgledalo da oštećeni
davi optuženog, pa je povikala “udavi ga, udavi ga”. Kada je uspjela da ih
razdvoji, optuženi je sa Č. D. i V. J. utrčao u kuću Č., a oštećeni je krenuo
za njima. Ona je ostala ispred pokušavajući da zaustavi oštećenog, na način
što se povlačila prema ulaznim vratima kuće, a oštećeni je gurao i “nalijetao
“ na nju, a kada su stigli do ulaznih vrata kuće Č., koja vrata su bila
zatvorena, oštećeni je dva–tri puta udario šakama i nogama, od kojih udaraca
je najviše zabolio udarac koljenom u lijevu butinu, vikao je na nju i preko
nje lupao po vratima, pokušavajući da ih otvori, dok je ona čitavo vrijeme
držala raširene ruke i gurala oštećenog kako bi ga spriječila da udje u kuću.
U trenutku kada je oštećeni drmao ulazna vrata i hvato se za kvaku, ista su se
otvorila. Dok je bila ledjima okrenuta unutrašnjosti kuće, a licem prema
oštećenom, držeči ga da ne bi ušao u kuću, primijetila je da je nešto prošlo
pored nje i udarilo oštećenog u predjelu lijeve strane grudi.
I svjedoci V. J. i Č. D., u bitnom potvrdjuju izjavu naprijed navedenog
svjedoka, pa svjedok V. J. navodi da su oštećeni i Č. D. ranije imali sukob,
ali ih je izmirio optuženi Kunica, a kritične večeri svi su bili kod D.a, kada
je optuženi je izašao ispred kuće Č., nakon što se javio na D. telefon. Ispred
kapije kuće primijetila je optuženog i Č. u društvu sa oštećenim, koji je,
nakon što im je prišla V.M., krenuo da istu udara, što optuženi nije dozvolio,
na način što je stao izmedju njih dvoje, kojom prilikom je oštećeni udario
optuženog u predjelu glave i obojica su pali na podlogu, kada oštećeni počinje
da davi optuženog, pa kada su on i M. uspjeli da ih nekako razdvoje, optuženi
je sa njom i D.om pobjegao u kuću, dok je M. ostala i zadržavala oštećenog,
koji je bio krenuo za njima. Kada su ušli u kuću i zatvorili ulazna vrata,
čula je da se M. nalazi ispred istih, a oštećeni je za to vrijeme lupao po
vratima, dok M. govorila “nemoj molim te”, “ubi me”. Tada je optuženi otišao
prema kuhinji, pa kada su se ulazna vrata otvorila, optuženi je sa rastojanja
od 1- 2 metra, gadjao oštećenog koji se nalazio ispred samih ulaznih vrata.
I svjedok Č. D. na skoro identičan način predstavlja predmetni dogadjaj,
potvrđujući da je sa oštećenim R.em ranije imao svadju, ali da ih je izmirio
optuženi Kunica, a kritične večeri su optuženi, M. i J. bili kod njega kući,
kada je optuženi, nakon telefonskog razgovora, izašao ispred kuće Č., gdje je
ovaj svjedok vidio optuženog i oštećenog kako se nešto svadjaju, a oštećeni
lupa nogom u svoje vozilo, pa kada je svjedok V. M. stala izmedju optuženog i
oštećenog, pokušavajući da umiri oštećenog koji je bio pijan, oštećeni je
uhvatio za vrat optuženog i počeo da ga davi, dok su oni pokušavali da ih
razdvoje, nakon čega su on, optuženi i J. pobjegli u kuću. M. je ostala ispred
zatvorenih vrata, a oštećeni je gurao M.. na ulazna vrata, lupao po istima,
psovao ih i pozivao da izadju, a M. je vrištala, Tada je optuženi iz kuhinje
uzeo jedan nož, pa kada je oštećeni uspio da izgura vrata sa spoljašnje
strane, u trenutku kada se ispred oštećenog nalazila M., optuženi je sa
razdaljine 1-2 metra, pomenutim nožem, gadjao u pravcu oštećenog.
I svjedoci B. M. i S. S., koji su po mišljenju suda istinito i objektivno
prikazali predmetni dogadjaj, imajući u vidu da ne poznaju učesnike,
potvrdjuju naprijed navedene činjenice, pa svjedok B. M. navodi da je prvo čuo
galamu, a zatim vidio da se neko tuče ispred kuće Č., da je jedan čovjek u toj
tuči savladan, a ovaj drugi što ga je savladao, bio je ćelav ili obrijane
glave, dok se pored njih nalazila jedna ženska osoba koja je vikala “nemoj
molim te”, izgovarajući pri tom neko ime, nakon čega su se ova dvojica
razdvojila, a lice koje je bilo savladano ušlo je u kuću Č.. Za njim se uputio
“ćelavi momak” koji je prišao ulaznim vratima kuće Č., odakle je čuo kako na
vratima neko lupa, kao da hoće na silu da udje unutra, a čuo je i ženski
vrisak. Zatim je primijetio “ćelavog momka” kako se vraća nazad, i dolazi do
jednog automobila pored kojeg je stao jedan mladić, kome je ovaj ćelavi momak
rekao da ga vozi u bolnicu jer će umirijeti.
I svjedok S. S., u bitnome skoro istovjetno prikazuje predmetni dogadjaj,
navodeći da je primijetio da se na jednom prolazu, izmedju kuće Č. i V.,
dešava neka tuča, ali taj dio nije bio dobro osvijetljen. Čuo je kako jedna
cura doziva pomoć, govoreći nekome da prestane sa tučom i izgovara riječi “I.e
ili I., pušti ga, udavi ga”. Ovaj svjedok je naveo i da je primijetio kako dva
momka, od kojih je jedan bio “ćelav”, tuču trećeg momka, nakon čega primjećuje
da se prema kući Č. udaljavaju jedan momak i jedna cura, dok druga dva momka
takodje odlaze prema ulaznim vratima, a jedan od njih ćelavi–krupniji momak
udara po vratima kuće Č., psujući i govoreći nekm da otvori vrata, što je
trajalo oko 2- 3 minuta, a opet je čuo i ženski glas koji je zvao u pomoć i
zapomagao da se pozove policija. Čuo je i muški glas koji je govorio “ubi me,
vodi me u bolnicu” i vidio da ona dva momka, koja su prethodno tukla trećeg
momka, ulaze u jedno vozilo “Golf “ crvene boje, i odlaze.
I pored činjenice što je svjedok S. u svojoj izjavi naveo da su dva momka, od
kojih je jedan bio krupniji, ćelavi, tukla trećeg momka, imajući u vidu da iz
iskaza ostalih saslušanih svjedoka proizilazi da je do fizičkog obračuna došlo
samo izmedju dva momka, i to optuženog i oštećenog, sud nije posumnjao u
vjerodostojnost njegovog iskaza, obzirom da je on u pogledu ostalih činjenica,
na skoro identičan način, kao i ostali svjedoci, prikazao predmetni događaj.
Kako mjesto gdje se odigravao predmetni dogadjaj nije bilo dobro osvijetljeno,
a što prizilazi iz iskaza ovog svjedoka i svjedoka B., te kod nesumnjivo
utvrdjene činjenice da je, pored svjedoka Volarić i V., i svjedok Č. pokušavao
da razdvoji optuženog i oštećenog, sasvim je moguće da je ovaj svjedok učešće
Č., zbog slabe vidljivosti, pogrešno protumačio.
Naprijed navedene činjenice proizilaze i iz iskaza svjedoka S. D., koji je
kritičnom prlikom bio u društvu sa oštećenim R.I.om i koji je vozilom R. i
došao ispred kuće Č., gdje su optuženi i oštećeni prvo nešto pričali, a onda
počeli da se guraju, a zatim i biju, nakon čega su obojica pali, a sve to se
dešavalo na ulici, dok se ovaj svjedok nalazio u vozilu, na nekih pedesetak
metara udaljenosti. Nadalje iz iskaza ovog svjedoka proizilazi i da je vidio,
kako je optuženi ustao i utrčao u dvorište neke kuće, a oštećeni krenuo da
trči za njim, a nakon dva minuta oštećeni se vratio držeći se za lijevi predio
grudi, pri čemu je ovaj svjedok potvrdio da je oštećeni R. tada imao veoma
kratku kosu i to na tjemenu dužine do jedan cm ili manje, a sa strane još
kraću, pa je očigledno da je oštećeni R. “krupni, ćelavi momak”, kojeg u svom
iskazu opisuju svjedoci B.i S. .
U zapisniku o uvidjaju, pored navedenog, je konstatovano da je ispred ulaznih
vrata kuće Č. zatečena prevrnuta saksija sa cvijećem, a na lijevom krilu,
ispod brave i kvake, konstatovani su tragovi–obrisi od blata–gliba, koji
najvjerovatnije potiču od obuće, dok su na betonskoj podlozi, ispod otirača,
zatečeni tragovi tamnocrvene boje nalik na krv, u vidu kapljica, a što je
prikazano i u fotodokumentaciji koja je sačinjena tokom uvidjaja, što dodatno
potvrdjuje iskaze svjedoka, posebno Č. D.a, V. M. i V. J., da je oštećeni
nasilnio pokušao da otvori ulazna vrata kuće Č., u čemu ga je sprečavala
svjedok V., te da je oštećeni povrijedjen, dok se nalazio na ulaznim vratima
kuće Č., a kako to saglasno prikazuju optuženi i saslušani svjedoci.
Da je do povredjI.ja oštećenog R.a došlo na način kako to u svojoj odbrani
prikazuje optuženi, a potvrdjuju saslušani svjedoci V., Č. i V., dodatno se
utvrdjuje iz nalaza i mišljenja vještaka medicinske struke dr.N. K. i njegovog
izjašnjenja sa glavnog pretresa, iz kojeg proizilazi da je povreda koju je
zadobio oštećeni (nagnječno razderna rana u predjelu prednje strane lijeve
polovine grudnog koša) mogla nastati i na način kako to opisuje optuženi,
odnosno da je kuhinjskim nožem koji je prikazan na slici broj 8
fotodokumentacije broj ..., optuženi gadjao oštećenog R.I.a, s tim što
oštećeni u tom slučaju nije bio pogodjen šiljkom, već sječivom pomenutog noža.
Kritičnom prilikom optuženi i svjedok V. su zadobili tjelesne povrede i to:
svjedok V.M. krvni podliv kože u predjelu zadnje strane lijeve nadlaktice u
gornjoj trećini, krvni podliv kože u predjelu zadnje strane lijeve nadlaktice
u donjoj trećini i krvni podliv kože u predjelu spoljašnje strane lijeve
natkoljenice, a koje povrede joj je izvjesno nanio oštećeni, i koje se nalaze
upravo na mjestim koja je u svojem iskazu opisala ova svjedokinja, dok je
optuženi K.zadobio krvni podliv kože u predjelu palca lijevog stopala, krvni
podliv kože u predjelu domalog prsta desne šake, četiri krvna podliva kože u
desnom natključnjačinom predjelu, koje povrede mu je nanio oštećeni, a zadnju
na način što je oštećeni “davio” optuženog, kako to prizilazi iz njegove
odbrane, a što potvrdjuju i svjedoci V., Č. i V., a što takođe proizilazi I iz
nalaza I mišljenja vještaka medicinske struke za koju povredu je vještak
konstatovao da je nastala najvjerovatnije stiskanjem desnog natključačinog
predjela prstima (predio iznad ključne kosti, u šta svakako spada dio tijela
oko vrata i vrat), dok je oguljotina kože u predjelu lijevog i desnog koljena,
nastala prilikom pada i kontakta ovih djelova tijela sa podlogom, a ostale
povrede nastale su najvjerovatnije dejstvom tupine aktivno zamahnutog
mehaničkog orudja, u što bi spadalo: noga, stisnuta pesnica i slično. Povrede
koje su zadobili optuženi i svjedok V., očigledno su nastale u predmetnom
dogadjaju, a kako je to, pored navedenog, utvrdjeno i iz medicinske
dokumentacije na ime optuženog i svjedoka V., te dopune nalaza i mišljenja
vještaka medicinske struke dr. N. K. od ... godine,iz kojeg nesumnjivo
proizilazi da je sasvim moguće da su optuženi K. i svjedok V., naprijed
citirane povrede, zadobili dana ... godine, odnosno u predmetnom dogadjaju.
Iz naprijed utvrdjenog činjeničnog stanja, nesumnjivo proizilazi da je
optuženi, kritičnom prilikom, od sebe odbijao neskrivljeni, neposredno
predstojeći protivpravni napad oštećenog, a radnje koje u tom pravcu oštećeni
preduzimao bile su takve da je optuženi osnovano mogao očekivati da će napad
biti stvaran i obziljan, a koji napad se na drugi način nije mogao uspješno
odbiti. Naime oštećeni R. je bez ikakvog povoda došao ispred kuće Č. D.a sa
kojim je ranije imao sukob, i sa kojim ga je izmirio upravo optuženi K. .
Oštećeni je bio u dobrim odnosima sa optuženim, kako to proizilazi iz njegovog
iskaza, pa za sud nema sumnje da je optuženi sa tog razloga i izašao ispred
kuće Č. i pokušao da smiri oštećenog koji je bio u pijanom stanju, i na taj
način spriječi evenutalni sukob oštećenog i Č., imajući u vidu da ih je i
ranije mirio. Kako optuženi u tome nije uspio, došlo do prepirke izmedju
optuženog i oštećenog, tokom koje je oštećeni udario svjedoka V. – Č. M., koja
je tom prilikom zadobila krvni podliv kože u predjelu zadnje strane lijeve
nadlaktice, pa je optuženi, da bi zaštitio svjedokinju V. od fizičkog napada
oštećenog, stao ispred nje kada dolazi do fizičkog sukoba izmedju optuženog i
oštećenog, u kojem je optuženi zadobio krvne podlive kože u predjelu palca
lijevog stopala, domalog prsta desne šake i četiri krvna podliva kože u desnom
natključnjačinom predjelu, ali su prisutni svjedoci uspjeli da odvoje
oštećenog od optuženog, pa je optuženi, zajedno sa svjedocima Č. D.om i V.
Jelenom, pobjegao sa mjesta dogadjaja i ušao u kuću Č., zatvarajući ulazna
vrata, ispred kojih je ostala V.M., koja je sprečavala oštećenog R. da udje u
kuću i koju je oštećeni tom prilikom nekoliko puta udario, nanoseći joj lake
tjelesne povrede u vidu krvnih podliva u predjelu zadnje strane lijeve
nadlaktice i spoljašnje strane lijeve natkoljenice, udarajući i lupajući po
ulaznim vratima rukama i nogama pokušavajući da uđe, dok je ova svjedokinja
dozivala u pomoć i molila da je ne udara, vičući “nemoj molim te” “ubiće me”,
pa je optuženi, da bi od sebe odbio neposredno predstojeći protivpravni napad,
uzeo kuhinjski nož, i u trenutku kada je oštećeni uspio da otvori jedno krilo
ulaznih vrata, istog gadjao navedenim nožem, dok se oštećeni nalazio na
ulaznim vratima, i tom prilikom mu nanio tešku tjelesnu povredu u vidu
nagnječno–razderne rane u predjelu prednje strane lijeve polovine grudnog koša
u srednjoj ključnjačinoj liniji.
Oštećeni je preduzetim radnjama pokazao istrajnost i upornost da se fizički
obračuna sa optuženim, jer je i pored toga što su ga prisutni odvojili od
optuženog dok ga je rukama stezao u predjelu vrata, potrčao za optuženim koji
je ušao u kuću Č. u koju je oštećeni nasilno pokušao da udje, u čemu ga je
sprečavala svjedok V., očigledno s namjerom da ponovo ugrozi tjelesni
integritet optuženog. Pored naprijed utvrđenih činjenica, te okolnosti da je
oštećeni fizički jači od optuženog (oštećeni je visok 177 -178 cm, težak oko
90 kg, a optuženi je visok 170 cm, težak 75-76 kg), optuženi je, da bi od sebe
odbio neposredno predstojeći protivpravni napad koji je osnovano mogao
očekivati imajući u vidu prethodno ponašanje oštećenog, uzeo kuhinjski nož iz
unutrašnjosti kuće i gadjao oštećenog, u trenutku kada je ovaj uspio da otvori
ulazna vrata i nalazio se na istima, nanoseći mu tom prilikom tešku tjelesnu
povredu.
Kada je oštećeni R. bez povoda napao svjedokinju V., u čiju zaštitu je stao
optuženi, zbog čega je došlo do fizičkog sukoba izmedju optuženog i oštećenog,
te kada je optuženi pobjegao sa mjesta dogadjaja i ušao u kuću Č., a oštećeni
potrčao za njim pokušavajući nasilno da udje u pomenutu kuću, i ako ga je u
tome sprečavala svjedok V., oštećeni je na taj način htio da preduzme još
jedan protivpravni napad protiv optuženog, kako bi ponovo ugrozio njegov
tjelesni integritet. Ove okolosti davale su pravo optuženom na odbranu svog
tjelesnog integriteta, odbijanjem neposredno predstojećeg protivpravnog
napada, pa je isti, da bi odbio takav napad, upotrijebio kuhinjski nož sa
kojim je gadjao oštećenog, nanoseći mu tešku tjelesnu povredu.
U konkretnom slučaju oštećeni je taj koji je ciljano došao ispred kuće Č., sa
kojim je ranije imao sukob, očigledno da se sa istim “razračuna”, a optuženi
je izašao kako bi ga, na miran način, pokušao odvratiti od toga, upravo
djelujući da do sukoba između oštećenog i Č. ne dođe, posebno što je u dobrim
odnosima sa oštećenim i činjenice da ih je već i ranije mirio, pa je po
mišljenju suda, oštećeni bio taj koji je bez ozbiljnog povoda prvo preduzeo
protivpravni napad prema svjedokinji V., a zatim i na optuženog koji je
pokušao da zaštiti pomenutog svjedoka od fizičkog napada oštećenog, a na način
kako je to naprijed opisano, zbog čega je optuženi kasnije imao pravo da
upotrebom kuhinjskog noža odbije neposredno predstojeći protivpravni napad
oštećenog, za koji je osnovano mogao očekivati da će biti stvaran i ozbiljan,
imajući u vidu okolnosti pod kojima se čitav dogadjaj odigrao, te činjenicu da
je oštećeni fizički jači od optuženog.
Sve naprijed navedeno upućuje na nesumnjiv zaključak da bi oštećeni fizički
napao optuženog, da ga ovaj nije gadjao kuhinjskim nožem u trenutku kada je
oštećeni bio na ulaznim vratima kuće Č., i koji je tek nakon što je pogodjen
nožem, napustio lice mjesta.
Na ovaj način optuženi je djelovao u nužnoj odbrani, kada je uzeo kuhinjski
nož dužine sječiva 15 cm i sa istim gadjao oštećenog, nanoseći mu tom prilikom
tešku tjelesnu povredu u vidu nagnječno razderne rane u predjelu prednje
strane lijeve polovine grudnog koša u srednjoj ključnjačinoj liniji, sa kojih
razloga, je shodno odredbi čl.373 tač.1 Zakonika o krivičnom postupku, a u
vezi čl.10 st.2 i 1 KZ-a, oslobodjen od optužbe, jer djelo koje je učinjeno u
nužnoj odbrani nije krivično djelo, pa je u tom pravcu i preciziran činjenični
opis izreke presude, na način kako je to u samoj izreci i predstavljeno.
Odluka o troškovima donijeta je shodno odredbi čl.230 ZKP-a.
Sud je cijenio i ostale provedene dokaze, ali je našao da nisu od uticaja na
drugačiju odluku suda.
Na osnovu izloženog, a shodno odredbi čl.373 tač.1 ZKP-a, odlučeno je kao u
izreci presude.
VIŠI SUD U PODGORICI
Dana, 22.01.2013. godine
PREDSJEDNIK VIJEĆA – SUDIJA
Vesna Moštrokol s.r.
PRAVNA POUKA:
Protiv ove presude je dozvoljena
Žalba, u roku od 15.dana, od dana
Prijema pismenog otpravka, Apela
Cionom sudu CG, preko ovog suda.
Za tačnost otpravka ovjerava namještenik suda
Anka Raković