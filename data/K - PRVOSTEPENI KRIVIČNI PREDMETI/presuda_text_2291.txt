K.br.09/1416 
U IME NARODA 
OSNOVNI SUD U PODGORICI , po sudiji Đuković Goranu uz učešće zapisničara
Mrenović Sandre,u krivičnom predmetu protiv okrivljenih K. M,Š D,Š N,R B i M.
M iz Podgorice,zbog krivičnog djela mučenje i zlostavljanje iz čl. 167.st.3 u
vezi st.2 Krivičnog zakonika,odlučujući po optužnom predlogu ODT Podgorica
Kt.br.732/08 od 14.05.2008. godine koji je na glavnom pretresu zastupao
zamjenik ODT-a Čađenović Saša,nakon glavnog i javnog pretresa,održanog dana
21.10.2010. godine u prisustvu stranaka,branioca okrivljenih advokata B.
Z.,ovlašćenog predstavnika porodice pokojnog oštećenog S. P sina S. A,izrekao
je i istog dana javno objavio  
P R E S U D U 
Okrivljeni: 
1. K. M , od oca B. i majke S.,rođene R.,rođen ... godine u M.,sa
prebivalištem u P,ul. K. N. br.85,državljanin CG,pismen,završio fakultet
civilne bezbjednosti,oženjen,otac dvoje maloljetne djece,lošeg imovnog
stanja,neosuđivan  
2. Š. D. , od oca M. i majke D.,rođene R.,rođen ...... godine u B.
P.,sa prebivalištem u P. ul. Lj. Ć. br...,državljanin CG ,pismen,završio
srednju školu,zaposlen-službenik ....,neoženjen,lošeg imovnog
stanja,neosuđivan  
3. Š. N. od oca U. i majke Z.rođene J,rođen ......,u B. P,sa
prebivalištem u P K. Z. bb,državljanin CG, zaposlen–službenik....., neoženjen,
lošeg imovnog stanja, neosuđivan  
4. R. B. , od oca R. i majke D., rođene M,rođen .....godine u H-Nj, sa
prebivalištem u P. G. , državljanin CG, završio gimnaziju, zaposlen...,oženjen
otac dvoje maloljetne djece,lošeg imovnog stanja,neosuđivan  
5. M. M. , od oca R. i majke M.,rođene V.,rođen  godine u P.,sa
prebivalištem u mjestu rođenja ul. br.,državljanin
CG,zaposlen,službenik......,neoženjen,lošeg imovnog stanja,neosuđivan
Na osnovu čl. 363.tač.3 Zakonika o krivičnom postupku Crne Gore  
OSLOBAĐAJU SE OD OPTUŽBE 
Da su:
Dana 09..... 2006. godine u T.,opština P,u svojstvu službenih lica u vršenju
službe zlostavljali drugog i prema njemu postupali na način kojim se vrijeđa
ljudsko dostojanstvo,na način što su kao p,p. s. a. jedinice U. p,prilikom
vršenja istražne radnje pretresa stana i drugih prostorija oštećenog S. P,svi
zajedno ušli u sobu u kojoj je oštećeni spavao i istog,vukući ga za ruke
bacili na pod,gdje su ga pritiskali nogom na grudi,udarali nogama po tijelu,te
kundakom puške udarali po licu,a zatim ga uhvatili rukama za vrat i tako
dovukli do ulaznih vrata sobe i njegovom glavom udarali u okvir vrata,kojom
prilikom je oštećeni zadobio lake tjelesne povrede u vidu oguljotine u
predjelu desne strane lica,desnog ramena,desne nadlaktice sa zadnje strane
lica,desnog ramena,desne nadlaktice sa zadnje strane,desnog lakta u predjelu
lijeve lopatice  
-čime bi kao saizvršioci izvršili krivično djelo mučenje i zlostavljanje iz čl. 167.st.3. u vezi st.2 u vezi čl. 23 Krivičnog zakonika  
Ovlašćeni predstavnik porodice pokojnog oštećenog S. P,sin S. A. se radi
ostvarenja imovinsko pravnog zahtjeva upućuje na parnični postupak.  
Troškovi postupka u iznosu od 332,60 eura,padaju na teret budžetskih sredstava
suda.  
O b r a z l o ž e nj e 
Optužnim predlogom ODT Podgorica Kt.br.732/08 od 14.05.2008. godine
okrivljenim K. M.,Š. D.,Š. N,R. B. i M. M. stavljeno je na teret izvršenje
krivičnog djela mučenje i zlostavljanje iz čl. 167.st.3 u vezi stava 2 .u vezi
čl. 23 Krivičnog zakonika.  
U konačnom zastupnik optužbe je ostao pri podnijetom optužnom
predlogu,predložio je sudu da okrivljene oglasi krivim i osudi po zakonu.  
U završnoj riječi ovlašćeni predstavnik porodice pokojnog oštećenog S. P. sin
S. A. predložio je sudu da okrivljene oglasi krivim i osudi po zakonu.  
Okrivljeni K. M u svojoj odbrani na glavnom pretresu u bitnom je naveo da je
komandir A.-t. jedinice. Dana 09.09.2006. godine u K. na Z. održan je
sastanak,oko 03,0h,na kome  je njegova jedinica dobila zadatak da izvrši
pretres kuća S. A. i V,po dojavi da navedena lica spremaju terorističke akcije
na teritoriji C. G.Tom prilikom na sastanku su upozoreni da mogu očekivati
oružani otpor,budući da je postojala informacija da se braći S. mugu
priključiti lica iz O. vojske K.Istog dana oko 06,00h,sa svojom jedinicom u
kojoj su bili : Š. D,Š N,R B i M. M došao je ispred kuće S. A.Osim njegove
jedinice ispred kuće su došli i inspektori K. policije,kao i pripadnici P
jedinice.P jedinica je obezbjeđivala širi reon lica mjesta,dok je on sa svojom
jedinicom prišao ulaznim vratima kuće na koja je pozvonio.Iz kuće se niko nije
oglašavao,a zatim je pokucao rukom na vrata i glasno pozvao S. A.Zatim je S.
A. izašao na terasu drugog sprata kuće,kada je istom saopštio da ima nalog za
pretres kuće.  Nakon nekih sedam do osam minuta S. A. je otvorio ulazna vrata
kuće.Pojasnio je da je zatim neko od njegovih kolega iz jedinice stavio
sredstva za vezivanje S. A.Naveo je da su on i kolege iz njegove jedinice bili
obučeni u crnu uniformu sa šljemovima na glavama ispod kojih su se nalazile
fantomke sa prorezima za oči.Od nauružanja pri sebi su imali H. K. MP5 kalibra
9mm i pištolj G. kalibra 9 mm.Nakon što su vezali S. A. pojavila se i jedna
žena za koju je kasnije saznao da je supruga S. A,koju su smjestili na jednu
stolicu u dvorištu kuće,kada je odredio jednog od kolega da je čuva.Nakon što
su vezali S. A. pozvao je inspektore K. policije i krim tehničara da uđu u
kuću,što su oni i učinili, ušavši na prvi sprat kuće.Zatim su on i četvorica
kolega iz a. jedinice krenuli na drugi spat kuće,dok je ispred njih iz
bezbjednosnih razloga išao S. A.Dolaskom na drugi sprat ušli su u jedan mali
hodnik u kome je bilo prilično mračno.Zatim su otvorili jednu prostoriju u
kojoj nije bilo nikoga.U tu prostoriju je ušao on i S. A. kao i jedan ili
dvojica njegovih kolega iz a. jedinice,ali se nije mogo izjasniti koji.Zatim
je čuo neki udar koji je dolazio iz hola,kada je izašao iz sobe da vidi o čemu
se radi.U hodniku je primjetio jednog starog čovjeka,koji je pao i udario
leđima u štok od vrata druge sobe.Prišao je tom čovjeku koga je podigao,kao
što bi podigao svog roditelja i uz pomoć jednog kolege istog je poveo u drugu
sobu gdje je taj čovjek sjeo na krevet.U toj sobi su bli dječak i
djevojčica,kada je kolegama kazao da djecu povedu kod majke,djevojčica je
pošla dok je dječak ostao u sobi.U međuvremenu u sobu gdje je bio taj stariji
čovjek ušla su još dva ili tri pripadnika a. jedinice.Ni on, niti njegove
kolege koji su bili u sobi sa oštećenim nijesu zlostavljali S. P,niti je istog
bilo ko prstom takao.On ko i njegove kolege su tom prilikom pristupili
pretresu sobe u kojoj je bio oštećeni,u kojoj su pronašli veću količinu
oružja,što je konstatovano službenom zabilješkom.Ne isključuje mogućnost da je
prilikom pretresa navedene sobe u istu ušao neko od inspektora K.  policije.  
U svojoj odbrani na glavnom pretresu okrivljeni Š. D.  u bitnom je naveo da je
kao pripadnik specijalne a. jedinice prije predmetnog događaja imao višednevne
pripreme,a po dojavi da je ugrožena bezbjednost Crne Gore,te da se spremaju
terorističke akcije na području M.Dana 09.09.2006. godine bio je u timu S. sa
klegama Š,K,M i R,po zadatku da izvrše pretres kuće S. A. i S. V.Ispred kuće
S. A. došli su oko 06,00h ,gdje su osim njihove jedinice došla i četiri
inspektora K. policije kao šest pripadnika P. jedinice.On i kolege iz
antiterorističke jednice su prišli vratima kuće,  i neko od njih je nekoliko
puta pokucao.Nakon izvjesnog vremena na terasi drugog sprata pojavio se S. A
kome su kazali da imaju nalog za pretres kuće i koji je nakon pet do šest
minuta otvorio ulazna vrata .Pojasnio je da je uloga njegove jedinice bila da
obezbjede prostor za postupanje inspektora P P.Nakon što je otvorio vrata neko
od njegovih kolega je S. A. stavio sredstava za vezivanje.U kuću su ušla prvo
njegova jedinica,a zatim isnpektori K. policije,kriminalistički tehničar,te
dio p. jedinice.U tom trenutku na prizemlju kuće se pojavila i jedna žena,za
koju je kasnije saznao da je supruga S.A i prema kojoj nije primjenjivan bilo
kakav vid sile.Zatim je on kao i njegov čitav tim krenuo stpenicama na drugi
sprat kuće a ispred njih iz bezbjednosih razloga je išao  S. A.Kada su došli
na drugi sprat isti je bio polumračan .Najmanje dvojica njegovih kolega su
uveli S. A. u jednu praznu sobu.Na vratima od druge sobe pojavio se jedan
čovjek za koga u tom trenutku nije znao da li je mlad ili star koji je krenuo
korak i pao na leđa.Zatim su on i jedan kolega tog čovjeka podigli i stavili
na krevet sobe u kome je spavao jedan dječak,dok je primjetio da na drugom
krevetu iste sobe spava jedna djevojčica.Kasnije je vidio da se radi o
starijoj osobi koja je za njegov tim bila bezbjednosno neinteresantna.Pojasnio
je da on i njegove kolege nijesu na bilo koji način zlostavljali oštećenog S.
P.  
U svojoj odbrani na glavnom pretresu okrivljeni Š. N. u bitnom je naveo da je
dana 06.09.2006. godine po nalogu i naredbi sa kolegama iz a jedinice došao
ispred kuće S. A. oko 06,00h.Osim njegove jedinice na lice mjesta su došli i
pripadnici P. jedinice kao i inspektori K policije.K. M. je kao vođa grupe
pokucao na vrata,kada se na terasi drugog sprata pojavio S. A,kome je rečeno
da imaju nalog za pretres kuće,i koji je nakon 5 do 10 minuta otvorio ulazna
vrata.Neko od kolega je stavio sredstava za vezivanje S. A,kada je primjetio
jednu žensku osobu za koju je kasnije saznao da je supruga S. A,koja je ostala
da sjedi u hodniku na stolici i prema kojoj niko nije primjenio bilo kakav vid
sile.Nakon toga, on kao i njegova jedinca pošli su na drugi sprat kuće, a
ipred njih je išao S. A. iz bezbjednosnih razloga.Došli su u hol koji je bio
polumračan i on kao i jedan njegov kolega  su uveli S. A. u jednu praznu sobu
sa desne strane.Napomenuo je da je prije nego što je ušao u sobu sa S.
A,primjetio jednog čovjeka koji je stajao na pragu vata druge sobe ,koji nakon
što ih je vidio je krenuo naprijed  a zatim nazad kojom prilikom je
pao.Pojasnio je da je ulazio u sobu u kojoj je bio S. P,u trenutku kada se
vršio pretres te sobe,kad su u sobu ulazili i izlazili i inspektori K.
policije.Kada su vršili pretres sobe na S. P. nije primjetio bilo kakve
povrede i isti je bio nag do pojasa.Napomenuo je da on i njegove kolege
kritičnom prilikom na bilo koji način nijesu zlostavljali oštećenog S. P.  
U svojoj odbrani na glanom pretresu okrivljeni R. B. u bitnom je naveo: da je
dana 09.09.2006. godine oko 06,00h bio u akciji tima s. a. jedinice čije zadak
bio pretres kuće S. A. i S. V,te lišavanje slobode navedenih lica.Osim njegove
jedinice ispred kuće su bili i policajci iz P. jedinice kao i inspektori C. B.
P.Komandir K. je pokucao na vrata,i čekali su duže vremena dok S. A. nije
sišao da otvori.Kada je otvorio vrata neko od kolega je S. A stavio sredstva
za vezivanje .Tu je primjetio i jednu ženu za koju je kasnije saznao da je
supruga S. A.Nakon što su obezbjedili i pretresli prvi sprat kuće,sa S. A
ispred, krenuli su na drugi sprat.Kada su došli na hol drugog sprata ipred
jedne sobe vidio je jednog starog čovjeka koji se prepao i pao unazad.Dvojica
kolega su tom starijem čovjeku pomogli da ustane, a misli da je jedan od njih
bio K. M,za koje vrijeme je taj čovjek vrijeđao i psovao.Pojasnio je da je
čitavo vrijeme stajao na holu drugog sprata.Nakon što su obezbjedili gornji
sprat inspektori K. policije su pristupili pretresu istog.Pojasnio je da kada
su došli na drugi sprat S. A. je ušao u sobu sa desne strane i sa njim su ušla
dva pripadnika a. jedinice,a misli da u to bili M. M. i Š. N.Pojasnio je da on
kao i njegove kolege kritičnom prilikom nijesu zlostavljali oštećenog S. P.  
U svojoj odbrani na glavnom pretresu okrivljeni M. M. u bitnom je naveo da je
dana 09.09.2006. godine kao pripadnik specijalne a. jedinice zajedno sa
kolegama imao zadatak pretresa kuće S. A. i S. V,kao i da navedena lica liše
slobode.Osim njegove jedinice na licu mjesta su bili i pripadnici P.
jedinice,kao i inspektori K. policije.Nakon što su pokucali,S. A se pojavio na
terasi kuće,a zatim je otvorio spoljna vrata, nakon nekih desetak minuta.Pošto
je otvorio vrata S. A je neko od njegovih kolega stavio sredstva za vezivanje
.U prizemlju kuće  vidio je jednu ženu,za koju je kasnije saznao da je supruga
S. A,prema kojoj kao i prema S. A niko nije primjenjivao bilo kakav vid
sile.Suprugu S. A su ostavili da sjedi na jednoj stolici prizemlja kuće,dok se
on kao i kompletna a. jedinica uputila na sprat kuće,a ispred njih je išao S
A.Dolaskom na drugi sprat odnosno u hodnik koji je bio uzak i mračan,iz jedne
sobe koja je bila njima dalje izašao je jedan čovjek odnosno oštećeni S. P.Taj
čovjek odnosno S. P je pao,kada je prišao K M koji mu je pomogao da
ustane.Pojasnio je da su zatim on i Š. N. uveli S. A. u sobu sa desne strane
hodnika,te da su stajali pored njega,odakle su imali pregled i na hodnik
navedenog sprata.Tek kada je počeo pretres koji su vršili pripadnici K
policije ušao je u sobu u kojoj je bio oštećeni S. P.Nije primjetio bilo kakve
povrede kod S. P.Pojasnio je da on i njegove kolege nijesu na bilo koji način
zlostavljali oštećenog .  
Branilac okrivljenih advokat B. Z. u završnoj riječi u bitnom je naveo da u
postupku nije dokazno da su njegovi branjenici izvršili krivično djelo
stavljeno im na teret,te je predložio sudu da iste oslobodi od
optužbe.Zatražio je troškove krivičnog postupka po AT-u.  
Okrivljeni K. M. je završnoj riječi podržao  završnu riječ svog branioca,te je
u bitnom naveo da su neosnovani navodi optužnog akta tužioca,te da je za njega
nezamislivo da se on ili bilo ko od njegovih kolega drznuo da digne ruku na
čovjeka od 90 godina.  
Okrivljeni Š. D u završnoj riječi podržao je završnu riječ svog branioca i
ostao pri navodima svoje odbrane na glavnom pretresu.  
Okrivljeni Š. N. u završnoj riječi podržao je završnu riječ svog branioca i
ostao je pri navodima svoje odbrane na glavnom pretresu.  
Okrivljeni R. B.  u završnoj riječi podržao je završnu riječ svog branioca i
ostao je pri navodima svoje odbrane na glavnom pretresu.  
Okrivljeni M. M.  u završnoj riječi podržao je završnu riječ svog branioca i
ostao je pri navodima svoje odbrane na glavnom pretresu.  
Sud je u dokaznom postupku proveo sledeće dokaze: saslušao je u svojstvu
svjedoka ovlašćenog predstavnika porodice pokojnog oštećenog S. P,sina S A,na
saglasan predlog stranaka pročitao je iskaz svjedoka N. P. sa zapisnika o
glavnom pretresu od 26.03.2010. godine,pročitao je iskaz svjedoka S. M. sa
zapisnika o glavnom pretresu od 26.03.2010. godine,pročitao je iskaz svjedoka
Ž. B. sa zapisnika o glavnom pretresu od 26.03.2010. godine,pročitao je iskaz
svjedoka Ć. D. sa zapisnika o glavnom pretresu od 26.03.2010. godine,pročitao
je iskaz svjedoka P. S. sa zapisnika o glavnom pretresu od 26.03.2010.
godine,pročitao je iskaz svjedoka N. Ž. sa zapisnika od 14.05.2010.
godine,pročitao je izjašnjenje stalnog sudskog vještaka medicinske struke
dr.Š. M. sa zapisnka o glavnom pretresu od 14.05.2010. godine,pročitao je
iskaz svjedoka maloljetnog S.M. dat u prisustvu zakonskog zastupnika i
psiholaga sa zapisnika o glavnom pretresu K.br.719/08 od 20.10.2008.
godine,pročitao je iskaz svjedoka maloljetne S. N. dat u prisustvu zakonskog
zastupnika kao i psihologa sa zapisnika o glavnom pretresu K.br.719/08 od
20.10.2008. godine,pročitao je uvjerenje JZU D. z. H. m. p. od 11.09.2006.
godine na ime S. P,pročitao je nalaz i mišljenje sudskog vještaka medicinske
struke dr. Š. M Kri.br.07/1100 od 31.01.2008. godine,pročitao je izvod iz KE
U. p. I. M. za okrivljenog K. M broj: 245-08-2605/2 od 05.06.2008.
godine,pročitao je izvod iz Ke za okrivljenog Š. D. izdat od U. p. PJ B. P.
broj: 490 od 04.06.2008. godine,pročitao je izvod iz KE za okrivljenog Š. N
izdat od U. p. PJ B. P. broj 989 od 04.06.2008. godine,pročitao je izvod iz KE
za okrivljenog Radičković Branka broj 11-245/08-9267/2-1961 od 04.06.2008.
godine i pričitao je izvod iz KE za okrivljenog M. M. izdat od U. p. PJ
Podgorica broj: 11-245/08-9266/2-196 od 04.06.2008. godine.  
Ocjenom navoda optužbe i odbrana okrivljenih ,provedenim dokazima na glavnom
pretresu,kako pojedinačno,tako i u međusobnoj povezanosti,i dovodeći iste u
logičnu vezu sa navodima odbrana okrivljenih ,u postupku nije dokazano da su
okrivljeni izvršili krivično djelo koje im je stavljeno na teret optužnim
aktom tužioca,te je sud okrivljene primjenom odredbe čl. 363.tač.3 Zakonika o
krivičnom postupku Crne Gore,oslobodio od od optužbe iz sledećeih razloga:  
Saslušan na glavnom pretresu u svojstvu svjedoka ovlašćeni predstavnik
porodice pokojnog oštećenog S. P, S. A. u bitnom je naveo: da je kritičnog
jutra bio u svojoj porodičnoj kući u centru T,kad su oko 06,00 h s. a.
jedinice zalupale na vrata. Kada je ista otvorio vidio je s. j. sa uperenm
cijevima u njegovom pravcu koji su ga pitali da li je on S. A,našto je
potvrdno odgovorio.Kada je otvorio vrata,policajci su skočili na njega obori
li  ga,stavili sredstva za vezivanje i zvjerski tukli i gazili.Došla je
njegova supruga M. koju su takođe oborili na pod,tako da su bili glavom
okrenuti jedno ka drugom.Zatim su ga pitali gdje je spavaća soba i dnevnik,i
naredili su mu da ustane što nije mogao,pa su mu neki od policajaca pomogli da
ustane, te ih je odveo u spavaću sobu.Kada su ga doveli u njegovu spavaću sobu
oborili su ga na krevet i tukli.Pritom su mu upućivali i razne pogrdne
riječi.Druga grupa pripadnika S. ušla je u drugu sobu,gdje su spavali njegov
otac P. i djeca M. i N.Čuo je oca koji im se obratio „šta je ovo“,čuo je
vrisak djece i tupe udarce,po tijelu.Odjednom je nešto palo,odnosno pojasnio
je da je njegov otac pao.Djeca su plakala i nakon svega je nastao muk.Pojasnio
je da su dvojica pripadnika S. bilo pored njega u sobi.Pitali su ga “gdje ti
je oružje” ,našto je pojasnio da će im pokazati oružje koje je
legalno.Pojasnio je da je na ormaru bio pištolj i lovačka puška pored
ormara.Pojasnio je da je vidio svog oca položenog na desnu stranu jer su bila
otvorena vrata sobe u kojoj se nalazio.Pitao je oca na albanskom da li je živ
i isti nije odgovarao,te je pitao policiju da li su mu ubili oca,našto su mu
kazali da ćuti.Nakon toga policija je izvršila pretres kuće i oduzeli su
oružje koje su stavili na terasu.Pojasnio je da je nakon što je policija
izvršila pretres kuće stajao na vratima kuće ,kada je čuo riječi svog
oca”bolje da ste me ubili,nego što ste mi ovo danas uradili“.Zatim su mu
policajci naredili da im pokaže kuću svog brata V što je i učinio i nakon toga
ponovo su ga vratili do prodične kuće.Tada je vidio svog oca P. koji je na
desnoj strani lica imao krvave tragove.Pojasnio je da kritičnom prilikom nije
vidio ko je udarao njegovog oca,ali je čuo tupe udarce i njegove jauke,te
vrisak djece.  
Kao ovlašćeni predstavnik porodice oštećenog,pridružio se krivičnom gonjenju
protiv okrivljenih,postavio je imovinsko pravni zahtjev koji na glavnom
pretresu nije mogao precizirati.  
Saslušana na glavnom pretresu svjedok N. P. u bitnom je navela da je dana
09.092006. godine putem telefona pozvala snaha,koja joj je kazala da dođe u
T,te da je policije privela njenu braću A i V.Došla je u porodičnu kuću svojih
roditelja kada je u prizemlju vidjela svog oca P. koji je bio naslonjen na
zid.U kući je vidjela haos i lom.Odmah je primjetila na desnoj strani lica
svog oca rez,a zatim mu je otkopčala svjetlo kafenu košulju i na desnom ramenu
odnosno desnoj ruci i leđima je vidjela znakove torture.Njen otac se nakon
izvjesnog vremena žalio na glavolju i malaksalost te su ga poveli u H. pomoć u
Podgoricu.Pojasnila je da dok su bili u kući da joj otac ništa nije govorio,i
da istog ništa nije pitala niti je mogla.Nakon pregleda u H. pomoći izvršen je
pregled u K. C C. G,a zatim su se vratili u T.Nakon više dana od predmetnog
događaja otac joj je ispričao šta se desilo kritičnog jutra.Ispričao je da je
kritičnog jutra spavao u krevetu spavaće sobe ,te da se probudio kada su ušli
policajci u sobu.Okrenuo se prema policajcima i pitao“šta je ovo“,našto ga je
jedan od policajaca ućutkao uhvatio za ruku i bacio na patos,stavio čizmu na
grudi i tom čizmom gazio.Ispričao je da ga je taj isti policajac uhvatio za
vrat i njegovom glavom udaro u okvir vrata više puta,te da je nakon tih
udaraca pao.Pojasnila je da su nakon deset mjeseci od predmetnog događaja
djeca M. i N progovorili o istom a nakon jedne televiziske emisije.Tu noć je
bila prisutna kada je njen bratanić M. kazao brataničini N“ti si N plakala za
djedom“,te su nakon toga M. i N. pričali šta se desilo kritičnog jutra.Kazali
su da su policajci kritičnom prilikom ušli u sobu gdje je spavao njihov djed
P,te da je jedan od policajaca uhvatio za ruku njihovog djeda,bacio na pod
,gazio,zatim uhvatio  za glavu udarajući njegovom glavom od štok vrata,kada je
isti izgubio svijest.  
Saslušana na glavnom pretresu svjedok S. M. je u bitnom navela,da je dana
09.09.2006. godine u jutarnjim časovima bila u svojoj porodičnoj kući u
T.Spavala je u sobi na drugom spratu kuće u kojoj se nalazio i njen suprug
A,dok su u drugoj sobi spavali njen svekar P i njena djeca M i N.Oko 06,00h
čuli su lupnjavu na vratima kada je njen supug izašao na terasu i kada je čula
povike,da se ulazna vrata kuće otvore.Obukli su se u sobi a zatim su ona i
njen suprug sišli na prizemlje.Njen suprug je otvorio ulazna vrata kuće.U tom
trenutku na A je nasrnula grupa maskiranih policajaca koji su ga oborili na
pod i stavili sredstva za vezivanje,te su i njoj naredili da legne na pod što
je i učinila.Policajci su tom prilikom A upućivali pogrdne riječi,a zatim su
istog poveli na sprat kuće.Pojasnila je da je ležala na podu prizemlja kuće
sat i po do dva sata.Kada su A. odveli na sprat čula je viku psovku i
glamu.Nakon sat i po vremena do dva maskirani policajci su joj naredili da
ustane,što je i učinila,te je sjedjela ispod terase u dvorištu kuće.Kada je
sjela u dvorište kuće došla su njena djeca M i N.Nakon izvjesnog vremena dok
su policajci bili još u kući niz stepenice sa sprata je sišao njen svekar
P,kada je na desnoj strani njegovog lica vidjela krv.Tom prilikom ga je
pitala“šta su ti to uradili“,ali joj ništa nije odgovorio samo je tužno
pogledao.Nakon odlaska policije u kući su se okupili prijatelji i novinari,
kada je njen svekar kazao što se dogodilo na spratu kuće.Kazao je da su
kritičnom prilikom u njegovu sobu ušli policajci da su ga uhvatili za ruke i
bacilli na pod sobe,kazao je da ga je jedan policajac gazio čizmama po tijelu
u predjelu grudi i da ga je jedan od policajaca kundakom puške udario u
predjelu lica.Kazao je da su ga policajci uhvatili za glavu dovukli do vrata
sobe i njegovom glavom udarali o okvir vrata.Nakon toga N P je povela S P na
ljekarski pregled i prije nego što je isti pošao kod ljekara ,skinuo je
košulju kada je vidjela ogrebotine na njegovom ramenu, podlaktici i lopatici
ruke.  
Saslušan na glavnom pretresu svjedok Ž B u bitnom je naveo da je dana
09.09.2006. godine kao pripadnik U p učestvovao u akciji "O l".Bio je član
grupe policije koja je formirana radi vršenja službene radnje lišavanja
slobode,pretresa a kasnije i obavljanje razgovora u PJ P.Njegova grupa je bila
konkretno zadužena za lice S. A.Pojasnio je da su u predmetnoj akciji
učestovali i drugi pripadnici policije CG.Osim njegove grupe do kuće S A su
došli i pripadnici P kao i pripadnici a jedinice.U kuću su prvo ušli
pripadnici a jedinice,kojoj je zadatak bio da obezbjedi uslove za nesmetan rad
njegove ekipe. Nakon što je ušao u kuću primjetio je A S koji nije bio vidno
povrijeđen.Kasnije je vidio i oca S A i to tek kada se isti spustio sa sprata
na prizemlje kuće,i tada na istom nije primjetio bilo kakve povede.Nije bio
prisustan u sobi u kojoj se nalazio S P i nije vidio šta se dešavalo kada je a
jedinica obezbjeđivala prilaz njegove grupe u cilju pretresa.  
U svom iskazu na glavnom pretresu svjedok Ć D u bitnom je naveo,da je komandir
odjeljenja P jedinice policije. Kritičnog jutra bio je na licu mjesta,ispred
kuće S A.Zadatak njegovog tima bio je da obezbjedi ulaz kuće,hodnik i
unutrašnje dvorište.Prvi su u kuću  ušli pripadnici a jedinice,zatim njegova
grupa pa inspektori CB.Ulaskom u prizemlje kuće na kraju hodnika sa lijeve
strane vidio je jednu ženu koja je sjedjela na stolici i za koju je kasnije
saznao da je supruga S A.Povremeno je odlazio na sprat na kome se nije mnogo
zadržavao.Kada se jednom popeo na sprat vidio je A na kome nije bilo vidnih
povreda a takođe je vido i oca S A kao i dvoje djece.Oštećenog S P je vidio na
terasi, pored istog su stajali dječak i djevojčica.Nije mogao da primjeti bilo
kakve povrede na oštećenom. Nije vidio bilo kakvo nasilje ili eventualno
povrijeđivanje oštećenog S. P.  
Iz  iskaza svjedoka N. Ž. u bitnom proizilazi da je zaposlen u U. K
policije.Kao vođa grupe K policije dana 09.09.2006. godine pošao je sa
zadatkom da izvrši pretres kuće S A.Kada su došli ispred kuće tu su bili i
pripadnici drugih jedinica policije ,te su pripadnici a jedinice pokucali na
vrata kuće,kada se prvo na terasi pojavio S A,koji je nakon izvjesnog vremena
otvorio ulazna vrata kuće.Pojasnio je da je sa svom grupom počeo pretres
prostorije u kojoj se nalazio S A kome su ruke bile vezane.Pojasno je da se
radi o prostoriji na spratu kuće. Vidio je oca S A u drugoj sobi na spratu
kuće gdje je bilo i jedan dječak.S P je bio nag do pojasa i sjedio je na
krevetu.Istom je sugerisao da nešto obuče.Na P nije primjetio bilo kakve
povrede,niti  bilo kojih znakova torture.  
Iz iskaza svjedoka P. S. u bitnom proizilazi da je uposlen kao operativac UP P
na za imovinske delikte.Kritičnog jutra bio je na licu mjesta ,i njegov
zadatak je bio prikupljanje materijalnih dokaza u kući S A.Prethodno ,odnosno
prije njegovog ulaska u kuću je ušla a jedinica,kako bi stvorila uslove za
nesmetan pretres kuće. Na spratu kuće primjetio je S A.Takođe je vidio i
njegovog oca odnosno oštećenog,kao i dvoje djece.A otac je sjedio na krevetu
sobe,kako kaže bez majce na sebi,i tom prilikom na istom nije uočio bilo kakve
povrede.  
Iz iskaza svjedoka maloljetne S N proizilazi,da je kritičnog jutra bila u sobi
sa djedom i bratom M kada je čula da neko viče,pogledala je kroz prozor i
vidjela policajce.Nakon toga policajci su ušli u sobu uhvatili njenog djeda za
ruku i oborili istog na patos.Zatim je djed čuo da se nešto dešava u sobi gdje
se nalazi njen otac i htio je da pođe tamo ali mu policajac nije dao već ga je
oborio na pod.Zatim je ustala i pošla kod majke na prizemlje kuće.  
Iz iskaza svjedoka maloljetnog S M proizilazi da je kritičnog jutra bio u sobi
sa djedom i sestrom N.Čuli su da neko kuca na vrata i zbog toga su se
probudili.Zatim su policajci ušli u sobu i jedan od njih manjeg rasta
približio se krevetu gdje se nalazio njegov djed.Policajac je djeda uhvatio za
ruku i oborio na patos.Nakon toga njegov djed je čuo psovke iz sobe u kojoj se
nalazi njegov otac,ustao je i pošao da vidi o čemu se radi ,ali ga je jedan
policajac uhvatio za vrat i oborio na pod.Poslije toga taj policajac je
uhvatio njegovog djeda za glavu i glavom udario u okvir vrata.Zatim je njegov
djed pao na pod,kada mu je jedan policajac stavio nogu na grudi i kazao“evo ti
U-a“.Zatim se njegov ded podigao sa poda.Kasnije je pošao sa djedom na terasu
kada je vidio da  krvari na desnoj strani lica.  
Iz citiranog nalaza i mišljenja vještaka medicinske struke dr.Š M od
31.01.2008. godine proizilazi  da je oštećeni S P dana 09.09.2006. pregledan
od strane ljekara H M pomoći,te K C  G,te da su tom prilikom kod istog
konstatovane povrede: oguljotine u predjelu desne strane lica,desnog
ramena,desne nadlaktice sa zadnje strane,desnog lakta u predjelu lijeve
lopatice.Navedene povrede posledica su višekratnog dejstva tupog,teškog i
zamahnutog mehaničkog oruđa,na odgovarajuće predjele tijela.Oguljotine u
predjelu lakta i lopatice mogle su nastati i mehanizmom pada i udara o tvrdu i
neravnu podlogu.Navedene povrede predstavljaju pojedinačno i u svom zbiru laku
tjelesnu povredu.Dakle u vrijeme odigravanja predmetnog događaja S P je
zadobio laku tjelesnu povredu.  
Saslušan na glavnom pretresu vještak medicinske struke ostao je pri osnovnom
nalazu i mišljenju,te je pojasnio da su oguljotine u predjelu lakta i lijeve
lopatice mogle nastati i mehanizmom pada i udara tijela u tvrdu i neravnu
podlogu a što ne isključuje mogućnost da su te povrede nastale i mehanizmom
direktnog dejstva sile,odnosno udarom nekog tupog,teškog i zamahnutog
mehaničkog oruđa u lakat i lopaticu.Nadalje S P je zadobio i povrede i vidu
oguljotina u predjelu desne strane lica,desnog ramena i desne nadlaktice sa
zadnje strane.Ove oguljotine posledica su najmanje trostrukog dejstva odnosno
tri udarca najmanje,u odgovarajuće predjele tijela.  
Iz citiranih izvoda iz KE za okrivljene,proizilazi da okrivljeni nijesu
evidentirani u KE Područnih jedinica mjesta njihovog rođenja.  
Iznoseći svoje odbrane u toku čitavog postupka okrivljeni negiraju izvršenje
krivičnog djela,navodeći u bitnom da kritičnom prilikom nijesu primjenili bilo
kakav oblik sile prema oštećenom S P,niti su istog na bilo koji način
zlostavljali.Naime, svi okrivljeni ne spore da su kritičnom prilikom bili u
akciji U policije,kao pripadnici s a jedinice koja je imala zadatak da
obezbjedi uslove p. jedinici i pripadnicima k. policije kako bi izvrši pretres
kuće S A i obezbjedili materijalne tragove za takozvanu akciju "O l",gdje je
bilo naznaka da S A kao i njegov brat V spremaju terorističke napade na
području C G.Okrivljeni ne spore da su od svih  jedinica policije koje su bile
na licu mjesta a nakon što je S A otvorio vrata kuće u kuću ušli prvi,što je
uostalom i bio njihov zadatak,te da su sva petorica došli na sprat kuće u
kojoj se nalazio oštećeni sada pokojni S P.Ispred sebe su iz bezbjednosnih
razloga poveli S A koga su smjestili u sobu sa desne strane hodnika drugog
sprata kuće,koga su čuvala dva pripadnka a jedinice,koji su čitavo vrijeme sa
njim bili u sobi.Okrivljeni K, Š,Š, R i M su sudu prezentovali da kada su
došli na drugi sprat kuće ušli su u jedan hodnik koji je bio mračan,kada su
vidjeli jednog čovjeka odnosno oštećenog,koji se sapleo i pao na leđa,i kome
su K i još jedan od okrivljenih pomogli da ustane,i  stavili na krevet sobe u
kojoj su bili svjedoci odnosno unuci oštećenog M i N.Okrivljeni su naveli da
za vrijeme odigravanja predmetnog događaja nijesu na bilo koji način
zlostavljali oštećenog  ,niti su kritičnom prilikom vidjeli bilo kakve povrede
na licu i tijelu oštećenog,i takve njihove odbrane sud prihavata kao
istinite,jer su iste potvrđene iskazima svjedoka  Ž B,Ć D,N Ž i P S koji ma
sud poklanja vjeru i koji su na saglasan način prezentovali da su kao
pripadnici K policije i P jedinice,vršili uviđaj odnosno obezbjeđenje
predmetnog objekta u kome je vršena kontrola,da su u momentu pretresa sobe
vidjeli oštećenog S P,ali da na njegovom licu ili tijelu nijesu vidjeli bilo
kakve povrede,niti bilo kakve posledice torture ili zlostave.Osim navedenog
odbrane optuženih  su za sud logične imajući u vidu činjenicu,da su optuženi
na kritično mjesto bili upućeni od strane U policije po dojavi da S A kao i
njegov brat V na području M spremaju terorističke napade,te da je svjedok S A
otvorio vrata kuće,kada su istom stavili sredstva za vezivanje poveli u sobu i
nad njim nijesu sprovodili bilo kakav vid zlostave kako to neosnovano ovaj
svjedok želi istaći u svom svjedočkom iskazu,pa se postavlja logično pitanje,
kako to da okrivljeni nijesu primjenili zlostavu nad osumnjičenim licem za
tako teško krivično djelo,već po stanovištu optužbe nad starim čovjekom sa
skoro devedeset godina života,te sud dolazi do logičnog zaključka da su
odbrane optuženih istinite i objektivne.Naime po stanovištu suda odbrane
okrivljenih nijesu opovrnute iskazima svjedoka S A i S M jer su njihovi iskazi
u djelu predstavljanja kritičnog događaja u bitnom različiti.Tako saslušan na
glavnom pretresu svjedok S A prezentuje sudu da nakon što je otvorio vrata od
kuće su ga pripadnici a jedinice udarali i zlostavljali,da su oborili na pod i
njegovu suprugu M kao ja je takođe preživjela torturu,dok svjedok S M u bitnom
drugačije opisuje sam ulazak pripadnika s. a jedinice u kuću,navodeći da je
isti nijesu oborili na pod ,već su joj kazali da legne na pod,a da su omah
njenog supruga poveli na sprat kuće ne navodeći da su prema njemu
primjenjivali silu.Osim toga svjedok S M nije bila očevidac predmetnog
događaja koji se odvijao na spratu kuće, već je za svo vrijeme odigravanja
događaja bila u prizemlju kuće što i sama u svom svjedočkom iskazu nije
sporila.Osim toga svjedok S A koji je u ovoj krivično pravnoj stvari
privilegovani svjedok je po ocjeni suda i te kako zainteresovan kako bi otežao
položaj okrivljenih u ovom krivičnom postupku, takođe nije bio očevidac
događaja,već je kako kaže čuo viku ,lupnjavu i tupe udarce koji su dolazili iz
sobe njegov oca,ali  nije vidio   ko je kritičnom prilikom udarao njegovo
oca.Osim toga u toku postupka oštećeni S P nije saslušan jer je preminuo nakon
kritičnog događaja.Odbrane optuženih nijesu opovrgnute ni iskazom svjedoka N P
koja nije bila očevidac događaja i koja je sudu prezentovala da je na lice
mjesta došla po pozivu svoje snahe kritičnog jutra oko 9,00h kada je vidjela
povrede kod svog oca na desnoj strani lica, a zatim skinuvši košulju istom
vidjela povrede desnog ramena desne ruke i predjelu leđa.Iskaz ovog svjedoka
sud cijeni kao nelogičan i sračunat na otežanje položaja okrivljenih u ovo
krivičnom postupku.Sud smatra da su svjedočki iskazi svjedoka maloljetnih S M
i S N nepouzdani,pri činjenici da su navedeni svjedoci u vrijeme davanja
iskaza imali i to maloljetna N sedam godina a maloljetni M 11 godina,te da je
opšte poznata činjenica da su djeca u tom životnom dobu itekako podložna
uticaju odraslih članova porodice,te je stanovište suda da se iskazima
maloljetnih svjedoka ne može pokloniti vjera.Imajući u vidu ovakvo utvrđeno
činjenično stanje nalaz i mišljenje vještaka medicinske struke kao i njegovo
izjašnjenje na glavnom pretresu nijesu mogli uticati na drugačije
zaključivanje suda.Kako u postupku nije dokazno da su okrivljeni izvršili
krivično djelo stavljo im na teret, to je sud okrivljene oslobodio od optužbe
primjenom odredaba čl. 3.st.3 i čl. 363.tač.3 Zakonika o krivičnom postupku
Crne Gore.  
Sud je odluku o imovinsko pravnom zahtjevu temeljio na odredbi čl. 212.st.3
ZKP-a pa je ovlašćenog predstavnika porodice oštećenog pokojnog S P uputio da
imovinsko pravni zahtjev ostvari u redovnom parničnom postupku.  
Sud je odluku o troškovima postupka temeljio na odredbi čl. 203.st.1 ZKP-a,i
troškovi postupka navedeni u izreci presude,koji se odnose na nagradu vještaku
medicinske struke,padaju na teret budžetskih sredstava suda.  
Imajući u vidu navedeno,primjenom citiranih Zakonskih propisa,odlučeno je kao
u izreci presude.  
                                        **_OSNOVNI SUD U PODGORICI_**

Dana 21.10.2010. godine 

SUDIJA

Đuković Goran, s.r. 
PRAVNA POUKA:
Protiv ove presude može se izjaviti žalba u roku od 8
dana od dana prijema pismenog otpravka iste Višem
sudu u Podgorici, a preko ovog suda. 
ZTO: Mrenović Sandra 