Posl. br. K. 239/12
U I M E C R N E G O R E
OSNOVNI SUD U CETINJU, kao provostepeni krivični, po sudiji Ćupić Mariji, kao
sudiji pojedincu, uz učešće Martinović Aleksandre, kao zapisničara, u
krivičnom predmetu protiv okrivljenih M. R. i M. R. oba iz Cetinja, zbog
krivičnog djela nasilničko ponašanje iz člana 399. Krivičnog zakonika,
odlučujući po optužnom predlogu ODT-a u Cetinju Kt.br. 141/12 od 15. 10. 2012.
godine, nakon održanog glavnog i javnog pretresa dana 04. 04. 2013. godine, u
prisustvu zamjenika ODT-a R. S. okrivljenog M. R. a u odsustvu uredno pozvanog
okrivljenog M. R. donio je dana 10. 04. 2013. i javno objavio
P R E S U D U
1. Okrivljeni M. R. zv. "Š.", JMBG .... od oca P. i majke V. rođene V. rođen
.... godine u Cetinju, gdje i prebiva državljanin Crne Gore, mašinski
tehničar, oženjen, pismen ,sa završenom Srednjom školom, lošeg imovnog stanja,
osuđivan presudom Opštinskog suda u Cetinju posl. br. K. 63/82 od 24. 03.
1983. godine, zbog krivičnog djela posebni slučajevi falsifikovanja isprave iz
člana 222. stav 1. tačka 5. KZ SRCG, na kaznu zatvora u trajanju od 40 dana,
uslovno na jednu godinu; presudom Osnovnog suda u Cetinju posl. br. K. 27/95
od 29. 01. 1996. godine, zbog krivičnog djela nedozvoljena trgovina iz člana
131. KZ RCG, na novčanu kaznu od 100,00 dinara i presudom Osnovnog suda u
Cetinju posl. br. K. 57/93 od 03. 06. 1995. godine, zbog krivičnog djela
zloupotreba službenog položaja iz člana 231. stav 5. u vezi stava 1. i 3. KZ
RCG, na kaznu zatvora u trajanju od 4 mjeseca, uslovno na jednu godinu,sve
osude brisane
2. Okrivljeni M. R. od oca R. i majke T. rođene D. rođen .... godine u
Cetinju, gdje i prebiva naselje ... državljanin Crne Gore, mašinski tehničar,
neoženjen, pismen sa završenom srednjom školom, lošeg imovnog stanja, osuđivan
presudom Osnovnog suda u Cetinju, posl. br. K. 79/11 od 05. 12. 2011. godine
zbog krivičnog djela nasilničko ponašanje iz člana 399. KZ, na kaznu zatvora u
trajanju od šest mjeseci zatvora, uslovno na jednu godinu,
K r i v i su:
Zato što su:
Dana 16. avgusta 2012. godine oko 18,30 časova, u naselju "Crna Greda" u
Cetinju, iako svjesni da je izazivanje tuče sa drugim i drsko i bezobzirno
ponašanje zabranjeno, te da će time ugroziti spokojstvo građana i remetiti
javni red i mir, voljno fizički napali oštećenog M. D. iz Podgorice, na način
što su po izlasku iz vozila, obojica krenuli u pravcu oštećenog, te kada mu se
okrivljeni M. R. obratio riječima sadržine "majku ti jebem, oca ti jebem, dođi
,ubit ću te, zaklaću te", okrivljeni M. R. je istoga iznenada fizički napao,
zadajući mu udarce drvenom palicom dužine 1,20 m u predjelu glave i tijela,
kojom prilikom je oštećeni M. D. zadobio laku tjelesnu povredu u vidu krvnog
podliva u predjelu lakta lijeve ruke i krvnog podliva u predjelu kosmatog
parijetalnog dijela glave, nakon čega je okrivljeni M. R. drvenom palicom
takođe dužine 1,20 m, polomio sva stakla na putničkom motornom vozilu marke
"Folsfegen Cedy" reg. oznaka TV AD929, vlasništvo oštećenog M. D.
-čime su izvršili krivično djelo nasilničko ponašanje iz člana 399. Krivičnog zakonika
-pa sud primjenom citiranog zakonskog propisa, te primjenom članova 4, 5, 13, 15, 32, 33, 36, 42, 45,46, Krivičnog zakonika i članova 226-229, 239 i 374. ZKP-a,
O S U Đ U J E
Opt.M. R. na kaznu zatvora u trajanju od 60 dana ,a opt. M. R. na kaznu
zatvora u trajanju od 90 dana koje kazne imaju izdržati po pravosnažnosti ove
presude.
Obavezuju se optuženi M. R. i M. R. da na ime troškova krivičnog postupka
uplate iznos od po 19,25 eura, te na ime paušala iznos od po 30,00 eura, na
blagajni ovog suda u roku od 15 dana po pravosnažnosti presude pod prijetnjom
prinudnog izvršenja.
Ošt. M. D. se radi ostvarivanja svog imovinskopravnog zahtjeva upućuje na
redovnu parnicu.
O b r a z l o ž e nj e
Osnovno državno tužilaštvo u Cetinju, Optužnim predlogom Kt. br. 141/12 od 15.
10. 2012. godine, stavilo je na teret okrivljenima M. R. i M. R. izvršenje
krivičnog djela nasilničko ponašanje iz člana 399. Krivičnog zakonika.
Zastupnik optužbe je u završnoj riječi na glavnom pretresu istakao da cijeni
da su provedenim dokazima u svemu potvrđeni navodi optužog akta kojim je okr.
M. R. i R. stavljeno na teret izvršenje krivičnog djela nasilničko ponašanje
iz člana 399. KZ-a. Činjenica da je oštećeni M. D. kritičnog dana u vremenskom
periodu koji je prethodnio kritičnom događaju upravljajući svojim putničkim
vozilom iz pravca Podgorice u pravcu Cetinja eventualno pretekao svojim
vozilom vozilo kojim je upravljao okr. M. R. ne može se po ocjeni ovog tužioca
smatrati bilo kakvim razumnim motivom ili povodom za izvršenje krivičnog djela
nasilničko ponašanje, niti opredijeliti stav suda da li su se u radnjama
okrivljenih stekla bitna obilježja naznačenog krivičnog djela. Stoga su se u
radnajam okrivjenih stekli svi subjektivni i objektivni elementi bića
krivičnog djela stavljenog im na teret, te je predložila sudu da okrivljene
oglasi krivim i osudi po zakonu.
Okrivljeni M. R. je u svojoj odbrani naveo da se dana 16. 08. 2012. godine oko
18, 00 časova kretao iz Podgorice u pravcu Cetinja svojim vozilom marke
»Mercedes« plavskih registarskih oznaka. Dolaskom u mjesto Kamenica gdje je
kolovoz podijeljen na tri saobraćajne trake, vozilo tivatskih registarskih
oznaka marke »Cedy« izvršilo je zaobilaženje njegovog vozila i pri tom je
vozač ovog vozila gestakulirao u njegovom pravcu prijeteći mu kažiprstom desne
ruke, što je kod njega izazvalo revolt. U toku vožnje vozač ovog vozila ga je
nekoliko puta preticao, pokušavajući da ga zaustavi i čitavo vrijeme mu je
prijetio prstom. U mjestu Meterizi on je stao sa svojim vozilom kako bi
zaustavio vozača ovog vozila da ga pita zašto mu prijeti i zašto se tako
ponaša a navedeno vozilo je naišlo, malo zastalo ,a zatim produžilo u pravcu
Cetinja. Nakon toga on je stavio u pogon svoje vozilo i krenuo u pravcu
Cetinja za istim. Dolaskom na ulaz u Cetinje primijetio je da se navedeno
vozilo parkiralo desno od magistralnog puta na raskrsnici koja vodi za naselje
Crna Greda, a on je produžio do raskrsnice magistralnih puteva Cetinje – Budva
– Podgorica, gdje je parkirao svoje vozilo. U tom trenutku je naišao njegov
kum A. M. koji je svo vrijeme od Podgorice prema Cetinju išao za njegovim
vozilom. Tražio mu je mobilni telefon i pozvao svog sina R. rekao mu da su mu
neki momci prijetili i tražio od njega da dođe da zajedno popričaju sa njima.
Njegov sin R. je ubrzo došao i njegovim vozilom marke »Passat« su se vratili
na mjestu gdje je bilo parkirano vozilo marke »Cedy«. Sva trojica su izašli iz
vozila i on je odmah prepoznao vozača navedenog vozila koji se nalazio ispred
kuće B. V. i krenuo je prema istom rekavši mu »džukelo jedna dođi, što ćeš ti
od mene«. U tom momentu isti je izvadio pendrek na dugme i zamahnuo u njegovom
pravcu, kojom prilikom ga je ovim pendrekom malo zakačio po lijevom ramenu, a
on je uzeo jednu drvenu palicu sa obližnjeg drvljanika zamahnuo u njegovm
pravcu i istog samo okrznuo ovom palicom. Ovaj je tada počeo da bježi i uzeo
je u ruke dva krša, a on se vratio do parkiranog vozila i palicom koju je
držao u rukama polomio stakla na vozilu istog. Ističe da njegov sin M. R. kao
ni njegov kum A. M. nikome nijesu zadali udarce, već su njega smirivali i
stajali pored parkiranog vozila. Žao mu je što se ovo desilo, ali istovremeno
se ne osjeća krivim jer je isti trebao da ima obzira prema njegovim godinama
pa sve i da je pogriješio u toku vožnje mogli su to mirno raspraviti.
Okrivljeni M. R. je u svojoj odbrani naveo da dana 16. 08. 2012. godine oko
18, 30 časova dok se nalazio u svojoj kući u naselju ..... pozvao ga je putem
telefona njegov otac R. i pitao ga da li može doći na raskrsnicu magistralnih
puteva Cetinje-Budva – Podgorica jer su mu neka nepoznata lica prijetila dok
se vraćao iz Podgorice prema Cetinju. On je odmah svojim vozilom marke
»Passat« došao na raskrsnicu gdje su čekali njegov otac i njihov kum A. M. pa
su se sva trojica odvezli prema naselju Crna Greda gdje je bilo parkirano
vozilo marke »Cedy«. Dok se on parkirao svojim vozilom njegov otac R. je već
izašao iz vozila i uputio se ka ovom njemu nepoznatom muškom licu koje se
nalazilo ispred kuće B. V. čekajući ih. Dok mu je njegov otac prilazio ovaj
momak je izvadio metalnu šipku na izvlačenje dužine oko 70 cm i zamahnuo u
pravcu njegovog otaca. Misli da je uspio da ga udari. Njegov otac je u tom
momentu uzeo jednu drvenu palicu ,a ovaj momak je odmah pobjegao tako da mu
njegov otac R. nije zadao udarac. Tada se njegov otac vratio do parkiranog
vozila i drvenom palicom koju je imao u rukama polomio stakla na ovom vozilu.
On je pokušavao da spriječi svog oca da ne lomi vozilo, ali nije uspio u tome.
Decidno tvrdi da nikome nije zadao udarac i da se nije udaljavao od svog
vozila, a to je sve bilo u razdaljini od nekih pet metara gdje su se našli i
B. V. i dva ili tri lica iz njegovog komšiluka koji su pokušavali da spriječe
svađu. Ne smatra se krivim jer nikome nije zadao udarce krivičnom prilikom.
Radi razrješenja ove krivičnopravne stvari Sud je u dokaznom postupku na
glavnom pretresu proveo dokaze: saslušao oštećenog M. D. svjedoke A. M. i B.
V. te na saglasan redlog stranaka umjesto neposrednog saslušanja pročitao
iskaz svjedoka A. M. iznijet na zapisniku kod ODT-a u Cetinju, pročitao nalaz
i mišljenje sudskog vještaka medicinske struke R. Dr. S. od 02. 10. 2012.
godine, dat na zapisniku kod ODT Cetinje sa pratećom medicinskom
dokumentacijom u spisima predmeta, u vrsti i težini tjelesnih povreda za
oštećenog M. D. pročitao Zapisnik Osnovnog državnog tužilaštva u Cetinju Ktr.
Br. 36/12 od prepoznavanju lica sačinjen dana 16. 08. 2012. godine, izvršio
uvid u fotodokumentaciju Uprave policije – Ispostave Cetinje broj 117/12 od
16. 08. 2012. godine, pročitao izvještaje iz Kaznene evidencije Uprave
policije Ispostave Cetinje broj 15 02-245/194 od 28. 03. 2013. godine za
okrivljenog M. R. i broj 15 02-245/195 od 28. 03. 2013. godine za okrivljenog
M. R. izvršio uvid u Dopis Uprave policije Ispotave Cetinje broj 15
02-245/2013-548/2 od 27. 02. 2013. godine
Iz iskaza oštećenog M. D. proizilazi da je dana 16. 08. 2012. godine oko 18,
20 časova krenuo sa svojim drugom A. M. svojim putničkim motornim vozilom
marke „Wolsvagen Cedy“, reg. oznake TV AD 929 iz pravca Podgorice u pravcu
Cetinja. Dolaskom u blizini restorana „Šume“ izvršio je preticanje 3 – 4
vozila koja su se kretala u pravcu Cetinja, jer je žurio prema Budvi i pri
završetku preticanja putničkokg motornog vozila marke „Mercedes“ plavskih
registarskih oznaka- pri završetku trake za sporije kretanje vozila u
retrovizoru je vidio da u desni zadnji dio njegovog vozila zamalo nije udario
vozač naznačenog vozila i primijetio je da ovo licve podiže obadvije ruke
prijeteći mu pri tom. Nakon stotinak metara vozač sa navedenim vozilom za
kojeg je kasnije saznao da se zove M. R. ga je pretekao pokazujući mu rukom da
se zaustavi, ali on to nije uradio, već je nastavio kretanje vozilom, odnosno
namjeravao je da stane, ali ga je ovaj preticao i pokazivao rukom da stane.
Dolaskom u blizini Cetinja, tačnije kod tunela primijetio je da ga M. R. prati
i pokušava da ga pretekne , a kod restorana „Jezerski vrh“ zaobišao je njegovo
vozilo mašući mu rukama da ga prati. Negdje oko 18, 45 časova parkirao je
svoje vozilo pored puta u naselju Crna Greda u Cetinju, sa namjerom da se javi
svom drugu B. V. Izašao je iz vozila i uputio se ka kući B. V. gdje se sa
istim ispred njegove kuće i sreo, a njegov drug M. A. je ostao u blizini
vozila. Nakon nekoliko minuta na raskrsnici koja vodi za naselje Crna Greda
došlo je velikom brzinom vozilo crne boje iz kojeg je izašao M. R. njegov sin
M. R. i njihov kum A. M. koji su tražili vozača parkiranog vozila, pri tom
čupajući njegovog druga i tražeći od njega da im pokaže gdje je on. Krenuo je
prema njima ,a za njim i V. i kada su ga ugledali krenuo je prema njemu mlađi
momak sa bradicom i tetovažom ,a to je M. R. i bez ikakve prethodne riječi ga
odgurnuo rukama i uzeo drvenu palicu dužine jedan metar ili više i njome ga
udario u predjelu glave, a drugi put u predjelu ruke koju je on podigao sa
namjerm da se odbrani. Tu je bio i brat ili komšija V. B. koji ih je
razdvojio, a u međuvremenu M. R. je uzeo drvenu sirovu palicu dužine 1,20
metara i s njom počeo udarati po njegovom vozilu pri tom ga psujući i
prijeteći mu „majku tijebem, oca ti jebem, doći ću u Tivat i zaklat ću te“.
Tom prilikom mu je bukvalno havarisao vozilo, a on ga je upitao „zašto mi
slomi auto“, da bi ovi ušli u svoje vozilo i napustili lice mjesta. B. V. je
sprečavao M. R. da mu priđe, dok A. M. koliko se sjeća nije preduzimao nikakve
radnje prema njemu. Nije se pridružio se krivičnom gonjenju protiv
okrivljenih, a postavio je imovinsko pravni zahtjev u visini od 3.000,00 eura
koliko je iznosila šteta na njegovom vozilu ,koliko je platio za opravku.
Istakao je i to da je dva dana nakon kritičnog događaja vozilo odveo u
ovlašćeni servis „Wolsvagena“ gdje je i procijenjena ukupna šteta na vozilu od
oko 6.000,00 eura.Naveo je i da mu nije jasn što je došlo do ovakvog ponašanja
okrivljenih jer nije bilo ranijih nesuglasica sem što mu je u vožnji isti
pokazivao da stane,pa potom da ga prati ,tako da mu nije jasno takvo
ponašanje.Naglasio je da može da razumije da je dobio batine jer se to može
svakom desiti ,ali mu nije jasno zašto je polomljeno vozilo.
Iz iskaza svjedoka A. M. proizilazi da se dana 16. 08. 2012. godine nalazio u
vozilu marke „Wolsvagen Cedy“ reg. oznake TV AD 929 kojim je upravljao njegov
drug M. D. Kretali su se iz pravca Podgorice u pravcu Cetinja. Dolaskom u
blizinu restorana „Šume“ njegov drug je izvršo zaobilaženje vozila koja su se
kretala u istom pravcu, ali sporijom trakom i pri tom je primijetio da njegov
drug D. i vozač vozila marke „Mercedes“ plavskih reg. oznaka imaju neku
gestakulaciju rukama u vezi zaobilaženja vozila. Zna da je D. u jednom momentu
rekao „Za malo me ovaj ne udari od pozadi“, a on to nije primijetio jer je
kucao poruke na telefonu. Dolaskom nadomak Cetinja, D. se parkirao na
proširenje pored magistralnog puta na jednoj raskrsnici i rekao da treba da
svrati kod druga B. V. pa je otišao u pravcu V. kuće, dok je on ostao da ga
čeka u blizini vozila, razgovarajući telefonom. Nakon 4-5 minuta čuo je škripu
kočnica, a kada se okrenuo u tom pravcu vidio je da se parkiralno vozilo marke
„Passat“ iz kojeg su istrčala tri lica od kojih je jedan stariji čovjek
proćelav, kojeg je prepoznao kao lice koje je upravljalo putničkim motornim
vozilom marke „Mercedes“ ,a kojeg je njegov drug D. preticao na relaciji
Podgorica-Cetinje. Sva trojica su u glas zavikali „jesi li ti vozio, je li
vozilo tvoje“ ,a onda su primijetili D. kako stoji ispred V. kuće jer im je
rekao da je vozilo njegovo. Sva trojica su potrčali prema njemu, a u tom
momentu je čuo da je M. D. rekao „što je ljudi“. Tada je jedan od njih trojice
M. D. zadao udarac drvenom palicom, ali se nije mogao izjasniti koji od njih
jer je bio udaljen 20 do 30 metara. Odmah je potrčao da ih razdvoji zajedno sa
B. V. i sve je to vrlo kratko trajalo. Tu su bila i neka djeca ,a nezna da li
je bila V. žena ili neko od komšija. Ubrzo zatim oni su trkom krenuli prema
parkiranim vozilima, kada je čuo lomljavu stakla. Vidio je da jedan od njih
udara drvenom palicom po D. vozilu ,ali se nije mogao izjasniti da li je to
mlađi ili stariji, jer se nalazio ispred kuće B. V. Čuo je da su vikali i
psovali prema M. D. upućujući mu riječi „naći ćemo te u Tivat“. Zatim su ušli
u vozilo i napustili lice mjesta. Sva stakla na D. vozilu su bila polomljena
osim farova. Nakon toga on je pozvao policiju koja je ubrzo došla. Misli da
ova lica ne bi prepoznao.
Iz iskaza svjedoka A. M. proizilazi da se dana 16 08. 2012. godine oko 18, 30
časova kretao svojim vozilom marke „Golf II“ reg. oznaka CT ... iz pravca
Podgorice u pravcu Cetinja, ispred vozila svog kuma M. R. Negdje u blizini
mjesta Kamenica, primijetio je jedno vozilo bijele boje koje zastaje ispred
vozila „Mercedes“ kojim je upravljao njegov kum M. R. On je svojim vozilom
usporio i primijetio da iz naznačenog vozila nepoznato lice kroz prozor
prijeti rukama njegovom kumu. Nakon 100-tinak metara njegov kum M. R. svojim
vozilom i već pomenuto vozilo tivatskih reg. oznaka su zaobišli vozilo kojim
je on upravljao i kretali su se ispred njega sve do dolaska u Cetinje. Na
raskrsnici magistralnih puteva Cetinje-Podgorica-Budva ga je čekao M. R. i
saopštio mu da mu je tokom vožnje vozač iz naznačenog vozila tivatskih reg.
oznaka prijetio, te da je isti vozilo parkirao na skretanju za naselje Crne
Greda. Tada je telefonom pozvao svog sina M. R. i objasnio mu o čemu se radi i
pozvao ga da dođe ,a kada je M. R. svojim vozilom došao na raskrsnicu gdje su
se oni nalazili sva trojica su se vozilom M. R. uputili na mjesto gdje je bilo
parkirano ovo vozilo. Na proširenju prema naselju Crna greda gdje su se i oni
parkirali zatekli su pomenuto vozilo i jednog čovjeka koji je stajao pored
istog, a vozač ovog vozila je bio udaljen 20 – 30 metara od vozila prema kući
B. V. On je ostao pored vozila, a M. R. i R. su krenuli u pravcu ovog lica
koje je stajalo sa B. V. i sa istim razgovarao. M. R. ga je upitao „zašto
prijetiš“ i krenuo prema njemu. Vidio je da ovaj momak u ruci drži neki
predmet crne boje, dužine oko 70 cm ,a u tom momentu je njegov kum M. R. uzeo
jednu drvenu palicu sa drvljanika. Nije vidio da li je bilo ko od njih dvojice
zamahivao ovim predmetima i da li su zadali udarce jedan drugome. Među njima
je bilo verbalne rasprave i nije se mogao sjetiti tačne sadržine razgovora i
rasprave, ali zna da se u jednom momentu M. R. vratio na mjesto gdje su bila
parkirana vozila i drvenom palicom koju je držao u rukama polomio stakla na
vozilu tivatskih reg. oznaka. Nije vidio da je vozač ovog vozila koji je u
rukama kako je već i kazao držao neki predmet crne boje, negdje bježao, niti
da se mašio kamena. V. B. ih je smirivao, ali nije imao potrebu da ih
razdvaja. Kako tvrdi M. R. ovom prilikom nikoga nije udarao niti je u rukama
držao drvenu palicu. Čitav događaj je trajao nekih 5-6 minuta ,a nakon toga su
se vozilom M. R. odvezli kućama.
Iz iskaza svjedoka B. V. proizilazi da dana 16. 08. 2012. godine oko 18. 30
časova dok se nalazio u svojoj porodičnoj kući u naselju Crna Greda pozvao ga
je putem telefona njegov poznanik M. D. i pitao ga da li je kod kuće jer je
namjeravao da svrati, kako bi se dogovorili oko nekog posla. Ubrzo zatim isti
je došao ispred njegove kuće koja je udaljena nekih 30 metara od magistralnog
puta, a svoje vozilo je parkirao na proširenju pored magistralnog puta. Nakon
nekoliko minuta pored vozila vlasništvo M. D. zaustavilo se vozilo marke
„pasat“ i vidio je da je iz tog vozila izašao M. R. ,zv. „Š.“ koji je počeo da
viče na jedno njemu nepoznato muško lice koje je stajalo pored vozila M. D.
Zatim se M. R. uputio trčećim korakom prema njemu i M. D. vičući pri tom „jesi
li ti vozio, dođi ovamo, ja ću ti pokazati“, a dok je trčao prema njima uzeo
je jednu drvenu palicu sa drvljanika dužine oko jedan metar. Kada je to M. D.
vidio uzeo je jedno plastično crijevo koje se takođe nalazilo u blizini
drvljanika jer je vjerovatno pretpostavio da će M. R. fizički da nasrne na
njega. Tada je primijetio da M. R. zamahuje drvenom palicom prema M. D. a kako
je on pokušavao da siđe sa jedne međe na koju je sjedio, a da pri tom ne padne
nije vidio da li je M. R. i zadao udarac M. D. jer je sve to kratko trajalo.
Takođe nije vidio da li je M. D. zamahnuo u pravcu M. R. On je tada stajao
između njih dvojice i razdvojio ih govoreći M. R. „što radiš, neka, neka“.
Nakon toga M. R. je otišao prema vozilu M. a on se okrenuo kako bi uveo u kuću
trje maloljetne djece koja su se tu našla, tako da nije vidio da li je još
neko lice prilazilo M. D. Dok je uvodio djecu čuo je lom stakla, okrenuo se i
vidio da M. R. zamahuje crvenom palicom i udara po kolima M. D. Vidio je da
pored parkiranog vozila marke „Passat“ stoje jš dva tri lica koja nijesu
prilazila dok je on uvodio djecu u kuću. Ne može se izjasniti ko su ta lica a
kako je bio iznenađen i zbunjen čitavim događajem pažnju je usmjerio na M. R.
pa ostala lica nije ni konstatovao.
Iz nalaza i mišljenja sudskog vještaka medicinske struke R. Dr. S. od 02. 10.
2012. godine, dat na zapisniku kod ODT Cetinje sa pratećom medicinskom
dokumentacijom u spisima predmeta, u vrsti i težini tjelesnih povreda za
oštećenog M. D. proizilazi da da oštećeni zadobio povrede – krvne podlive u
predjelu lijevog lakta, krvni podliv u predjelu glave u kosmatom dijelu
parijetalno i da je do povreda došlo u tuči udarcima tupe sile (drvene palice
stisnute pesnice i dr) te da se radi o lakim tjelesnim povredama.
Iz Zapisnika Osnovnog državnog tužilaštva u Cetinju Ktr. br. 36/12 od
prepoznavanju lica sačinjen dana 16. 08. 2012. godine proizilazi da je u
prostorijama UP Ispostave Cetinje vršeno prepoznavanje od strane svjedoka –
oštećenog M. D. Prepoznavanje je obavljeno u posebnoj prostoriji namijenjenoj
u tu svrhu u kojoj je uvedeno pet lica čije su osnovne osobine slične onima
koje je oštećeni dao ,među kojima su obojica osumnjičenih poređena posmatrano
sa lijeva na desno .Pošto ih je dobro razgledao svjedok oštećeni je sa
nesumnjivom sigurnošću ukazao na lice koje se nalazilo na poziciji broj 2, tj
M. R. i lice na poziciji broj 4, tj. na M. R. kojeg je prepoznao kao lice koje
mu je kritičnom prilikom drvenom palicom zadalo više udaraca u predjelu glave
i tijela. Nakon što je izvršen ponovni raspored lica svjedoku su ponovo
pokazana navedena lica,a svjedok je sa nesumnjivom sigurnošću ponovo pokazao
na lice M. R. i M. R. koga je prepoznao kao lice koje je kritičnom prilikom
drvenom palicom prouzrokovalo totalnu havariju na njegovom vozilu.
Svjedok A. M. nije mogoa identifikovati lica koja su kritičnom priikom zadala
udarce M. D. i prouzrokovala štetu na njegovom vozilu.
Uvidom u fotodokumentaciju Uprave policije – Ispostave Cetinje broj 117/12 od
16. 08. 2012. godine proizilazi da je fotodokumentacija izrađena povodom
krivičnog djela iz člana 399 izvršenog na štetu M. D. iz Podgorice u mjestu
Crna Greda, Opština Cetinje dana 16. 08. 2012. godine. Na fotografijama se
vide oštećenja na putničkom motornom vozilu marke „Wolkswagen Cedy“, reg.
oznaka TV AD 929,kao i drvena palica.
Iz izvještaja iz Kaznene evidencije Uprave policije Ispostave Cetinje broj 15
02-245/194 od 28. 03. 2013. godine za okrivljenog M. R. proizilazi da je isti
osuđivan Presudom K. Br. 79/11 od 05. 12. 2011. godine zbog krivičnog djela iz
člana 399. KZ na kaznu zatvora 6 mjeseci uslovno na jednu godinu.
Iz izvještaja iz Kaznene evidencije Uprave policije Ispostave Cetinje broj 15
02-245/195 od 28. 03. 2013. godine za okrivljenog M. R. proizilazi da isti
nije osuđivan.
Kako je iz dostavljenog izvoda iz kaznene evidencije za okrivljenog M. R.
,ODT-u u Cetinju proizilazilo da je isti osuđivan ranije i to presudom
Opštinskog suda u Cetinju posl. br. K. 63/82 od 24. 03. 1983. godine, zbog
krivičnog djela posebni slučajevi falsifikovanja isprave iz člana 222. stav 1.
tačka 5. KZ SRCG, na kaznu zatvora u trajanju od 40 dana, uslovno na jednu
godinu; presudom Osnovnog suda u Cetinju posl. br. K. 27/95 od 29. 01. 1996.
godine, zbog krivičnog djela nedozvoljena trgovina iz člana 131. KZ RCG, na
novčanu kanu od 100,00 dinara i presudom Osnovnog suda u Cetinju posl. br. K.
57/93 od 03. 06. 1995. godine, zbog krivičnog djela zloupotreba službenog
položaja iz člana 231. stav 5. u vezi stava 1. i 3. KZ RCG, na kaznu zatvora u
trajanju od 4 mjeseca, uslovno na jednu godinu to se sud obratio UP Ispostavi
Cetinje radi pojašnjenja razlike u dostavljenim izvodima iz kaznene evidencije
za okrivljenog M. R. Sudu i Tužilaštvu.
Iz dopisa Uprave policije Ispotave Cetinje broj 15 02-245/2013-548/2 od 27.
02. 2013. godine proizilazi da u vrijeme kada je Ispostava Cetinje Osnovnom
Državnom tužilaštvu u Cetinju dostavila podatke o osuđivanosti imenovanog M.
R. važili su propisi koji su nalagali da se navode sve kazne, bez obzira na
njihovu zastarelost, te su ODT- u Cetinje dostavljeni podaci o osuđivanosti
imenovanog M. R. U međuvremenu, od dostavljanja predmetnog izvještaja Uprava
policije je službeno obaviještena od strane Ministarstva pravde Vlade Crne
Gore da su samo u obavezi da izvrše ažuriranje Kaznene evidencije, a na način
da se pored ostalog izvrši i odlaganje svih kartona sa zastarjelim kaznama
radi preuzimanja ove evidencije od strane Ministarstva pravde, te da podaci o
zastarelim kaznama ne mogu biti unešeni u Centralni informacioni sistem
Ministarstva pravde, i naloženo je da se u narednom periodu za sva lica kojima
je brisana osuda ili je nastupila zastarelost kazni u izvještajima o
osuđivanosti za ista lica stavlja termin „neosuđivan“.
Na osnovu rezultata cjelokupnog postupka i ocjene svih provedenih dokaza, kako
pojedinačno, tako i dovođenjem istih u međusobnu vezu, u ovom postupku je
nedvosmisleno utvrđeno da su okr. M. R. i M. R. izvršili krivično djelo
nasilničko ponašanje iz čl.399. KZ-a .
Dakle, na osnovu činjenične građe proistekle iz ovog postupka nedvosmisleno je
utvrđeno da su okrivljeni dana 16. avgusta 2012. godine oko 18,30 časova, u
naselju "Crna Greda" u Cetinju, iako svjesni da je izazivanje tuče sa drugim i
drsko i bezobzirno ponašanje zabranjeno, te da će time ugroziti spokojstvo
građana i remetiti javni red i mir, voljno fizički napali oštećenog M. D. iz
Podgorice, na način što su po izlasku iz vozila, obojica krenuli u pravcu
oštećenog, te kada mu se okrivljeni M. R. obratio riječima sadržine "majku ti
jebem, oca ti jebem, dođi ,ubit ću te, zaklaću te", okrivljeni M. R. je istoga
iznenada fizički napao, zadajući mu udarce drvenom palicom dužine 1,20 m u
predjelu glave i tijela, kojom prilikom je oštećeni M. D. zadobio laku
tjelesnu povredu u vidu krvnog podliva u predjelu lakta lijeve ruke i krvnog
podliva u predjelu kosmatog parijetalnog dijela glave, nakon čega je
okrivljeni M. R. drvenom palicom takođe dužine 1,20 m, polomio sva stakla na
putničkom motornom vozilu marke "Folsfegen Cedy" reg. Oznaka TV AD929,
vlasništvo oštećenog M. D.
Krivično djelo nasilničko ponašanje iz čl.399. KZ-a čini onaj ko grubim
vrijedjanjem ili zlostavljanjem drugog, vršenjem nasilja prema drugom,
izazivanjem tuče ili drskim ili bezobzirnim ponašanjem ugrozi spokojstvo
gradjana ili remeti javni red i mir, ukoliko je to izvršeno u grupi ili je
nekom licu nanesena laka tjelesna povreda ili je došlo do teškog ponižavanja
gradjana. Optuženi M. R. i M. R. su ničim izazvani izazvali tuču sa drugim, (
oštećenim M. D. ) drskim i bezobzirnim ponašanjem, kojom prilikom su ugrozili
spokojstvo gradjana i remetili javni red i mir pri čemu  je oštećenom nanijeta
i laka tjelesna povreda. U konkretnom slučaju, a kako je to činjenično
utvrdjeno, okrivljeni su ničim izazvani na javnom mjestu u naselju Crna Greda
u Cetinju,gdje bio prisutan veći broj lica ,koji su spriječili dalje vršenje
nemotivisanog nasilja okrivljenih prema oštećenom, prišli istom, kada je okr.
M. R. izvršio napad na tjelesni integritet oštećenog na već utvrđeni način,dok
je M. R. istom uputio uvrede i prijetnje citirane sadržine ,da bi nakon
fizičkog napada njegovog sina na oštećenog on drvenom palicom polomio sva
stakla na p.m.v.,vlasništvo oštećenog. Takvim njihovim
ponašanjem,odn.izazivanjem tuče sa drugim , drskim i bezobzirnim ponašanjem,
je ugroženo spokojsto gradjana i remećen je javni red i mir, a pri tom je
oštećenom nanijeta laka tjelesna povreda.
Dakle,u ovakvim se radnjama okrivljenih koje se sastoje u izazivanju tuče sa
drugim ,drskim i bezobzirnim ponašanjem iako nijesu bili ničim izazvani ,te u
nastupjeloj posledici ugrožavanju spokojstva građana i remećenju javnog reda i
mira, kao i u nanošenju lakih tjelesnih povreda oštećenom, stiču se sva
subjektivna i objektivna obilježja bića konkretnog krivičnog djela nasilničko
ponašanje iz čl.399.KZ-a, pri čemu je sud utvrđujući subjektivni odnos istih
prema izvršenom djelu utvrdio da su isti bili svjesni svog djela , njegovih
obilježja i htjeli njegovo izvršenje, tj. postupali su umišljajno,što je
dokazni postupak nedvosmisleno pokazao.Ovo sa razloga jer je jasno utvrđeno da
je ovakvo nasilničko ponašanje okrivljenim bilo cilj ,odn.činjenica da je
okrivljeni M. R. imao nesuglasice tokom vožnje sa oštećenim ne može biti
opravdanje za ovakvo njihovo ponašanje,pa je očigledno da su htjeli izvršenje
konkretnog krivičnog djela. Naime,kada je oštećeni parkirao svoje vozilo pored
puta i pošao da se javi svom prijatelju, M. R. je pozvao svog sina koji je
došao,pa je jasno da su ničim izazvani ponašanjem okrivljenog u datoj
situaciji oni ti koji su izazvali incidentnu situaciju .
Sve naprijed navedene činjenice utvrdjene su iz dokaza provedenih na glavnom
pretresu, a prije svega iskaza ošt. M. D. koji je po mišljenju suda objektivno
prikazao dešavanja koja su prethodila samoj incidentnoj situaciji ,kao I tokom
konkretnog dogadjaja ,svjedoka A. M. koji je objektivno svjedočio u datoj
krivičnopravnoj stavri,a koja objektivnost se ogleda u činjenici da bez obzira
što je u prijateljskim odnosima sa oštećenim isti se nije izjašnjavao osim o
onome što je objektivno bio u prlici da vidi ,pa je i prenio takva svoja
zapažanja sudu , u sklopu sa nalazom i mišljenjem sudskog vještaka medicinske
struke dr.Rajković Sretena,tj.njegovim pojašnjenjem u nalazu o načinu i
mehanizmu nastanka tjelesnih povreda kod oštećenog.
Za napomenuti je da je sud cjenio nalaz i mišljenje vještaka kao jasan,
objektivan,zasnovan na pravilima struke i nauke,a na koji stranke nijesu imale
prigovora.
Predmetom posebne ocjene bila je odbrana okrivljenih koji negiraju izvršenje
predmetnog krivičnog djela,a koje je sud,kao neubjedljive i nelogične odbacio
cjeneći ih kao usmjerene na izbjegavanje krivičnopravne odgovornosti, jer isti
odgovornost za vlastite radnje žele pripisati ošt., dok je provedeni dokazni
postupak nedvosmisleno ukazao da su oni ti koji su ničim izazvani ponašanjem
oštećenog prouzrokovali incidentnu situaciju tj.koji su se našli u ulozi
napadača, jer niti jedan dokaz nije potvrdio njihove tvrdnje,a posebno ne
tvrdnje da su oni ti koji su prvobitno napadnuti od strane oštećenog, sa kojih
razloga je navodno i okr.M. R. bio primoran da se brani.Nadalje,navodi njihove
odbrane da M. R. nije lice od kojeg je oštećeni zadobio tjelesne povrede su
takođe opovrgnuti iskazom oštećenog ,koji je jasno istakao da je upravo M. R.
lice od kojeg je zadobio povrede,a što je potvrdio i prilikom prepoznavanja u
prostorijama UP Ispostave Cetinje,kako je to zapisnički i konstatovano.
Kod prednje iznesenog sud nije prihvatio ni iskaze svjedoka B. V. i A. M. koji
su svoje svjedočke iskaze uspjeli učiniti bezuticajnim za razrješenje date
krivičnopravne stvari ,samim tim što njihovi iskazi ne predstavljaju vjeran
prikaz dešavanja konkretnom prilikom,odn.jasno je da neoznačavanjem M. R. kao
izvršioca krivičnog djela su htjeli uticati na izbjegavanje njegove
odgovornosti za počinjeno djelo.
Sud je prilikom odlučivanja o vrsti i visini kazne koju će izreći okrivljenim
cijenio okolnosti predvidjenje članom 42.Krivičnog zakonika,pa je od
olakšavajućih okolnosti na strani okr. M. R. našao da se radi o porodičnom
čovjeku-oženjen,otac petoro djece , okolnosti koje su prethodile izvršenju
djela, da se oštećeni nije pridružio krivčnom gonjenju,dok otežavajućih
okolnosti na njegovoj strani van bitnih obilježja krivičnog djela u pitanju
nije bilo, a na strani okrivljenog M. R. sud je od olakšavajućih okolnosti
cijenio da se radi o mladoj osobi ,okolnosti koje su prethodile izvršenju
djela ,da se oštećeni nije pridružio krivičnom gonjenju,dok je od otežavajućih
okolnosti sud na njegovoj strani našao raniju osuđivanost, pa je cijeneći tako
utvrdjene okolnosti,a prevashodno imajući u vidu svrhu kažnjavanja prema
okrivljenim primijenio institut ublaženja kazne shodno čl.45 i 46. KZ-a
smatrajući ove okolnosti naročito olakšavajućim,sa razloga što opt. M. R. mora
da se stara o svojoj višečanoj porodici ,tj.sud je mišljenja da bi kaznom u
dužem trajanju egzistencija njegove porododice bila dovedena u pitanje,dok je
okr. M. R. pojasnio da pokušava da pođe u inostranstvo kako bi obezbjedio
egzistenciju ,te je istim izrekao kaznu zatvora kao u izreci ispod zakonskog
minimuma od šest mjeseci uz uvjerenje suda da će se i tako ublaženom kaznom
postići svrha kažnjavanja predvidjena čl.32.KZ-a, a time i opšta svrha
propisivanja i izricanja krivičnih sankcija iz čl.4.KZ-a bez obzira na raniju
osuđivanost okr. M. R.
Okrivljeni M. R. i M. R. su obavezani shodno čl.226-229 ZKP-a da na ime
troškova krivičnog postupka na blagajni ovog suda u roku od 15 dana po
pravosnažnosti presude, uplate iznos od po 19,25 eura,i to na ime nagrade i
naknade troškova sudskom vještaku medicinske struke –R. dr.S. ,(38,50 eura),
te na ime paušala iznos od po 30,00 eura, a koji iznos je sud odmjerio imajući
u vidu konkretan slučaj, trajanje postupka i imovne prilike optuženih.
Shodno čl.239.Zakonika o krivičnom postupku oštećeni je radi ostvarenja svog
imovinskopravnog zahtjeva upućen na redovnu parnicu,jer podaci proistekli
vođenjem krivičnog postupka nijesu pružili pouzdan osnov kako bi bilo odlučeno
o istom u toku ovog postupka..
Sa izloženog shodno čl. 374. ZKP-a odlučeno je kao u izreci.
OSNOVNI SUD U CETINJU
Dana, 10. 04. 2013.. godine
Zapisničar S u d i j a,
Aleksandra Martinović Marija Ćupić
PRAVNA POUKA:
Protiv ove presude može se izjaviti
žalba u roku od 8 dana od dana
prijema Višem Sudu u Podgorici ,
a preko ovog Suda .