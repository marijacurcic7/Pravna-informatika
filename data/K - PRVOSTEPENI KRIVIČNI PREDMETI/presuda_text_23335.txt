HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.80/13
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog L.D. iz P. zbog krivičnog djela nedozvoljeno držanje oružja i
eksplozivnih materija iz čl.403 st.1 Krivičnog Zakonika a po optužnom predlogu
ODT Pljevlja Kt.br.132/13 od 29.05.2013.godine, nakon održanog glavnog i
javnog pretresa u prisustvu zamjenika ODT Pljevlja Djurović Veljka i optuženog
L.D., dana 24.06.2013.godine , donio je i javno objavio
P R E S U D U
Optuženi L.D., JMBG ... od oca V. i majke Lj. rodjene Dž., rodjen u mjestu M.
opština P., dana ...., sa prebivalištem u P. naselje K., državljanin CG,
oženjen, otac troje punoljetno djece, pismen, završio 4 razreda osnovne škole,
penzioner, govori srpskim jezikom, razumije crnogorski jezik, srednjeg imovnog
stanja, neosudjivan.
K R I V J E
Što je :
Dana 11.05.2013.godine, u večernjim časovima u mjestu M., opština P.,
neovlašćeno protivno čl.10 a Zakona o izmjenama i dopunama Zakona o oružju
("Sl.list CG, br.20/11 ) nosio vatreno oružje pištolj marke "V." fabričkog
broja D48955 kalibra 7,65 mm kada je na seoskom javnom putu kontrolisan od
strane OPS UP PJ P. te je od optuženog za privremeno oduzeto naznačeno oružje,
čime je izvršio krivično djelo nedozvoljeno držanje oružja i eksplozivnih
materija iz čl.403 st.1 Krivičnog zakonika,
pa mu sud na osnovu već citiranog zakonskog propisa te primjenom članova
4,5,13,15,32,36,42, 52,53 i 54 Krivičnog zakonika, te čl.226, 229 i 374 ZKP-a
i z r i č e
USLOVNU OSUDU
Sa kojom se optuženom L.D. utvrdjuje kazna zatvora u trajanju od 3(tri)
mjeseca i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužni platiti ovom sudu na ime paušala iznos od 27,50 eura,
a ovo u roku od 15.dana po pravosnažnosti presude, pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.132/13 od
29.05.2013.godine,optužilo je L.D. iz P., da je izvršio krivično djelo
nedozvoljeno držanje oružja i ekpslozivnih materija iz čl.403 st.1 Krivičnog
Zakonika CG a na način, mjesto i vrijeme bliže opisano izrekom ove presude. U
završnoj riječi zamjenik ODT Pljevlja ostajući pri optužnom predlogu predložio
je da sud optuženog oglasi krivim i osudi po zakonu.
Optuženi L.D. u odbrani na glavnom pretresu priznajući izvršenje krivičnog
djela i krivicu kazao je da je tačno da posjeduje pištolj marke "V." za koji
ima urednu dozvolu za držanje, te da je dana 11.05.2013.godine pošao od svoje
kuće u M. kod komšije D.T. kako bi ga T. ošišao i sa sobom je ponio pištolj i
to sa namjerom da ga u dolini isproba pa onda kad se vrati kući da ga očisti.
U dolini je ispalio dva metka, više metaka nije ni imao i kod D. se ošišao i
zadržao možda sat do sat ipo i krenuo kod komšije V.M. kako bi ga pitao hoće
li drugi dan ići za P. da bi on sa V. kolima išao u P.. Kod V. se možda
zadržao jedan sad i krenuo ka svojoj kući, pištolj mu je bio za pojasom i na
putu ka kući sreo ga je policajac V.M. i pitao ima li kod sebe pištolj a on mu
rekao da ima pa ga je V. pitao hoće li predati pištolj i on rekao da hoće i
odmah predao pištolj i kazao da nema metaka kao što nije ni imao. Dalje je
kazao da već 40 godina ima pištolj pod dozvolom i nije znao da ne može pištolj
da nosi po šumi, znao je da nemože da ga nosi iz kuće ali je smatrao da to ne
važi za šumu. Živi sa suprugom koja je bolesna i treba da vrši operaciju obje
noge, djeca su mu u B. a on drži jednu kravu o kojoj se on stara jer supruga
ne može. Žao mu je što se ovo desilo i kaje se i molio sud da mu vrati
pištolj. Policija mu je dala potvrdu o oduzimanju pištolja. U završnoj riječi
priznajući izvršenje krivičnog djela i krivicu molio je sud da ga što blaže
kazni i ako može da mu ne izriče kaznu zatvora zato što bi odlaskom u zatvor
njegova supruga ostala bez njege i pomoći a morao bi i da proda kravu koju
nebi imao ko da hrani a pored male penzije krava mu je izvor prihoda.
U dokaznom postupku sud je pročitao potvrdu o privremeno oduzetim predmetima
UP PJ Pljevlja broj 240/13-6081/4 od 11.05.2013.godine, izvršio uvid u
fotoelaborat UP PJ Pljevlja broj 202/13 od 11.05.2013.godine i pročitao izvod
iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći priznanje optuženog L. ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženom L.D. da je izvršio krivično
djelo nedozvoljeno držanje oružja i eksplozivnih materija iz čl.403 st.1
Krivičnog zakonika, tako što je dana 11.05.2013.godine suprutno odredbi čl.10
a Zakona o izmjenama i dopunama Zakona o oružju neovlašćeno na javnom putu u
mjestu M. nosio vatreno oružje-pištolj "V." kalibra 7,6 mm i fabričkog broja D
48955. Optuženi priznaje izvršenje krivičnog djela i krivicu navodeći da je
tačno da je kritične prilike dok se vraćao kući od svojih komšija za pojasom
imao pištolj marke "V." za koji ima odobrenje za držanje, da nije imao metke i
da ga je kontrolisao policajac V. kome je odmah predao pištolj a policija mu
izdala potvrdu o oduzimanju pištolja. Znao je da pištolj nemože da se nosi iz
kuće ali on ga je nosio u šumu i mislio je da to ne važi za šumu.
Priznanje optuženog L. je jasno, nedvosmisleno i potupno pa ga kao takvog sud
i prihvata a isto je potvrdjeno i potvrdom UP PJ Pljevlja o privremeno
oduzetim predmetima od optuženog od 11.05.2013.godine iz koje se vidi da je od
optuženog oduzet pištolj bližih karakteristika kao u izreci presude. I
fotoelabortom UP PJ Pljevlja od 11.05.2013.godine utvrdjuje se da je optuženi
kontrolisan na javnom putu.
Dakle, jasnim i nedvosmislenim priznanjem optuženog kao i ostalim dokazima
izvedenim u postupku nesumnjivo je utvrdjeno da je optuženog L., dana
11.05.2013.godine u večernjim časovima u mjestu M. kontrolisao ovlašćeni
policijski službenik UP PJ Pljevlja V.M. . Dalje je utvrdjeno da je prilikom
kontrole kod optuženog pronadjeno vatreno oružje pištolj marke "V." kalibra
7,6 mm, fab.broja D 48955 za koji pištolj optuženi ima odobrenje nadležnog
organa Uprave za držanje. Dalje je utvrdjeno da je optuženi znao i to po
sopstvenom priznanju da ovaj pištolj nije mogao da nosi.Uprkos tome optuženi
je pištolj nosio za pojasom dok se kretao javnim seoskim putem.Dakle,optuženi
L. je dana 11.05.2013. godine neovlašćeno nosio suprotno odredbi čl.10a st-2
Zakona o izmjenama i dopunama Zakona o oružju ( "Sl.list CG br.20/11 od
15.04.2011.godine ") vatreno oružje-pištolj i po mišljenju suda a i po
priznanju optuženog, optuženi je znao da oružje ne može da se nosi ali u prkos
tome nosio je sa sobom vatreno oružje, pa je dakle optuženi L. postupao sa
direktnim umišljajem jer i ako je znao i morao znati obzirom da već 40 godina
ima dozvolu za nošenje oružja a u sredstvima medija je u više navrata bilo
obavještenje da se vatreno oružje ne može nositi na javnim mjestima ipak je
isti nosio i u ovim njegovim radnjama stiču se svi bitni elementi bića
krivičnog djela nedozvoljeno držanje oružja i eksplozivnih materija iz čl.403
st.1 Krivičnog zakonika pa ga je sud kao umišljajnog učinioca oglasio krivim i
osudio po zakonu. Prilikom donošenja ovakve odluke sud je cijenio navode
optuženog da je mislio da nošenje vatrenog oružja ne važi za šumu ali je
mišljenja da je ovim navodima optuženi samo htio da olakša svoj položaj pred
sudom pa ove njegove navode nije ni prihvatio.
U okviru opšte svrhe krivičnih sankcija sud je cijenio i svrhu uslovne osude.
Optuženi L. je priznao izvršenje krivičnog djela i svoju krivicu i izrazio
kajanje. Porodičan je čovjek, otac 3 djece, penzioner.Ima bolesnu suprugu o
kojoj se brine Do sada nije osudjivan što je utvrdjeno iz izvoda iz KE a pri
tom je star 72 godine što upućuje na zaključak da se ne radi o osobi koja je
sklona vršenju krivičnih djela. Ove činjenice su uzete kao olakšavajuće
okolnosti na strani optuženog i sud je mišljenja da u konkretnom slučaju
obzirom na porodične prilike, dosadašnji život optuženog kao i njegovo držanje
pred sudom nije nužno izricati kaznu zatvora već da se opravdano može
očekivati da će i samo upozorenje djelovati na ovog optuženog da više ne vrši
krivična djela i postići se svrha kažnjavanja zakonom predvidjena pa je sud
optuženom utvrdio kaznu zatvora u trajanju od 3 (tri) mjesta što predstavlja
minimum kazne propisane za ovo krivično djelo i istovremeno odredio da se ista
neće izvršiti ako optuženi u roku od jedne godine dana ne izvrši novo krivično
djelo.
Odluka suda da optuženi plati na ime paušala iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
Sud je donio rješenje da se u dokaznom postupku ne saslušava u svojstvu
svjedoka policajac V.M.jer je u toku postupka nesporno i to na osnovu
priznanja samog optuženog utvrdjeno da je policajac V. kritične prilike
kontrolisao optuženog i od optuženog oduzeo vatreno oružje-navedeni pištolj.
OSNOVNI SUD U PLJEVLJIMA, dana 24.06.2013.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom