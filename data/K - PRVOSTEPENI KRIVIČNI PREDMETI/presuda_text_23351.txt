Posl. br. K. 151/12
U I M E C R N E G O R E
OSNOVNI SUD U CETINJU, kao prvostepeni, po sudiji pojedincu Mariji Ćupić, uz
sudjelovanje namještenika suda Martinović Aleksandre, kao zapisničara, u
krivičnom predmetu okrivljenog G. F. iz Cetinja, zbog krivičnog djela
omogućavanje uživanja opojnih droga iz člana 301. stav 2. u vezi stava 1.
Krivičnog zakonika, po Optužnici Osnovnog Državnog Tužilaštva u Cetinju,
Kt.br. 162/11 od 06. 07. 2012. godine, nakon održanog glavnog i javnog
pretresa dana 25.02.2013.godine , u prisustvu zamjenika ODT-a P. K.
okrivljenog G. F. i njegovog branioca S. B. adv. iz Cetinja, donio je dana
28.02. 2013. godine i javno objavio, ovu
P R E S U D U
Opt.G. F., od oca D.i majke M. rođene V. rođen … godine u Cetinju, gdje i
prebiva, selo Očinići bb, državljanin Crne Gore, po zanimanju konobar,
neoženjen, pismen sa završenom srednjom školom, lošeg imovnog stanja,
neosuđivan
K r i v j e
Što je:
Dana 01. jula 2011. godine, u jutarnjim časovima, u svom iznajmljenom stanu
lociranom u …. ulici, u Cetinju, s umišljajem, dao R. L. i maloljetnom L. S.
obojici iz Cetinja, na uživanje opojnu drogu – kanabis i THC, zvanu
“marihuana”, koja je kao supstanca proglašena za opojnu drogu Rješenjem o
utvrđivanju opojnih droga (“Sl. List SRJ” br. 44/2002), na način što kada su
isti, po prethodnom dogovoru sa okrivljenim došli u njegov stan i prespavali,
okrivljeni je od marihuane ručno napravio tzv. “Džoint”, koji je dao na
uživanje R. L. i maloljetnom L. S. ikao je znao da se radi o opojnoj drogi i
da je L. S. maloljetan.
- čime je izvršio krivično djelo omogućavanje uživanja opojnih droga iz člana
301. stav 2. u vezi stava 1. Krivičnog zakonika
-pa sud optuženog primjenom citiranog zakonskog propisa, te primjenom članova 4, 5, 13, 15, 32, 33, 36, 42, 45, 46,51,75 st.1.i 4., 301.st.3. Krivičnog zakonika i članova 226-229, i 374.ZKP-a,
O S U Đ U J E
Na kaznu zatvora u trajanju od 6 mjeseci, u koju mu se uračunava vrijeme
lišenja slobode od 01.07.2011.godine od 18,00 časova do 03.07.2011.godine do
10,45 časova ,dok preostali dio ima izdržati po pravosnažnosti ove presude.
Okrivljenom G. F. izriče se mjera bezbjednosti oduzimanje predmeta-opojne
droge ,kanabis i THC,koja se ima uništiti.
Obavezan je okrivljeni da na ime troškova krivičnog postupka uplati iznos od
40,01 euro, te na ime paušala iznos od 30,00 eura ,u korist budžeta Crne Gore
u roku od 15 dana po pravosnažnosti presude pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Cetinju, podignutom optužnicom Kt. br.162/11 od
06. 07. 2012. .godine stavilo je na teret opt. G. F. iz Cetinja da je izvršio
krivično djelo omogućavanje uživanja opojnih droga iz člana 301. stav 2. u
vezi stava 1. Krivičnog zakonika. U završnoj riječi na glavnom pretresu
zastupnik optužbe je ostao pri podignutoj optužnici i predlažio sudu da
okrivljenog oglasi krivim za predmetno krivično djelo i osudi po zakonu kao i
da se istom oduzme i uništi opojna droga kanabis i THC shodno članu 301. stav
3. a u vezi člana 75. stav 1. i 4. KZ-a. Ovo iz razloga što smatra da ne treba
pokloniti vjeru odbrani koju je okrivljeni G. F. dao na glavnom pretresu, kao
ni iskazima svjedoka R. L. i L. S. koji su dati na glavnom pretresu, a koji se
u bitnom razlikuju od odbrane okrivljenog pred istražnim sudijom, te iskaza
maloljetnog L. S. pred istražnim sudijom, jer smatra da su odbrana
okrivljenog, kao i iskazi navedenih svjedoka koji su dati na glavnom pretresu
sračunati na izbjegavanje njegove krivično pravne odgovornosti za počinjeno
krivično djelo. Ovo tim prije što je okrivljeni pred istražnim sudijom jasno i
potpuno opisao događaj, odnosno izvršenje krivičnog djela, kao i maloljetni L.
S. i to u prisustvu svog zakonskog zastupnika, pa smatra da promjena odbrane
okrivljenog i iskaz ovog svjedoka imaju jedini cilj da okrivljenog oslobode od
krivične odgovornosti za počinjeno krivično djelo.
Optuženi G. F. je u svojoj odbrani iznijetoj na zapisniku kod Istražnog sudije
Osnovnog suda u Podgorici dana 03.07.2011.godine naveo da već tri godine uživa
marihuanu. Roditelji su mu za to saznali, ali ga nijesu vodili kod ljekara već
je bio samo kućni razgovor između roditelja i njega.On im je obećavao da će
prestati sa uživanjem marihuane. Osim marihuane nije uzimao ništa drugo. R. L.
poznaje sa Cetinja, unazad tri godine, otprilike su u isto vrijeme počeli da
konzumiraju marihuanu. Kada je imao džoint -marihuanu, znao je da ga podijeli
sa L. ali mu nikada nije tražio pare za to, a ponekad je i R. imao džoint i to
su dijelili i on njemu nikada nije tražio pare, tako da su kao drugovi
zajednički koristili marihuanu. L. je upoznao mjesec dana prije dogadjaja na
Cetinju kada je od njega tražio rolere da bi vozio ,a on mu je dao svoje
rolere. Nakon toga su počeli intenzivnije da se druže i jedan drugome su se
povjeravali i tada mu je L. rekao i da on uživa marihuanu. Par puta, nezna
tačno, možda 2 do 3 tri puta koliko je to moglo biti u mjesec dana, on je
davao L. marihuanu, na način što su zajednički popušili džoint. Nije mu za to
tražio pare. L. nije nikad imao marihuanu, ali za ovo što je sa njim pušio
marihuanu nije mu tražio pare, jer su drugovi ,a oni ovo pušenje džointa
doživljavaju kao plaćanje pića u kafani. Njemu je L. rekao da je počeo da puši
marihuanu unazad godinu dana, premda to njemu nije bilo poznato niti ga je
interesovalo, a smatrao je da ga on ne uvlači u pušenje marihuane, jer mu je
rekao da je to radio od prije. Prilikom zaustavljanja od strane policije ,na
ulasku u Podgoricu, on je jedan zamotuljak marihuane izbacio kroz prozor od
vozila, dok mu je jedan zamotuljak nađen u džepu od farmerki. Nije želio da
kaže od koga nabavlja marihuanu. Na zapisniku kod Istražnog sudije Osnovnog
suda u Cetinju od 09.03.2012.godine je naveo da je tačno da su R. L. i L. S.
kod njega prenoćili u noći između 30. juna i 01. jula 2011. godine, a onda
kada su ustali negdje oko 08,30 časova izjutra dana 01. 07. 2011. godine on je
istima dao na uživanje opojnu drogu - marihuanu. Kasnije, negdje oko 14. 30
časova krenuli su za Podgoricu gdje ih je policija zaustavila i kod njega
pronašla marihuanu. Ističe i to da je toga jutra napravio jedan džoint, a
zatim kada su se oni digli oni su mu tražili da popuše po malo džointa, tako
da su svi zajedno taj jedan džoint i popušili. Ističe da prije toga ni R. L.
ni L. S. nije davao na uživanje opojnu drogu – marihuanu. U odbrani iznijetoj
na glavnom pretresu je naveo da nijesu tačni navodi optužbe da je počinio
krivično djelo koje mu je stavljeno na teret. Istakao je da je jedino on
koristio marihuanu ,a da njegovi drugovi R. i L. to nijesu radili, već iz
straha što će reći pripadnicima policije su smislili priču , a misleći pri tom
da će mu to olakšati položaj ako kažu da su to i oni koristili. Pošto L. S.
živi na selo Bjeloše ponudio mu je da prespava kod njega te noći, da nebi išao
kući kasno, dok je R. L. već dva dana bio kod njega. Sam je pušio, isti mu
nijesu tražili jer kad je savio džoint on je izašao iz kuće, te kako se
kasnije presvukao u pantalonama mu je ostala marihuana, jer je zaboravio da je
izvadi, pa iz straha da ga ne optuže za preprodaju smatrao je da mu je bolje
da kaže da su to koristili prilikom druženja sva trojica. Ostao je pri ovim
navodima,pojašnjavajući da je iz straha iznio odbranu pred Istražnim sudijama
smatrajući da će mu time biti olakšan položaj u postupku .
Branilac optuženog je u završnoj riječi navela da dokazi provedeni tokom ovog
postupka ne ukazuju da je okrivljeni G. F. izvršio krivično djelo koje mu se
optužniocom stavlja na teret. Okrivljeni je na glavnom pretresu jasno i
decidno opisao tok događaja, a takođe i svjedoci L. S. i R. L. Predložila je
sudu da usled nedostatka dokaza okrivljenog oslobodi od optužbe.
Dodala je da u prilog tvrdnji ove odbrane iznjete pod strahom da će mu biti
stavljeno na teret teže krivično djelo ide i predočena odbrana koju je dao na
zapisniku kod Istražnog sudije,budući da se u odbrani u nekoliko navrata
potencira - nije mi tražio novac, tako da se odbrana koju je iznio pred sudom
u Cetinju može smatrati istinitom.
Radi razjašnjenja ove krivično pravne stvari sud je u dokaznom postupku proveo
sledeće dokaze: saslušao svjedoke L. S. R. L. F. Ž. J. B. D. S. V. M.,
pročitao izvještaj o analizi broj 2846/11 sačinjen od strane dipl. hem B. N.
rukovodioca grupe za hemijska ispitivanja droga požara eksplozija i nepoznatih
supstanci Uprave policije - Forenzičkog centra, pročitao dvije potvrde UP
Područne jedinice Podgorica Ku. br. 627/20011 od 01. 07. 2011. godine o
privremeno oduzetim predmetima od okrivljenog G. F. pročitao Izvod iz matičnog
registra rođenih MUP - Filijale Cetinje broj 12660 za 1993. godinu od 29. 02.
2012. godine za L. S. izvršio uvid u fotodokumentaciju UP - PJ Podgorica broj
17-28-244-1186/1941 od 02. 07. 2011. godine,te pročitao izvještaj UP Ispostave
Cetinje broj 02-245-2694 od 29. 07. 2011. godine iz KE za okrivljenog G. F.
.
Iz iskaza svjedoka L. S. iznijetog kod Istražnog sudije Osnovnog suda u
Cetinju u prisustvu zakonskog zastupnika dana 19.10.2011.godine proizilazi da
su on i njegov drug R. L. jutarnjim časovima i to dana 01. jula 2011. godine
bili u stanu G. F. koji se nalazi u ... ulici u Cetinju, gdje su i prenoćili i
prije nego što su krenuli za Podgoricu G. F. je izvadio jedan zamotuljak iz
svog džepa u kojem se nalazila marihuana i napravio jedan džoint od iste kojim
su zatim sva trojica uživali na način što su isti džoint pušili, a ostatak
marihuane je G. vratio u svoj džep i misli da je marihuana bila spakovana u
jednu papirnu salvetu. Negdje oko 14 časova oni su se uputili G. vozilom marke
„Opel“ plave boje, prema Podgorici, sa kojim je G. upravljao. Na ulasku u
Podgoricu zaustavila ih je patrola policije i tada im je službenik policije
naredio da izađu iz vozila, što su oni i uradili. Kada su izašli iz vozila
jedan od policajaca je rekao drugome „pogledaj što je ovaj odbacio od sebe“,
pri tome misleći na G.. Policajac se sagnuo i sa asfalta dohvatio jednu bijelu
maramicu i on je tada vidio da se u njoj nalazi marihuana, koju je prethodno
G. u svom stanu vratio u svoj džep. Daljom kontrolom policajci kod njega
nijesu pronašli ništa, kao ni kod njegovog druga L., ali je zato vidio da su u
džepu kod G. pronašli još jedan zamotuljak u kojem se nalazila marihuana.
Nakon toga oni su privedeni u Stanicu policije u Podgorici. Kao što je i naveo
on je uživao opojnu drogu u stanu G. F. u Cetinju negdje oko 11 časova izjutra
i ističe da mu je G. F. dao samo taj put, tj jednom na uživanje opojnu drogu
marihuanu. Dodao je i to da je svojevoljno uzeo ovu drogu na uživanje, tj
pitao je G. F. da mu da i on je napravio taj jedan džoint koji su svi uživali.
Na glavnom pretresu je naveo da je naznačene noći prespavao u stanu kod G. F.
i kada su se probudili ujutro on i R. L. G. je već bio otišao na posao, a
zatekli su u pepeljari ostatak od marihuane. Nakon toga su se uputili prema
Podgorici vozilom kojim je upravljao G. kada ih je zaustavila patrola
policije. Nakon što mu je predočen iskaz koji je dao na zapisniku kod
istražnog sudije od 19. 10. 2011. godine i gdje je posebno upozoren na
posledice davanja lažnog iskaza svjedok se izjasnio da je na zapisniku od 19.
10. 2011. godine svjedočio na takav način iz razloga jer je smatrao da tako
pomaže G. F. to jeste da mu olakšava njegov krivičnopravni položaj. Ostao je
pri tvrdnji da nijesu bili budni kada je G. F. motao džoint, a mogao je da
prepozna da se radilo o marihuani kada je vidio u pepeljari, obzirom da zna
kako izgleda jer su to radili i neki njegovi drugovi na ekskurziji. Znao je da
G. F. konzumira marihuanu s tim što ga nije vidio da to radi, a njemu nije
davao, ni R. L., dok je on bio prisutan.
Iz iskaza svjedoka R. L. iznijetog na zapisniku od 13.06.2012.godine
proizilazi da G. F. poznaje najmanje 10 godina ,s tim što se intenzivno druže
zadnjih 7 godina. Već duže vrijeme živi u Naselju ... u Budvi, ali često
dolazi na Cetinje, jer tu ima dosta rodbine i drugova. Sjeća se da je u toku
ljeta 2011. godine više puta dolazio na Cetinje i od toga je 5-6 puta
prespavao u jednom stanu u .... ulici koji je bio iznajmio G. F. G. F. je u
tom periodu radio u lokalu “Gaeta” ,a on u tom periodu nije radio. Zna što je
marihuana, ali to nikada nije konzumirao. Poznaje i L. S. koji se takođe sa
njima druži i koji je takođe znao da prespava kod G. F. Sjeća se da je negdje
krajem juna mjeseca 2011. godine takođe prenoćio kod G. F. u stanu. Sljedećeg
jutra, nakon što su se probudili, on i L. S. su vidjeli da na stolu u stanu
stoji jedan džoint. Radi se o cigareti marihuana umotanoj u rizlu. G. F. je
još uvijek bio u stanu i spremao se da ide na posao. On i L. S. htjeli su da
uzmu taj džoint da probaju, međutim, G. F. je insistirao da to ne rade. On tom
prilikom nije konzumirao marihuanu. Tvrdi da mu G. F. nije dao da uživa
marihuanu, već je naprotiv od njega tražio da to ne radi. Ne može da se sjeti
kada je G. F. toga dana otišao na posao i kada su otišli za Podgoricu. Nezna
zašto su toga dana išli za Podgoricu, ali zna da su ih toga dana na ulazu u
Podgoricu zaustavili policajci koji su pretresom kod G. F. pronašli marihuanu.
On nezna odakle njemu ta marihuana, niti je zano da je on nosi sa sobom, niti
mu je on o tome pričao. Prije ovog događaja njemu G. F. nijednom nije dao da
uživa marihuanu jer on marihuanu uopšte ne koristi, niti je koristio. G. F. mu
nije davao da uživa marihuana,kao ni L. S. ni toga jutra, a ni prije. Nije mu
jasno zbog čega je F. rekao da im je dao u jutarnjim časovima da uživaju
marihuana, kada se to nije desilo. Još jednom je napomenuo da on nije uzimao
marihuanu koja je stojala na stolu, niti mu je G. F. dao tu marihuanu da
uživa. On se i prilikom saslušanja vidio sa G. F. koji ga je i doveo do suda
kolima, a takođe se vidio i sa nekom djevojkom koja mu je rekla da je advokat
G. F. međutim ostao je pri tvrdnji da ni sa G. F. ni sa njegovim advokatom
nije razgovarao o tome na koji način treba da svjedoči. Na glavnom pretresu je
ostao pri ovim tvrdnjama pojašnjavajući da se G. F. spremao za posao , ne
sjeća se što je radio, zna da je bio džoint napravljen pred njima, ali nije
konzumirao tog jutra, ali jeste prethodne noći, ali njima nije davao ni tog
jutra ni predhodne večeri.
Iz iskaza svjedoka F. Ž. proizilazi da su dana 01. 07. 2011. godine, negdje
oko 15 časova na cetinjskom putu,na proširenju kod stovarišta „Čelebić“, on i
njegove kolega kontrolisali vozila i vozače u sklopu blokade grada. Tom
prilikom zaustavili su vozilo marke „Opel“, reg. oznaka CT ... plave boje. U
vozilu su bila tri lica i to G. F. R. L. i L. S. Izvšrili su pregled vozila i
lica i tom prilikom G. F. je prišao službenom vozilu i na rastojanju, negdje
od 2-3 metra gdje su se oni nalazili iz svog džepa odbacio je zamotuljak u
maramici. Tada su mu oni prišli, podigli zamotuljak, otvorili papirnu maramicu
i tada su vidjeli da se u istoj nalazi zamotuljak zelene boje nalik na
marihuanu. Daljim pregledom su ustanovili da je isti kod sebe u džepu imao još
jedan zamotuljak, koji im je sam dao i isto su otvorili i vidjeli da se takođe
radi o marihuani. O slučaju su obavijestili Dežurnu službu PJ Podgorica i tom
prilikom takođe kontaktirali kolege koje rade na suzbijanju narkotika, koji su
došli i preuzeli lica i opojna sredstva – marihuanu.
iz iskaza svjedoka J. B. proizilazi da su dana 01. 07. 2011. godine, negdje
oko 15 časova, na cetinjskom putu na proširenju kod stovarišta „Čelebić“ on i
njegove kolega kontrolisali vozila i vozače u sklopu blokade grada. Tom
prilikom zaustavili su vozilo marke „Opel“ reg. oznaka CT ... plave boje. U
vozilu su bila tri lica i to G. F. R. L. i L. S. Izvršili su pregled vozila i
lica i tom prilikom G. F. je prišao službenom vozilu i rastojanju negdje od
2-3 metra gdje su se oni nalazili i z svog džepa odbacio je zamotuljak u
maramici. Tada su mu oni prišli, podigli zamotuljak, otvorili papirnu maramicu
i tada su vidjeli da se u istoj nalazi zamotuljak zelene boje nalik na
marihuanu. Daljim pregledom su ustanovili da je isti kod sebe u džepu imao još
jedan zamotuljak, koji im je sam dao i isto su otvorili i vidjeli da se takođe
radi o marihuani. O slučaju su obavijestili Dežurnu službu PJ Podgorica i tom
prilikom takođe kontaktirali kolege koje rade na suzbijanju narkotika, koji su
došli i preuzeli lica i opojna sredstva – marihuanu. Naglasio je da su nakon
pronađenog samo neformalno razgovarali sa okrivljenim ,obzirom da su došle
kolege koje su ga preuzele, a koliko se sjeća isti je tom prilikom rekao da mu
je to dao neki Rus u lokalu na Cetinju.
iz iskaza svjedoka D. S. proizilazi da je dana 01. 07. 2011. godine negdje oko
15 časova na cetinjskom putu na proširenju kod stovarišta „Čelebić“ on i
njegove kolega kontrolisali vozila i vozače u sklopu blokade grada. Tom
prilikom zaustavili su vozilo marke „Opel“, reg. oznaka CT ... plave boje. U
vozilu su bila tri lica i to G. F. R. L. S.. Izvršili su pregled vozila i lica
i tom prilikom G. F. je prišao službenom vozilu i rastojanju negdje od 2-3
metra gdje su se oni nalazili i iz svog džepa odbacio je zamotuljak u
maramici. Tada su mu oni prišli, podigli zamotuljak, otvorili papirnu maramicu
i tada su vidjeli da se u istoj nalazi zamotuljak zelene boje nalik na
marihuanu. Daljim pregledom su ustanovili da je isti kod sebe u džepu imao još
jedan zamotuljak, koji im je sam dao i isti su otvorili i vidjeli da se takođe
radi o marihuani. O slučaju su obavijestili Dežurnu službu PJ Podgorica i tom
prilikom takođe kontaktirali kolege koje rade na suzbijanju narkotika, koji su
došli i preuzeli lica i opojna sredstva – marihuanu.
Iz iskaza svjedoka V. M. proizilazi da su dana 01. 07. 2011. godine negdje oko
15 časova na cetinjskom putu na proširenju kod stovarišta „Čelebić“ on i
njegove kolega kontrolisali vozila i vozače u sklopu blokade grada. Tom
prilikom zaustavili su vozilo marke „Opel“, reg. oznaka CT ... plave boje. U
vozilu su bila tri lica i to G. F. R. L. i L. S. Izvršili su pregled vozila i
lica i tom prilikom G. F. je prišao službenom vozilu i rastojanju negdje od
2-3 metra gdje su se oni nalazili i iz svog džepa odbacio je zamotuljak u
maramici. Tada su mu oni prišli, podigli zamotuljak, otvorili papirnu maramicu
i tada su vidjeli da se u istoj nalazi zamotuljak zelene boje nalik na
marihuanu. Daljim pregledom su ustanovili da je isti kod sebe u džepu imao još
jedan zamotuljak, koji im je sam dao i isti su otvorili i vidjeli da se takođe
radi o marihuani. O slučaju su obavijestili Dežurnu službu PJ Podgorica i tom
prilikom takođe kontaktirali kolege koje rade na suzbijanju narkotika, koji su
došli i preuzeli lica i opojna sredstva – marihuanu.
Iz izvještaja o analizi broj 2846/11 sačinjen od strane Dipl. hem B. N.
rukovodioca grupe za hemijska ispitivanja droga, požara, eksplozija i
nepoznatih supstanci Uprave policije - Forenzičkog centra proizilazi da je
detaljnim mikroskopskim pregledom dostavljenog biljnog materijala zelene boje
konstatovano prisustvo smole kao i bodlji u obliku “medveđih kandži”. Na
osnovu karakteristične morfološke građe navedenih elemenata u dostavljenom
biljnom materijalu konstatovano je da potiču od biljke čiji je botanički naziv
Cannabis sativa L. iz familije Canabaceae (poznatiji kao konoplja, marihuana).
Hemijska analiza je rađena preliminarnim hemijskim testovima i tankoslojnom
hromatografijom. Utvrđeno je da se u dostavljenim uzorcima nalazi THC. Kanabis
i THC se nalaze na listi opojnih droga Sl. List SRJ broj 44/2002.
Iz dvije potvrde UP Područne jedinice Podgorica Ku. br. 627/20011 od 01. 07.
2011. godine o privremeno oduzetim predmetima od okrivljenog G. F. proizilazi
da su ovlašćeni policijski službenici Uprave policije Područne jedinice
Podgorica od G. F. rođenog …. godine oduzeli jedan zamotuljak od celofana u
kojem se nalazi tamno zelena biljka materija za koju se pretpostavlja da je
opojna droga marihuana,jednu bijelu papirnu maramicu u kojoj se nalazi tamno
zelena biljka/materija za koju se pretpostavlja da je opojna droga marihuana.
Takođe od istog lica je oduzet jedan mobilni telefon marke “Samsung GT E 2550”
IMEI broja 355170/04/686298/5 sa “Telenor” SIM karticom za broj telefona +
382/….. Potvrde su potpisane od strane ovlašćenog policijskog službenika i G.
F.
Iz Izvoda iz matičnog registra rođenih MUP - Filijale Cetinje broj 12660 za
1993. godinu od 29. 02. 2012. godine za L. S. proizilazi da je L. S. od oca Č.
i majke S. rođene P. rođen …….. godine u Cetinju.
Uvidom u fotodokumentaciju UP - PJ Podgorica broj 17-28-244-1186/1941 od 02.
07. 2011. godine se utvrđuje da je fotografisan zamotuljak sa biljnom
materijom pronađen kod G. F. Na fotografijama je prikazan blizi izgled
pronađenih zamotuljaka sa biljnom materijom.
Iz izvještaja UP Ispostave Cetinje broj 02-245-2694 od 29. 07. 2011. godine iz
KE za okrivljenog G. F. proizilazi da isti nije osuđivan.
Cijeneći sve naprijed provedene dokaze ovaj sud je na nesumnjiv način utvrdio
da je optuženi počinio krivično djelo omogućavanje uživanja opojnih droga iz
člana 301. stav 2. vezi st. 1. Krivičnog zakonika u vrijeme mjesto i na način
kako je to bliže precizirano u samoj izreci ove presude.  
Dakle, optuženi  je dana 01. jula 2011. godine, u jutarnjim časovima, u svom
iznajmljenom stanu lociranom u …. ulici, u Cetinju, s umišljajem, dao R. L. i
maloljetnom L. S. obojici iz Cetinja, na uživanje opojnu drogu – kanabis i
THC, zvanu “marihuana”, koja je kao supstanca proglašena za opojnu drogu
Rješenjem o utvrđivanju opojnih droga (“Sl. List SRJ” br. 44/2002), na način
što kada su isti, po prethodnom dogovoru sa okrivljenim došli u njegov stan i
prespavali, okrivljeni je od marihuane ručno napravio tzv. “Džoint”, koji je
dao na uživanje R. L. i maloljetnom L. S. ikao je znao da se radi o opojnoj
drogi i da je L. S. maloljetan.
Do ovakvog utvrđenja ovaj sud je došao prevashodno iz iskaza svjedoka L. S.
datog u istražnom postuku, koji je na detaljan način opisao, kako, kada i na
koji način mu je optuženi omogućio uživanje opojne droge - kanabisa i THC
,zv.marihuana,tj.kako njemu ,tako i R. L..Sud je poklonio punu vjeru ovakvom
iskazu ovog svjedoka, jer je po nalaženju ovog suda, ovaj svjedok na uvjerljiv
,detaljan i objektivan način prenio sudu sve činjenice koje su se dešavale
predmetnom prilikom,tj.kako im je optuženi omogućio da uživaju opojnu drogu
-kanabis i THC,pri tom imajući u vidu po nalaženju ovog suda da ovaj svjedok
nije imao nijedan razlog da neosnovano navede u toku istražnog postupka da im
je optuženi svojim radnjama omogućio uživanje opojne droge -kanabisa i
THC,zv.marihuana ,sa kojih razloga sud nije prihvatio iskaz ovog svjedoka
iznijet na glavnom pretresu,pri kojem je isti ostao , er je očigledno sračunat
na pomaganje optuženom G. F. ,a sa ciljem olakšanja njegovog krivičnopravnog
položaja.
Sa istih razloga sud je odbacio iskaz svjedoka R. L.,samim tim što su L. S.
,pa i sam opt. G. F. u svojim odbranama pred istražnim postupkom su do detalja
pojasnili kako je opt. dao na uživanje i kada mldb.L. S. i njemu opojnu drogu-
kanabis i THC ,zv.marihuana.
Za napomenuti je da su isti na međusobno različit način na glavnom pretresu
predstavili radnje dana 01.07.2011.godine u jutarnjim časovima ,a koje su
preduzete od opt.G. F.,sa kojih razloga ih sud nije mogao uzeti kao osnov za
donošenje meritorne odluke.
Sud je poklonio punu vjeru iskazima svjedoka F. Ž. J. B. D. S. i V. M. koji su
objektivno svjedočili o zatečenom stanju prilikom kontrole vozila i vozača,što
je potvrđeno i ostalim materijalnim dokazima, potvrdama UP PJ Podgorica Ku
br.627/2011 od 01.07.2011.godine o privremeno oduzetim predmetima od opt.G. F.
te fotodokumentacijom UP PJ Podgorica.
Sud je izvještaj o analizi UP Forenzičkog centra br.2846/11 cijenio kao
jasan,stručan i baziran na pravilima nauke i struke.
Optuženi je obzirom na naprijed navedeno činjenično utvrđenje, dao R. L. i
mldb.L S. da uživaju opojnu drogu - kanabis i THC , na mjestu gdje su drogu -
kanabis i THC,zv.marihuana nesmetano mogli konzumirati, pravljenjem od iste
tzv.džointa, i dajući im ga na uživanje ,iako je znao da se radi o opojnoj
drogi i da je L. S. maloljetan,što se nedvosmisleno i utvrdilo uvidom u izvod
iz matičnog registra rođenih MUP-a Filijale Cetinje za istog,zbog čega su se u
njegovim radnjama stekla sva obilježja predmetnog krivičnog djela.
Navedeno krivično djelo za koje je okrivljeni oglašen krivim je krivično djelo
sa blanketnom dispozicijom, pa je kod ovog krivičnog djela pored navođenja
činjenica i okolnosti koje čine obilježje ovog krivičnog djela, a o kojima se
sud izjasnio, bilo nužno navesti i materijalnopravni propis od kojeg zavisi
postojanje ovog djela. Naime, kanabis i THC su supstance koje su proglašene za
opojnu drogu Rješenjem o utvrđivanju opojnih droga ("Sl.list SRJ" br. 44/02).
Optuženi je u svojim odbranama iznijetim kod Istražnog sudije u Podgorici i
Cetinju do detalja pojasnio kada,kome i na koji je način omogućio da uživa
opojnu drogu.Na glavnom pretresu je izmjenio navode svoje odbrane ,a takva
odbrana optuženog je po nalaženju ovog suda data u cilju izbjegavanja krivično
pravne odgovornosti i u potpunosti obesnažena i obezvrijeđena rezultatima
provedenog dokaznog postupka. Po stanovištu suda ovakvi navodi njegove odbrane
su neprihvatljivi iz prostog razloga što je sud mišljenja da je optuženi
upravo sa ciljem da sebi olakša krivičnopravni položaj dao ovakvu odbranu na
glavnom pretresu,što je rezultiralo da i L. S. izmjeni navode svog iskaza
,odn.jasno se da zaključiti da i on i R. L. slijede odbranu optuženog.
Imajući u vidu sve naprijed navedeno ovaj sud je utvrdio da su se u radnjama
optuženog stekla sva obilježja bića krivičnog djela omogućavanje uživanja
opojnihdrogaizčl.301.st.2.uvezist.1.KZ-a.
         Cijeneći psihički odnos optuženog prema izvršenom krivičnom djelu, sud je našao da je isti postupao sa direktnim umišljajem, odnosno bio je svjestan svog djela i htio je njegovo izvršenje. Okrivljenom je bila poznata činjenica da je zabranjeno drugim licima davati da uživaju opojnu drogu-kanabis i THC,kao i da je L. S. maloljetan, dakle kod optuženog je postojala svijest o svim obilježjima krivičnog djela i htjenje njegovog izvršenja.
Prilikom odlučivanja o vrsti i visini krivične sankcije sud je imao u vidu sve
okolnosti na strani optuženog, koje su značajne za njen izbor i visinu u
smislu čl.42 KZ -a, pa je od olakšavajućih okolnosti na strani okrivljenog
cijenio da se radi o osobi ranijeg neporočnog načina života,okolnosti pod
kojima je počinio krivično djelo ,odnos sa licima kojima je dao na uživanje
opojnu drogu-kanabis i THC , dok otežavajućih okolnosti van bitnih obilježja
krivičnog djela u pitanju na njegovoj strani nije bilo.
Sud je smatrajući ove olakšavajuće okolnosti kao naročito olakšavajuće
primijenio institut ublažavanja kazne propisan čl. 45 st.1. tačka 3. KZ-a i 46
st.1. tačka 3. KZ-a i istom izrekao kaznu zatvora u trajanju od 6 mjeseci
ispod zakonskog minimuma od dvije godine.
Dakle, Sud je uvjerenja da će se u konkretnom slučaju i sa ovako ublaženom
kaznom kao u izreci presude postići svrha kažnjavanja predvidjena čl. 32. KZ
-a, a posebno kada se imaju u vidu sve okolnosti konkretnog slučaja,a pritom
kada se uzme u obzir i starosna dob optuženog, pa bi kazna zatvora u dužem
trajanju po mišljenju suda imala negativan efekat na njegov dalji život.
Shodno članu 51. Krivičnog zakonika okrivljenom se u izrečenu kaznu zatvora
ima uračunati vrijeme lišenja slobode od 01.07.2011.godine od 18,00 časova do
03.07.2011.godine do 10,45 časova.
Shodno čl.301.st.3 u vezi čl.75.st.1.i 4.KZ-a okrivljenom G. F. izričena je
mjera bezbjednosti oduzimanje predmeta-opojne droge ,kanabis i THC, a koja se
ima uništiti.
Shodno čl.226-229 Zakonika o krivičnom postupku obavezan je optuženi da na ime
troškova krivičnog postupka uplati iznos od 40,01 euro,i to na ime troškova
odredjenih za dolazak svjedoka na glavni pretres, te na ime paušala iznos od
30,00 eura , koji je Sud odredio uzimajući u obzir konkretan slučaj, trajanje
postupka i imovne prilike okrivljenog, sve prednje u korist budžeta Crne Gore
u roku od 15 dana po pravosnažnosti presude pod prijetnjom prinudnog
izvršenja.
Na temelju izloženog,valjalo je odluciti kao u izreci shodno čl. 374. ZKP
OSNOVNI SUD U CETINJU
Dana 28.02.2013. godine
Zapisničar, S U D I J A
Aleksandra Martinović Marija Ćupić
PRAVNA POUKA:
Protiv ove presude može se izjaviti žalba u
roku od 15 dana od dana prijema Višem sudu
u Podgorici a preko ovog Suda.