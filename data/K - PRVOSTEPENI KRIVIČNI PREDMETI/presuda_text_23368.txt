HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.98/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog M. R. iz P.zbog krivičnog djela davanje lažnog iskaza iz čl.389 st.1
Krivičnog Zakonika po optužnom predlogu oštećenog kao tužioca V.Ž. iz P. od
14.09.2011.godine nakon održanog glavnog i javnog pretresa u prisustvu
oštećenog kao tužioca V.Ž. i optuženog M.R.,dana 25.12.2012.godine, donio je i
javno objavio
P R E S U D U
Optuženi M.R., JMBG ...,  od oca T. i majke D. rodjene D., rodjen u Š.,
opština P., dana ..., sa prebivalištem u P. Ul.S.K., državljanin CG , oženjen,
otac 3 djece, pismen, završio srednju geodetsku školu, zaposlen u U. z. n. CG
PJ P., govori crnogorski jezik, srednjeg imovnog stanja, neosudjivan.
Na osnovu čl. 373 st.1 tačka 2 ZKP-a
OSLOBADJA SE OD OPTUŽBE
Da je:
U toku 2010.godine u krivičnom postupku koji se vodio kod Osnovnog suda u
Pljevljima u predmetu K.br.128/10 kao angažovani vještak geodetske struke dao
lažni nalaz i mišljenje i sačinio lažnu skicu lica mjesta u koju je unio
neistinit sadržaj za parcele vlasništvo V.Ž. jer je za parcele koje su bile
predmet spora na istim umjesto sjeverne strane označio da se radi o južnoj
strani i za paracelu broj 15/1 nije dao pravo stanje jer je ista u prirodi
duplo veće površine i time ušao u blok 14 parcela čiji je vlasnik V.Ž. što je
sve imao za posledicu da se donesu presude na štetu V.Ž.,
čime bi izvršio krivično djelo davanje lažnog iskaza iz čl.389 st.1 Krivičnog
Zakonika,
jer u postupku nije dokazano da je optuženi izvršio krivično djelo koje mu se
stavlja na teret .
Troškovi krivičnog postupka padaju na teret budžetskih sredstava ovog suda.
Imovinsko pravnog zahtjeva nije bilo.
O b r a z l o ž e nj e
Oštećeni kao tužilac V.Ž. nakon što ga je ODT Pljevlja rješenjem Kt.br. 136/11
od 06.09.2011.godine obavijestilo da je odbacilo njegovu krivičnu prijavu od
26.04.2011.godine protiv M.R. iz P. zbog krivičnog djela davanje lažnog iskaza
iz čl.389 st.1 Krivičnog zakonika a koje rješenje sa obavještenjem da može
nastaviti krivično gonjenje je primio dana 13.09.2011. godine, blagovremeno je
ovom sudu podnio optužni predlog dana 14.09.2011.godine protiv optuženog M.R.
zbog krivičnog djela davanje lažnog iskaza iz čl.389 st.1 Krivičnog zakonika a
na način, mjesto i vrijeme kako je to bliže opisano izrekom ove presude. U
završnoj riječi oštećeni kao tužilac je kazao da je primoran sa bezbroj
pitanja vještak Č.D. je jedva izgovorila da je optuženi M.R. pogrešno postavio
strane svijeta umjesto sjevera jug i obrnuto. Vjerovali ili ne to se jedva
dokazali za evo skoro će treća godina. Ni jedan njegov predlog sudeća sutkinja
Ljiljana Popović nije prihvatila, naveo je 5 -6 svjedoka i gle čuda sve kolege
i koleginice sudeće sudkinje i još interesantnije pa presudjivali da je to
njegova zemlja i njihove presude potvrdjene i na Višem sudu. I da nije tužno i
žalosno bilo bi i smiješno, i sudeća sutkinja Ljiljana Popović napisala u
zvaničnom aktu suda u Pljevljima da je to njegova zemlja, šta normalan i
racionalan čovjek da kaže kad protiv sebe ima tri institucije a on se sam
vjerujte hrabro bori, Osnovni sud iz Pljevalja, Osnovno tužilaštvo iz
Pljevalja i U. z. n. iz P. pomognuta sa vještakom Č. D. . Narodna kaže dva bez
duše treći bez glave, siguran je da će i ovoga puta ali pod silom zakona i
državnih institucija Crne Gore biti obrnuto.Uzimajući sve gore navedeno u
potpunosti ostaje pri svojoj tužbi protiv optuženog M. R. i javno izjavljuje
da nema nikakve lične već profesionalne razloge, jer mu je M.R. svojim
vještačenjem pokušao da oduzme djedovinu i tražio da sud optuženog oglasi
krivim i najblaže kazni.
Optuženi M.R.u svojoj odbrani na glavnom pretresu ne priznajući izvršenje
krivičnog djela ni svoju krivicu navodi da je zaposlen u U.z. n. CG PJ P. na
radnom mjestu geometra i da je na listi sudskih vještaka za oblast geodezije i
koliko se sjeća kao vještak geodetske struke odredjen je u predmetu u kome je
stranka V.Ž. samo jedanput i to po tužbi V. Z. protiv V. Ž. zbog neke ograde
te da se ne sjeća broja predmeta samo zna da je sudeći sudija bio P. B.. U tom
predmetu je izašao na lice mjesta po nalogu suda i u prisustvu V. Z. i V.Ž.
izvršio identifikaciju parcele i sačinio skicu lica mjesta i dostavio sudu a
bio je i na glavnom pretresu gdje je branio nalaz i mišljenje koji je po
njegovoj procjeni dao objektivno i po pravilima struke a na osnovu
dokumentacije U. z. n.. Dodao je da za područje gdje se ova parcela nalazi
nije u upotrebi premjerni katastar već popisni pa je koristio kartu blokova u
razmjeri na 1:10000, spisak parcela po blokovima kao i foto skicu te da je bio
i u nekom postupku još jednaput ali nezna da li je V. Ž. bio stranka u tom
postupku u kome se radilo oko nekog puta i postupao je po dokumentaciji kojom
je raspolagao.Tvrdio je da je za to područje u pitanju popisni katastar koji
je formiran 1954.godine ili 1955.godine i u kome su površine parcela i njihovi
brojevi u katastar unošeni nekim drugim metodom, ne preciznim mjerenjem kao
što je slučaj kod katastra nepokretnosti. Po nalogu suda izmjerio je sporni
dio i izvršio identifikaciju,V. Z. mu je pokazao kuda je ranije bila ograda i
dokle je pomjerena, oštećeni je bio prisutan na licu mjesta. Optuženi dalje u
odbrani navodi da nije siguran da li je strane svijeta dobro upisao ali i ako
nije nije to namjerno uradio, identifikaciju parcele je uradio dobro i
objasnio da površine parcela i njihovi brojevi su unijeti u poopisni katastar
koji važi za to područje- zvanično upisani a mjerenjem na licu mjesta
preciznim metodom katastra nepokretnosti razlikovaće se površine ne licu
mjesta od upisanih površina, od slučaja do slučaja na licu mjesta precizno
izmjerena površina paracele može biti 50%, 70% ili 100% veća ili manja od
površine upisane u popisni katastar.Ostao je pri nalazu koji je dao u predmetu
ističući da u tom predmetu nije imao nalog suda da utvrdjuje površinu parcele
niti njene granice,predmet spora je bilo pomjeranje jedne ograde, da oštećeni
u bloku 15 nema imovinu a medja koja je bila predmet njegovog vještačenja se
nalazi u bloku 15 KO G. . Kazao je da možda nije najprecizinije odredio strane
svijeta ali da to nije uradio namjerno i da misli da to nije uticalo na
presudu. Za KO G. u upotrebi je popisni katastar pa dakle i za parcelu15 a
popisni katastar nedaje precizne površine jer su mjerenja radjena koracima,
konopcima a samo premjerni katastar utvrdjuje stvarne površine a izmedju
popisnog i premjernog katastra na po jedinim katastarskim opštinama prodje i
po 50.godina. Izvršio je identifikaciju parcela koje se nalaze sa obje strane
ograde koja je bila sporna, to mu je bila naredba suda a identifikaciju je
izvršio na osnovu karte blokova, fotoskice blokova iz 1948 godine, spiska
parcela po blokovima prilikom formiranja katastra za tu oblast 1954 godine ili
1955.godine i kroki skica koje su sastavni dio spiska parcela po blokovima.
Identifikaciju nije vršio snimanjem istrumentom za geodetsko snimanje. U
završnoj riječi ostajući pri završnoj riječi sa glavnog pretresa dana
29.12.2011.godine gdje je naveo da je nalaz i mišljenje u predmetu K.br.128/10
dao po pravilima struke i nepristrasno a na osnovu izlaska na lice mjesta i
identifikacije zemljišta po katastarskoj dokumentaciji a ako je pogriješio
strane svijeta u skici koja prati nalaz i mišljenje nije to uradio namjerno i
predložio je da ga sud oslobodi od optužbe.
U dokaznom postupku sud je saslušao svjedoka–oštećenog V. Ž.,saslušao vještaka
Č. D., izvršio uvid na licu mjesta,pročitao akt U.z.n. PJ P. broj 107-sl. od
29.12.2011. godine,izvršio uvid u presudu Osnovnog suda u Pljevljima
K.br.128/10 od 15.10.2010. godine,izvršio uvid u presudu Višeg suda Bijelo
Polje Kž.br.4/2011 od 17.01.2011. godine, izvršio uvid u presude Višeg suda u
Bijelom Polju Kž.br.1067/08 od 10.12.2008. godine i Kž.br.881/10 od
24.11.2010. godine, izvršio uvid u žalbu V.D., V.D. i V.V. izjavljenu na
presudu K.br. 240/09 i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog ovaj sud je nije mogao na pouzdan način utvrditi da je optuženi M.
R.izvršio krivično djelo davanje lažnog iskaza iz čl.389 st.1 Krivičnog
Zakonika kako mu se to optužbom oštećenog kao tužioca V. Ž. stavlja na teret
pa ga je sud usled nedostatka dokaza a primjenom čl.373 st.1 tačka 2 Zakona o
krivičnom postupku i oslobodio od optužbe.
Ovakvu svoju odluku sud temelji na osnovu činjenica koje slijede iz izvedenih
dokaza.
Naime, oštećeni kao tužilac stavlja na teret optuženom M. R. da je izvršio
krivično djelo davanje lažnog iskaza iz čl.389 st.1 Kz tako što je u krivičnom
predmetu Osnovnog suda u Pljevljima K.br.128/10 dao lažan nalaz i mišljenje i
sačinio skicu lica mjesta u koje je unio neistinit sadržaj za parcele
vlasništvo V.Ž. jer je za parcele koje su bile predmet spora na istim umjesto
sjeverne strane označio da se radi o južnoj strani i za parcelu broj 15/1 nije
dao pravo stanje jer je ista u prirodi duplo veće površine i time je ušao u
blok 14 parcele čiji je on vlasnik a što je sve imao za posledicu da se
doneseu presude na štetu oštećenog. Optuženi M. R. negira izvršenje krivičnog
djela i krivicu navodeći da je tačno da je u predmetu koji se vodio kod ovog
suda i u kome su stranke bile V.Ž. i V. Z. bio vještak , da je po nalogu suda
izašao na lice mjesta i izvršio identifikaciju parcele na osnovu katastaske
dokumentacije a ako je pogrešno unio strane svijeta na skici to nije uradio
namjerno. Na tom području je u zvaničnoj upotrebi popisni katastar.
Radi provjere osnovanosti optužbe kao i radi provjere odbrane optuženog sud je
izveo predložene dokaze.
Oštećeni V.Ž. u iskazu datom u svojstvu svjedoka navodi da je vlasnik 2/3
imanja u selu G.a 1/3 njegova sestričina B. J. kao i da je optuženi kao
geometar učestvovao samo jednom u sudskom postupku koji je vodjen protiv njega
i po tužbi V. D. a ne V. Z. i u tom postupku osudjen zbog krivičnog djela
uništenje tudje stvari zbog navodnog rušenja ograde od kolja i žice V. D. i
oglašen krivim presudom Osnovnog suda u Pljevljima K.br.128/10 od
15.10.2010.godine i izrečena mu novčana kazna u iznosu od 200,00 eura i
obavezan da plati troškove postupka pa se na ovu presudu žalio ali je presuda
K.br.128/10 od 15.10.2010.godine presudom Višeg suda u Bijelom Polju
Kž.br.4/11 od 17.01.2011.godine potvrdjena. Kazao je da je u ovom postupku
optuženi sačinio lažnu skicu tako što je lažno naveo vlasnike parcela i lažno
ih postavio kao i i pogrešno se orjentisao na licu mjesta pa njegova zemlja
koju je kupio njegov djed 1956.godine više nije njegova i ako se na njoj
nalaze njegove zgrade. oglašen je krivim zbog lažnog nalaza i mišljenja
optuženog i ako ništa nije uradio a kaznu je platio. Sad njegova zemlja na
kojoj su njegove zgrade nije njegova, njegova parcela 14/4 nije više njegova i
nije više tog broja već broja 15/2 vlasništvo V.. Pravosnažnim presudama
K.br.17/08 iz 2008.godine i K.br.240/09 iz 2009.godine oslobodjen je za
krivična djela protivpravno zauzimanje zemljišta gdje je dokazao da se radi o
parceli 14/4 čije suvlasnik a na osnovu lažnog iskaza vještaka - optuženog u
predmetu K.br.128/10 oglašen krivim i ostao bez svoje zemlje na kojoj se
nalaze njegove zgrade odnosno bezdijela parcele 14/4 na kojoj se nalazi ograda
zbog koje je oglašen krivim i po njemu ta ograda se nalazi izmedju njegove
parcele i parcele V. što je sud dva puta potvrdio a ne izmedju parcele V. i
D.V. . Ta njegova parcele je u katastru upisana u površini od 83,00 ari a na
licu mjesta po njegovoj procjeni ona je površine 1,30 ili 1,40 ha a vještak je
u nalazu i mišljenju datom u predmetu K.br.128/10 kazao da je parcela broj
15/1 zvana "K.. k." po kulturi pašnjak u površini od 83,00 ari upisana u
posjedovni list broj 15 na ime V.B. što je tada i bila a B.su naslijedili Z. i
D. V.. Kazao je da je nesporno da se ova parcela tako vodi u katastru kao što
je i napisana u nalazu i mišljenju vještaka-optuženog u predmetu K.br.128/10
samao što je mnogo veća na licu mjesta a na licu mjesta nema paracele 15/2 pa
je vještak našao na licu mjesta 15/2 u njegovoj zemlji a inače je ta parcela
vlasništvo V. dok je vještak K. na drugačiji način našao njegovu zemlju u
bloku 14 a parcela je 14/4 gdje je oslobodjen. On nema imovine u broku broj
15. Vještak geometar- optuženi to nije uradio sa umišljajem ali da postoji
institut grube greške koja je više nego jasna.
Iz iskaza oštećenog datog u svojstvu svjedoka utvrdjeno je a to nije ni sporno
medju strankama da je kod Osnovnog suda u Pljevljima vodjen krivični potupak
protiv optuženog V. Ž.zbog krivičnog djela uništenje i oštećenje tudje stvari
iz čl.253 st.1 KZ CG, da se postupak vodio pod brojem K.br.128/10 te da je u
ovom predmetu kao vještak geodetske struke angažovan optuženi M. R.. Dalje je
iz iskaza oštećenog utvrdjeno da je on-oštećeni presudom K.br.128/10 od
15.10.2010.godine oglašen krivim zbog krivičnog djela uništenje i oštećenje
tudje stvari iz čl.253 st.1 KZ CG i osudjen na novčanu kaznu u iznosu od
200,00 eura i obavezan da plati troškove krivičnog postupka te da je ova
presuda potvrdjena presudom Višeg suda u Bijelom Polju Kž.br.4/2011 od
17.01.2011.godine.Ove navode oštećenog potvrdjuju presuda Osnovnog suda u
Pljevljima K.br.128/10 od 15.10.2010.godine i presuda Višeg suda u Bijelom
Polju Kž.br.4/2011 od 17.01.2011.godine. Optuženi ne spori činjenicu da je u
ovom postupku angažovan kao vještak geodetske struke i da je na licu mjesta
izvršio identifikaciju parcele i sačinio skicu lica mjesta i to prema
dokumentaciji katastra u P. te da je za ovo područje u zvaničnoj upotrebi
popisni katastar gdje površine parcela nijesu utvrdjivane preciznom metodom pa
se može javiti razlika izmedju upisane površine i površine premjerene
preciznom metodom. Kazao je da ako je pogriješio strane svijeta to nije uradio
namjerno. Navode optuženog da je za područje gdje se nalazi sporna parcela a
to je katastarska opština G. u zvaničnoj upotrebi popisni katastar a ne
katastar nepokretnosti potvrdjuje i akt U. z. n. CG PJ P. broj 107 sl. od
29.12.2011. godine. Navode odbrane da oštećeni V.nema imovine u bloku 15
potvrdjuje i sam oštećeni a optuženi je naveo da se na licu mjesta garaža
oštećenog kao i ograda koja je bila sporna po katastarskoj dokumentaciji
nalaze u bloku 15 gdje oštećeni nema imovine. Oštećeni je sam kazao da tvrdi
da optuženi nije namjerno već iz neznanja dao nalaz i mišljenje u predmetu
K.br.128/10.
Vještak geodetske struke Č. D. koja je na licu mjesta izvršila identifikaciju
je u riječi na glavnom pretresu kao i u pisanom nalazu i mišljenju istakla da
su za Katastarsku opštinu G. kod U. z. n. u službenoj upotrebi podaci
utvrdjeni popisom nepokretnosti te se na osnovu istih ne mogu utvrditi medje i
granice spornih nepokretnosti, u konkretnom slučaju sporne ograde te da su
podaci u predmetu K.br.128/10 dati u nalazu vještaka M. R. dati na osnovu
raspoložive dokumentacije U.z.n. i na osnovu uvidjaja na licu mjesta a ne
proizvoljno. Eventualno pogriješene strane svijeta nemaju značaj u
utvrdjivanju spora u tom predmetu.Objasnila je da postoji mogućnost da se na
licu mjesta gdje je u upotrebi popisni katastar koji nema geodetske planove
pogriješe strane svijeta.Kad je u pitanju popisni katastar odnosno podaci
popisnog katastra površine utvrdjene u posjedovnim listovima u većini
slučajeva ne odgovaraju stanju na licu mjesta jer ima slučajeva da je parcela
i po nekoliko puta veća po površini od površine upisane u Katastarskom operatu
a to je iz razloga što je u pitanju popisni katastar. Nalaz i mišljenje u
predmetu K.br.128/10 vještak geometar je dao u skladu sa geodetskom strukom
što je i praćeno potrebnom skicom sa lica mjesta. U bolu 15 KO G. V. Ž. nema
imovine. Nakon izlaska na lice mjesta i identifikacije na licu mjesta vještak
Č. je istakla da je za identifikaciju blokova u kojima se nalaze nepokretnosti
izmedju kojih je sporna ograda koristila je podatke iz Katastarskog operata i
elaborata oformljenog 1954 do 1955.godine. Istakla je da su granice blokova u
svim katastarskim opštinema u kojima je u službenoj upotrebi katastarski
operat oformljen popisom nepokretnosti definisane ukoordinatnom sistemu sa
utvrdjenim koordinatama granica blokova pa je na osnovu potrebnih geodetskih
mjerenja i obrade terenskih podataka utvrdila: sporna ograda izmedju
predmetnih parcela nalazi se u bloku 15 u kome su kako je to istaknuto u
nalazu vještaka geodetske struke upisane parcele i promjene u katastarskom
operatu za iste na osnovu čega se konstatuje da je vještak prilikom
identifikacije parcela postupio po pravilima struke, tačno odredio granicu
blokova i utvrdio da je sporna medja u bloku 15, da je koristio svu
raspoloživu dokumentaciju iz U. z. n. kao i da je identifikacija blokova i
parcela u okviru blokova izvršena na osnovu geodetskog plana razmjere 1:10000
na kome su utvrdjene granice blokova, kroki skica za parcele u okviru blokova
bez mjernih podataka i spiska parcela po blokovima sa utvrdjenim površinama,
kulturama i klasama. Sastavni dio nalaza vještaka - optuženog je bila skica sa
lica mjesta koja je potrebna da bi se na osnovu iste identifikovala sporna
nepokretnost i od strane drugih vještaka iste struke. Vještak Č. je istakla da
potrebno ucrtan pravac sjevera na skici koju je sačinio optuženi nije uticao
na donošenje odluke u predmetu K.br.128/10, a i nebi uticao na ponovnu
identifikaciju spornog mejsta imajući u vidu da sami početak spora čini
granicu blokova 14 i 15.Mišljenja je da je konfiguracija terena na licu mjesta
prilikom sačinjavanja skice mogla uticati na pogrešno ucrtan pravac sjevera na
skici jer je prema brdu jug a prema dolini sjever što nije potvrdjeno u
nalazu.Kazala je da zahtjev tužitelja da se izvrši premjer paracela kojima je
sporna ograda medjna linija nema nikakvu svrhu jer su površine parcela u ovoj
Katastarskoj opštini utvrdjene u postupku popisa nepokretnosti 1954.godine
procjenom i mjerenjima tadašnjim metodama-koracima, konopcima te se tim
postupkom nemože utvrditi medjna linija parcela. Vještak Č. je istakla da je
tačno da je na skici koja je sastavni dio nalaza vještaka-optuženog M. u
predmetu K.br.128/10 pogrešno ucrtan pravac sjever umjesto jug što po njenom
mišljenju nije imalo uticaja u donošenju odluke u predmetu K.br.128/10 a
vještak optuženi je pravilno izvršio identifikaciju parcela izmedju kojih je
sporna ograda u predmetu K.br.128/10. Mišljenja je da je konfiguracija terena
na licu mjesta prilikom sačinjavanja skice mogla uticati na pogrešno ucrtan
pravac sjevera na skici jer je prema brdu jug a prema dolini sjever što nije
opisano u nalazu. Kazala je da je optuženi tačno izvršio identifikaciju
parcela na osnovu raspoložive dokumetnacije U. z.n. .
Cijeneći nalaz i mišljenje vještaka Č. D. sud isti u cjelosti isti prihvata
kao objektivan i dat po pravilima struke a na osnovu identifikacije na licu
mjesta i raspoložive katastarske dokumentacije.
Za postojanje krivičnog djela davanje lažnog iskaza iz čl.389 Krivičnog
zakonika potrebno je da svjedok, vještak, prevodilac ili tumač koji daje lažan
iskaz pred sudom u disciplinskom, prekršajnom ili upravnom postupku ili u
drugom zakonom propisanom postupku svjesno da lažan iskaz dakle djeluje sa
direktnim umišljajem . U konkretnom slučaju optuženi M. je nalaz i mišljenje u
predmetu Osnovnog suda u Pljevljima K.br.128/10 dao na osnovu izlaska na lice
mjesta i identifikacije parcele na kojoj se nalazila sporna ograda, parcelu je
identifikovao na osnovu katastarske dokumentacije a za to područje je u
zvaničnoj upotrebi popisni a ne premjerni katastar, po popisnom katastru su
moguća odstupanja upisanih površina od onih koji se na osnovu precizne metode
mjerenja dobijaju premjernim odnosno katastrom nepokretnosti. U bloku 15 KO
G.oštećeni nema imovinu u čemu su saglasni i optuženi i oštećeni. Predmetna
ograda odnosno parcela na kojoj je bila ograda se nalazi po katastarskoj
dokumentaciji u bloku 15 a vještak je identifikaciju izvršio po zvaničnoj
katastarskoj dokumentaciji.Sve ovo potvrdila je i vještak geodetske struke Č.
D. koja je kazala da je optuženi u predmetu K.br.128/10 tačno izvršio
identifikaciju, da oštećeni u bloku 15 nema imovine, da se površine upisane u
popisni katastar razlikuju od površina u premjernom katastru jer je
1954.godine u postupku popisa nepokretnosti mjerenje vršeno tadašnjim
metodama-koracima, konopcima i tim se postupkom nemože utvrditi medjna linija
parcela. Vještak je kazala da je optuženi u skici lica mjesta koju je sačinio
pogrešno ucrtao pravac sjever umjesto jug ali da u vezi toga nije pogriješio u
nalazu i mišljenju i da to što je pogrešno unijet sjever na skici nije bilo od
uticaja na odluku u predmetu K.br.128/10. Optuženi navodi da je moguće da je u
skici lica mjesta pogrešno unio strane svijeta ali da to nije uradio namjerno.
I oštećeni tvrdi da optuženi prilikom davanja nalaza i mišljenja u predmetu
K.br. 128/10 nije taj nalaz i mišljenje dao namjerno odnosno sa umišljajem.
Po mišljenju suda, imajući u vidu odbranu optuženog kao i nalazi mišljenje
vještaka geodetske struke Č. D. koji je dat na osnovu identifikacije na licu
mjesta i snimanjem geodetskim istrumentom kao i na osnovu raspoložive
katastarske dokumetnacije u postupku se nije moglo na pouzdan način utvrditi
da je optuženi M. R. počinio krivično djelo davanje lažnog iskaza iz čl.389
st.1 Krivičnog zakonika a naime da je svjesno i sa namjerom na skici lica
mjesta koju je sačinio prilikom identifikacije u predmetu K.br.128/10 umjesto
pravca jug upisao pravac sjever, ovo pogotovo što u nalazu i mišljenju nije
napravio tu pogrešku već samo u skici lica mjesta, obzirom na navode vještaka
Č.da je optuženi u tom predmetu tačno identifikovao parcele, dakle nije se na
pouzdan način moglo utvrditi da je optuženi bio svjestan i htio da u skicu
lica mjesta unese neistinit podatak niti pak da da lažan nalaz i mišljenje a
umišljaj je bitni elemenat bića krivičnog djela davanje lažnog iskaza iz
čl.389 st.1 Kz pa je sud optuženog u nedostatku dokaza da je izvršio krivično
djelo davanje lažnog iskaza iz čl.389 st.1 Krivičnog Zakonika i oslobodio od
optužbe a na osnovu čl.373 st.1 tačka 2 ZKP-a.
Shodno čl. 230 ZKP-a odlučeno je da troškovi krivičnog postupka padaju na
teret budžetskih sredstava.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 25.12.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B. Polje, a preko ovog suda.
DOSTAVITI:
1 x Oštećenom kao tužiocu
1 x Optuženom