Posl.br. K. 91/10
U I M E N A R O D A
OSNOVNI SUD U CETINJU, kao prvostepeni krivični, u vijeću sastavljenom od
sudije Gorana Vrbice kao predsjednika vijeća i L. D. i P. Z. kao članova
vijeća, uz sudjelovanje sudskog službenika Jovićević Vjere, kao zapisničara, u
krivičnom predmetu protiv optuženog Š. D. zbog krivičnog djela falsifikovanje
isprave iz čl.207.st.3.u vezi st.1. KZ RCG, a po Optužnici ODT-a u Cetinju Kt.
br.164/03 od 26.11.2007.god., nakon održanog javnog i glavnog pretresa koji je
uslijedio nakon ukidnog Rješenja Višeg Suda u Podgorici Kž.br.1922/09 od
10.02.2010.godine, u prisustvu ZODT-a u Cetinju R. S. i optuženog, donio je
dana 16.02.2011. godine
P R E S U D U
Optuženi Š. D.  od oca B. i majke B. rođene Ć. rođen ....god. u Kotoru, gdje i
prebiva, Mirac b.b, državljanin Crne Gore, po zanimanju vozač, neoženjen,
pismen, sa završenom srednjom školom, vojsku služio 2000/2001.godine u Somboru
i Podgorici, srednjeg imovnog stanja, osuđivan presudom Osnovnog suda u
Kotoru, posl.br. Km.6/96 od 10.02.1997.god. zbog krivičnog djela krađa iz
čl.144.st.1 KZ RCG, izrečena vaspitna mjera pojačanog nadzora od strane organa
socijalnog staranja i presudom Osnovnog suda u Kotoru, posl.br. K 406/00 od
21.5.2001.god, zbog krivičnog djela krađa iz čl.144.st.1 KZ RCG na kaznu
zatvora u trajanju od 2 mjeseca.
K r i v j e
Što je:
Dana 28.9.2003.god., oko 02,00 časova, na magistralnom putu Priština-Niš, na
bezbjedonosnom punktu, u mjestu zvanom «M.», upravljajući u saobraćaju
teretnim motornim vozilom – tegljačem marke «Volvo», reg.oznake CT ...
vlasništvo V. R. iz Cetinja, sa priključnim vozilom – poluprikolicom
reg.oznake ... PG, vlasništvo D.O.O. «V. C.» iz Podgorice, preinačene prave
javne isprave i to: karton o tehničkom pregledu navedenog teretnog motornog
vozila, koji je izdat od AMD « L.» Cetinje, na kome je bio preinačen stvarni
datum pregleda tehničke ispravnosti vozila i datum izdavanja i upisan lažni
datum u pogledu mjeseca i godine, da je tehnički pregled navodno izvršen dana
25.6.2003.god; polisu osiguranja br.110194 izdatu od Montenegro osiguranja AD
Podgorica – filijale «M.» za navedeno priključno vozilo – poluprikolicu na
kojoj je bio preinačen stvarni datum vremena trajanja osiguranja od
9.4.2002.god. da 9.4.2003.godine i upisan lažni datum od 9.4.2003.godine do
9.4.2004.godine; račun o tehničkom pregledu priključnog vozila br.007298,
izdat od D.O.O. «D. C.» Podgorica, na kome je bio preinačen stvarni datum
tehničkog pregleda i upisan lažni datum 9.4.2003.godine i garantni kontrolni
list o servisiranju protivpožarnog aparata, izdat od D.D. «Z.» Novi Sad
br.2314-1999, na kome je bio preinačen stvarni datum servisiranja i upisan
lažni datum 25.6.2003.godine, upotrijebio kao prave, dajući ih na uvid patroli
policije koja je vršila kontrolu sobraćaja na navedenom punktu
-čime je izvršio krivično djelo falsifikovanje isprave iz člana 207.stav.3. u vezi stava 1. KZ RCG,
pa mu sud primjenom citiranih zakonskih propisa i primjenom čl. 5, 13,15, 32,
36, 42, 52, 53, 54 KZ-a i čl. 199-202, 212 i 364 ZKP-a, izriče
U S L O V N U O S U D U
Kojom okrivljenom utvrđuje kaznu zatvora u trajanju od 6 (šest) mjeseci i
istovremeno određuje da se navedena kazna neće izvršiti ukoliko u periodu od 1
(jedne) godine, po pravosnažnosti presude, ne počini novo krivično djelo.
Troškova krivičnog postupka nije bilo, a okrivljeni je, obavezan na isplatu
paušala u iznosu od po 20,00 eura, sve u roku od 15 dana od dana
pravosnažnosti presude.
O b r a z l o ž e nj e
Osnovni državni tužilac u Cetinju podnio je ovom sudu Optužnicu Kt. br.164/03
od 26.11.2007.god. protiv optuženog Š. D. iz Kotora, zbog krivičnog djela
falsifikovanje isprave iz čl.207.st.3.u vezi st.1. KZ RCG. U završnoj riječi,
na glavnom pretresu ODT u Cetinju je ostao pri podnijetoj optužnici i
predložio sudu da okrivljenog oglasi krivim i osudi po zakonu.
Optuženi Š. D. je u svojoj odbrani u prethodnom postupku istakao da je u
septembru 2003.godine angažovan od strane V. R. da vozi šleper za njega. To je
bila njegova prva vožnja i on je prihvatio njegovu ponudu, iz razloga što je
bio bez zaposlenja. Za njega je vozio šećer na Kosovo. Ture su išle od Bara,
pa do raznih mjesta na Kosovu. Dana 28.9.2003.godine, ističe da ga je
zaustavila granična patrola na graničnom prijelazu Merdare na putu Priština-
Niš. Tu su policajci nakon pregledavozila i dokumenata ustanovili da su polisa
osiguranja za prikolicu, račun o tehničkom pregledu i kontrolni list o
servisiranju protivpožarnog aparata i karton tehničkog pregleda motornog
priključnog vozila falsifikovani. Naveo je da je bio ubijeđen u ispravnost
navedenih dokumenata, pa se malo raspravljao sa policajcima koji ga sprovode u
stanicu policije u Kuršumliji, gdje ostaje nekolika sata, nakon čega biva
pušten. Isti dan je nazvao poslodavca V. R. i ispričao što mu se desilo, na
što mu je V. rekao: «Au, a što ćemo sad», te da prijava sigurno neće ni doći
iz Srbije u Crnu Goru. Prilikom predaje kamiona i prikolice u Podgorici, V. mu
je rekao da ta prikolica nije mogla biti registrovana iz razloga jer je ista
bila u vlasništvu firme «V. K.», koja je ugašena, i koja prijethodno nije
uplatila poreske obaveze, pa stoga se prikolica nije mogla ni
registrovati.Sjeća se da kada je preuzeo teretno vozilo od vlasnika V. R. isti
mu je saopštio da roba odmah mora da se odveze na Kosovo, te da mu je dao
dokumenta za kamion i rekao mu da mu je tu i fotokopija polise osiguranja za
prikolicu, jer je za istu izgubljena saobraćajna dozvola, te da mora proći 6
mjeseci do izdavanja nove. Kako je odvoz robe bio hitan, ističe da nije
pogledao papire, te da ga policija nigdje nije zaustavila, osim na graničnom
prijelazu između Crne Gore i Kosova, u mjestu Kula, kada policajci nijesu
primijetili ni jednu nepravilnost, osim što mu je kosovski graničar skrenuo
pažnju da bez saobraćajne dozvole za prikolicu ne može ići dalje. Naveo je da
nije znao da su dokumenta falsifikovana, niti je imao pojma o tome. Samo je
znao da kamion vozi za V. R. za kojeg ističe da snosi punu krivicu za navedeni
događaj. U momentu kada je davao odbranu pred istražnim sudijom, naveo je da
vozi kamion na relaciji Crna Gora-Makedonija. Na glavnom pretresu je u
potpunosti ostao pri svojoj odbrani iz prijethodnog postupka, s tim što jke
dodao da mu nikako nije jasno kako je mogao biti optužen za falsifikovanje
isprava, kada ni kamion, ni prikolica, niti dokumenta ne glase na njegovo ime.
Takođe je naveo da mu V. kao nalogodavac nije skrenuo pažnju na svojstva
isprava, te da je on taj posao odradio za 80 eura, i da je znao za njihovo
svojstvo sigurno ne bi rizikovao, niti se prihvatio tog posla. Takođe je u
potpunosti odbacio svjedočanski iskaz V. da mu nije predao ni dokumenta, ni
prikolicu, ocjenjujući to kao čistu laž. U završnoj riječi, istakao je da se
ne osjeća krivim za krivično djelo koje mu je stavljeno na teret i još jednom
je ponovio da je u svemu ovom bio vozač kamiona, angažovan na prevozu robe do
Kosova, koji posao je radio za dnevnicu. Ističe da sigurno ne bi pošao na
Kosovo da je znao za falsifikovanost isprava, jer bi sigurno rizikovao da
završi u zatvoru. Navodi da mu V. nikada nije ukazao na te papire. Konačno je
ostavio sudu da razmotri sve okolnosti slučaja, te da se skladno tome odredi
prema njegovoj odgovornosti.
Radi razjašnjenja ove krivično-pravne stvari sud je u dokaznom postupku na
glavnom pretresu proveo dokaze: pročitao nalaz i mišljenje MUP-a Centra za
kriminalističku tehniku Podgorica br.08-244-4376 od 9.02.2005.godine; pročitao
Službenu zabilješku MUP-a Republike Srbije OUP-a Kuršumlija od
28.9.2003.godine i potvrdu o privremeno oduzetim stvarima Ku.br. 100/03 od
28.9.2003.godine od okrivljenog; pročitao prepis zahtjeva za registraciju
teretnog vozila tegljača, marke «Volvo» reg.oznake CT ... vlasništvo V. R.
izdat od AMD «Lovćen» Cetinje od 25.12.2002.godine; pročitao zapisnik o
tehničkom pregledu teretnog vozila marke «Volvo» reg.oznake CT ... vlasništvo
V. R. izdat od AMD «Lovćen» Cetinje od 25.12.2002.godine; pročitao izvještaj o
zaštiti životne i radne sredine DD «Z.» Novi Sad br.05-2004 od
10.3.2004.godine; izvršio uvid u original polisu osiguranja br.110194 za
priključno vozilo – poluprikolicu, vlasništvo DOO »V. K.» iz Podgorice,
reg.oznake ... PG, izdate od Montenegro osiguranja AD Podgorica – filijale
«M.»; pročitao zapisnik o tehničkom pregledu teretnog motornog vozila tegljača
marke «Volvo» reg.oznake CT ... vlasništvo V. R. izdat od AMD «Lovćen»
Cetinje, dana 4.02.2004.godine; pročitao dopis Centralnog registra Privrednog
suda u Podgorici br.106615 koji je pristigao ovom sudu 12.12.2008.god; umjesto
neposrednog saslušanja, pročitao iskaz svjedoka V. R. koji je dao u
prijethodnom postupku i na ranijem glavnom pretresu; pročitao izvod iz KE za
optuženog. Sud je odustao od saslušanja svjedoka D. M. nakon obavještenja od
strane Uprave Policije - Ispostave Kolašin da se ovo lice već duži vremenski
period nalazi na teritoriji grada Beograda, Republika Srbija, jer bi
saslušanjem ovog svjedoka postupak bio prolongiran, pri činjenici da se radi o
predmetu starijeg datuma, te da je ostalim provedenim dokazima, stvorena je
realna osnova za presuđenje. Iz istih razloga, Sud je odustao od saslušanja
svjedoka A. O. A. M. i T. R.
Iz nalaza i mišljenja MUP-a Crne Gore Centra za kriminalističku tehniku
Podgorica br.08-244-4376 od 9.02.2005.godine, utvrđuje se da je na kartonu o
tehničkom pregledu motornog priključnog vozila (obrazac br.2.), izdatog za
vozilo reg.oznaka CT ... uočeno je mehaničko tretiranje datuma (cifre za
mjesec i godinu) u rubrici «datum izdavanja» sa prednje strane, i na poleđini
istog, u rubrici «datum pregleda». Naime, kod datuma 25.06.2003., izmijena
prvobitno upisdanih cifara je izvršena brisanjem, a zatim naknadnim
upisivanjem sada postojećih (boldovane cifre). Na garantnom kontrolnom listu
DD «Z.» Novi Sad, uočeno je mehaničko tretiranje datuma (cifre za mjesec i
godinu) u rubrici «datum servisiranja». Naime kod datuma 24.06.2003. ,
izmjena prvobitno upisanih cifara je izvršena brisanjem prethodno upisanih, a
zatim naknadnim upisivanjem sada postojećih podataka (boldovane cifre).
Nadalje se ističe da fotokopija Montenegro osiguranja Podgorica br.110194,
nije mogla biti ispitana u smislu autentičnosti upisanih podataka iz razloga
što se na fotokopiji ne može vidjeti eventualno mehaničko tretiranje papira,
kao ni intenzitet i smjer kretanja u formiranju cifara. Obzirom da je na
vještačenje dostavljen i original polise, evidentno je da su u rubrici
«vrijeme trajanja osiguranja- od – do», izmijenjeni podaci, mada vještak nije
mogao dati zaključak na koji način je to urađeno. Na fotokopiji računa
tehničkog pregleda «D. C.» Podgorica № 007298, uočeno je izvjesno pocrtavanje
cifre «3» u podatku za godinu 2003., ali s obzirom da se radi o fotokopiji, ne
može se sa sigurnošću utvrditi da je to rezultat neke izmjene, prvobitno
upisanih podataka i na koji način je to eventualno urađeno. Uvidom u original
računa tehničkog pregleda «D. C.» Podgorica № 007298, uočeno je da se na
mjestu sporne cifre 3 (na fotokopiji računa), na originalu nalazi cifra 2.
Iz Službene zabilješke MUP-a Republike Srbije OUP-a Kuršumlija od
28.9.2003.godine i potvrde o privremeno oduzetim stvarima Ku.br. 100/03 od
28.9.2003.godine od okrivljenog, utvrđuje se da je dana 28.9.2003.godine, oko
02,00 časova na bezbjedonosnom punktu «Merdare» zaustavljeno je teretno
motorno vozilo sa prikolicom, marke «Volvo» reg.oznake CT ... i prikolica
marke «Kogel» reg.oznake ... PG, kojim je upravljao Š. D. od oca B. rođen
....godine u Kotoru, Republika Crna Gora, sa mjestom prebivališta u Kotoru,
Mirac b.b., Republika Crna Gora. Lice se kretalo iz pravca Autonomne Pokrajine
Kosovo i Metohija prema Srbiji. Uvidom u dokumentaciju, utvređeno je da vozač
nije posjedovao saobraćajnu dozvolu za prikolicu, već je prikazao polisu
osiguranja br.110194, koja je fotokopija originala, a na kojoj je primijetio
da je ista izdata 9.4.2002.godine, a važnost polise je od 9.4.2003. do
9.3.2004.godine, kada je službenik ustanovio da je datum važnosti polise
osiguranja prepravljen, a potom fotokopiran. Njegovu sumnju je potkrijepio
karton za tehničku ispravnost vozila, izdat od AMD «Lovćen» na kom se vidi da
je mjesec i godina sastruganžiletom, a zatim naknadno upisani. Isti je
postupak falsifikovanja važnosti datuma i kod kartona za šestomjesečni pregled
vatrogasnog aparata. Iz potvrde o privremeno oduzetim stvarima Ku.br. 100/03
od 28.9.2003.godine od okrivljenog, utvrđuje se da su od Š. D. dana
28.9.2003.godine, oko 7,00 časova privremeno oduzeti sljedeći predmeti:
1.karton tehničkog pregleda motornog priključnog vozila, izdat od AMD «Lovćen»
iz Cetinja, na ime V. R. za vozilo tegljač marke Volvo br.šasije ...br motora
FL- ..... garantno-kontrolni list o servisiranju protivpožarnog aparata broj
2314-1999; polisa osiguranja motornog vozila br.110194 na ime V. K. izdata od
Montenegro osiguranja Podgorica; Račun br. 007298 o tehničkom pregledu vozila
izdat od strane « D. C.» Podgorica.
Iz prepisa zahtjeva za registraciju teretnog vozila tegljača, marke «Volvo»
reg.oznake CT ... vlasništvo V. R. izdat od AMD «Lovćen» Cetinje od
25.12.2002.godine, utvrđuje se da je podnijet zahtjev za registraciju vozila
vrste tegljača, marke Volvo, tipa F10/12/16 4X2S, proizvedenog u Švedskoj,
proizvedenog ....godine, broja ..... broja motora .... za namjenu tegljača,
osnovne boje bijele, sa snagom motora od 357 KS, radne zapremine motora 16123
cm², težine praznog vozila 7676 kg, sa 2 putna mjesta za sjedjenje. Datum
ovjere tehničke ispravnosti je 25.12.2002.godine.
Iz zapisnika o tehničkom pregledu teretnog vozila marke «Volvo» reg.oznake CT
... vlasništvo V. R. izdat od AMD «Lovćen» Cetinje od 25.12.2002.godine,
utvrđuje se da je dana 25.12.2002. god izvršen redovan tehnički pregled
teretnog vozila, vrste tegljača, marke Volvo, reg.oznaka CT ... vlasništvo V.
R. sa ostalim podacima kao iz zahtjeva za registraciju teretnog vozila
tegljača, marke «Volvo» reg.oznake CT ... vlasništvo V. R. izdat od AMD
«Lovćen» Cetinje od 25.12.2002.godine. Tom prilikom je utvrđeno da je vozilo
ispravno.
Iz izvještaja o zaštiti životne i radne sredine DD «Z.» Novi Sad br.05-2004 od
10.3.2004.godine, utvrđuje se da dana 24.6.2003.godine, u njihovoj firmi nije
servisiran protivpožarni aparat, koji se nalazio u teretnom vozilu, kojim je
upravljao Š., te da stoga nijesu u mogućnosti da ovom sudu dostave kopiju
kartona o servisiranju protivpožarnog aparata br.2314/1999.
Uvidom u original polisu osiguranja br.110194 za priključno vozilo –
poluprikolicu, vlasništvo DOO»V. K.» iz Podgorice, reg.oznake ... PG, izdate
od Montenegro osiguranja AD Podgorica – filijale «M.», utvrđuje se da je ista
izdata 9.4.2002. god, sa rokom trajanja osiguranja 9.4.2002. god. Do
9.4.2003.godine.
Iz zapisnika o tehničkom pregledu teretnog motornog vozila tegljača marke
«Volvo» reg.oznake CT ... vlasništvo V. R. izdat od AMD «Lovćen» Cetinje, dana
4.02.2004.godine, utvrđuje se da je dana 4.02.2002.god. izvršen redovan
tehnički pregled teretnog vozila, vrste tegljača, marke Volvo, reg.oznaka CT
... vlasništvo V. R. sa ostalim podacima kao iz zahtjeva za registraciju
teretnog vozila - tegljača, marke «Volvo» reg.oznake CT ... vlasništvo V. R.
izdat od AMD «Lovćen» Cetinje od 25.12.2002.godine. Tom prilikom je utvrđeno
da je vozilo ispravno.
Iz dopisa Centralnog registra Privrednog suda u Podgorici br.106615 koji je
pristigao ovom sudu 12.12.2008.god, utvrđuje se da je firma V. C. D.O.O,
registrovana pod registarskim brojem ... sa datumom upisa 12.8.2002.godine, sa
starim registarskim brojem ... datumom statuta 12.8.2002.godine i datumom
osnivačkog akta 5.5.2000.godine. Adresa firme je ... Podgorica. Pretežna
djelatnost je Prijevoz robe u drumskom saobraćaju. Lica u društvu su D. M.
osnivač, i R. S. koja je istovremeno izvršni direktor i ovlašćeni zastupnik.
Iz iskaza svjedoka V. R. utvrđuje se da je negdje u septembru mjesecu
2009.godine, po preporuci jednog njegovog poznanika angažovao Š. D. iz Kotora
da upravlja kamionom koji je u njegovom vlasništvu, iz razloga jer se njegova
firma bavi špedicijom. Tom prilikom, Š. je predao svoje teretno motorno vozilo
– tegljač marke «Volvo» reg.oznake CT ... kojom prilikom mu je predao svu
dokumentaciju, neophodnu za upravljanje tim vozilom, i to: saobraćajnu
dozvolu, šestomjesečni karton tehničkog pregleda vozila, izdat od AMD «Lovćen»
Cetinje, kao i Polisu osiguranja, izdatu od AMD «Lovćen» Cetinje. Što se tiče
poluprikolice u vlasništvu DOO «V. K.», nije se mogao izjasniti, jer ista nije
u njegovom vlasništvu, i nije mu je dao na upravljanje. Kada mu je istražni
sudija dao na uvid karton tehničkog pregleda, nije se mogao izjasniti da li je
to onaj karton koji je predao Š. Istakao je tada, da ne zna zašto bi iko imao
potrebu da vrši prepravku ispravnih dokumenata. Tada je istakao da Š. nije
predao kontrolni list o servisiranju protivpožarnog aparata. Š. mu je rekao da
je imao izvjesnih problema tokom puta. Tačnije je to rekao njegovoj ćerki, jer
je tada bio odsutan. Nakon dolaska u Podgoricu, istakao je da mu je Š. predao
ključeve od kamiona, te da mu je tom prilikom ostao dužan izvjesnu sumu novca,
te da je i prisvojio dio opreme koja je pripadala kamionu. Ponovo je istakao
da Š. predao urednu dokumentaciju za upravljanje vozilom, te da ne zna zašto
je iko imao potrebu da prepravlja bilo kakve podatke na dokumentaciji. U
iskazu koji je dao na glavnom pretresu, istakao je da je Š. predao papire za
teretno vozilo, ali i za priključno vozilo. Papire za priključno vozilo,
dobavio je od firme «V. K.», tačnije od lica D. M. od koga je iznajmio
prikolicu, kada je dobio saobraćajnu dozvolu, karton o tehničkom pregledu i
polisu osiguranja, koje je predao Š. D. Mišljenja je da Š. nije kriv, te da ni
on nije znao da su papiri falsifikovani. Ovo tim prije jer je navedena firma u
posjedu imala 10-15 prikolica, kao i kamiona, koje je iznajmljivala, te da mu
ni na kraj pameti bilo da su papiri falsifikovani.
Iz izvoda iz KE Ministarstva unutrašnjih poslova Republike Crne Gore
–Odjeljenja bezbjednosti Kotor, br. 6302-245/04-178 od 23.01.2004.godine za
optuženog, utvrđuje se da je isti ranije osuđivan, i to: presudom Osnovnog
suda u Kotoru, posl.br. Km.6/96 od 10.02.1997.god. zbog krivičnog djela krađa
iz čl.144.st.1 KZ RCG, izrečena vaspitna mjera pojačanog nadzora od strane
organa socijalnog staranja i presudom Osnovnog suda u Kotoru, posl.br. K
406/00 od 21.5.2001.god, zbog krivičnog djela krađa iz čl.144.st.1 KZ RCG na
kaznu zatvora u trajanju od 2 mjeseca.
Cijeneći provedene dokaze pojedinačno i sve skupa u sklopu sa odbranom
okrivljenog, sud je mišljenja da su rezultati dokaznog postupka potvrdili
navode optužnog akta da je optuženi počinio krivično djelo falsifikovanje
isprave iz čl.207.st.3.u vezi st.1. KZ RCG, činjenično opisano u dispozitivu
ove presude, a ovo iz sledećih razloga:
Odbrani optuženog, sud nije mogao pokloniti vjeru, obzirom da je cijenio da je
ista nelogična i protivurječna ostalim provedenim dokazima, i ista je
usmjerena na eliminisanje sopstvene krivične odgovornosti. Naime, prema stanju
u spisima predmeta i utvrđenom činjeničnom stanju u konkretnoj krivičnoj
stvari sud je našao da je optuženi Š. D. dana 28.9.2003.god., oko 02,00
časova, na magistralnom putu Priština-Niš, na bezbjedonosnom punktu, u mjestu
zvanom «M.», upravljajući u saobraćaju teretnim motornim vozilom – tegljačem
marke «Volvo», reg.oznake CT ... vlasništvo V. R. iz Cetinja, sa priključnim
vozilom – poluprikolicom reg.oznake ... PG, vlasništvo D.O.O. «V. C.» iz
Podgorice, preinačene prave javne isprave bliže opisane u dispozitivu ove
presude dao na uvid patroli policije koja je vršila kontrolu sobraćaja na
navedenom punktu. Optuženi u svojoj odbrani ističe da nije imao razloga da
posumnja u vjerodostojnost isprava kojima je bio snabdjeven od strane vlasnika
teretnog vozila – V. R. za koga je pravio turu do Kosova, za dnevnicu od 80
eura. Međutim, kod činjenice da je optuženi u svojoj odbrani naveo da je
prilikom preuzimanja kamiona i prikolice u Podgorici, obaviješten od strane V.
R. da se prikolica nije mogla registrovati, jer je ista bila u vlasništvu
firme "B. k.", koja je navodno ugašena iz razloga što nije uplatila poreske
obaveze, sud smatra da je isti morao posumnjati u isprave kojima je snabdjeven
pred put. Prednju okolnost, optuženom je saopštio sami svjedok V. R. koji je
angažovao optuženog da upravlja kamionom koji je bio u vlasništvu svjedoka.
Sud je cijenio ostale dokaze, pa je utvrdio da je evidentno da su sporne
isprave – karton o tehničkom pregledu teretnog motornog vozila marke «Volvo»,
reg.oznake CT ... vlasništvo V. R. koji je izdat od AMD «Lovćen» Cetinje,
polisa osiguranja br.110194 izdatu od Montenegro osiguranja AD Podgorica –
filijale «M.» za priključno vozilo – poluprikolicu, račun o tehničkom pregledu
priključnog vozila br.007298, izdat od D.O.O. «D. C.“ Podgorica i garantni
kontrolni list o servisiranju protivpožarnog aparata, izdat od D.D. «Z.» Novi
Sad br.2314-1999 - falsifikati. – Ovo iz razloga jer je provedenim dokazima -
nalazom i mišljenjem MUP-a Crne Gore - Centra za kriminalističku tehniku
Podgorica br.08-244-4376 od 9.02.2005.godine, te uvidom u prepis zahtjeva za
registraciju teretnog vozila tegljača, marke «Volvo» reg.oznake CT ...
vlasništvo V. R. izdat od AMD «Lovćen» Cetinje od 25.12.2002.godine, uvidom u
zapisnik o tehničkom pregledu teretnog vozila marke «Volvo» reg.oznake CT ...
vlasništvo V. R. izdat od AMD «Lovćen» Cetinje od 25.12.2002.godine, uvidom u
izvještaj o zaštiti životne i radne sredine DD «Z.» Novi Sad br.05-2004 od
10.3.2004.godine, uvidom u original polisu osiguranja br.110194 za priključno
vozilo – poluprikolicu, vlasništvo DOO» V. K.» iz Podgorice, reg.oznake ...PG,
izdate od Montenegro osiguranja AD Podgorica – filijale «M.», te uvidom u
zapisnik o tehničkom pregledu teretnog motornog vozila tegljača marke «Volvo»
reg.oznake CT ... vlasništvo V. R. izdat od AMD «Lovćen» Cetinje, dana
4.02.2004.godine, u koje je sud imao punu vjeru, jer je sadržina istih jasna,
logički skladna i neprotivurječna, utvrđeno da su navedene isprave
falsifikovane, na način bliže opisan u dispozitivu ove presude. Obzirom da je
za postojanje krivičnog djela falsifikovanje isprave iz čl.207.st.3.u vezi
st.1. KZ RCG, neophodno postojanje umišljaja – u konkretnom slučaju svijest
optuženog o lažnom porijeklu, odnosno sadržini spornih isprava, sa namjerom da
se falsifikovane isprave upotrijebe kao prave, sud je mišljenja da je ta
svijest postojala. Neopravdano optuženi u svojoj odbrani ističe da nije imao
razloga da posumnja u vjerodostojnost isprava kojima je bio snabdjeven od
strane vlasnika teretnog vozila – V. R. za koga je pravio turu do Kosova, za
dnevnicu od 80 eura, te da nije imao razlog da se izloži riziku zbog tako male
sume za koju je angažovan. Logički se nameće činjenica, da zbog okolnosti da
mu je svjedok V. navodno, prilikom predaje kamiona i prikolice kazao da se
prikolica nije mogla registrovati, jer je ista bila u vlasništvu firme "B.",
koja je navodno ugašena zbog neplaćanja poreza, optuženi morao znati da isti
ne posjeduje urednu dokumentaciju. Takođe, optuženi u svojoj odbrani navodi da
dokumenta, kojima je snabdjeven prilikom polaska na turu nije ni pogledao.
Međutim, ova ga okolnost ne oslobađa od odgovornosti za počinjeno djelo.
Naprotiv, pri činjenici da je optuženi po zanimanju vozač, isti je morao prije
polaska na put provjeriti vjerodostojnost svih dokumenata sa kojima je bio
snabdjeven, pa tek nakon uvjerenja da se radi o ispravnim dokumentima otpočne
turu.
Prilikom odmjeravanja vrste i visine krivične sankcije koju će sud izreći
optuženom, cijenjenje su sve okolnosti iz člana 42. KZ, pa je sud, od
olakšavajućih okolnosti, na strani optuženog, našao da se radi o mlađoj osobi,
dug protek vremena od izvršenja krivičnog djela, dok otežavajućih okolnosti
van elemenata bića krivičnog djela nije bilo. Naime, raniju osuđivanost, sud
nije mogao cijeniti kao otežavajuću okolnost, jer je od ranije osude prošao
relativno dug vremenski period. Cijeneći tako utvrđene okolnosti, a imajući u
vidu svrhu kažnjavanja, Sud je optuženom utvrdio kaznu zatvora u trajanju od 6
(šest) mjeseci. Sud je istovremeno našao da su ispunjeni uslovi za izricanje
uslovne osude propisani članom 54. KZ-a, određujući da se izrečena kazna neće
izvršiti ukoliko okrivljeni u vremenskom periodu od 1 (jedne) godine od dana
pravosnažnosti ove presude ne počini novo krivično djelo, uz uvjerenje suda da
će se u konkretnom slučaju, a uzimajući u obzir ličnost počinioca, okolnosti
pod kojima je djelo izvršeno i sa tako utvrđenom kaznom postići svrha njenog
izricanja predviđena članom 52.KZ-a.
Troškova krivičnog postupka nije bilo, a okrivljeni je, shodno čl. 199 – 202
ZKP-a obavezan na isplatu paušala u iznosu od po 20,00 eura, koji iznos je Sud
odredio uzimajući u obzir konkretan slučaj, trajanje postupka i imovne prilike
okrivljenog.
Na temelju izloženog, poštujući ukidno Rješenje Višeg Suda u Podgorici
Kž.br.1922/09 od 10.02.2010.godine, u smislu čl. 364. ZKP-a valjalo je
odlučiti kao u izreci.
OSNOVNI SUD U CETINJU
Dana 16.02.2011.godine,
Zapisničar, Predsjednik vijeća-Sudija,
Vjera Jovićević Goran Vrbica
PRAVNA POUKA:
Protiv ove presude može se izjaviti žalba Višem sudu u Podgorici, a preko ovog
Suda u roku od 15 dana, od dana prijema