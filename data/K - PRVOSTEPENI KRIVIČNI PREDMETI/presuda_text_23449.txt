K.br. 63/13
U IME CRNE GORE
OSNOVNI SUD U BERANAMA, po sudiji pojedincu Draganu Dašiću, uz učešće
namještenika suda Mirjane Čukić, kao zapisničara, u krivičnom predmetu protiv
okrivljenog M.S., iz B., zbog krivičnog djela posebni slučajevi falsifikovanja
isprave iz čl.413. st.1. tač.2. u vezi čl.412. st.1. Krivičnog zakonika, po
optužnom predlogu Osnovnog državnog tužilaštva u Beranama Kt.br.8/2013 od 26.
marta 2013. godine, nakon održanog glavnog i javnog pretresa, u prisustvu
Zastupnika javne optužbe Savjetnika ODT - a u Beranama Bojović Marka,
oštećenog R.D.i okrivljenog, donio je i javno objavio dana 09.04.2013. godine
P R E S U D U
Okrivljeni M.S./jmbg .../, od oca F.i majke M., rođene K., rođen .... godine u
B., sa prebivalištem u naselju D.L., Opština B., državljanin Crne Gore,
oženjen, otac šestoro djece, nezaposlen, pismen, sa završenom SSS, srednjeg
imovnog stanja, osuđivan presudom Osnovnog suda B. K.br.284/92 od 05.08.1993.
godine, po čl.136. st.3. KZ RCG, na 5 mjeseci zatvora uslovno za 1 godinu.
KRIV JE
Što je:
Dana .... godine, u B., obmanuo oštećenog R.D., iz Berana, o sadržaju isprava
- izjave žiranta i administrativne zabrane, na način što mu je prikazao da će
na svoje ime realizovati kredit kod MFI "A.I." VFI - Filijala B., na iznos od
...€, a kredit je realizovan, po ugovoru o zajmu br. LD ..., na ime Đ.B., na
iznos od ...eura, kod MFI "A.I." VFI - Filijala B., pa ga je tako doveo u
zabludu i naveo da na njih stavi svoj potpis.
- čime je izvršio krivično djelo posebni slučajevi falsifikovanja isprave iz
čl.413. st.1. tač.2. u vezi čl.412. st.1. Krivičnog zakonika.
- pa ga sud za izvršeno krivično djelo na osnovu navedenog Zakonskog propisa,
te primjenom čl.4. st.2, čl.32, 39, 42, 45. i 46. Krivičnog Zakonika /KZ-a/,
kao i primjenom čl.226. st.2. tač.9, čl.239. st.2. i 374. Zakonika o krivičnom
postupku /ZKP-a/,
O S U Đ U J E
Na novčanu kaznu u iznosu od 1.200,00 € /hiljaduidvijestotineeura/, koju je
okrivljeni dužan platiti u roku od 3 /tri/ mjeseca od dana pravosnažnosti
presude.
Ukoliko se novčana kazna ne plati u naznačenom roku, ista će se zamijeniti
kaznom zatvora, računajući za svakih započetih 25,00 € /dvadesetpeteura/
novčane kazne kao 1 /jedan/ dan zatvora.
Troškova krivičnog postupka nije bilo, a okrivljeni se obavezuje da na ime
paušala plati iznos od 30,00 € /trideseteura/, u korist budžeta Crne Gore na
žiro račun broj 907-83001-19, a sve u roku od 15 dana od dana pravosnažnosti
presude, pod prijetnjom prinudnog izvršenja.
Oštećeni R.D., iz Berana, radi ostvarivanja imovinsko pravnog zahtjeva za
naknadu štete, upućuje se na parnicu.
O b r a z l o ž e nj e
Optužnim predlogom Osnovnog državnog tužilaštva u Beranama Kt.br.8/2013 od 26.
marta 2013. godine, stavljeno je na teret okrivljenom M.S.u, iz Berana, da je
izvršio krivično djelo posebni slučajevi falsifikovanja isprave iz čl.413.
st.1. tač.2. u vezi čl.412. st.2. u vezi st.1. Krivičnog zakonika.
Na glavnom pretresu od 09.04.2013. godine, Zastupnik javne optužbe Savjetnik
ODT-a u Beranama Bojović Marko, prije davanja završne riječi izmijenio je
optužni predlog u činjeničnom opisu, dok je u pogledu pravne kvalifikacije
krivičnog djela optužba ostala neizmijenjena. U završnoj riječi, u potpunosti
je ostao pri izmijenjenom optužnom predlogu, jer je izvedenim dokazima
utvrđena odgovornost okrivljenog za krivično djelo stavljeno mu na teret. S
toga je predložio sudu da okrivljenog M.S.oglasi krivim za predmetno krivično
djelo i izrekne mu novčanu kaznu u iznosu od 1.200,00 eura.
Oštećeni R.D., u završnoj riječi, pridružio se krivičnom gonjenju protiv
okrivljenog M.S.i naveo da će imovinskopravni zahtjev za naknadu štete
ostvariti u parničnom postupku.
Izjašnjavajući se o optužnom predlogu ODT-a u Beranama, okrivljeni M.S., naveo
je da je po predmetnom kreditu realizovanom kod A.I. banke po ugovoru br. LD
..., u iznosu od ...eura, Đ.B.samo formalno njegov nosilac, a da je kredit
realizovan za potrebe njegovog sina M.M.. Naveo je da je pitao oštećenog R.D.
da bude žirant za kredit njegovog sina M.M., na šta je on pristao i svojeručno
potpisao dokumetaciju koja se odnosi na njegovo ime, a u kojima u to vrijeme
nije stajalo ime nosioca kredita. Naveo je da Đ.B. nije uopšte ni pitao da
bude nosilac kredita za potrebe njegovog sina i ne zna ko je uradio, odnosno
ne zna kako je ona uopšte nosilac tog kredita. Istakao je da priznaje
predmetni kredit za svoj, uzimajući za obavezu da isti izmiri, čim mu to
dozvole finansijske mogućnosti. U završnoj riječi je naveo da se slaže sa
predlogom tužioca da mu se izrekne novčana kazna u iznosu od 1.200,00 eura.
Radi pravilnog i zakonitog presuđenja ove krivične stvari sud je na glavnom
pretresu u dokaznom postupku izveo sledeće dokaze:
saslušao svjedoka oštećenog R.D.; saslušao svjedoka Đ.B.; izvršio uvid u
kreditnu dokumentaciju po ugovoru o zajmu kod MFI "A.I." VFI - filijala B.,
br. LD ..., na ime Đ.B. na iznos od ...eura; izvršio uvid u plan otplate
kredita; pročitao Aneks ugovora br. LD ... od .... godine; izvršio uvid u
zahtjev za kredit od .... godine; izvršio uvid u fotokopiju lične karte Đ.B.;
izvršio uvid u fotokopiju lične karte R.D.; izvršio uvid u potvrdu o visini
primanja za R.D.; pročitao rješenje o administrativnoj zabrani na ime R.D.;
pročitao mjenično ovlašćenje na ime R.D.; izvršio uvid u fotokopiju lične
karte M.R.; pročitao potvrdu o visini primanja za M.R.; pročitao rješenje o
administrativnoj zabrani na ime M.R.; pročitao mjenično ovlašćenje na ime
M.R.; izvršio uvid u fotokopiju lične karte na ime M.Š.; izvršio uvid u
potvrdu o visini primanja za M.Š.; pročitao rješenje o administrativnoj
zabrani na ime M.Š.; pročitao mjenično ovlašćenje na ime M.Š.; izvršio uvid u
fotokopiju lične karte na ime M.S.a; izvršio uvid u potvrdu o visini primanja
na ime M.S.a; pročitao rješenje o administrativnoj zabrani na ime M.S.a;
pročitao mjenično ovlašćenje na ime M.S.a; izvršio uvid u mjenicu serijskog
broja AA ...; izvršio uvid u mjenicu serijskog broja AA ...; i pročitao
izvještaj iz kaznene evidencije za okrivljenog.
Nakon sprovedenog dokaznog postupka cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.16. i 370.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane i da je
okrivljeni M.S. izvršio krivično djelo posebni slučajevi falsifikovanja
isprave iz čl.413. st.1. tač.2. u vezi čl.412. st.1. Krivičnog zakonika, pa ga
je oglasio krivim i krivičnopravno odgovornim jer nije bilo osnova koji bi
isključivali postojanje krivičnog djela i krivičnopravne odgovornosti
okrivljenog. Sud nije prihvatio pravnu kvalifikaciju ODT - a u Beranama,
obzirom da je na osnovu dokaza izvedenih tokom postupka, posebno na osnovu
iskaza oštećenog R.D., nesporno utvrđeno da nakon što je oštećeni pristao da
žirira okrivljenom, svojeručno potpisujući izjavu žiranta i administrativnu
zabranu, koje je, nakon ovjeravanja u Elektrodistribuciji B., predao
okrivljenom. Ali, tom prilikom nije ni potpisao, niti okrivljenom predao
mjenicu, niti mu je to okrivljeni M.S. tražio. Pa, na osnovu navedenog, a
obzirom sud nije vezan pravnom kvalifikacijom krivičnog djela, nesporno je da
su u konkretnom slučaju ispunjeni svi elementi bića krivičnog djela posebni
slučajevi falsifikovanja isprave iz čl.413. st.1. tač.2. u vezi čl.412. st.1.
Krivičnog zakonika. Pri tome, sud je prihvatio dio odbrane okrivljenog M.S.a,
koji je predmetni kredit priznao za svoj, dok sud istu nije prihvatio u dijelu
u kom navodi da je oštećenog R.D. upoznao sa time da će žirirati za kredit
njegovog sina M.M., kao i sa iznosom kredita za koji je on pristao da mu
žirira. Naime, u tom dijelu odbrana okrivljenog opovrgnuta je iskazom
oštećenog R.D., koji je sud prihvatio kao jasan i iskren, a koji je naveo da
je pristao da potpiše dokumentaciju - izjavu žiranta i administrativnu zabranu
i da žirira za kredit u visini od ...eura, čiji će nosilac biti okrivljeni
M.S.. S toga je, dakle, nesporno da je kritične prilike okrivljeni takvim
svojim djelovanjem obmanuo oštećenog o sadržaju navedenih isprava, navodeći ga
time da stavi svoj potpis na njih, dok je oštećeni držao da potpisuje drugi
sadržaj navedenih isprava.
Iz iskaza svjedoka oštećenog R.D., vidi se da je krajem jula mjeseca ....
godine, pristao da bude žirant okrivljenom M.S.u, za kredit u iznosu od
...eura, na šta je on pristao jer je imao povjerenje u njega. Da mu je
okrivljeni dao obrasce potvrde o visini primanja i administrativne zabrane,
koje je on potpisao i ovjerio u Elektrodistribuciji B., gdje je zaposlen, a u
njima nije bilo upisano ni ime nosioca kredita, ni iznos kredita. Nakon što je
ispunio ovu dokumetaciju, istu je predao okrivljenom, a nakon dvadesetak dana
kod njega kući došla je Š.A., službenica A.I.banke u B., i donijela mu da
potpiše mjenično ovlašćenje, u kome nije bilo upisano ime korisnika kredita, a
sjutradan i bjanko mjenicu, kada je on prvi unio podatke koji se odnose na
njega i iste potpisao. Par dana nakon toga, okrivljeni mu je rekao da kredit
za koji mu je žirirao nije odobren, jer su žiranti preopterećeni. Nakon dvije
godine, kada je u CKB banci htio da podigne dozvoljeni minus, saznao je da je
opterećen kao žirant po kreditu na ime Đ.B., u iznosu od ...eura. Istakao je
da Đ.B. ne poznaje, nije joj nikada žirirao i ne zna ko je podigao novac po
tom kreditu, ali da mu do sada po tom kreditu ništa nije odbijeno.
Sud je cijenio iskaz oštećenog R.D. i isti prihvatio kao objektivan, jasan i
uvjerljiv, a na osnovu istog je utvrđeno da nije postojala podudarnost između
volje oštećenog i sadržaja isprava koje je kritičnog dana potpisao i predao
okrivljenom, te da je on obmanut od strane okrivljenog M.S.i u pogledu nosioca
kredita i u pogledu njegove visine. Nesporno je da je kritične prilike
okrivljeni M.S. zamolio oštećenog R.D. da mu žirira za kredit čiji će on biti
nosilac u iznosu od ...eura, da bi potom, po njegovom pristanku, pribavljanju
i potpisivanju dokumentacije - izjave žiranta i administrativne zabrane, istu
zloupotrijebio za podizanje kredita u iznosu od ...eura, na ime Đ.B.. Dalje je
utvrđeno i da je oštećeni tek nakon dvije godine saznao da je tom prilikom
zapravo žirirao licu koje i ne poznaje – Đ.B., koja se javlja kao nosilac
predmetnog kredita i to za iznos znatno veći nego što je pristao. Na osnovu
utvrđuje se da je oštećeni svojeručno unio svoje podatke i u mjenice, dajući
time saglasnost da bude solidarni dužnik i da ukoliko nosilac kredita ne
izmiri svoje obaveze, kredit izmiri iz svoje imovine. Međutim, kako to sam
oštećeni navodi kritične prilike – dana .... godine, okrivljeni M.S. mu je
stavio u izgled da žirira za kredit, čiji će on biti nosilac, u visini od
...eura, kada je istom predao izjavu žiranta i administrativnu zabranu, nakon
njihovog potpisivanja i ovjeravanja, ali ne i navedene mjenice.
Iz iskaza svjedoka Đ.B., vidi se da je je u avgustu .... godine, kod nje kući,
zamolio M.M., da bude nosilac kredita za njegove potrebe. Da je na to pristala
i potpisala ugovor o zajmu i mjenice, ali nije podigla novac po ovom kreditu,
niti zna ko je to uradio, da nije obezbjeđivala žirante po ovom kreditu i ne
zna ko su oni.
Sud je cijenio iskaz navedenog svjedoka i isti prihvatio kao nesporan dokaz da
je Đ.B.pristala da bude nosilac predmetnog kredita, u visini od ...eura, a
čiji bi stvarni korisnik bio sin okrivljenog M.M.. Dalje je utvrđeno i da je
navedeni svjedok, kao nosilac kredita, potpisala ugovor o zajmu, ali nije
podigla novac po odobrenom kreditu. Ovaj iskaz je u skladu sa kreditnom
dokumantacijom – po ugovoru o zajmu kod MFI A.I. VFI - Filijala B., br. LD
....
Uvidom u kreditnu dokumentaciju po ugovoru o zajmu kod MFI A.I. VFI - Filijala
B., br. LD ..., na ime Đ.B., na iznos od ...eura, plan otplate kredita, Aneks
ugovora br. LD ... od .... godine, zahtjev za kredit od .... godine i kopiju
lične karte Đ.B., vidi se da je Đ.M.B., čiji je jmbg ... i br.l.k...., dana
.... godine, podnijela zahtjev za kredit u iznosu od ...eura, radi izgradnje
štale i da je istog dana sačinjen ugovor o zajmu br. LD ..., između nje, kao
zajmoprimca i A.VFI DOO B., kao zajmodavca, na iznos od ...eura, a da su
žiranti po ovom kreditu M.H.R., R.P.D., M.F.Š.i M.F.S..
Sud je u potpunosti prihvatio naprijed navedenu dokumetaciju, jer je ista
snabdjevena pečatima i potpisima, na osnovu kojih je utvrđeno da je ugovor o
zajmu br. LD ..., u visini od ...eura, zaključen između A.I. banke u B., kao
zajmodavca i Đ.B., kao zajmoprimca. Da je formalni nosilac predmetnog ugovora
Đ.B., potvrđuje kako odbrana okrivljenog M.S.a, tako i iskaz svjedoka Đ.B..
Dalje je utvrđeno da je po predmetnom ugovoru, kao jedan od žiranata naveden
oštećeni R.D.. A dovodeći navedenu kreditnu dokumentaciju u vezu sa iskazom
oštećenog R.D., učinjeno je nespornim da u vrijeme kada je oštećeni R.D.
pristao da bude žirant okrivljenom M.S.u za kredit čiji bi on bio nosilac u
visini od ...eura, u dokumentaciji - izjavi žiranta i administrativnoj
zabrani, nije bilo uneseno ime korisnika kredita, niti iznos kredita.
Uvidom u fotokopiju lične karte R.D., potvrdu o visini primanja za R.D. i
rješenje o administrativnoj zabrani na ime R.D., vidi se da je potvrda o
visini primanja za oštećenog ovjerena od strane Elektroprivrede Crne Gore AD
Nikšić, Elektrodistribucija B., dana .... godine, pod brojem ..., radi
žiriranja po kreditu čiji je nosilac Đ.B., u iznosu od ...eura. Da je rješenja
o administrativnoj zabrani na ime oštećenog ovjereno od strane Elektroprivrede
Crne Gore AD N., Elektrodistribucija B., dana 23.07.2009. godine, pod brojem
..., na njegov zahtjev i uz saglasnost, te da je stavljena administrativna
zabrana na njegova lična primanja u korist MFI A. VFI DOO B..
Iz mjeničnog ovlašćenja na ime R.D. vidi se da je R.D., čiji je jmbg ..., dana
.... godine, dao saglasnost da MFI A. DOO, može samoslatalno popuniti bjanko
mjenicu AA ..., na mjenični iznos koji odgovara iznosu utvrđenom od strane
povjerioca. Da je saglasan da ukoliko korisnik kredita Đ.B., kao glavni
dužnik, ne bude izvršavala svoje ugovorene obaveze, bude solidarni dužnik i da
kredit izmiri iz svojih sredstava. Istom je, takođe, potvrdio pod punom
materijalnom i krivičnom odgovornošću, da je lično potpisao i dostavio potvrdu
o visini primanja i rješenje o administrativnoj zabrani od .... godine,
zavedeno pod brojem ....
Sud je u potpunosti prihvatio naprijed navedenu dokumentaciju, jer ista potiče
od ovlašćenih lica, snabdjevena je pečatima i potpisima ovlašćenih lica, a na
osnovu kojih je utvrđeno da su izdati radi žiriranja po kreditu čiji je
nosilac Đ.B., u iznosu od ...eura. Međutim, dovodeći navedenu kreditnu
dokumentaciju u vezu, najprije sa odbranom okrivljenog M.S.a, a potom i sa
iskazom oštećenog R.D., nesporno se zaključuje da je predmetnog dana
dokumentaciju neophodnu za realizaciju kredita - izjavu žiranta i
administrativnu zabranu, u kojima nije bilo uneseno ime korisnika kredita,
oštećeni svojeručno potpisao i predao okrivljenom. Time je nesporno da je
oštećeni R.D., tom prilikom, od strane okrivljenog M.S.bio obmanut o sadržaju
tih isprava i na taj način naveden da na njih stavi svoj potpis, dok je držao
da potpisuje dokumentaciju za kredit u iznosu od ...eura, čiji će nosilac biti
okrivljeni M.S.. Dakle, nije postojala podudarnost između volje oštećenog R.D.
i sadržine navedenih isprava, jer mu je njihova sadržina, djelovanjem
okrivljenog, prikazana drugačijom.
Uvidom u fotokopiju lične karte M.R., potvrdu o visini primanja za M.R. i
rješenje o administrativnoj zabrani na ime M.R., vidi se da je potvrda o
visini primanja za M.R., ovjerena od strane Društva sa ograničenom
odgovornošću Fabrika masivnog namještaja „D...“, dana .... godine, pod brojem
., radi žiriranja po kreditu čiji je nosilac Đ.B., u iznosu od ...eura. Da je
rješenje o administrativnoj zabrani na ime M.R., ovjereno od strane Društva sa
ograničenom odgovornošću Fabrika masivnog namještaja „D.“, dana .... godine,
pod brojem 130, na njegov zahtjev i uz njegovu saglasnost, te da je stavljena
administrativna zabrana na njegova lična primanja u korist MFI A. VFI DOO B..
Iz mjeničnog ovlašćenja na ime M.R., vidi se da je M. R., čiji je jmbg ...,
dana .... godine, dao saglasnost da MFI A. DOO, može samoslatalno popuniti
bjanko mjenicu AA ..., na mjenični iznos koji odgovara iznosu utvrđenom od
strane povjerioca. Da je saglasan da ukoliko korisnik kredita Đ.B., kao glavni
dužnik, ne bude izvršavala svoje ugovorene obaveze, bude solidarni dužnik i da
kredit izmiri iz svojih sredstava. Istom je, takođe, pod punom materijalnom i
krivičnom odgovornošću, potvrdio da je lično potpisao i dostavio potvrdu o
visini primanja i rješenje o administrativnoj zabrani od .... godine, zavedeno
pod brojem ....
Iz fotokopije lične karte na ime M.Š., potvrde o visini primanja M.Š. i
rješenja o administrativnoj zabrani M.Š., vidi se da je potvrda o visini
primanja M.Š. ovjerena od strane Republičkog Fonda Penzijskog i invalidskog
osiguranja – P., Područno odjeljenje B., dana ... godine, pod brojem .., radi
žiriraja po kreditu čiji je nosilac Đ.B., u iznosu od ...eura. Da je rješenje
o administrativnoj zabrani M.Š. ovjereno od strane Republičkog Fonda
Penzijskog i invalidskog osiguranja – P., Područno odjeljenje B., dana ...
godine, pod brojem ..., na njen zahtjev i uz njenu saglasnost, a kojim je
stavljena administrativna zabrana na njegova lična primanja u korist MFI A.
VFI DOO B..
Iz mjeničkog ovlašćenja na ime M.Š., vidi se da je M.Š., čiji je jmbg ...,
dana .... godine, dala saglasnost da MFI Ag. DOO, može samoslatalno popuniti
bjanko mjenicu AA ..., na mjenični iznos koji odgovara iznosu utvrđenom od
strane povjerioca. Da je saglasna da ukoliko korisnik kredita Đ.B., kao glavni
dužnik, ne bude izvršavala svoje ugovorene obaveze, bude solidarni dužnik i da
kredit izmiri iz svojih sredstava. Istom je, takođe, potvrdila pod punom
materijalnom i krivičnom odgovornošću, da je lično potpisala i dostavila
potvrdu o visini primanja i rješenje o administrativnoj zabrani od ....
godine, zavedeno pod brojem ....
Uvidom u kopiju lične karte na ime M.S.a, potvrdu o visini primanja na ime
M.S.i rješenje o administrativnoj zabrani na ime M.S.a, vidi se da je potvrda
o visini primanja ovjerena od strane Društva sa ograničenom odgovornošću
Fabrika masivnog namještaja „D.“, dana ... godine, pod brojem ..., zaposlenom
M.S.u, radi žiriranja po kreditu čiji je nosilac Đ.B., u iznosu od ...eura. Da
je rješenje o administrativnoj zabrani na ime M.S.a, ovjereno od strane
Društva sa ograničenom odgovornošću Fabrika masivnog namještaja „D.“, dana
.... godine, pod brojem 141/09, na njegov zahtjev i uz njegovu saglasnost, te
da je stavljena administrativna zabrana na njegova lična primanja u korist MFI
A.a VFI DOO B..
Iz mjeničnog ovlašćenja na ime M.S.a, vidi se da je M.S., sa jmbg ..., dana
.... godine, dao saglasnost da MFI A. DOO, može samoslatalno popuniti bjanko
mjenicu AA ..., na mjenični iznos koji odgovara iznosu utvrđenom od strane
povjerioca. Da je saglasan da ukoliko korisnik kredita Đ.B., kao glavni
dužnik, ne bude izvršavala svoje ugovorene obaveze, bude solidarni dužnik i da
kredit izmiri iz svojih sredstava. Istom je, takođe, potvrdio pod punom
materijalnom i krivičnom odgovornošću, da je lično potpisao i dostavio potvrdu
o visini primanja i rješenje o administrativnoj zabrani od ... godine,
zavedeno pod brojem ...
Sud je cijenio navedenu kreditnu dokumentaciju i istu u potpunosti prihvatio,
jer potiče od strane ovlašćenih službenika, snabdjevena je pečatima i
potpisima istih, a na osnovu koje je utvrđeno da su po predmetnom ugovoru o
zajmu br. LD ..., čiji je nosilac Đ.B., a visina ...eura, žiranati M.R., R.D.,
M.. S. i M.S., na koje glasi navedena kreditna dokumentacija - potvrde o
visini primanja, rješenja o administrativnim zabranama i mjenična ovlašćenja.
Uvidom u mjenicu serijskog broja AA ..., vidi se da su u istoj uneseni podaci
za Đ.B., iz B., jmbg ..., br.l.k. ... i za R.D., jmbg ..., br.l.k...., kao i
da su podaci za R. P.D. uneseni i na poleđini.
Uvidom u mjenicu serijskog broja AA ..., vidi se da su u istoj uneseni podaci
za Đ.B., iz B., jmbg ..., br.l.k... i M.R., iz B., jmbg ..., br.l.k..., dok su
na poleđini uneseni podaci za M.R., iz B., jmbg ..., br.l.k...., M. /F./ S.,
iz B., sa jmbg ..., br.l.k.... i M. F. Š., iz B., sa jmbg ..., br.l.k.....
Sud je cijenio navedene pismene dokaze, te dovodeći iste u vezu sa odbranom
okrivljenog M.S.i iskazom oštećenog R.D., nesporno da je oštećeni obmanut od
strane okrivljenog M.S.a, koji mu je stavio u izgled da žirira za kredit, čiji
će on biti nosilac, a čija će visina biti ...eura, nakon čega mu je predao
izjavu žiranta i administrativnu zabranu, a ne i navedene mjenice. Tako se
utvrđuje da je oštećeni svojeručno unio svoje podatke u navedene mjenice,
nekoliko dana kasnije predajući iste službenici A.I. banke u Beranama, dajući
time saglasnost da bude solidarni dužnik i da ukoliko nosilac kredita ne
izmiri svoje obaveze, kredit izmiri iz svoje imovine.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog M.S.a, stekla sva bitna obeležja bića krivičnog
djela posebni slučajevi falsifikovanja isprave iz čl.413. st.1. tač.2. u vezi
čl.412. st.1. Krivičnog zakonika. Naime, tokom postupka je nesporno utvrđeno
da je okrivljeni M.S., dana .... godine, u B., obmanuo oštećenog R.D., iz
Berana, o sadržaju isprava - izjave žiranta i administrativne zabrane, na
način što mu je prikazao da će na svoje ime realizovati kredit kod MFI "A.I."
VFI - Filijala B., na iznos od ...€, a kredit realizovan, po ugovoru o zajmu
br. LD ..., na ime Đ.B., na iznos od ...eura, kod MFI "A.I." VFI - Filijala
B., pa ga je tako doveo u zabludu i naveo da na njih stavi svoj potpis. Pri
tome, sud nije prihvatio pravnu kvalifikaciju ODT-a iz B., odzirom da je na
osnovu dokaza izvedenih tokom postupka, a posebno na osnovu iskaza oštećenog
R.D., nesporno utvrđeno da je u konkretnom slučaju oštećeni obmanut od strane
okrivljenog o sadržaju isprava - izjave žiranta i administrativne zabrane, ali
ne i mjenice, kako mu je to optužnim predlogom stavljeno na teret, pa da se u
konkretnom slučaju radi o krivičnom djelu posebni slučajevi falsifikovanja
isprave iz čl.413. st.1. tač.2. u vezi čl.412. st.1. Krivičnog zakonika, za
koje je okrivljeni i oglašen krivim. Imajući u vidu nesumljivo utvrđeno
činjenično stanje, u konkretnom slučaju sud nije prekoračio objektivni
identitet optužbe, u odnosu na činjeničnu osnovicu dispozitiva optužnog
predloga, a u pogledu pravne ocjene djela stavljenog na teret okrivljenom, a
iz razloga jer je sud ovlašćen da izmijeni opis djela, dat u optužnom
predlogu, ako se činjenično stanje na glavnom pretresu izmijeni, a ostane isti
događaj koji je predmet optužbe. U konkretnom slučaju, događaj je isti, pa je
nesporno da je okrivljeni M.S. izvršio krivično djelo posebni slučajevi
falsifikovanja isprave iz čl.413. st.1. tač.2. u vezi čl.412. st.1. Krivičnog
zakonika, a presuda se zasniva na činjeničnom stanju koje je nesporno utvrđeno
na glavnom pretresu. Naime, utvrđeno je da je okrivljeni M.S. kritične prilike
obmanuo oštećenog R.D. stavljajući mu u izgled da žirira za kredit, čiji će on
biti nosilac, a čija će visina biti ...eura, na šta je oštećeni pristao,
potpisujući tom prilikom okrivljenom potvrdu o visini primanja i rješenje o
administrativnoj zabrani, nakon čega je okrivljeni tu dokumentaciju
zloupotrijebio prilikom realizacije kredita br. LD ..., u iznosu od ...eura,
na ime Đ.B.. Dakle, oštećeni R.D. je obmanut o sadržaju isprava na koje je
stavio svoj potpis, te da ne postoji podudarnost između sadržine navedenih
isprava i njegove volje, obzirom da oštećeni R.D. nije izrazio volju da žirira
za prethodno navedenog nosioca kredita i za navedeni iznos, već za okrivljenog
kao nosioca i iznos od ...eura. Djelujući na opisani način okrivljeni je
postupao sa umišljajem, svjestan da je dovodeći oštećenog R.D. u zabludu u
pogledu korisnika kredita i iznosa kredita u ispravama – izjavi žiranta i
administrativnoj zabrani, na koji je oštećeni stavio svoj potpis i održavajući
ga u zabludi, iste upotrijebio i time ugrozio pravni saobraćaj.
Prilikom odlučivanja o izboru, vrsti i visini krivične sankcije koju u
konkretnom slučaju treba primijeniti prema okrivljenom M.S.u za naprijed
navedeno krivično djelo sud je imao u vidu sve okolnosti u smislu čl.42. KZ-a.
Tako je od olakšavajućih okolnosti na strani okrivljenog M.S.a, sud cijenio i
uzeo u obzir da se radi o porodičnom čovjeku - ocu šestoro djece, nezaposlenom
licu, pa je sud te olakšavajuće okolnosti cijenio kao osobito olakšavajuće, te
je primjenom odredaba čl.45. i 46. KZ-a o ublažavanju kazne, okrivljenom na
osnovu čl.39. KZ-a izrekao novčanu kaznu u iznosu od 1.200,00 €
/hiljaduidvijestotineeura/. Po mišljenju suda, izrečena kazna je srazmjerna
težini izvršenog krivičnog djela i stepenu krivične odgovornosti okrivljenog,
te će se ovom vrstom i visinom kazne u okviru opšte svrhe izricanja krivičnih
sankcija, propisanih čl.4. st.2. KZ-a, postići svrha kažnjavanja propisana
čl.32. istog Zakonika. Osnovano se može očekivati da će izrečena kazna
pozitivno djelovati na prevaspitavanje okrivljenog M.S.a, te da će ista na
njega uticati da ubuduće ne vrši krivična djela.
Troškova krivičnog postupka nije bilo, dok je paušalni iznos odmjeren s
obzirom na trajanje i složenost krivičnog postupka, te imovnog stanja
okrivljenog, shodno čl.226. st.2. tač.9. ZKP-a.
Oštećeni R.D., iz Berana, radi ostvarivanja imovinsko pravnog zahtjeva za
naknadu štete upućuje se na parnicu, shodno čl.239.st.2. ZKP-a.
S iznijetih razloga odlučeno je kao u izreci presude.
OSNOVNI SUD U BERANAMA
Dana, 09.04.2013. godine
Zapisničar S U D I J A
Mirjana Čukić Dragan Dašić
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/osam/ dana od dana prijema pismenog
otpravka, preko ovog suda u dva primjerka.