Posl.br. K. 78/10
U I M E N A R O D A
OSNOVNI SUD U CETINJU, kao prvostepeni krivični, po sudiji Ćupić Mariji, kao
sudiji pojedincu, uz sudjelovanje sudskog službenika Lipovina Olge kao
zapisničara, u krivičnom predmetu okr. P. I. iz Cetinja zbog krivičnog djela
nedozvoljene polne radnje iz čl. 208. st.1. u vezi čl. 204. st. 1. Krivičnog
zakonika, a po optužnom predlogu Osnovnog državnog tužioca u Cetinju
Kt.br.351/09 od 09.02.2010. godine, održanog dana 28.06.2010.godine,u
prisustvu zamjenika ODT-a M. D. okrivljenog P. I. i ošt. J. L. M. donio je i
istog dana javno objavio
P R E S U D U
Prema:
P. I. od oca V. i majke M. rodjene K. rodjen …. godine, u Cetinju, gdje i
prebiva državljanin CG, po zanimanju radnik, neoženjen, pismen, sa završenom
Srednjom školom elektrotehničara, vojsku nije služio, osudjivan presudom
Osnovnog suda u Cetinju, posl.br. K. 38/05 od 10.06.2006.godine, zbog
krivičnog djela nasilničko ponašanje iz čl. 399.st.2. u vezi st. 1. KZ-a, u
sticaju sa krivičnim djelom napad na službeno lice u vršenju službene dužnosti
iz čl. 376. st. 3. u vezi st. 1. KZ, a u vezi čl. 23. KZ, na kaznu zatvora u
trajanju od jedne godine, uslovno na tri godine,
Na osnovu čl. 362. tač. 1. ZKP-a
ODBIJA SE OPTUŽBA
Da je:
Dana 08. avgusta 2009.godine oko 23,00 časova, u ženskom toaletu kafe bara
"G.", u … ulici u Cetinju, upotrebom sile izvršio nedozvoljene polne radnje
prema ošt. L. M. iz Cetinja, na način što je samovoljno ušao u toalet u kojem
se nalazila ošt. L. M. sa kojom je ranije bio u ljubavnoj vezi8, te kada ga je
oštećena primijetila i krenula da izadje iz toaleta, isti je u tome spirječio,
tako što je stao ispred nje i odgurnuo je rukama i predjelu ramena, nakon čega
joj je prišao I bez njenog pristanka počeo je rukama dodirivati po grudima, a
zatim i po zadnjici, u kojem trenutku ga je oštećena odgurnula od sebe, ali
joj je I pored toga ponovo prišao I uhvatio je rukama u predjelu struka naglo
je pri tom okrenuvši prema umivaoniku, kojom prilikom je jednom rukom držao za
vrat, dok joj je drugom rukom podigao haljinu I dodirivao lastiku od donjeg
veša, da bi ga potom ošt. L. M. odgurnula od sebe, zbog čega je istoj uputio
uvredu "kurvo", I udario je otvorenom šakom u predjelu glave, od kojeg udarca
joj je nanio laku tjelesnu povredu u vidu stanja nakon kontuzije - nagnječenja
glave,
- čime bi izvršio krivično djelo nedozvoljene polne radnje iz čl. 208. st.1.
u vezi čl. 204. st. 1. Krivičnog zakonika,
Troškovi krivičnog postupka padaju na teret budžetskih sredstava suda.
O b r a z l o ž e nj e
Osnovni državni tužilac u Cetinju podnio je ovom sudu optužni predlog
Kt.br.351/09 od 09.02.2010.godine protiv okr. P. I. iz Cetinja, zbog krivičnog
djela nedozvoljene polne radnje iz čl. 208. st.1. u vezi čl. 204. st. 1.
Krivičnog zakonika.
Na glavnom pretresu od 28.06.2010.godine zastupnik optužbe je odustao od
krivičnog gonjenja protiv okr. P. I. jer iz dokaza koji su pribavljeni u
dosadašnjem dijelu postupka,a i na glavnom pretresu proizilazi da okrivljeni
P. I. nije izvršio krivično djelo nedozvoljene polne radnje iz čl 208.st.1. u
vezi čl. 204. st. 1. KZ-a posebno imajući u vidu iskaz L. M. u kojem je ista
istakla da je lažno prijavila okrivljenog P. I. za predmetno krivično djelo.
Odredbama čl. 362.tač.1.ZKP-a predviđeno je da će presudu kojom se optužba
odbija sud izreći ako je tužilac od započinjanja do završetka glavnog pretresa
odustao od optužbe.
Shodno čl.203.ZKP-a troškovi krivičnog postupka padaju na teret budžetskih
sredstava suda .
Na temelju izloženog shodno citiranim zakonskim odredbama valjalo je odlučiti
kao u izreci.
OSNOVNI SUD U CETINJU
Dana 28.06.2010.godine
Zapisničar, S u d i j a,
Jelica Borozan Marija Ćupić s.r.
PRAVNA POUKA:
Protiv ove presude može
se izjaviti žalba u roku od
8 dana od dana prijema iste
Višem sudu u Podgorici,
a preko ovog suda.