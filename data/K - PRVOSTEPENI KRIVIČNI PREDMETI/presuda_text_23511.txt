K.br. 199/12
U IME CRNE GORE
OSNOVNI SUD U CETINJE, kao prvostepeni, krivični, po sudiji Mariji Ćupić, kao
sudiji pojedincu, uz učešće namještenika suda Martinović Aleksandre, kao
zapisničara, u krivičnom predmetu protiv okrivljenog A. N. zbog krivičnog
djela nasilje u porodici ili u porodičnoj zajednici iz čl.220.st.2. u vezi
stava 1. Krivičnog zakonika, odlučujući po optužnom predlogu ODT-a u Cetinju
Kt.br.135/12 od 14.09.2012. godine, nakon održanog glavnog i javnog pretresa
dana 17.04.2012. godine u prisustvu savjetnika ODT-a Đ. M. okrivljenog A. N. i
oštećenog A. V. dana 22.04.2013.godine donio je i javno objavio
P R E S U D U
Okrivljeni:
A. N. JMB zvani “Ž”, od oca Đ. i majke M. rodjene K. rodjen…... godine u
Cetinju ,gdje i prebiva, državljanin Crne Gore, po zanimanju bravar, razveden,
otac dvoje djece, pismen, sa završenom Srednjom školom, lošeg imovnog stanja,
neosudjivan.
K R I V JE
Što je:
Dana 29. avgusta 2012.godine, oko 14,00 časova, u dvorištu porodične kuće
lociranom u naselju …..u Cetinju, iako svjestan da primjenom grubog nasilja
prema svom bratu-oštećenom A. V. iz Cetinja, kao članu svoje porodice,
narušava njegov tjelesni i duševni integritet, nakon kraće prepirke oštećenog
sa njegovim maloljetnim sinom A. M. iz Cetinja, uzeo metalnu šipku dužine 60
cm, širine 1,5 cm debljine 3 mm, kao sredstvo podobno da tijelo teško
povrijedi i zdravlje teško naruši, kojom je oštećenom A. V., voljno zadao više
udaraca u predjelu glave, od kojih udaraca je oštećeni zadobio laku tjelesnu
povredu i vidu kontuzije-nagnječenja glave i rane oguljotine veličine 10 x 5
cm sa krvnim podlivom u lijevom kosmatom dijelu glave,
-čime je izvršio krivično djelo nasilje u porodici ili u porodičnoj zajednici iz čl.220 st.2.u vezi st.1. Krivičnog zakonika 
-pa mu sud primjenom citiranih zakonskih propisa i primjenom čl. 4, 5, 13,15, 42, 52, 53, 54,75 KZ -a i čl. 226 – 229, i 374 ZKP-a izriče
USLOVNU OSUDU
Kojom okrivljenom, utvrdjuje kaznu zatvora u trajanju od 3 mjeseca i
istovremeno odredjuje da se navedena kazna neće izvršiti ukoliko okrivljeni u
vremenskom periodu od jedne godine od dana pravosnažnosti presude ne počini
novo krivično djelo .
Troškova krivičnog postupka nije bilo,a okrivljeni se obavezuje da na ime
sudskog paušala uplati iznos od 30 (trideset) €, u roku od 15 dana po
pravosnažnosti presude, pod prijetnjom prinudne naplate u korist Budžeta Crne
Gore.
Okrivljenom se izriče mjera bezbjednosti oduzimanje predmeta- metalne šipke
dužine 60 cm, širine 1,5 cm, debljine 3 mm,upotrebljene prilikom izvršenja
predmetnog krivičnog djela.
O b r a z l o ž e n j e
Osnovno državno tužilaštvo u Cetinju podnijelo je ovom sudu optužni predlog
Kt.br.135/12 od 14.09.2012. godine protiv okrivljenog A. N. iz Cetinja, zbog
krivičnog djela nasilje u porodici ili u porodičnoj zajednici iz čl.220. stav
2 u vezi st.1. KZ -a. U završnoj riječi na glavnom pretresu zastupnik optužbe
je ostao pri podnijetom optužnom predlogu i predložio sudu da okrivljenog
oglasi krivim i osudi po zakonu, kao i da istom izrekne mjeru bezbjednosti
oduzimanja predmeta- metalne šipke dužine 60 cm, širine 1,5 cm, debljine 3 mm,
shodno čl.75.st.1. Krivičnog zakonika.
Okrivljeni A. N. je u svojoj odbrani istakao da pored svoje kuće u nas. „P.“
ima jednu malu radionicu u kojoj obavlja razne bravarske poslove, i da
pretežno vrijeme provodi u svojoj radionici. Dana 29.08.2012. godine u
popodnevnim časovima, kada je radio ispred radionice, vidio je da njegov sin
M. bježi i da trči u njegovom pravcu, a za njim je trčao njegov stric, a
njegov brat A. V., koji je bio u alkoholisanom stanju i zamahnuo rukama prema
njegovom sinu sa namjerom da ga udari. Pojasnio je da je njegov sin M. stao
iza njega, a V. je preko njega pokušao da ga udari, pa je kako bi odbranio
svoje dijete, što smatra da bi svaki čovjek uradio u tom momentu, uhvatio
jednu manju aluminijsku šipku, koja mu je bila pri ruci, i nekoliko puta V.
njome udario po glavi. Pojasnio je da kritičnom prilikom M. nije udario V. a
da je primijetio da je V. uspio da malo zakači-udari M. ali da to nije bilo
ništa ozbiljno, odnosno neka povreda koja bi zahtijevala ukazivanje ljekarske
pomoći. Dodao je da V. živi sam u kući koja je odmah do kuće gdje on živi, a
imaju zajedničko dvorište ,a sukobi sa V. su učestali jer, V. zbog svog
pretjeranog konzumiranja alkohola stalno galami, i to prema ostalim članovima
porodice, komšijama, lomi stvari. Pojasnio je da je više puta do sada , kada
bi V. bio u sukobu sa nekim to smirivao, i istog vadio iz raznih loših
situacija i pomagao mu, a već više od 10 godine praktično mora da ga
izbjegava, jer je on skoro uvijek u alkoholisanom stanju. Istakao je kada ga
je udario šipkom vidio da mu toči krv u kosmatom predjelu glave ,a da je isti
to očistio i pošao negdje i da je u istom događaju i sam zadobio tjelesne
povrede i to ogrebotine u predjelu lijeve mišice i lijeve podlaktice, jer ga
je V. hvatao za ruke, ali da nije išao kod ljekara da mu se ukaže pomoć.
Konačno je istakao da mu je žao što se ovo desilo, jer je V. njegov stariji
brat kojeg voli i poštuje, i da je on po priridi vrlo dobra osoba a da postaje
konfliktan i težak kad popije alkohol. Na glavnom pretresu je istakao da
kritičnog dana nije pošao kod A. V. da se svađa već isti kod njega.
Radi razrješenja ove krivičnopravne stvari Sud je u dokaznom postupku na
glavnom pretresu proveo dokaze:saslušao ošt. A. V. svjedoka A. M. ,pročitao
nalaz i mišljenje sudskog vještaka med. struke dr R. S. dat na zapisniku
Kt.br. 13.09.2012. godine kod ODT Cetinje sa pratećom med. dokumentacijom o
vrsti i težini tjelesnih povreda za oštećenog A. V. pročitao potvrdu UP
Ispostava Cetinje od 29.08.2012. godine o privremeno oduzetim predmetima od
okrivljenog A. N. pročitao izvještaj UP Ispostave Cetinje broj 02-245/12-2979
od 04.09.2012. godine iz KE za okrivljenog A. N..
Oštećeni A. V. na glavnom pretresu je istakao da će se koristi zakonskim
pravom, koje mu pripada shodno čl.109.ZKP-a i da neće svjedočiti u postupku
koji se vodi protiv njegovog brata. Nije se pridružio krivičnom gonjenju
protiv okrivljenog i nije postavio imovinskopravni zahtjev.
Svjedok A. M. na glavnom pretresu je istakao da će se koristi zakonskim
pravom, koje mu pripada shodno čl.109.ZKP-a i da neće svjedočiti u postupku
koji se vodi protiv njegovog oca.
Iz nalaza i mišljenja sudskog vještaka med. struke dr R. S. dat na zapisniku
Kt.br. 13.09.2012. godine kod ODT Cetinje,sa pratećom medicinskom
dokumentacijom o vrsti i težini tjelesnih povreda za oštećenog A. V.
proizilazi da je oštećeni A. V. kritičnom prilikom zadobio laku tjelesnu
povredu u vidu kontuzije,nagnječenja glave i rane oguljotine veličine 10 x 5
cm sa krvnim podlivom u lijevom kosmatom dijelu glave.
Iz potvrde UP-Ispostave Cetinje od 29.08.2012. godine., o privremeno oduzetim
predmetima proizilazi da je ovlašćeno službeno lice izvršilo privremeno
oduzimanje predmeta-stvari od okrivljenog A. N. JMB…., od oca Đ. i majke M.
rodjene K. rodjen ….. godine u Cetinju i to metalne šipke, dužine 60 cm,
širine 1,5 cm, debljine 3 mm.
Iz izvoda iz kaznene evidencije UP Ispostave Cetinje br.02-245/12-2979 od
04.09.2012.godine za okrivljenog A. N., proizilazi da isti ranije nije
osuđivan.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da su rezultati dokaznog postupka podkrijepili navode optužnog
predloga da je okrivljeni A. N. počinio krivično djelo nasilje u porodici ili
u porodičnoj zajednici iz čl.220. stav 2. u vezi st.1. KZ -a, činjenično
opisano u dispozitivu ove presude, a ovo iz sledećih razloga:
Utvrđujući činjenice radi pravilnog određenja materijalno pravnog odnosa u
ovoj krivičnopravnoj stvari sud je nesumnjivo utvrdio da je okrivljeni dana
29. avgusta 2012.godine, oko 14,00 časova, u dvorištu porodične kuće lociranom
u naselju “P” u Cetinju, iako svjestan da primjenom grubog nasilja prema svom
bratu-oštećenom A. V. iz Cetinja, kao članu svoje porodice, narušava njegov
tjelesni i duševni integritet, nakon kraće prepirke oštećenog sa njegovim
maloljetnim sinom A. M. iz Cetinja, uzeo metalnu šipku dužine 60 cm, širine
1,5 cm debljine 3 mm, kao sredstvo podobno da tijelo teško povrijedi i
zdravlje teško naruši, kojom je oštećenom A. V. voljno zadao više udaraca u
predjelu glave, od kojih udaraca je oštećeni zadobio laku tjelesnu povredu i
vidu kontuzije-nagnječenja glave i rane oguljotine velečine 10 x 5 cm sa
krvnim podlivom u lijevom kosmatom dijelu glave.
U ovakvim se radnjama okrivljenog, koje se sastoje u primjeni grubog nasilja
prema članu svoje porodice, oštećenom - bratu A. V. kao pasivnom subjektu, i
nastupjelim posljedicama koje se sastoje u narušavanju njegovog tjelesnog i
duševnog integriteta, koristeći pri tom metalnu šipku dužine 60 cm, širine 1,5
cm debljine 3 mm, kao sredstvo podobno da tijelo teško povrijedi i zdravlje
teško naruši stiču ,sva objektivna i subjektivna obilježja bića krivičnog
djela nasilje u porodici ili porodičnoj zajednici iz čl.220. stav 2. u vezi
stava 1 KZ -a, pri čemu je sud određujući subjektivan odnos okrivljenog prema
djelu utvrdio  da je isti bio svjesan svog djela, njegovih obilježja i htio je
njegovo izvršenje tj. postupao je umišljajno.
Provedeni dokazi u datoj krivično-pravnoj stvari,u sklopu sa odbranom
okrivljenog kod suda stvaraju jasan zaključak da se dogadjaj odigrao na način
kako je to predstavljeno optužbom, pa je sud provedene pisane dokaze u
potpunosti prihvatio kao isitnite, logički skladne i neprotivurječne, i kao
takve od presudne važnosti za razjašnjenje date krivične stvari.
Okrivljeni ne negira da je oštećenom zadao udarac tako što je uhvatio jednu
manju aluminijsku šipku, koja mu je bila pri ruci, i nekoliko puta V. njome
udario po glavi,što je u skladu sa ostalim provedenim dokazima.Međutim sud je
navode njegove odbrane gdje je istakao da bi ove radnje preduzeo svaki
normalan čovjek kako bi zaštitio svoje dijete cijenio kao usmjerene na
izbjegavanje krivičnopravne odgovornosti za počinjeno djelo ,samim tim što
nije uobičajen način da se čini krivično djelo ,ma koliko bio izrevoltiran
ponašanjem drugog lica,pa i ukoliko je to radi zaštite djeteta,tim prije što
oštećeni nije imao bilo kakvo sredstvo u rukama.
Na osnovu svega izloženog sud je nesumnjivo utvrdio da je okrivljeni počinio
krivično djelo nasilje u porodici ili porodičnoj zajednici iz čl.220. stav 2.u
vezi stava 1 KZ -a, u vremenu, mjestu i na način bliže opisan dispozitivom ove
presude, a za koje djelo je sud okrivljenog oglasio krivim i osudio kao u
izreci presude.
Prilikom odlučivanja o krivičnoj sankciji za okrivljenog sud je najprije
cijenio sve okolnosti iz čl. 42. Krivičnog zakonika, pa je od olakšavajućih
okolnosti na strani okrivljenog cijenio činjenicu da je isti otac dvoje djece,
da se oštećeni nije pridružio krivičnom gonjenju i da nije postavio
imovinskopravni zahtjev, da nakon ovog dogadjaja nije više dolazio u konflikt
sa oštećenom,da ranije nije osuđivan , dok otežavajućih okolnosti van bitnih
elemenata krivičnog djela u pitanju nije bilo.
Sud je na osnovu pažljivog procjenjivanja i vrednovanja ovako utvrdjenih
okolnosti, prevashodno imajući u vidu svrhu kažnjavanja, okrivljenom utvrdio
kaznu zatvora u trajanju od 3 mjeseca, odmjerivši kaznu u zakonom propisanim
granicama za predmetno krivično djelo i istovremeno našao da su ispunjeni
uslovi za izricanje uslovne osude propisani čl. 54. KZ-a, odredjujući da se
izrečena kazna neće izvršiti ukoliko optuženi u vremenskom periodu od jedne
godine, od dana pravosnažnosti presude ne počini novo krivično djelo, te uz
uvjerenje suda da će se u konkretnom slučaju postići svrha njenog izricanja
predvidjena čl. 54. KZ-a.
Prilikom izricanja uslovne osude Sud je vodeći računa o svrsi iste posebno
uzeo u obzir da okrivljeni više nije dolazio u konfliktnu situaciju sa
oštećenim, tako da bi zatvorska kazna u efektivnom trajanju negativno uticala
na njihov dalji život, posebno imajući u vidu da se radi o braći koja su sada
u dobrim odnosima.
Sud je u smislu čl.75.st.1.KZ-a okrivljenom izrekao mjeru bezbjednosti
oduzimanje predmeta -metalne šipke ,dužine 60 cm,širine 1,5 cm i debljine 3mm,
upotrijebljene prilikom izvršenja predmetnog krivičnog djela.
Troškova krivičnog postupka nije bilo,a shodno odredbama čl.226-229 Zakonika o
krivičnom postupku, sud je okrivljenog obavezao na plaćanje sudskog paušala u
iznosu od 30,00 €, a koji je odmjeren shodno dužini trajanja postupka,
složenosti predmeta i imovinskim prilikama okrivljenog.
Sa izloženog shodno čl. 374. ZKP-a valjalo je odlučiti kao u izreci.
OSNOVNI SUD U CETINJU
Dana, 22.04.2013. godine
Zapisničar, S U D I J A,
Martinović Aleksandra Marija Ćupić
PRAVNA POUKA:
Protiv ove presude može
se izjaviti žalba u roku
od 8 dana od dana prijema
iste Višem sudu u Podgorici,
a preko ovog suda.