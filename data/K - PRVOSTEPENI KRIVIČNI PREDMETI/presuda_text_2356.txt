

Posl.br.K. 138/11        
U IME CRNE GORE ! 
OSNOVNI SUD U HERCEG NOVOM , po Predsjedniku suda Dabetić Zorici, kao
sudiji pojedincu, uz učestvovanje zapisničara Bosanac Vjere, u krivičnom
predmetu protiv okrivljenog B. B., zbog krivičnog djela iz čl. 327. st.1 KZ
CG, povodom optužnog predloga ODT H.Novi Kt.br. 138/2011 od 22.07.2011.
godine, nakon održanog usmenog i javnog glavnog pretresa, u prisustvu ODT
H.Novi Zejnilagić Snježane i okrivljenog B. B.,  dana 12.12.2011. godine,
donio je i javno objavio  
    **P R E S U D U**

OKRIVLJENI : B. B., od oca N. i majke B. rođene B., rođen ..... godine u
D., R.H., stalno nastanjen u H. N., M., ul.... br., neoženjen, nezaposlen, sa
završenom srednjom ugostiteljskom školom, lošeg imovnog stanja, osuđivan,
protiv kojeg se ne vodi drugi krivični postupak.  
K r i v   j e: 
Što je:  
Dana ... 2011. godine, oko 23,00 sati u H.N.- B., požarom izazvao opasnost za
imovinu koja prelazi iznos od 20.000 €, na način što je dizel gorivom polio
putničko vozilo marke "Opel Corsa", reg.oznake HN....., vlasništvo oštećenog
M. Ž., koje je bilo parkirano u neposrednoj blizini višestambene zgrade u
ul.D. v. u kojoj živi oštećeni i isto zapalio upaljačem, pa nakon što je
vozilo zahvatio plamen, napustio lice mjesta, nakon čega je vozilo oštećenog
izgorilo, na koji način je stvorio konkretnu opasnost da dođe do eksplozije i
da se plamen proširi na stembenu zgradu, dok je oštećenom M. Ž. pričinio štetu
u visini od 3.387,00 €,  
-čime je izvršio krivično djelo izazivanje opšte opasnosti iz čl.327. st.1. KZ CG, pa ga sud primjenom navedenog zakonskog propisa, te odredaba iz čl.4, 36,42,45,46, KZ CG  
O S U Đ U J E 
na kaznu zatvora u trajanju od 53 (pedeset tri) dana.  
Na osnovu čl. 51. st.1. KZ vrijeme koje je okrivljeni proveo u pritvoru u
trajanju od 02.06.2011. godine do 25.07.2011. godine po rješenju istražnog
sudije Osnovnog suda H.Novi Ki.54/11 od 03.06.2011. godine i rešenjima vijeća
Osnovnog suda H.Novi Kv. 121/11 od 01.07.2011. godine i Kv.129/11 od
25.07.2011. godine, uračunava se u izrečenu kaznu zatvora.  
Na osnovu čl.229.st.4. ZKP-a okrivljeni se oslobađa dužnosti naknade troškova
krivičnog postupka, pa isti padaju na teret budžetskih sredstava suda.  
O b r a z l o ž e nj e : 
Obrazloženje je izostalo na osnovu čl.458.st.7. ZKP-a, jer su se stranke
odrekle prava na žalbu i niko od njih nije zahtijevao pisani otpravak presude.  
OSNOVNI SUD U HERCEG NOVOM
Dana, 12.12.2011.godine 
Zapisničar:
S u d i j a:
Bosanac Vjera
Dabetić Zorica  
DNA:
- ODT H.Novi
- u spise  