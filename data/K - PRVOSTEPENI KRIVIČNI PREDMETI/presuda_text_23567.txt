HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.53/13
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog R.B., zbog
krivičnog djela iz čl. 327.stav 4 u vezi stava 1 KZ, povodom optužnog predloga
ODT Herceg Novi Kt.br.190/12 od 28.01.2013. godine, nakon održanog glavnog i
javnog pretresa dana 03.06.2013. godine, u prisustvu okrivljenog R.B.,njegovog
branioca adv. B.D. i ODT-a Herceg Novi Zejnilagić Snježane donio je i javno
objavio sljedeću
P R E S U D U
Okrivljeni R.B.,JMBG ... od oca D. i majke R.,rođene Š., rođen .... godine u
K., sa prebivalištem HN, ul. ..., državljanin CG, po zanimanju vozač,bez
zaposlenja ,razveden ,otac dvoje maloljetne djece , završio srednju
školu,lošeg imovnog stanja, neosuđivan.
K r i v j e
Što je:
Dana 02.septembra 2012.godine u Herceg Novom,u parku bivšeg hotela „Boka“
opšteopasnom radnjom izazvao opasnost za tijelo ljudi,na način što svog psa
imena „Bili“rase američki staford nije držao pod nadzorom odnosno na povodcu
niti mu stavio zaštitinu korpu,iako je bio svjestan da njegov pas može napasti
i povrijediti druge pse i ljude,ali je olako držao da do toga neće doći, pa
kada je njegov pas, potrčao prema oštećenoj Đ.A. koja je na povodcu držala
svog psa rase „Maltezer“ i koja je, kako bi zaštitila svog psa, istog podigla
u naručje, skačući, kako bi dohvatio i ugrizao psa „maltezera“, oštećenu Đ.A.
ugrizao za nadlakticu lijeve ruke i nanio joj laku tjelesnu povredu u vidu
ugrizne rane,
-čime je izvršio krivično djelo izazivanje opšte opasnosti iz čl. 327 st. 4 u vezi st. 1 Krivičnog zakonika .
pa ga sud, na osnovu čl.327.stav 4 u vezi stava 1 KZ i primjenom čl. primjenom
čl. 4, 32, 41, 42 KZ te čl.374,229.stav 4 .239.stav 2.ZKP-a
OSUĐUJE
Na kaznu rada u javnom interesu u trajanju od 60 (šezdeset) sati, koji se
raspoređuju na vrijeme od 1 mjeseca.
Ukoliko okrivljeni ne bude vršio rad u javnom interesu ,ova kazna će se
zamijeniti kaznom zatvora tako što će se svakih započetih šezdeset časova rada
u javnom interesu zamijeniti kaznom zatvora u trajanju od jednog mjeseca.
Oštećena Đ.A. se upućuje na parnični postupak radi ostvarivanja
imovinskopravnog zahtjeva.
Na osnovu čl.70. st.3. u vezi st.1. KZ okrivljenom se izriče MJERA
BEZBJEDNOSTI obavezno psihijatrijsko liječenje na slobodi,koja će trajati dok
postoji potreba liječenja ,ali ne duže od 3 godine.
Okrivljeni se oslobađa obaveze plaćanja troškova krivičnog postupka.
O b r a z l o ž e nj e:
Osnovni državni tužilac H.Novi podnio je optužni prijedlog Kt.br.190/2012 od
28.01.2013. godine, protiv okrivljenog R.B., zbog krivičnog djela izazivanje
opšte opasnosti iz čl. 327 st. 4 u vezi st. 1.KZ,te konačno ostao pri
podnijetom optužnom predlogu i predložio da sud okrivljenog oglasi krivim,
osudi na kaznu rada u javnom interesu i izrekne mu mjeru bezbjednosti
obaveznog liječenja na slobodi.
Okrivljeni R.B. je u svojoj odbrani u bitnom naveo da njegov pas rase
"Američki straford",po imenu "Bili", nije opasan pas, da ga je kupio u
uzgajivačnici "Č." u Cetinju 1988 godine i da ne pokazuje znake agresivnosti
osim ako drugi pas krene na njega. Dalje je naveo da psa drži u dvorištu
porodične kuće i da ga povremeno izvodi u šetnju,najčešće u park "Boke" i da
je kritičnog dana u popodnevnim časovima "Bilija"na povodcu doveo u park
"Boka",a zatim ga pustio da se igra sa psom po imenu "Kira",čiji je vlasnik
T.G.,te je nakon desetak minuta igre iz pravca „Dvorane park“ čuo jak
histeričan lavež i vidio kako se njegov pas kreće prema psu koji je lajao-
malom psu rase Maltezer. Dalje je naveo da su u tom trenutku on i G. potrčali
prema tom malom psu,kojeg je jedna žena držala u naručju i da je njegov pas
krenuo na njenog psa i tom prilikom je ugrizao ženu za nadlakticu, da je on
svog psa odmah uhvatio i odveo u park,jer je nastao veliki lavež pasa,dok je
G. ostao da razgovara sa tom ženom,jer je i G. pas grizao torbu ove žene.
Dalje navodi da s obzirom da nije mogao da napusti svog psa,da je ostao da
stoji u parku i tom prilikom vidio da je G. pošao sa ženom do kola i da su se
udaljili u nepoznatom pravcu, a da je G. psa držala njegova supruga ,koja je
bila prisutna tokom kritičnog događaja. Dalje navodi da je tu večer ili
sjutradan zvao supruga od oštećene, da se raspita za njeno zdravlje i da mu je
isti rekao da je oštećena dobro i da će biti sve u redu,a zatim je razgovarao
i sa oštećenom Đ.A. koja mu je rekla da je dobro i da neće podnositi prijavu
protiv njega,ali da je ipak bio pozvan od strane policije da da izjavu povodom
ovog događaja. Dalje navodi da mu je suprug oštećene A. tražio knjižicu od psa
da bi vidio da li je pas vakcinisan,ali da on tu knjižicu nije mogao da
nađe,ali mu je rekao da je pas vakcinisan kod veterinara kojem ne zna ime u K.
i da nakon toga on nije imao nikakav kontakt sa oštećenom A.. Dalje navodi da
je nakon dobijanja poziva od Tužilaštva povodom ovog događaja bio jako uzbuđen
i da je zbog toga završio na liječenju u Dobroti 10 dana,jer inače u zadnjih
šest godina boluje od dispolarnog poremećaja ,a koji se najčešće ispoljava
kada je pod stresom ili u nekoj težoj situaciji. Napominje da psa „Bilija“
više ne izvodi van dvorišta.Na glavnompretersu je pojasnio da kritičnog dana
njegov pas nije bio na ovodcu i da nije imao zaštitnu korpu. Konačno je
istakao da negira svoju krivicu zbog djela stavljenog mu ne teret ,te je
istakao da ukoliko sud nađe da je kriv zbog istog ,da pristaje da mu sud
izrekne kaznu rada u javnom interesu.
U dokaznom postupku sud je proveo dokaze saslušanjem oštećene Đ.A. ,te uz
saglasnost stranaka pročitan iskaz svjedoka T.J. i pismeni nalaz i mišljenje
vještaka neruopsihijatra Dr.R.M., pročitan je izvještaj ljekara jedinice za
HMP od 02.09.2012godine na ime Đ.A. ,te izvještaj ljekara hirurga Doma
zdravlja od 03.09.2012godine i izvještaj ljekara za plućne bolesti od
07.09.2012 godine na ime Đ.A.,te izvršen uvid u izvještaj iz kaznene
evidencije za okrivljenog.
Analizirajući provedene dokaze, te dovodeći ih u vezu jedne sa drugima i sa
odbranom okrivljenog, sud je utvrdio činjenično stanje kao u izreci presude,
te našao da je okrivljeni R. izvršio krivično djelo koje mu se stavlja na
teret.
Svjedok T.J. je u bitnom izjavila da je kritičnog dana bila u parku hotela
„Boka“,zajedno sa okrivljenim i da su se tu igrali njihovi psi oba
rase“Američki staford“,kao i da su bili bez povoca i bez korpe. Dalje je
navela da je u jednom momentu čula lavež trećeg psa,pa su njihovi psi otrčali
prema tom psu,a kojeg je u ruci držala oštećena Đ.A. ,te da je pas okrivljenog
skakao da dohvati psa kojeg je držala oštećena Đ. i da je u tom trenutku
ugrizao oštećenu za ruku. Dalje navodi da je njen suprug tada prišao da odvoji
pse i pružio pomoć oštećenoj Đ.A..
Oštećena u svojstvu svjedoka Đ.A. je u bitnom izjavila da je dana
02.09.2012godine oko 18.30 časova izvela u šetnju svog psa rase “maltezer“,po
imenu „Dora“ u park kod „Dvorane park“,kao i da je u šetnju pošla sa svojom
ćerkom M.M. i unukom M.. Dalje je navela da kada je došla u park vidjela je u
daljini dva psa žute i bijele boje, rase „Američki Staford“,da je od ranije
poznavala bijelog psa po imenu „Kira“ i njegovog vlasnika T.G.,ali da drugog
psa do tada nije vidjela. Dodala je da psi nisu bili vezani,niti su imali
korpe na njuškama,dok je ona njenog psa vodila na povodcu. Istakla je da je
primjetila da psi trče prema njoj,pa je uzela svog psa u naručje, kojom
prilikom je pas „Kira“ uhvatio za torbicu,a drugi pas žute boje ugrizao
neposredno iznad lakta lijeve ruke i nanio joj ogrebotinu od šape,kojom
prilikom je doživjela veliki stres i da je počela da se guši ,jer je inače
asmatičar. Objasnila je da joj je tom prilikom T. prišao i pomogao da ode do
taksija,a zatim je taksijem pošla do Doma zdravlja ,gdje joj je ukazana pomoć.
Naglasila je da joj vlasnik psa koji je ugrizao nije uopšte prilazio ,da je
naknadno samo jednom pozvao da pita kako je i da se više nije interesovao za
njeno zdravlje,kao i da ne zna da li je pas koji je ugrizao bio vakcinisan.
Dodala je da se cijeli događaj odigrao pred njenom unukom Miom koja je tom
prilikom doživjela veliki stres. Konačno je istakla da se pridružuje krivičnom
gonjenju protiv okrivljenog i da postavlja imovinsko pravni zahtjev u iznosu
od 1.000,00(hiljadu) eura na ime zadobijenih povreda i pretrpljenog straha.
Sud je prihvatio iskaze svjedoka T.J. i oštećene Đ.A.,jer su uvjerljivi i
logični,te u odnosu na odlučne okolnosti međusobno saglasni i potvrđeni
pismenim dokazima- izvještajem ljekara jedinice za HMP , ljekara hirurga Doma
zdravlja i ljekara za plućne bolesti , a na isti ni stranke nisu imale
primjedbi.
Sudski vještak neuropsihijatar Dr.R.M. je u nalazu i mišljenju u bitnom
istakla da okrivljeni R.B. boluje od trajne duševne bolesti psyhosis
affectiva(afektivno bipolarno duševno oboljenje),koja se ispoljava poremećajem
raspoloženja i da kod istog postoji simptomatsko povremeno prekomjerno
konzumiranje alkohola,što pogoršava njegovu osnovnu bolest,da je u vrijeme
izvršenja krivičnog djela bio u u stanju pogoršanja osnovne bolesti ,što je
uticalo da njegova sposobnost za pravilno rasuđivanje i racionalno upravljanje
sopstvenim postupcima bude teže ometena,tj. bio je u stanju bitno smanjenje
uračunljivosti.istaknuto je da okrivljeni boluje od trajne duševne
bolesti,koja uz zloupotrebu alkohola i neredovnu terapiju istog čini
potencijalno opasnim po sebe i okolinu i smatra da je okrivljenom potrebno
izreći mjeru obaveznog psihijatrijskog liječenja na slobodi.
Sud je prihvatio nalaz i mišljenje vještaka neuropsihijatra Dr.R.M. ,jer je
stručan i argumentovan, dat od strane kompetentnog vještaka-neuropshijatra, a
na isti stranke nisu imale primjedbi.
Iz izvještaj ljekara jedinice za HMP od 02.09.2012godine proizilazi da je
oštećena Đ.A. pregledana u toj ustanovi navedenog datuma i da su joj
konstatovane povrede u vidu ugrizne rane od tri zuba i ogrebotine od šape
iznad lakta lijeve ruke.
Iz izvještaja ljekara hirurga Doma zdravlja od 03.09.2012godine proizilazi da
je Đ.A. zadobila povredu od ujeda psa u vidu velikog hematoma u predjelu
donjeg dijela nadlaktice-lijevo sa oguljotinama na koži i dvije manje ubodne
rane.
Iz izvještaja ljekara za plućne bolesti od 07.09.2012 godine na ime Đ.A.
proizilazi da nakon pretrpljenog stresa zbog napada i ujedanja psa, oštećena
klinički na plućima ima oslabljeno disanje.
Sud je prihvatio kao vjerodostojne navedene pismene dokaze,jer su izdati od
strane nadležnih ustanova u zakonitoj proceduri,a na iste ni stranke nisu
imale primjedbi. Navedeni izvještaji o povredama oštećene su od značaja u
konkretnom slučaju jer se istim dokazuje da je oštećena kritičnom prilikom
zadobila opisane povrede u predjelu lijeve nadlaktice, a to usljed napada
navedenog psa .
Iz izvoda iz kaznene evidencije za okrivljenog proizilazi da ranije nije
osuđivan.
Sud je prihvatio izjavu okrivljenog R.B. u dijelu gdje je opisao način i
okolnosti pod kojima se odigrao predmetni događaj,jer je u tom dijelu u skladu
sa provedenim dokazima-iskazima oštećene Đ.A. i svjedoka T.J. ,kao i sa
pismenim dokazima- izvještajem ljekara jedinice za HMP , hirurga i ljekara za
plućne bolesti. Međutim sud nije prihvatio stav okrivljenog da nije kriv zbog
predmetnog djela,obzirom da je iz njegove izjave i provedenih dokaza
nesumnjivo utvrđeno da kritičnom prilikom u parku bivšeg hotela „Boka“ svog
psa nije držao pod nadzorom,odnosno na povodcu i sa zaštitnom korpom,pa je
tako opšteopasnom radnjom izazvao opasnost za tijelo ljudi.
Naime,polazeći od naprijed analiziranih i provedenih dokaza i djelimično
izjave okrivljenog,sud je nesumnjivo utvrdio da okrivljeni R.B. dana
02.septembra 2012.godine u Herceg Novom,u parku bivšeg hotela „Boka“ svog psa
imena „Bili“rase američki staford nije držao pod nadzorom odnosno na povodcu
niti mu stavio zaštitinu korpu, pa kada je njegov pas, potrčao prema oštećenoj
Đ.A. koja je na povodcu držala svog psa rase „Maltezer“ i koja je, kako bi
zaštitila svog psa, istog podigla u naručje, skačući, kako bi dohvatio i
ugrizao psa „maltezera“, oštećenu Đ.A. ugrizao za nadlakticu lijeve ruke i
nanio joj laku tjelesnu povredu u vidu ugrizne rane.
Kod takvog utvrđenog činjeničnog stanja,u naprijed opisanim radnjama
okrivljenog,sud je našao sva obilježja krivičnog djela izazivanje opšte
opasnosti iz čl.327.stav 4 u vezi stava 1. KZ ,jer je opšteopasnom radnjom
–puštanjem opasnog psa da se šeta bez povodca i zaštitne korpe i ostavljanjem
istog bez nadzora,izazvao konkretnu opasnost za život i tijelo oštećene Đ.A..
Nesumnjivo je utvrđeno da je ova opasnost bila konkretna jer je zaštićeno
dobro-tijelo oštećene povrijeđeno (pas je istu ugrizao i nanio joj tjelesne
povrede).
U odnosu na oblik vinosti,sud je utvrdio da je okrivljeni ovo krivično djelo
počinio iz nehata, jer je bio svjestan da ostavljajući svog psa bez nadzora i
bez zaštitne korpe, isti može napasti i povrijediti nekog od prolaznika, ali
je olako držao da do toga neće doći ili da će to moći spriječiti.
Prilikom odlučivanja o kazni sud je cijenio sve okolnosti u smislu čl. 42. KZ
koje utiču da kazna bude veća ili manja, pa je okrivljenom kao olakšavajuću
okolnost cijenio porodične prilike,da je razveden,otac dvoje maloljetne
djece,te njegove lične prilike da je lošeg zdravstvenog stanja,da ranije nije
osudjivan,da je djelo izvršio u stanju bitno smanjene uračunljivosti,dok na
drugoj strani sud nije našao otežavajućih okolnosti na strani okrivljenog, pa
ga je osudio na kaznu rada u javnom interesu u u trajanju od 60 (šezdeset)
sati, koji se raspoređuju na vrijeme od 1 mjeseca. Naime, kada se ima u vidu
ličnost okrivljenog, te okolnost da ranije nije bio osudjivan , da je
konkretno krivično djelo lakše (lakše je i formalno, s obzirom na visinu
zaprijećene kazne), te da je okrivljeni pristao da mu se izrekne kazna rada u
javnom interesu, nalazeći da je ovako utvrđena kazna u skladu sa ličnošću
okrivljenog i težinom izvršenog djela.
Sud je odredio i način zamjene ove kazne,ukoliko okrivljeni ne bude vršio rad
u javnom interesu ,tako što će se ova kazna zamijeniti kaznom zatvora a tako
što će se svakih započetih šezdeset časova rada u javnom interesu zamijeniti
kaznom zatvora u trajanju od jednog mjeseca.
Na osnovu čl.239 st.2 ZKP-a,oštećena Đ.A. je upućena na parnični postupak radi
ostvarivanja imovinsko pravnog zahtjeva,jer činjenice utvrđene u krivičnom
postupku ne pružaju pouzdan osnov za presuđenje,a njihovo utvrđivanje bi
vodilo znatnom odugovlačenju postupka.
Sud je shodno čl.70. st.3. u vezi st.1. KZ okrivljenom R.B. izrekao mjeru
bezbjednosti obavezno psihijatrijsko liječenje na slobodi,koja će trajati dok
postoji potreba liječenja ,ali ne duže od 3 godine. Naime, okrivljeni je
predmetno krivično djelo izvršio u stanju bitno smanjene uračunljivosti,pa mu
je sud u skladu sa ovom činjenicom izrekao mjeru bezbjednosti obaveznog
psihijatrijskog liječenja na slobodi. Naime,obzirom na počinjeno krivično
djelo i stanje duševne poremećenosti okrivljenog,sud je utvrdio da postoji
ozbiljna opasnost da okrivljeni učini novo krivično djelo i da je radi
otklanjanja ove opasnosti dovoljno njegovo liječenje na slobodi.
Odluka o troškovima krivičnog postupka zasniva se na odredbi
čl.229.st.4.ZKP-a, pa je okrivljeni oslobođen dužnosti nadoknade istih,jer
zbog lošeg imovnog stanja (nezaposlen, ne posjeduje nepokretnosti) nije u
mogućnosti da iste plati a da time ne ugrozi svoju egzistenciju.
OSNOVNI SUD U HERCEG NOVOM
dana, 03.06.2013.godine.
Zapisničar: Sudija Milović Tereza Leković Branislav
PRAVNA POUKA:
Protiv ove presude dozvoljena je žalba u
roku od 8 dana od dana prijema, Višem sudu
u Podgorici, a putem ovog suda.
DNA:
ODT H Novi
Okrivljenom
braniocu
Oštećenoj
U spise