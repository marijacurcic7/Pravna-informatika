OSNOVNI SUD U ROŽAJAMA
K.br.6/11.
U IME NARODA
OSNOVNI SUD U ROŽAJAMA u vijeću sastavljenom od Predsjednik suda Camić Zahita,
kao Predsjednika Vijeća i sudija porotnika Demić Refije i Kardović
Abdurahmana, kao članova Vijeća, sa zapisničarem Burdžović Adisom, rješavajući
po optužnom predlogu Kt.br.300/10. od 29.12.2010. godine Osnovnog Državnog
Tužilaštva iz Rožaja, protiv okrivljenog L. S. iz Rožaja, zbog krivičnog djela
laka tjelesna povreda iz čl. 152.st.2. u vezi st. 1. Krivičnog zakonika, nakon
održanog glavnog i javnog pretresa, dana 25.04.2011. godine, dana 26.04.2011.
godine, donio je i javno objavio
P R E S U D U
Optuženi L. S., JMBG 3103990272012, od oca H. i majke S., rodj. H., rodjen
31.03.1990.godine, u Rožajama, gdje i živi, drž. CG, završio gimnaziju,
nezapošljen, oženjen, vojsku nije odslužio, srednjeg imovnog stanja, osudjivan
presudom ovog suda K.br.151/09. od 06.8.2009.godine, zbog krivičnog djela
vanbračna zajednica sa maloljetnim licem iz čl. 216.st.1. KZ, na kaznu zatvora
u trajanju od 30 dana uslovno za jednu godinu.
K R I V J E
Što je:
-dana 25.12.2010. godine oko 15,00 h, u ul. "Trg 9. Crnogorske brigade" u Rožajama, teško tjelesno povrijedio L. A. na način što ga je stisnutom pesnicom udario više puta u predjelu glave, nonoseći mu tom prilikom tešku tjelesnu povredu u vidu nagnječenja desne očne jabučice sa krvnim podlivom oko desnog oka, sa razderinom ispod desnog oka veličine 2 x 0,2 cm, sa krvinim podlivom veznica desnog oka, slabljenjem vida na desnom oku za 15% i proširenom zjenicom desnog oka,
-čime je izvršio krivično djelo teška tjelesna povreda iz čl. 151.st.1. Krivičnog Zakonika.
Pa ga sud na osnovu pomenutog zakonskog propisa, primjenom čl.
4.13.15.32.36.42.45.46.st.1. tač. 5. Krivičnog Zakonika i čl. 364. Zakonika o
Krivičnom Postupku
O S U DJ U J E
NA KAZNU ZATVORA u trajanju od 4 (četiri) mjeseca.
Da plati ovom sudu na ime troškova krivičnog postupka iznos od 330,00 eura i
na ime paušala iznos od 50 eura, u roku od 15 dana po pravnosnažnosti ove
presude.
O b r a z l o ž e n j e
ODT iz Rožaja podnio je optužni predlog Kt.br.300/10. od 29.12.2010. godine,
protiv okrivljenog L. S. iz Rožaja, zbog krivičnog djela laka tjelesna povreda
iz čl. 152.st.2. u vezi st. 1. KZ.
Na glavnom pretresu ODT iz Rožaja izmijenio je činjenični opis i pravnu
kvalifikaciju krivičnog djela, kao u izreci ove presude. Istakao je da je
izvedenim dokazima utvrdjeno da je optuženi izvršio krivično djelo. Predložio
je da sud optuženog oglasi krivim za krivično djelo teška tjelesna povreda iz
čl. 151.st.1. KZ i osudi ga po Zakonu.
Oštećeni L. A., na glavnom pretresu nije se pridružio krivičnom gonjenju ODT-a
u odnosu na optuženog i nije postavio odštetni zahtjev.
Optuženi L. S. na glavnom pretresu izjavio je da djelimično priznaje izvršenje
krivičnog djela i krivicu za krivično djelo za koje je optužen.
U svojoj odbrani istakao je: da se sa oštećenim dobro poznaje. Dana
25.12.2010. godine upravljao je vozilom ulicom "Raduna Djuića" u pravcu centra
grada. Dolazeći u blizini mosta na rijeci Ibar, u susret mu je išlo vozilo
kojim je upravljao oštećeni. Kada su se mimoilazili oštećeni je zaustavio
vozilo paralelno sa njegovim vozilom. Zaustavio je i on svoje vozilo. Oštećeni
je izašao iz vozila kao i on. Oštećeni ga je pitao da li ima neki problem na
šta mu je odgovorio da li on ima problem. Pošli su jedan prema drugom kada su
se približili počeli su se medjusobno udarati pesnicama. Oštećeni je od udarca
koji mu je zadao pesnicom pao na asvalt. U rukama nije imao nikakav predmet.
Prišli su im neki gradjani koji su ih razdvojili. Ušao je u svoje vozilo i
udaljio se sa tog mjesta. Pozvan je u policiju u vezi ovoga. Na prstima nije
imao nikakav nakit. Kada je oštećeni pao na asvaltnu podlogu nije vidio da li
je glavom udario u asvaltnu podlogu. Imao je povrdu u predjelu nosa, kao i na
tjemenom dijelu glave od udaraca koje mu je zadao oštećeni. Sa oštećenim se
izmirio i uspostavili su dobre odnose, kao i njihove porodice. Predložio je
ukoliko ga sud oglasi krivim da ga što blaže kazni.
Na glavnom pretresu po ovoj krivičnopravnoj stvari, sud je izveo dokaze
saslušanjem u svojstu svjedoka - oštećenog L. A., po saglasnosti stranaka
pročitao nalaz i mišljenje prof. dr. Dragane Čukić, specijaliste za sudsku
medicinu, izvršio uvid u izvod iz kaznene evidencije na ime okrivljenog, dok
nije izveo dokaze saslušanjem u svojstvu svjedoka D. Dž. sa razloga što je od
izvodjenja ovog dokaza na glavnom pretresu odustao ODT iz Rožaja, a izvodjenje
istog se pokazalo suvišnim u odnosu na izvedene dokaze.
Svjedok - oštećeni L. A. istakao je: da se sa okrivljenim poznaje. Sa tastom
okrivljenog imao je neke neraščišćene poslovne odnose, za šta je bio upoznat
okrivljeni. Po nagovoru njegovog tasta okrivljeni je bio angažovan da sa njim
te odnose raščišćava. Više puta su u vezi toga imali verbalni duel.
Okrivljenom je govorio da sa njim nije u nikakvim poslovnim odnosima i da se u
vezi toga ne angažuje. Dana 25.12.2010. godine, oko 15. časova, upravljao je
vozilom marke "Golf III". Kada je došao na "Trgu 9. crnogorske brigade"
saobraćaj se odvijao jednom kolovoznom trakom zbog parkiranih vozila. Iz
suprotnog smjera kretalo se putničko motorno vozilo marke "Mercedes" te je
došlo do zastoja u saobraćaju. Dok se vozilom kretao unazad vozilo "Mercedes"
je išlo prema njegovom vozilu i došlo je do zadnjeg dijela njegovog vozila.
Okrenuo se da vidi ko je vozač u tom vozilu. Kada je svoje vozilo parkirao
vidio je da vozilo marke "Mercedes" stoji, a moglo je nesmetano da nastavi
kretanje. Sjedio je u vozilu i čekao da vozila prodju iz suprotnog smjera.
Vidio je da vozač iz vozila "Mercedes" gleda u njegovom pravcu. Isti mu je
gestikulacijom glavom upućivao prijetnje. Izašao je iz vozila i kada je vozilo
zaključavao vidio je da vozač iz tog vozila i dalje gleda put njega. Otvorio
je vrata od vozila i uputio mu neke prijeteće riječi. Pošao je u pravcu tog
vozila da vidi zbog čega ga vozač tog vozila psuje. Vozač je bio optuženi,
izašao je iz vozila i pošao put njega. Kada su se približili isti ga je
stisnutom pesnicom desnom rukom u kojoj je imao neki tvrdi predmet, a ne zna o
kojem se predmetu radilo, udario u predjelu desnog oka. Osjetio je bol.
Pokušao je da se zaštiti od daljih udaraca granajući rukama put optuženog. Od
tog udarca počeo je da gubi svijest idući unazad. Prislonio se uz vozilo nakon
čega je glavom potiljačnim dijelom udario u vozilo i našao se na asvaltu. Ne
sjeća se,obzirom da je bio izgubio svijest, da li ga je optuženi udarao kada
se našao na asvaltu. Sjeća se da je i optužni pao nad njim . Nakon toga neki
gradjani su ga podigli sa asvalta. Kda je ušao u svoje vozilo vidio je jedan
telefon koji je neko u toj blizini našao misleći da je njegov i isti stavio u
vozilo. Vidio je da se ne radi o njegovom telefonu, već je utvrdjeno da je
vlasništvo optuženog. Na desnom oku je izgubio vid, osjećao je jak bol, tako
da je pošao u bolnicu, gdje mu je ukazana ljekarska pomoć. Imao je posjekotinu
ispod oka. Pošao je u bolnicu u Beranama, ne sjećajući se ko ga je odvezao.
Zbog zadobijenih povreda se liječi i redovno se javlja ljekaru. Mobilni
telefon optuženog bio je male večine i može da stane u zatvorenoj šaci.
Telefon je predao policiji i ista je telefon predala optuženom. Sa optuženim
su se on i njegova porodica izmirili, uspostavili su dobre odnose, tako da se
ne pridružuje krivičnom gonjenju ODT-a u odnosu na istog. Imao je odredjene
izdatke oko liječenja i smatra da će se sa optuženim u vezi toga dogovoriti, a
u suprotnom tražiće od istog oštetni zahtjev.
Prof. dr. Dragana Čukić, u svom nalazu i mišljenju istakla je:
-da je u medicinskoj dokumentaciji za L. A. konstatovano da je imao povrede krvni podliv oko desnog oka, nepravilnog oblika; crtastu ranu razderina ispod donjeg kapka desnog oka, promjera 2 x 0,2 cm, nagnječenje desne očne jabučice, krvni podliv veznice desnog oka u spoljašnjem dijelu, smanjenje vida na desnom oku za 15%, ranu razderina sa unutrašnje strane donje usne desno, promjera 3 x 0,2 cm, i crvenilo u lijevom čeonom predjelu nepravilnog oblika. Da se povreda u predjelu desnog oka kvalifikuje kao teška tjelesna povreda. Da se rana razderina donje usne i crvenilo u lijevom čeonom predjelu, pojedinačno i zbirno, kvalifikuju kao laka tjelesna povreda. Da su ove povrede nastale sa višekratnim djelovanjem tupine mehaničkog orudja u koje spada i šaka stisnuta u pesnicu i druga tupa sredstva. Da je tupomehaničko sredstvo djelovalo u najmanje tri navrata u predio desnog oka, u predio usana sa donje strane i na lijevi čeoni predio. Da su prilikom poslednjeg pregleda kod oštećenog konstatovane posledice u vidu smanjenja vida na desnom oku za oko 15%, te da se može očekivati da će te povrede dovesti do trajnog oštećenja vida na tom oku, a što se sada ne može predvidjeti, već je potrebno sprovoditi kontinuirano liječenje i nakon godinu dana od povredjivanja biće neophodan pregled oštećenog radi konačnog utvrdjenja stanja vida kod istog.
Sud je cijeneći iskaz optuženog, izvedene dokaze pojedinačno i u sklopu svih
izvedenih dokaza, pa je na osnovu takve ocjene utvrdio činjenično stanje koje
je bliže opisano u izreci ove presude, a iz kojeg prozilazi i pravna
kvalifikacija krivičnog djela teška tjelesna povreda iz čl. 151.st.1. KZ.
Utvrdjeno činjenično stanje proizilazi iz iskaza optuženog, čiji je iskaz sud
prihvatio kao objektivan i isti uzeo kao dokaz jer je potvrdjen izvedenim
dokazima.
Naime, iz iskaza optuženog se vidi da je pomenutog dana izmedju njega i
oštećenog došlo do svadje koja se u početku ogledala u verbalnom duelu, a onda
je došlo i do tuče. Da su se u toj tuči medjusobno udarali pesnicama. Da je
oštećeni od udaraca koji mu je zadao pesnicom pao na asvalt. Iskaz optuženog u
pogledu ovih odlučnih činjenica potvrdjen je i sa iskazom oštećenog.
Iz iskaza oštećenog se vidi da je u tuči koja se dogodila pomenutog dana
izmedju njega i optuženog, optuženi istog udarao pesnicom u predjelu desnog
oka. Od tih udarca izgubio je svijest prislonivši se na svoje vozilo, a nakon
toga je pao na asvaltu. Da je u toj blizni bio i optuženi i da se ne sjeća da
li ga je optuženi dok je bio na asvaltu još udarao. Da je od ovih udaraca imao
povrede u predjelu glave, zbog čega je zatražio ljekarsku pomoć. Njegov iskaz
u ovom dijelu sud je u cjelosti prihvatio jer je saglasan i sa iskazom
optuženog, kao i ostalim izvedenim dokazima. Medjutim, njegov iskaz u dijelu
koji se odnosi da je optuženi u rukama imao neki tvrdi predmet, ne
isključujući mogućnost da se radilo o mobilnom telefonu koji je našao u kolima
kada je pošao u bolnicu, sud nije mogao prihvatiti obzirom da ni sam oštećeni
taj predmet nije identifikovao, ističući da ne zna o kakvom se predmetu
radilo.
Cijeneći nalaz i mišljenje prof. dr. Dragane Čukić, sud je taj nalaz u
potpunosti prihvatio kao realan, stručan, objektivan i kao takav ničim
nedoveden u sumnju, a čijem nalazu niko od učesnika u ovom postupku nije
prigovorio. Iz ovog nalaza i mišljenja se vidi da su povrede u predjelu desnog
oka koje su konstatovane kod oštećenog, teške tjelesne povrede i da su
nanešene djelovanjem tupine mehaničkog orudja, gdje spada i šaka stisnuta u
pesnicu, dok se ostale povrede kvalifikuju kao laka tjelesna povreda. Da su
sve te povrede nanijete višekratnim djelovanjem tupine mehaničkog orudja i to
u najmanje tri navrata. Imajući u vidu činjenično stanje kako su to
predstavili optuženi i oštećeni upravo se i ovim nalazom i mišljenjem
potvrdjuje način na koji su te povrede nanijete, kao i sredstvo, te nije imalo
razloga da se ovaj nalaz i mišljenje ne prihvati.
Iz utvrdjenog činjeničnog stanja koje je bliže opisano u izreci ove presude,
sud je na nesumnjiv način utvrdio da je optuženi opisane povrede oštećenom
nanio i na taj način istog teško tjelesno povrijedio. U konkretnom slučaju
optuženi je postupao sa umišljajem jer je udarajući oštećenog bio svjestan da
istog može povrijediti i na taj način nastupiti zabranjena posledica, koja je
u konkretnom slučaju i nastupila. Kako su u radnjam optuženog sadržani svi
bitni elementi krivičnog djela teške tjelesne povrede iz čl. 151.st.1. KZ, to
ga je sud za izvršeno krivično djelo i oglasio krivim, pošto je našao da nema
elemenata koji bi isključivali njegovu krivičnopravnu odgovornost i osudio ga
na kaznu zatvora u trajanju od 4 mjeseca.
Odmjeravajući kaznu optuženom sud je primjenom čl. 42.KZ utvrdio okolnosti od
značaja za djelo i izvršioca. Pri tom je utvrdjeno da otežavajućih okolnosti
na strani optuženog nema. Naprotiv, optuženi je mladje životne dobi i bez
zapošljenja, oženjen je, izrazio je kajanje za izvršeno krivično djelo, sa
oštećenim i njegovom porodicom uspostavio je dobre odnose, na glavnom pretresu
priznao izvršenje krivičnog djela, te je sud u tom smislu imajući u vidu
njegov odnos prema izvršenom krivičnom djelu, cijeneći značaj olakšavajuće
okolnosti, stekao ubjedjenje da će se svrha kažnjavanja ostvariti ublaženom
kaznom nalazeći da istaknute olakšavajuće okolnosti u zbiru u nedostatku
otežavajućih okolnosti imaju značaj naročitih, u smislu čl. 45. KZ. Primjenom
tog zakonskog odredjenja i čl. 46. istog Zakonika, optuženom je izrečena kazna
zatvora u trajanju od 4 mjeseca, kao blaža visina kazne u odnosu na njenu
propisanost u zakonu, ubijedjen da će se sa istom postići svrha kažnjavanja iz
čl. 4. u vezi čl. 32.KZ.
U smislu čl. 202. u vezi čl. 199. st.2. tač. 1. i st. 3. ZKP, sud je obavezao
optuženog da plati ovom sudu na ime troškova krivičnog postupka iznos od 330
eura, a koji troškovi se odnose na ime naknade vještačenja od strane sudskog
vještaka medicinske struke, kao i 50 eura paušala imajući u vidu trajanje i
složenost krivičnog postupka, kao i imovno stanje optuženog.
OSNOVNI SUD U ROŽAJAMA, dana 26.4.2011. godine.
ZAPISNIČAR PREDSJEDNIK SUDA-VIJEĆA
Burdžović Adisa s.r. Camić Zahit s.r.
PRAVNA POUKA: Protiv ove presude može se
izjaviti žalba u roku od 15 dana od dana prijema
iste i to Višem sudu u Bijelom Polju, a preko
ovog suda.