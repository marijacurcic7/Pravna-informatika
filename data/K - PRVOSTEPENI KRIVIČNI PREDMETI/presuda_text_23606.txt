HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
K.br. 129/13
U IME CRNE GORE
OSNOVNI SUD U PODGORICI, kao prvostepeni, krivični, po sudiji Jovović Željki,
uz učešće Rajković Danijele, kao zapisničara, u krivičnom predmetu protiv
okrivljenih S. Z., S. R. i S. Dž., zbog krivičnog djela laka tjelesna povreda
iz čl. 152 st. 2 u vezi st. 1 Krivičnog zakonika, rješavajući po optužnom
predlogu Osnovnog državnog tužioca Podgorica Kt. br. 1155/12 od 08. 02. 2013.
godine, nakon glavnog i javnog pretresa održanog dana 15. 05. 2013. godine, u
prisustvu zastupnika optužbe J. J. i okrivljenih S. Z., S. R. i S. Dž., donio
je i istog dana javno objavio
P R E S U D U
Okrivljeni
S. Z., JMB xxxxxxxxxxxxx, od oca I. i majke Dž., rođene A., rođen 05. 10.
19xx. godine u Podgorici, sa prebivalištem u mjestu rođenja Doljani bb,
crnogorski državaljanin, nezaposlen, oženjen, otac šestoro djece, pismen,
završio osnovnu školu, lošeg imovnog stanja, osuđivan presudama Opštinskog
suda u Kotoru K. br. 318/84 od 18. 04. 1985. godine zbog krivičnog djela iz
čl. 152 KZ SRCG (3 mjeseca zatvora) - kaznu izdržao, Osnovnog suda u Podgorici
K. br. 1162/09 od 05. 11. 2009. godine zbog krivičnog djela iz čl. 220 st. 2/1
KZ CG (3 mjeseca zatvora uslovno na 1 godinu) i Osnovnog suda u Podgorici K.
br. 935/11 od 23. 01. 2013. godine zbog krivičnog djela iz čl. 239 st. 1 KZ CG
(3 mjeseca zatvora),
S. R., od oca A. i majke S., rođene M., rođen 15. 05. 19xx. godine u
Podgorici, sa prebivalištem u mjestu rođenja Doljani bb, crnogorski
državaljanin, nezaposlen, oženjen, otac sedmoro djece, pismen, lošeg imovnog
stanja, neosuđivan,
S. DŽ., JMB xxxxxxxxxxxxx, od oca B., majke B., rođene A., rođena 21. 10.
19xx. godine u Podgorici, sa prebivalištem u mjestu rođenja Doljani bb,
nepismena, nezaposena, udata, majka šestoro djece, lošeg imovnog stanja,
neosuđivana,
Krivi su
Što su:
Dana 02. 09. 2012. godine, oko 19,00 časova, u naselju Doljani, Opština
Podgorica, sredstvima podobnim da tijelo povrijede ili zdravlje teško naruše,
u toku svađe, lako tjelesno povrijedili oštećene, na način što su i to:
okrivljeni S. Z. pogodio kamenom mldb. oštećenog S. R. u predjelu glave,
okrivljeni S. R. udario kamenom oštećenog S. S. u predjelu glave i okrivljena
S. Dž. tupom stranom kosijera udarila oštećenog Dž. u predjelu glave, kojom
prilikom su oštećeni zadobili lake tjelesne povrede i to mldb. S. R. u vidu
rane razderine u desnom sljepoočnom predjelu, S. S. u vidu rane razderine u
desnom sljepoočnom predjelu i S. Dž. u vidu otoka u desnoj polovini tjemenog
predjela, promjera oko 2x2, pri čemu su bili svjesni svojih djela, čije su
izvršenje htjeli, znajući da su njihova djela zabranjena,
- čime su izvršili krivično djelo laka tjelesna povreda iz čl. 152 st. 2 u
vezi st. 1 Krivičnog zakonika
Pa sud okrivljenog S. Z. na osnovu čl. 4. st. 2, 32, 36, 42 st.1 Krivičnog
zakonika, te čl. 226, 229 i 374 Zakonika o krivičnom postupku,
O S U Đ U J E
Na kaznu zatvora u trajanju od 40 (četrdeset) dana, koju kaznu je dužan
izdržati nakon pravosnažnosti presude.
Sud okrivljenim S. R. i S. Dž. za navedeno krivično djelo primjenom čl. 4 st.
2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i
374 Zakonika o krivičnom postupku, izriče
USLOVNU OSUDU
Kojom im predhodno utvrđuje kaznu zatvora u trajanju od po 40 (četrdeset) dana
i istovremeno određuje da se ista neće izvršiti, ako okrivljeni u roku od 1
(jedne) godine po pravosnažnosti presude ne izvrše novo krivično djelo.
Obavezuju se okrivljeni da solidarno plate na ime troškova krivičnog postupka
iznos od 66,00 €, te po osnovu sudskog paušala iznos od po 30,00 €, u roku od
15 dana po pravosnažnosti presude, pod prijetnjom prinudnog izvršenja.
O b r a z l o ž e nj e
Optužnim predlogom Osnovnog državnog tužioca u Podgorici Kt. br. 1155/12 od
08.02.2013.godine stavljeno je na teret okrivljenima S. Z., S. R. i S. Dž.,
izvršenje krivičnog djela laka tjelesna povreda iz čl. 152 st.2 u vezi st.1
Krivičnog zakonika. Zastupnik optužbe je u završnoj riječi u cjelosti ostala
pri podnijetom optužnom aktu, predlažući sudu da okrivljene oglasi krivim i
osudi po zakonu.
Okrivljeni S. Z. je u svojoj odbrani u prethodnom postupku i na glavnom
pretresu u bitnom naveo da je kritičnog dana, nakon svađe koja je u ranim
jutarnjim satima izbila između njegovog oca Islama i S. M. sina S. R. oko
njihovog kazana za rakiju, sjedio na terasi ispred svoje kuće sa suprugom B. i
sinom N., kada su odjednom prema njima počele da lete kamenice i drvene letve.
Kako je gusta šuma oko njegove kuće, to je vidio samo S. G. kako gađa, ali
pretpostavlja da nije bio sam, pošto je u tom trenutku prema njemu letjelo 10-
ak kamenica. Odmah je svoju suprugu i dijete odveo do kuće svog oca, koja je
na nekih 20 - tak m od njegove, nakon čega je na putu čuo svađu i galamu, a
pošto nije vidio ko se svađa sa svojim ocem je otišao u tom pravcu. Kada se
približio, vidio je gužvu i njegovog sina P., brata S. i njegovu suprugu i
troje djece kako stoje opkoljeni od strane porodice S. R.. Vidio je da su tu
S. M., Dž., L., R. i R., koji je stajao po strani, kao i dvije R. kćerke.
Dalje navodi da je tom prilikom vidio da je njegov brat S. povrijeđen u
predjelu glave i da mu glava krvari, zbog čega se sageo, uzeo jedan kamen i
gađao u pravcu S. R. i članova njegove familije. Uspio je da pogodi i razbije
far od R. kombija a nakon toga je nastavio da baca kamenice u njihovom pravcu,
pa su R. i njegovi članovi porodice počeli da bježe. Moguće je da je nekoga
pogodio kada je gađao kamenjem, ali on to nije vidio, a R. i njegovi članovi
porodice su takođe gađali u njegovom pravcu, ali nisu uspjeli da ga pogode. U
završnoj riječi je naveo da mu je žao zbog svega što se desilo, da se kaje,
dodajući da su se svi međusobno izmirili i da se to više sigurno neće
ponoviti.
Okrivljeni S. R. je u svojoj odbrani u predhodnom postupku i na glavnom
pretresu naveo da su ga kritičnog dana putem mobilnog telefona njegova djeca
obavijestila da je njegov komšija i rođak S. Z. kamenom pogodio u glavu
njegovog sina R., nakon čega se odmah uputio prema svojoj kući, koja se nalazi
u Doljanima. Kada je stigao, s puta je pozvao Z. da ga pita šta se to dogodilo
i zašto je udario njegovog sina, a Z. je njegova žena vukla u kuću, pa mu je
izgledalo da je isti pijan, zbog čega se okrenuo i uputio prema svojoj kući.
Dok se nalazio na putu, naišao je Sejdović Senad sa svojim vozilom u kojem je
bila i njegova porodica tj. supruga Z. i njihovo dvoje djece, kao i S. P.. S.
je zaustavio svoje vozilo, nakon čega su on i njegova supruga odmah izašli iz
istog a Z. je krenula prema njegovom sinu Dž., vidio je da je htjela da ga
udari, a njegove dvije kćerke S. i S. su krenule prema Z. i povukle je za
kosu, nakon čega je izmedju njih došlo do guranja. S. je tada prišao i pokušao
da ih razdvoji, u to se uključila i njegova žena R., koja je pokušala da
pomogne S., a pošto je nastala velika gužva i guranje onda se i on umješao i
pokušao da ih razdvoji. Nakon toga je vidio S. P. kako je prešao preko S.
auta, prišao mu i stisnutom pesicom ga udario u predjelu glave, nakon čega je
pobjegao prema svojoj kući a onda se opet vratio na istom mjestu. U tom
trenutku S. se zaputio prema njegovom sinu Dž. i počeo da ga udara pesnicama u
predjelu glave a onda je prišla S. majka Dž., koja je držeći kosijer u ruci
zamahnula i udarila njegovog sina Dž. u ledja ali ne onim oštrim dijelom. On
je pokušao da odmakne S. od Dž. a kada ga je Senad ugledao prestao je da
nasrće na njegovog sina i uputio se prema svom vozilu, a on prema svom. Kada
je bio blizu svog kombija pojavili su se Z. i njegova žena Dž., koji su počeli
kamenicama da gadju u njegovom pravcu i tom prilikom su slomili lijevi far od
njegovog vozila. Tvrdi da nije udario kamenom S. S., niti je za tim bilo
potrebe. U završnoj riječi je istakao da mu je žao zbog svega što se desilo.
Okrivljena S. Dž. je u svojoj odbrani navela da je na Ilin dan 2012. godine
sjedjela ispred kuće svog sina Z., kada je došao R. sin Dž. i počeo da gadja
kamenjen u pravcu kuće, jer je bio ljut što su oni uspjeli da pronadju svoj
kazan, za koji su sumnjali da ga je Dž. ukrao. U tom trenutku ispred kuće je
bio njen sin Z., snaha B. i unuče od dva mjeseca. Ona je odmah sklonila svoje
unuče u kuću kako ga kamenje ne bi povrijedilo. Čini joj se da je tom prilikom
Dž. bio sam, a njen sin Z. je tada počeo da ga gadja. Odmah se iz pravca svoje
kuće uputila prema tom mjestu, odakle je dolazila galama, kako bi vidjela o
čemu se radi i tada je na putu ugledala S. R. sa sinovima M., Dž. i R., kao i
njegove kćerke i ženu R.. Vidjela je da su na putu i njen sin S. i unuk P.,
koji nijesu mogli da prodju sa svojim vozilom a u vozilu su sjedjela njena
unučad. U jednom trenutku, vidjela je kako Dž. i R. biju nogama i rukama
njenog sina S., nakon čega je R. uzeo jedan kamen i njime udario S. u predjelu
glave. Pokušala je da im pridje kako bi zaštitila svog sina S., jer je bio cio
krvav, bila je veoma uznemirena i tada je uzela jedan kosijer i onom tupom
stranom dva tri puta udarila Dž. u predjelu ledja. Nakon toga je pošla prema
svojoj snahi Z., jer je vidjela da je R. kćerke udaraju i čupaju za kosu i
uspjela je nekako da ih odgurne, a misli da su se one prepale od kosijera koji
je ona imala u ruci, pa su pobjegle. Nakon toga je uzela svoju snahu za ruku i
povela je do S. auta, koje je bilo parkirano nedaleko od tog mjesta na putu, a
neposredno prije ovog dogadjaja je vidjela da je njen sin Z. gadjao prema Dž.,
jer su se svadjali. Medjutim, promašio je Dž. i kamenom pogodio R. sina R..
Naglasila je da je sigurna da njen sin Z. nije htio da udari kamenom R. već se
to desilo slučajno. U završnoj riječi je nvela da joj je žao što se desio ovaj
dogadjaj, da su se svi pomirili i da želi da žive u miru i slozi.
Sud je u dokaznom postupku saslušao svjedoke -S. R., S. P., S. S., svjedoke
oštećene S. S., mldb.S. R. i S. D., pročitao medicinsku dokumentaciju na ime
oštećenih S. R., S. S. i S. D., po saglasnom predlogu stranaka pročitao nalaz
i mišljenje vještaka medicinske struke N. R. od 14.09.2012.godine, izvode iz
kaznene evidencije UP PJ Podgorica od 01.04.2013.godine na ime okrivljenog S.
Z. i S.R. i od 21.02.2013.godine, na ime okrivljene S. D.. Svjedok S. I.
upozoren u smislu čl. 109 Zakonika o krivičnom postupu, je na glavnom pretresu
iskoristio svoje zakonsko pravo da ne svjedoči, a ovo imajući u vidu da mu je
okrivljeni S. Z. sin a okrivljena S. Dž. supruga.
Svjedok oštećeni mldb. S. R. je u prisustvu zakonskog zastupnika majke S. R. u
predhodnom postupku i na glavnom pretresu u bitnom naveo da je kritičnog dana
igrao fudbal, da je kada se vratio kući čuo viku i galamu, koja je dolazila iz
pravca kuće njegovog brata Dž., nakon čega se odmah uputio tamo kako bi
provjerio o čemu se radi. Kada je došao tamo vidio je svog brata i snahu kako
stoje u svom dvorištu, ispred kuće, a njihov prvi komšija S. Zahim iz svog
dvorišta viče na njegovog brata i gađa kamenjem prema njemu. Odmah je ušao u
dvorište svog brata, kada ga je kamen kojim je gađao S. Z. pogodio u glavu,
tačnije iznad desnog uha. R. je odmah počela da krvari pa je uzeo jednu krpu i
stavio na ranu. Pozvali su roditelje, koji nisu bili kući već negdje u gradu,
nakon čega su isti vrlo brzo došli i sa puta ispred Dž. kuće, zvali Z. da
izađe i da im objasni zašto ga je pogodio kamenom. Međutim, Z. je nastavio da
psuje njegove roditelje i da ih gađa kamenjem, a njegova žena B. ga je vukla u
kuću pokušavajući da ga smiri. U jednom trenutku, dok su se njegovi roditelji
nalazili na putu ispred kuće njegovog brata Dž., svojim vozilom je naišao S.
S. sa kojim je u vozilu bila njegova supruga Z., dvoje djece i S. P.. S. je
odmah zaustavio svoje vozilo iz kojeg je izašla Z. i uputila se prema njegovom
bratu Dž., koji je takođe bio na putu, misli da je imala namjeru da ga udari,
a njegova majka je tada stala između njih, počela da gura Z. prema vozilu,
tražeći od S. da je smiri i odvede kući. Međutim, ona je uspjela nekako da se
otrgne i da uhvati za kosu njegovu sestru A. koja je uspjela da se otrgne a
ona je onda uhvatila za kosu njehovu sestru S., obije su pale na zemlju, a
njegova majka je pokušala da ih razdvoji a razdvajanju su se pridružili i
njegov otac R. i S., koji je u međuvremenu izašao iz vozila. Nije primijetio
kada je S. P. izašao iz vozila, ali je vidio da je udarao njegovu majku od
kojih udaraca je ona izgubila svijest, pa je snaha S. polivala vodom. U jednom
trenutku P. se popeo na S. auto i udario ga nogom u glavu. Vidio je i da su se
počeli gurati, i međusobno udarati, njegov brat Dž. i S. S.. R. je pokušavao
da odvuče S. od Dž. i tom prilikom mu je pocijepao majcu. Odjednom je njegov
brat Dž. uzeo jedan kamen iz dvorišta i njime udario S. u glavu iznad desnog
uha, pojašnjavajući da koliko je on vidio njegov otac R. nije udarao S.
kamenom već je to učinio Dž.. Zakonski zatupnik - majka mldb.S. R., S. R.,
nije se pridružila krivičnom gonjenju i nije postavila imovinskopravni
zahtjev, navodeći da su se svi oni u međuvremenu pomirili.
Svjedok oštećeni S. Dž. je u predhodnom postupku i na glavnom pretresu u
bitnom naveo da se kritičnog dana sa suprugom i sinom, kao i sa drugim
članovima porodice, nalazio ispred svoje kuće. U jednom trenutku je čuo viku i
galamu, nakon čega je došao njegov brat R., kojeg je kamenom pogodio Z., a
koji je inače gađao u njegovom pravcu, zbog čega je on potrčao ka njemu, ali
je njegova supruga uspjela da ga odbrani. Nakon toga su se na putu pojavili
njegovi roditelji, koji su mu rekli da ide kući, što je on i učinio, a
istovremeno su tražili Z. kako bi im objasnio zašto je udario njegovog brata
R.. Upravo tada se sa svojim vozilom na putu pojavio S. S., a sa njim u vozilu
su bili i njegova supruga Z., dvoje djece i S. P., Z. sin. S. je zaustavio
svoje vozilo a njegova supruga je odmah izašla iz vozila i krenula u njegovom
pravcu kako bi ga udarila, a onda je njegova majka stala između njih i počela
da gura Z. prema vozilu. Međutim, Z. je tada uspjela da uhvati za kosu njegovu
sestru A. a zatim i S., da bi potom obje pale na zemlju i počele da se čupaju
i vuku. Njegova majka je pokušala da ih odvoji, kao i S., a on se okrenuo
prema kući kako bi napustio to mjesto. Tada mu se S. obratio rekavši mu "ti si
za ovo kriv" i krenuo je prema njemu da ga udari a njegov otac je S. uhvatio
za majcu kako bi ga spriječio da ga udari i tom prilikom mu je iscijepao
majcu.Tada je S. pokušao da ga udari zamahujući rukom prema njemu, ali u tome
nije uspio, a on je onda pesnicom S. udario negdje u glavu. Neko iz gužve je
prišao da ih razdvoji, nakon čega je S. majka Dž. prišla sa kosijerom u ruci i
udarila ga 2 - 3 puta po leđima i po glavi, ali ga srećom nije ga udarila
oštrim, već tupim dijelom kosijera. Kada se okrenuo vidio je S. kako se drži
za glavu, vidio je da je povrijeđen, ali ne zna da li mu je tu povredu nanio
on ili neko drugi. Naglasio je da on S. nije udario kamenom niti je vidio da
ga je neko drugi udario. Kada je S. počeo da se udaljava on je uzeo jednu
dasku i udario ga u leđa i to zato što je vidio P. kako stoji na S. vozilu i
njegovog, već povrijeđenog brata R., udara nogom u glavu. Nije se pridružio
krivičnom gonjenju niti je postavio imovinskopravni zahtjev, navodeći da su se
svi u međuvremenu pomirili.
Svjedok oštećeni S. S. je u predhodnom postupku i na glavnom pretresu u bitnom
naveo da se kritičnog dana, negdje u večernjim časovima, vraćao kući svojim
vozilom, kojom prilikom su sa njim bili njegova supruga Z., bratanić P. i dva
sina. Nedaleko od njegove kuće na putu je primijetio S. R., njegove sinove
Dž., M. i R., R. suprugu L., kćerke A., S. i S., kao i svog brata od strica S.
R., njegovu suprugu T. i R. snahu S.. Pošto se kretao veoma sporo čuo je A.
kako kaže "udarili ste mog brata, sad ćete viđeti". U jednom trenutku ispred
njegovog auta se pojavio S. Dž. koji je u rukama držao kamenje i istovremeno
mu se obratio riječima "jebaću ti mater". Pošto je stajao ispred njegovog
vozila, on se zaustavio a Dž. je tada zamahivao rukama prema njegovom vozilu
kao da je htio da ga udari, nakon čega je odmah prišla Dž. majka i sklonila ga
od njega, a on je onda izašao iz svog vozila, što je učinila i njegova
supruga, a vrlo brzo oko njih su se stvorili R. kao i njegovi sinovi i kćerke.
Dok je pokušavao suprugu da ugura u vozilo, kako se ne bi raspravljala sa
njima, R. kćerka S. je počela da je vuče za kosu da bi nakon toga došlo do
međusobnog guranja. U to se uključila R. snaha S. a on i R. su pokušavali da
ih razdvoje. U toj namjeri iz vozila je izašao i njegov bratanić P., preskočio
je preko vozila, u tom trenutku je zadobio udarac u glavu, a kada se okrenuo
vidio je Dž. kako ga još nekoliko puta udara pesnicom u glavu, dok je R.
stajao pored i pokušavao da zaustavi svog sina Dž.. Obzirom da je Dž. S. i
dalje nasrtao na njega on ga je odgurnuo rukama u predjelu ramena i tada je
došlo do razmjene udaraca. Odmah su mu prišli S. M. i R. koji su ga hvatali i
vukli za ruke. Primijetio je da R. u ruci ima kamen, kojim ga je makar dva
puta udario u predjelu glave, tačnije iznad desnog uha. Tada je prišao njegov
bratanić P. i odgurnuo R., a onda je vidio da iz pravca njegove kuće trče i
viču njegova majka, otac i brat Z.. Misli da su oni gađali kamenjem u njihovom
pravcu kako bi spriječili dalje napade na njega, ali to sa sigurnošću ne može
da tvrdi jer je bio ošamućen od udaraca. S. R. ga je ovom prilikom udario
nogom u predjelu grudi, kasnije ga je sreo u Urgentnom centru i vidio da ima
povredu na glavi,a nije vidio kritičnom prilikom kako je istu zadobio. Nije se
pridružio krivičnom gonjenju i nije postavio imovinskopravni zahtjev jer su se
u međuvremenu pomirili.
Svjedok S. R. je u predhodnom postupku i na glavnom pretresu u bitnom navela
da je kritičnog dana sa svojim suprugom R. bila u gradu, kada su je putem
mobilnog telefona pozvali od kuće i rekli joj da je njihov komšija i rođak S.
Z. gađao kamenjem i pogodio njihovog 16-godišnjeg sina R.. Odmah su se uputili
prema njihovoj kuću u Doljanima pri čemu su sa puta kada su tamo stigli
pozvali Z. da izađe iz kuće i objasni im zašto je udario kamenom njihovo
dijete. Vidjela je da je Z. vukla žena kako bi ga uvela u kuću a misli da je
isti bio pijan jer ih je psovao i vikao na njih. Dok su još uvjek bili na putu
svojim vozilom je naišao S. S., sa kojim su bili i njegova supruga Z., njihovo
dvoje djece kao i S. P.. S. je zaustavio svoje vozilo a ona je tada započela
razgovor sa njim i zamolila ga da popriča sa svojm bratom Z. i da joj da
obješanjenje zašto je udario njenog sina R.. Tada je iz vozila izašla Z. i
uputila se prema njenom sinu Dž., koji se umedjuvremenu pojavio, i imala je
namjeru da istog udari zbog čega je ona potrčala i stala izmedju njih, kako bi
to spriječila. Odgurala je Z. do auta i zamolila S. da spriječi svadju a Z. je
onda uhvatila njenu kćerku A. za kosu i počela da je vuče. A. je uspjela da se
otme i da pobjegne iza nje a Z. je onda uhvatila S. i obje su pale na zemlju i
počele da se čupaju i vuku. Dalje objašnjava da je prišla pokušavajući da ih
razdvoji a onda je u glavnu zadobila više udaraca, pri čemu joj se zamantalo
pa je mislila da će izgubiti svijest. Pomjerila se malo u stranu i vidjela P.
a njena snaha S. je uzela flašu vode i skvasila je kako bi došla k sebi. Nakon
toga je došao njen sin R., bio je krvav i držao je neku krpu na glavi a kada
je on prišao vidjela je P. da se popeo na krov S. auta i R. udario nogom u
glavu. Iza njenih ledja su bili R., S. i Dž., nije dobro vidjela šta su oni
radili jer je bila skoncetrisana na to da razdvoji kćerke i Z., sve dok nije
dobila udarce u glavu. Ne može se izjasniti šta su oni radili, vidjela je da
su se nešto vukli i gurali, a da li je neko nekog udarao o tome sa sigurnošću
ne može govoriti. Vidjela je u jednom trenutku Dž. S. kako drži kosijer u ruci
i čula je da psuje njenog sina Dž., ali nije vidjela šta je ona radila sa
kosijerom, niti je vidjela da je koga udarala.
Svjedok S. P. je u svom iskazu u predhodnom postupku i na glavnom pretresu u
bitnom naveo da je kritičnog dana oko 19 h sa svojim stricem S., strinom Z. i
njihovom djecom K. i D. bio u vozilu, kojim je upravljao njegov stric S.. Na
putu je primijetio S. R. i njegove sina M., Dž. i R., kćerku A., S. i S. i
snahu S.. S. je vozio sporo i dok su se kretali makadamskim putem A. im je
rekla "sad ćete vi vidjet što ste mi udarili brata". Nije im bilo jasno o čemu
se radi pa su nastavili kretanje a onda se ispred njih na putu stvorio S. Dž.,
koji je zamahivao rukama kao da želi nekog da udari. Tada je S. zaustavio
vozilo jer nije mogao da prodje od Dž. i iz istog su izašli S. i njegova
supruga Z. da bi odmah potom prišli S. R., M. i ostali članovi njegove
porodice koje je naprijed naveo. Tada je došlo do rasprave i iz vozila gdje je
sjedio vidio je da je S. počela da vuče za kosu njegovu strinu Z.. Njoj su se
pridružile i S., S. kao i R. žena L., tako da je došlo do guranja izmedju
njih. Čuo je da je R. vikao i govorio im da prestanu ali ove žene na to nijesu
ragovale. Vidio je kako Dž. vuče S. pa je tada izašao iz vozila u kojem
trenutku je vidio kako Dž. udara S. nekoliko puta pesnicama u glavu. Pokušavao
je da pridje i da ih razdvoji, ali mu to M. nije dozvolio, a onda je vidio
kako R. odlazi do ruševine jedne stare kuće koja je odmah uz put, uzima jedan
kamen i njime držeći ga u ruci udara S. u predjelu glave, tačnije iznad desnog
uha. Nakon toga iz pravca njihove kuće dolaze i viču njegov otac Z. i djed
Islan, pri čemu su oni gadjali kamenjem u njihovom pravcu, jer su htjeli da ih
zaštite od napada. Nije vidio da je nekoga pogodio kamen, ali je vidio da je
jedna kamenica polomila far na R. kombiju. Poznato mu je da je ovom prilikom
povrede zadobio i R. sin R., ali mu nije poznato na koji način, možda ga je
pogodio neki kamen, što on nije vidio.
Svjedok S. S. je u predhodnom postupku i na glavnom pretresu u bitnom navela
da je kritičnog dana sjedjela ispred svoje kuće, kada je u jednom trenutku
čula svoju sestru A. kako viče "ubiše ga, ubiše ga". Odmah je otrčala ispred
kuće svog brata Dž., koja se nalazi nedaleko od kuće njenih roditelja, gdje je
vidjela Dž. njegovu ženu J. i brata R., kako stoje ispred kuće. U susjednom
dvorištu je vidjela S. Z., koji je vikao na njenog brata, psovao ga i gadjao
kamenjen. R. je bio povrijedjen, odnosno glava mu je bila krvava, a od Dž. je
saznala da ga je Z. pogodio kamenom u glavu. Odmah su pozvali svoje roditelje
R. i R., koji su ubrzo došli. Njen otac je zaustavio svoje vozilo na putu i
odatle pokušao da dozove Z. kako bi sa njim porazgovarao tj. kako bi mu isti
objasnio zbog čega je pogodio njenog brata u glavu. Medjutim, Z. je i dalje
vikao i psovao i gadjao kamenjen u pravcu njenih roditelja a njegova žena je
pokušavala da ga smiri i da ga uvuče u kuću. Nakon toga se na ulicu sa svojim
vozilom pojavio S. S., sa kojim su bili njegova supruga Z., njihova djeca kao
i S. P.. S. je zaustavio svoje vozilo a Z. je odmah izašla i uputila se prema
njenom bratu Dž., kako bi ga udarila. Medjutim, njena majka je stala izmedju
njih i počela da gura Z. prema S. vozilu. Tada je Z. uspjela da uhvati za kosu
njenu sestru A. a nakon toga je krenula prema njoj pa su obje pale na zemlju.
Iz vozila je izašao S. P. i nogom je udario u glavu, od kojeg udaraca se
osjećala loše a vidjela je da je isti udarao i njenu majku. Neposredno iza
njih su bili S. S. kao i njen brat Dž. i otac R. i vidjela je da se njih
trojica medjusobno guraju i vuku, ali se nije mogla izjasniti o tome da li su
udarali jedan drugog. Kasnije, kada se sve smirilo, je vidjela da je S.
povrijedjen, da ima ranu na glavi, ali nije zapazila kako mu je ta rana
nastala.
Iz nalaza i mišljenja vještaka medicinske struke dr N. R. od 14. 09. 2012.
godine (urađenog na osnovu medicinske dokumentacije na ime oštećenih S. R., S.
S. i S. Dž.), proizilazi da je u predmetnom dogadjaju S. R. zadobio ranu
razderinu u desnom sljepočnom predjelu koja povreda je nanešena jednokratnim
dejstvom tupog-teškog i aktivno zamahnutog mehaničkog orudja, u šta spada i
bačena kamenica ili za to drugo mehaničko orudje. Malo je vjerovatno gotovo se
može isključiti da je ova povreda nanijeta udarcem obuvenom nogom u cipelu.
Navedena povreda u vrijeme nanošenja kvalifikuje se kao laka tjelesna povreda.
U predmetnom dogadjaju S. S. je zadobio ranu razderinu u desnom sljepočnom
predjelu koja povreda je nanešena jednokratnim dejstvom tupog-teškog i aktivno
zamahnutog mehaničkog orudja, u šta spada i kamenica držana u šaci, ili za to
neko drugo pogodno mehaničko orudje. Malo je vjerovatno, gotovo da se može
isključiti, da je ova povreda nanijeta udarcem pesnicom. U vrijeme nanošenja
navedena povreda kvalifikuje se kao laka tjelesna povreda. S. S. je u
predmetnom dogadjaju zadobio i ogrebotinu u predjelu lijeve nadlaktice a koja
je nanešena jednokratnim dejstvom oštrice mehaničkog orudja u šta spada i
nokat, šiblje, drače i sl. U vrijeme nanošenja ova povreda se kvalifikuje kao
laka tjelesna povreda. Nadalje, u predmetnom dogadjaju S. Dž. je zadobio otok
u desnoj polovini tjemenog predjela promjera oko 2x2 cm, a koja je nanešena
jednokratnim dejstvom tupog-teškog i aktivno zamahnutog mehaničkog orudja u
šta spada i pesnica ili tupa strana kosijera ili za to neko drugo pogodno
mehaničko orudje. U vrijeme nanošenja ova povreda se kvalifikuje kao laka
tjelesna povreda. U ljekarskom izvještaju je navedeno crvenilo u predjelu
desnog remena, promjera oko 3x2 cm. Crvenilo kože može biti znak dejstva
tupine mehaničke sile i posledične lokalne kratkotrajne iritacije krivnih
sudova. S obzirom da je Dž. pregledan jedan dan nakon predmetnog dogadjaja
opisano crvenilo u predjelu desnog ramena nije posledica povredjivanja od
predhodne večeri već u kratkom periodu prije pregleda ili je posledica
iritacije kože mehaničkim dejstvenim principom ili ljekar nije ispravno
dijagnostifikovao krvni podliv.
Sud je nalaz i mišljenje vještaka medicinske struke prihvatio kao jasan,
precizan, objektivan i u skladu sa pravilima struke.
Ocjenom provedenih dokaza, pojedinačno i u njihovoj međusobnoj vezi, i
dovodeći ih u vezu sa odbranom okrivljenih, sud je na nesumnjiv način utvrdio,
da su okrivljeni dana 02. 09. 2012. godine, oko 19,00 časova, u naselju
Doljani, Opština Podgorica, sredstvima podobnim da tijelo povrijede ili
zdravlje teško naruše, u toku svađe, lako tjelesno povrijedili oštećene, na
način što su i to: okrivljeni S. Z. pogodio kamenom mldb. oštećenog S. R. u
predjelu glave, okrivljeni S. R. udario kamenom oštećenog S. S. u predjelu
glave i okrivljena S. Dž. tupom stranom kosijera udarila oštećenog Dž. u
predjelu glave, kojom prilikom su oštećeni zadobili lake tjelesne povrede i to
mldb. S. R. u vidu rane razderine u desnom sljepoočnom predjelu, S. S. u vidu
rane razderine u desnom sljepoočnom predjelu i S. Dž.u vidu otoka u desnoj
polovini tjemenog predjela, promjera oko 2x2, pri čemu su bili svjesni svojih
djela, čije su izvršenje htjeli, znajući da su njihova djela zabranjena, kojim
radnjama su ostvarili sva bitna obilježja bića krivičnog djela laka tjelesna
povreda iz čl. 152 st. 2 u vezi st. 1 Krivičnog zakonika, pa ih je sud oglasio
krivim i izrekao im sankciju kao u izreci presude.
Naime, da je okrivljeni S. Z. kritičnom prilikom pogodio kamenom mldb.
oštećenog S. R. u predjelu glave, a okrivljena S. Dž. tupom stranom kosijera
udarila oštećenog Dž. u predjelu glave, sud je utvrdio i iz iskaza svjedoka
oštećenog S. Dž. koji je između ostalog naveo da se kritičnog dana nalazio
zajedno sa svojom suprugom i sinom kao i sa drugim članovima svoje porodice
ispred svoje kuće, da je u jednom trenutku došao njegov brat R. kojeg je
kamenom pogodio Z. a koji je inače gadjao u njegovom pravcu, da su se nakon
toga na putu pojavili njegovi roditelji koji su tražili Z. da im objasni zašto
je udario njegovog brata R., da se upravo nakon toga na putu pojavio S. S. sa
svojim vozilom u kojem su osim njega bili njegova supruga Z., dvoje djece i S.
P., da je S. zaustavio svoje vozilo a njegova supruga je odmah izašla iz istog
i krenula u njegovom pravcu kako bi ga udarila, nakon čega je njegova majka R.
stala izmedju njih i počela da gura Z. prema vozilu, da mu se u jednom
trenutku S. obratio riječima "ti si za ovo kriv" i krenuo prema njemu da ga
udari, pri čemu je njegov otac R. uhvatio S. za majicu kako bi ga spriječio da
ga udari i tom prilikom mu iscijepao istu, da je nakon toga neko iz gužve
prišao da ih razdvoji, a onda je S. majka Dž. prišla sa kosijerom u ruci i
udarila ga dva tri puta po ledjima i po glavi, ali ne oštrim već tupim dijelom
kosijera, kao i iz iskaza oštećenog mldb. S. R. koji je takođe naveo da ga je
kritičnom prilikom kamenom pogodio Z. S. iznad desnog uha, a koji navodi
oštećenih su u bitnom saglasni i sa navodima odbrane okrivljene S. Dž. u kojoj
je navela da je kritičnog dana vidjela da je njen sin Z. gadjao prema Dž.
kamenjem, jer su se svadjali, da je promašio Dž. i da je kamenom pogodio R.
sina R., da se sve to dogadjalo kada je ispred kuće njenog sina Z. došao R.
sin Dž. koji je počeo da gadje kamenjem u pravcu njegove kuće jer je bio ljut
što su oni uspjeli da pronadju svoj kazan za koji su sumnjali da ga je Dž.
ukrao, da se nakon toga iz pravca svoje kuće uputila prema mjestu odakle je
dolazila galama kako bi vidjela o čemu se radi, da je tada na putu ugledala S.
R. sa njegovim sinovima M., Dž. i R., njegovim kćerkama i ženom R., takodje je
na putu vidjela i svog sina S. kojeg su nogama i rukama tukli Dž. i R., nakon
čega je R. uzeo jedan kamen i njime udario S. u predjelu glave, da je pokušala
da im pridje kako bi zaštitila svog sina jer je bio cio krvav, zbog čega je
uzela jedan kosijer i onom tupom stranom dva tri puta udarila Dž.
Nadalje, da je okrivljeni S. R., kritičnom prilikom zaista udario kamenom
oštećenog S. S. u predjelu glave, sud je utvrdio kako iz iskaza svjedoka
oštećenog S. S., koji je između ostalog naveo da je kritičnom prilikom u
jednom trenutku primijetio da R. u ruci ima kamen kojim ga je makar dva puta
udario u predjelu glave, tačnije iznad desnog uha, tako i iz iskaza svjedoka
S. P. očevica događaja koji je vidio kako R. odlazi do ruševine jedne stare
kuće, koja je odmah uz put, uzima jedan kamen i njime držeći ga u ruci udara
S. u predjelu glave, tačnije iznad desnog uha.
U prilog prednje utvrđenim činjenicama ide i nalaz i mišljenje vještaka
medicinske struke iz kojeg proizilazi, da je S. R. kritičnom prilikom zadobio
ranu razderinu u desnom sljepočnom predjelu, koja povreda je nanešena
jednokratnim dejstvom tupog-teškog i aktivno zamahnutog mehaničkog orudja, u
šta spada i kamenica ili za to drugo mehaničko orudje, dok je u predmetnom
dogadjaju S. Dž. zadobio otok u desnoj polovini tjemenog predjela promjera oko
2x2 cm, a koja je nanešena jednokratnim dejstvom tupog-teškog i aktivno
zamahnutog mehaničkog orudja u šta spada i pesnica ili tupa strana kosijera
ili za to neko drugo pogodono mehaničko orudje, pri čemu se povrede istih
kvalifikuju kao lake tjelesne povrede. Nadalje, S. S. je zadobio ranu
razderinu u desnom sljepočnom predjelu koja povreda je nanešena jednokratnim
dejstvom tupog-teškog i aktivno zamahnutog mehaničkog orudja, u šta spada i
kamenica držana u šaci ili za to neko drugo pogodno mehaničko orudje, pri čemu
se gotovo može isključiti da je ova povreda nanijeta udarcem pesnicom, a koja
povreda predstavlja laku tjelesnu povredu.
Cijeneći subjektivni odnos okrivljenih prema izvršenom krivičnom djelu, sud je
mišljenja da su okrivljeni bili svjesni da svojim radnjama čine zabranjenu
djelatnost, te da to čine sredstvom podobnim da tijelo teško povrijede ili
zdravlje teško naruše, a što su u konkretnom slučaju iz samog utvrdjenog
činjeničnog stanja nesumnjivo i htjeli, postupajući sa direktnim umišljajem
kao oblikom vinosti, pa su se u njihovim radnjama, pored prethodno navedenih
objektivnih, stekli i svi subjektivni elementi bića krivičnog djela stavljenog
im na teret.
Sud je navode odbrane okrivljenog S. R., koji tvrdi da nije udario kamenom S.
S., da je potpuno netačno da je on to učinio jer za tim nije bilo potrebe,
cijenio kao sračunato date na izbjegavanje krivice, jer su isti u suprotnosti
sa iskazima svjedoka oštećenog S. S. i S. P., kao i sa navodima odbrane
okrivljene S. Dž.. Sud je cijenio i iskaze svjedoka S. R. i S. S., pa je sud
našao da njihovi iskazi nisu od uticaja na drugačije presuđenje, jer se iste
nisu mogle izjasniti na odlučne i važne činjenice kritičnog događaja.
Prilikom odlučivanja o kazni koju će izreći okrivljenom S. Z., sud je u smislu
čl. 42 st. 1 Krivičnog zakonika, a imajući u vidu svrhu kažnjavanja, cijenio
sve okolnosti koje su od uticaja da kazna bude manja ili veća, pa je od
olakšavajućih okolnosti na strani okrivljenog S. Z. uzeo u obzir njegovu
porodičnost i činjenicu da je otac šestoro djece, nezaposlen, lošeg imovnog
stanja, činjenicu da se oštećeni nije pridružio krivičnom gonjenju, dok je kao
otežavajuću okolnost sud cijenio činjenicu da je isti ranije više puta
osuđivan, što je sud utvrdio iz izvoda iz kaznene evidencije na ime
okrivljenog, pa je imajući u vidu prednje okolnosti na strani okrivljenog,
istog osudio na kaznu zatvora u trajanju od 40 (četrdeset) dana, pri čemu je
sud kod izbora mjere kazne vodio računa o ciljevima specijalne i generalne
prevencije, nalazeći da se jedino sa ovakvom kaznom na okrivljenog S. Z. u
dovoljnoj mjeri može uticati da u buduće ne vrši krivična djela, te kroz
generalnu prevenciju uticati i na druge da se uzdrže od vršenja krivičnih
djela, uz razvijanje pozitivne pravne svijesti, odnosno formiranje negativnog
stava prema vršenju krivičnog djela i razvijanje osjećanja za poštovanje
zakona, čime će se s uspjehom ostvariti svrha kažnjavanja iz čl. 32 Krivičnog
zakonika, u okviru opšte svrhe izricanja krivičnih sankcija u smislu čl. 4 st.
2 Krivičnog zakonika.
Sud je u smislu čl. 42 st. 1 Krivičnog zakonika, a imajući u vidu svrhu
kažnjavanja, na strani okrivljenog S. R. od olakšavajućih okolnosti cijenio
njegovu porodičnost- oženjen, otac sedmoro djece, nezaposlen, lošeg imovnog
stanja, ranije dobro vladanje i s tim u vezi raniju neosuđivanost, što je
utvrđeno iz izvoda iz kaznene evidenicije na ime okrivljenog, te činjenicu da
se oštećeni nije pridružio krivičnom gonjenju, a na strani okrivljene S. Dž.
kao olakšavajuće okolnosti sud je cijenio njeno porodično stanje, udata, majka
šestoro djece, lošeg imovnog stanja, ranije dobro vladanje i s tim u vezi
raniju neosuđivanost, što je utvrđeno iz izvoda iz kaznene evidenicije na ime
okrivljene, te činjenicu da se oštećeni nije pridružio krivičnom gonjenju, pa
je u odsustvu otežavajućih okolnosti, sud našao da okrivljenima S. R. i S. Dž.
nije nužno izricati efektivnu kaznu zatvora, već im je primjenom čl. 53 i 54
Krivičnog zakona izrekao uslovnu osudu, vjerujući da će se i upozorenjem uz
prijetnju izvršenja utvrđenje kazne zatvora u trajanju od 40 (četrdeset) dana,
sa rokom provjere od jedne godine na okrivljene u dovoljnoj mjeri uticati da u
buduće ne vrše nova krivična djela i da će se i uslovnom osudom, u konkretnom
slučaju, ostvariti svrha izricanja uslovne osude iz čl. 52 Krivičnog zakonika
u okviru opšte svrhe izricanja krivičnih sankcija u smislu čl. 4 st. 2
Krivičnog zakonika.
Shodno čl. 226 i 229 Zakonika o krivičnom postupku, sud je okrivljene obavezao
da na ime troškova krivičnog postupka solidarno uplate ukupan iznos od 66,00
eura, koji se odnose na troškove medicinskog vještačenja, te po osnovu paušala
iznos od po 30,00 eura, koji je odmjeren shodno dužini trajanja postupka,
složenosti predmeta i imovinskim prilikama okrivljenih.
Na osnovu izloženog, u smislu čl. 374 Zakonika o krivičnom postupku, odlučeno
je kao u izreci presude.
OSNOVNI SUD U PODGORICI, dana 15. 05. 2013. godine
ZAPISNIČAR:
|
S U D I J A:  
---|---  
Danijela Rajković,s.r.
|
Željka Jovović,s.r.  
PRAVNA POUKA:
|
Protiv ove presude dozvoljena je žalba u roku od
8 dana od dana prijema pismenog otpravka iste,
preko ovog suda Višem sudu u Podgorici.  
---|---  
ZTO Danijela Rajković
ZAPISNIČAR:
|
S U D I J A:  
---|---  
Danijela Rajković
|
Željka Jovović  
DN-a: Po primjerak presude dostaviti:
- ODT Podgorica
- Okrivljenim
- A/a.
Postupljeno dana __
Radnik suda ______