K.br.49/13
U IME CRNE GORE
OSNOVNI SUD U NIKŠIĆU, kao prvostepeni krivični, sudija Kovačević Vesna, uz
sudelovanje Nikolić Rade, kao zapisničara, u krivičnom predmetu okrivljenog
P.N.zbog produženog krivičnog djela falsifikovanje isprave iz čl.412 st.1 u
vezi čl.49 Krivičnog zakonika po optužnom predlogu ODT-a Nikšić Kt.br. 771/12
od 30.01.2013.g. nakon dovršenog glavnog i javnog pretresa, dana
27.03.2013.godine, u prisustvu zamjenika ODT-a S. V. i okrivljenog P. N. istog
dana donio je a dana 29.03.2013 godine i javno objavio
P R E S U D U
Okrivljeni: P. N., od oca B. i majke D., rođene Š., rođen …. u N., sa
prebivalištem u Nikšiću, ul… „N “, državljanin Crne Gore, oženjen-otac dvoje
djece, nezaposlen, završio VSS, srednjeg imovnog stanja, ranije neosuđivan.
Kriv je
Što je:
U dva navrata i to dana 24.09. i 28.09.2012.godine u N.u poslovnici kompanije
»T«, iako je bio svjestan svog djela i htio njegovo izvršenje,upotrijebio
dvije preinačene isprave kao prave, dva kreditna naloga, a na ime uplate
iznosa duga za korišćenje telekomunikacionih usluga mobilnog operatora »T« za
pretplatnički broj 069/149-438 i to u prvom navratu navodno u iznosu od 502,22
€, a u drugom navratu u iznosu od 500,oo €, na način što je kreditne naloge
dao na uvid agentu prodaje poslovnice navedenog mobilnog operatora, u kojim
kreditnim nalozima je i to u prvom navratu u rubrici »I« ispred cifri 2,22 €
koji iznos novca je uplatio kod »Ab« AD Nikšić svojeručno dopisao cifre 5 i 0,
dok je u drugom navratu u kreditni nalog kojim je kod »P b« uplatio iznos 5,oo
€ u rubrici »I« svojeručno iza cifre 5 dopisao dvije cifre 0,
- čime je izvršio produženo krivično djelo falsifikovanje isprave iz čl.412
st.1 u vezi čl.49 Krivičnog zakonika.
pa Sud okrivljenom za navedeno krivično djelo primjenom čl. 4, čl. 42, čl. 52,
čl. 53 i čl. 54 Krivičnog zakonika i čl. 226. 229 i 374 Zakonika o krivičnom
postupku, i z r i č e
USLOVNU OSUDU
Sa kojom mu utvrdjuje kaznu zatvora u trajanju 6 (šest) mjeseci i ujedno
odredjuje da se ova kazna neće izvršiti ukoliko okrivljeni u roku od dvije
godine ne učini novo kriv.djelo.
OBAVEZUJE SE okrivljeni da na ime troškova kriv.postupka plati iznos od
40,00(četrdeset) eura u roku od 15 dana, po pravosnažnosti presude pod
prijetnjom prinudnog izvršenja, na žiro-račun ovog suda br.832-152-32.
Oštećeni "T." DOO P.se na osnovu člana 239 st.2 ZKP upućuje da imovonskopravni
zahtjev ostvaruje u parničnom postupku.
O b r a z l o ž e n j e
ODT u Nikšiću svojim optužnim predlogom Kt.br.771/12 od 30.01.2013.godine
stavio je na teret okrivljenom P. N.i izvršenje krivičnog djela produženo
krivično djelo prevara iz čl.244 st.1. u vezi čl.49 KZ, pa je zamjenik ODT-a
S. V. zastupajući optužni akt na glavnom pretresu izmijenila činjenični opis i
pravnu kvalifikaciju i okrivljenom stavila na teret izvršenje produženog
krivičnog djela falsifikovanje isprave iz čl.412 st.1 u vezi čl.49 Krivičnog
zakonika, predlažući sudu u završnoj riječi da okrivljenog za predmetno
krivično djelo oglasi krivim i osudi po zakonu.
Okrivljeni P. N. je na glavnom pretresu priznao da je njegova supruga P.N.u
aprilu mjesecu 2012. godine od oca Đ. M., a na osnovu pretplatničkog ugovora
koji je M.sklopio sa „T.“- dobila mobilni telefon marke „A “ sa pretplatničkim
brojem 069/149-438 a koji broj je preuzeo kao i telefon i u narednom periodu
koristio taj telefon i trošio telefonske impluse. Stanje na računu odnosno
iznos mjesečnog računa provjeravao je preko mobilnog telefona koristeći se
opcijom za provjeru stanja na tom računu tako da je u mjesecu septembru 2012.
godine na taj način utvrdio da dug za navedeni broj telefona iznosi 502,22 e,
pa kako u tom periodu nije raspolagao novčanim sredstvima odlučio je da na ime
navedenog iznosa duga od 502,22 e preko uplatnice izmiri taj dug, na način što
je na prvom primjerku – originalu uplatnice koju je lično ispisao i naveo da
je taj kreditni nalog uplatio Đ. M. ispred cifre 2,22 dopisao cifre 5 i 0,
nakon čega je tu uplatnicu – kreditni nalog na ime koga je izvršio uplatu kod
„A. b.“ u stvarnom iznosu od 2,22 e a na kom kreditnom nalogu je upisao i svoj
matični broj, predao službeniku poslovnice „T.“-a u N., nakon čega je
pretplatnički broj 069/149-438 a koji je u međuvremenu zbog naznačenog iznosa
duga bio suspendovan ponovo aktiviran. Međutim, nakon nekoliko dana od ove
uplate kod „A. b.“ a koja je bila dana 24.09.2012. godine navedeni
pretplatnički broj je opet suspendovan, pa je na isti način kao i prvi put
preko mobilnog telefona dobio informaciju da dug za taj pretplatnički broj
iznosi 500,oo e zbog čega su mu u drugom navratu suspendovani odlazni pozivi.
Odmah nakon toga je dana 28.09.2012. godine kod „P. b.“ izvršio uplatu iznosa
od 5,oo e s tim što je u kreditni nalog ispisao ime Đ. M., a kao da isti
navodno po osnovu duga za telefonske impluse uplaćuje naznačeni iznos novca,
nakon čega je na prvom primjerku – originalu kreditnog naloga svojeručno iza
cifara 5,00 dopisao dvije nule, tako da je navodna uplata bila u iznosu od
500,oo e koju uplatnicu je istog dana dao na uvid službeniku poslovnice „T.“,
a koliko se sjeća tog dana mu nije aktiviran telefonski broj kao ni nakon toga
jer su službenici „T“-uvidom u analitičku karticu „P.b.“ utvrdili da je dana
28.09.2012. godine uplatio iznos od 5,00 e a ne 500,oo e kako je to stajalo u
kreditnom nalogu. Kreditne naloge od 24.09.2012. godine „A. b. “ i od
28.09.2012. godine „P. b. “ je svojeručno potpisao. U završnoj riječi je
istakao da se osijeća krivim i da nema što više da kaže u svojoj odbrani, s
tim da sud prilikom odlučivanja o krivičnoj sankciji ima u vidu njegovu
porodičnost i raniju neosuđivanost.
U dokaznom postupku sud je neposredno saslušao predstavnika oštećenog „T“-a
DOO P. K.Ž. i svjedoka Đ. M., izvršio uvid u pretplatnički ugovor o zasnivanju
pretplatničkog broja br. 0604/2-1181 zaključenog između „T.“ DOO P. i M. Đ.
dana 20.04.2012.godine, izvršio uvid u fakturu T. br. 239205546 od 01.09.2012.
godine, izvršio uvid u kreditne naloge o uplati kod A. b. od 24.09.2012.
godine i P.b. od 28.09.2012. godine i pročitao izvod iz kaznene evidencije na
ime okrivljenog.
Cijeneći navode optužbe i odbrane, te provedene dokaze kako pojedinačno tako i
u njihovoj međusobnoj vezi, sud nalazi da je okrivljeni počinio kriv.djelo
stavljeno mu na teret, na način, vrijeme i mjesto kako je to bliže
predstavljeno izrekom ove presude, pa ga je oglasio krivim i krivično pravno
odgovornim, a ovo iz sljedećih razloga:
Predstavnik oštećenog "T." DOO P. K. Ž. u prethodnom postupku i na glavnom
pretresu u bitnom je naveo da je u mjesecu aprilu 2012. godine u njihovoj
poslovnici u N. Đ. M. sa "T."-om sklopio pretplatnički ugovor br.0604/2-1181 o
korišćenju pretplatničkog broja 069/149-438, da je službeniku poslovnice "T"-a
u Nikšiću Đ.M. ili pak neko drugo lice u dva navrata dalo na uvid uplatnice
koje su glasile na iznos od 502,22 e i 500,oo e, koji novčani iznos su navodno
uplaćeni po osnovu duga za pretplatnički broj 069/149-438 za koje uplate je
provjerom u analitičke kartice kod "A.b." i "P.b." utvrđeno da je dana
24.09.2012. godine kod "A.b." a kako to stoji u kreditnom nalogu na ime uplate
duga "T."-u Đ.M. uplatio iznos od 2,22 e, dok je dana 28.09.2012. godine kod
"P.b." uplaćen iznos od 5,oo e takođe sa ispisanim imenom Đ.M., pa kako
naznačeni iznosi nijesu odgovarali stanju, odnosno iznosu duga za navedeni
pretplatnički broj nakon prve uplate od 24.09.2012. godine taj pretplatnički
broj je suspendovan nakon čega je isti aktiviran a potom nakon nekoliko dana
je opet suspendovan jer su utvrdili da su u predmetnim kreditnim nalozima
dopisane cifre koje su odgovarale iznosu duga koji je korisnik mobilnog
telefona mogao utvrditi koristeći opciju provjere stanja na računu, tako da
nije neophodno da korisnik pretplatničkog broja dobije račun već je na način
kako je to objasnio mogao utvrditi iznos duga po osnovu utrošenih impulsa te
da je pretplatnički broj 069/149-438 nakon 28.09.2012. godine trajno
suspendovan. Dodao je da ni do dan danas nijesu izmirena potraživanja i da
ukupan dug iznosi 544,00 eura u kojem iznosu ispostavlja imovinsko pravni
zahtjev ističući da se pridružuje krivičnom gonjenju protiv okrivljenog.
Svjedok Đ.M., pošto je bi upoznat sa pravom da nije dužan da svjedoči obzirom
da je bliski srodnik okrivljenog, izjavi je da će koristiti svoje pravo koje
mu po zakonu pripada i da neće iznositi svoj svjedoćki iskaz.
Uvidom u zahtjev za zasnivanje preplatničkog odnosa sa "T." DOO P. od
20.04.2012.god. i uvidom u preplatnički ugovor br. 0604/2-1181 sud utvrdjuje
da je navedeno društvo zaključilo ugovor sa Đ.M. kao Pretplatnik, a da je
predmet ugovora zasnivanje preplatničkog odnosa od strane Pretplatnika radi
pristupa i korišćenja usluga javne mobilne elektronske komunikacione mreže
T.a.
Iz fakture "T."-a broj 239205546 od 01.09.2012. godine sud utvrđuje da je dug
na ime utrošenih telefonskih inpulsa za mjesec avgust 2012. godine i raniji
dug u ukupnom iznosu od 502,22 e.
Iz izvršenog uvida u kreditne naloge o uplati na ime preplatničkog broja
069/149-438 kod A.b. od 24.09.2012. godine proizilazi da je izvršena uplata
navodno od 502,22 eura a kod P.b. od 28.09.2012. godine izvršena uplata od
navodno 500,oo eura.
Na osnovu svih provedenih dokaza te priznanja okrivljenog da se konkretan
dogadjaj odigrao upravo kako je to navedeno u optužnom predlogu koje priznanje
je sud cijenio kao dokaz obzirom da je potkrijepljeno u cjelosti iskazom
predstavnika "T."-a i ostalim materijalnim dokazima i to ugovorom o zasnivanju
pretplatničkog broja br. 0604/2-1181 zaključenog između „T.“ DOO P. i M. Đ.
dana 20.04.2012.godine,fakturom T.a br. 239205546 od 01.09.2012. godine,
kreditnim nalogom o uplati kod A.b. od 24.09.2012. godine i P.b. od
28.09.2012. godine sud je na nesumnjiv način utvrdio da je okrivljeni u dva
navrata i to dana 24.09. i 28.09.2012.godine u N. u poslovnici kompanije »T.«,
iako je bio svjestan svog djela i htio njegovo izvršenje,upotrijebio dvije
preinačene isprave kao prave, dva kreditna naloga, a na ime uplate iznosa duga
za korišćenje telekomunikacionih usluga mobilnog operatora »T.« za
pretplatnički broj 069/149-438 i to u prvom navratu navodno u iznosu od 502,22
€, a u drugom navratu u iznosu od 500,oo €, na način što je kreditne naloge
dao na uvid agentu prodaje poslovnice navedenog mobilnog operatora, u kojim
kreditnim nalozima je i to u prvom navratu u rubrici »I.« svojeručno ispred
cifri 2,22 € koji iznos novca je uplatio kod »A.b.« AD N.svojeručno dopisao
cifre 5 i 0, dok je u drugom navratu u kreditni nalog kojim je kod »P.b.«
uplatio iznos 5,oo € u rubrici »Iznos« svojeručno iza cifre 5 dopisao dvije
cifre 0, sa kojim radnjama je ostvario bitna obilježja krivičnog djela
falsifikovanje isprave iz čl.412 st.1 u vezi čl.49 Krivičnog zakonika.
Okrivljeni je u konkretnom slučaju bio svjestan da na prednje opisan način
upotredljava preinačenu ispravu kao pravu a što je i htio jer je navedenu
preinačenu ispravu prezentovao na uvid agentu prodaje poslovnice mobilnog
operatora „T.“ što ukazuje da je postupao sa direktnim umišljajem, pa su se u
njegovim radnjama ostvarili svi subjektivni i objektivni elementi krivičnog
djela falsifikovanje isprave iz čl. 412 st.1 u vezi čl. 49 KZ-a.
Nadalje,postupajući na opisani način okrivljeni je počinio više istih
krivičnih djela u kratkom vremenskom intervalu od 20.04.2012.godine do
28.09.2012. godine pa je obzirom na istovrsnost predmetnog djela, korišćenje
iste situacije, jedinstva mjesta izvršenje djela, jedinstva oštećenog i
jedinstvenog umišljaja okrivljenog, jasno da je počinio produženo krivično
djelo prevara, shodno čl. 49 KZ.
Kako je oštećeni ispostavio imovinsko pravni zahtjev za naknadu štete a podaci
i utvrdjene činjenice u krivičnom postupku nijesu pružile pouzdan osnov da se
istom udovolji,na osnovu člana 239 st.2 ZKP oštećeni se upućuje da svoj
imovonskopravni zahtjev ostvaruje u parničnom postupku.
Prilikom odmjeravanje kazne za izvršeno krivično djelo, sud je u smislu čl.42
st.1. KZ kao olakšavajuće okolnosti na strani okrivljenog cijenio njegovo
potpuno i jasno priznanje, uz ispoljeno kajanje, porodičnost, otac dvoje
djece, nezaposlenost, raniju neosuđivanost a što se sud uvjerio uvidom u izvod
iz kaznene evidencije na ime okrivljenog, dok otežavajućih okolnosti nije
našao, pa je cijeneći prednje okolnosti na strani okrivljenog stav Suda da će
shodno čl. 53 i 54 KZ izricanjem uslovne osude uz odredjivanje kazne zatvora
kao u izreci koja se kazna neće izvršiti ako okrivljeni u roku od 2 godine ne
izvrši novo krivično djelo na okrivljenog dovoljno uticati da ubuduće ne vrši
kriv.djela te da će se u konkretnom slučaju postići svrha uslovne osude iz čl.
52 KZ, a u okviru opšte svrhe propisivanja i izricanja krivičnih sankcija iz
čl. 4 st. 2 KZ.
Kako je okrivljeni oglašen krivim sud je istog obavezao da na ime troškova
kriv. postupka plati iznos od 40,00 eura, a koji iznos troškova kriv. postupka
je srazmjeran trajanju i složenosti kriv.postupka i imovnim prilikama
okrivljenog, a ovo shodno čl.226 u vezi sa čl.229 ZKP-a .
Sa svega izloženog, a primjenom čl.374 st.1. ZKP-a odlučeno je kao u izreci
presude.
OSNOVNI SUD U NIKŠIĆU, dana 29.03.2013.g.
Zapisničar, S U D I J A,
Rada Nikolić,s.r. Vesna Kovačević,s.r.
Za tačnost otpravka tvrdi i ovjerava
službenik suda
PRAVNA POUKA: Protiv ove presude nezadovoljna stranka ima pravo žalbe u roku
od 8 dana od dana prijema iste preko ovog suda, Višem sudu Podgorica.
D-na: presuda od 29.03.2013.god.
primerak presude dostaviti:
- ODT,
- optuženom,
- u spise,
S U D I J A