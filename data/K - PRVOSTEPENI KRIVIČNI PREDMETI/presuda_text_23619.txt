Posl.br.K.20/13
U I M E C R N E G O R E
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz sudjelovanje sudskog službenika Martinović Aleksandre,
kao zapisničara, u krivičnom predmetu O.N., zbog krivičnog djela zloupotreba
službenog položaja iz člana 416. stav 1. Krivičnog zakonika, po optužnici
ODT-a Cetinje Kt.br. 93/08 od 30. 06. 2009. godine, nakon glavnog i javnog
pretresa održanog dana 10.04. 2013. godine, u prisustvu zamjenika ODT-a
Cetinje Radunović Sanje, optužene i njenog branioca P.J. ,adv. iz Podgorice,po
priloženom zamjeničkom punomoćju , dana 16.04.2013.godine donio je i javno
objavio
P R E S U D U
Okrivljena O.N., od oca L. i majke J., rođene V., rođena .... u N., sa
prebivalištem u C., ul. O. broj 9, državljanka Crne Gore, zaposlena, udata,
majka dvoje djece, pismena, sa završenim Fakultetom, po zanimanju dipl.
Inžinjer saobraćaja, lošeg imovnog stanja, neosuđivana
Na osnovu čl. 373. tačka. 2. ZKP-a se
OSLOBADJA OD OPTUŽBE
Da je:
Dana 17. avgusta 2007. godine, u Cetinju, u svojstvu službenog lica –
načelnika K.p. P.C., nevršenjem svoje službene dužnosti ustanovljene članom
čl. 4 st. 3 i 16. stav 1. tačka 3. Zakona o inspekcijskom nadzoru, članom 9.
stav 3. u vezi stava 1. tačka 2. Zakona o urbanističkoj i građevinskoj
inspekciji, te članom 6. stav 3. i članom 13. stav 1. Pravilnika o unutrašnjoj
organizaciji i sistematizaciji radnih mjesta K.p. P. C., broj 01-032/07-1061,
kojima je propisano da je građevinski inspektor nadležan da naredi rušenje i
uklanjanje bespravno započetog ili podignutog objekta, koji je izgrađen bez
odobrenja za gradnju i da načelnik K. p. usmjerava i kontroliše rad K. p.,
odgovoran je za zakonitost poslova K.p. i nadležan da izdaje neposredne naloge
i uputstva inspektorima za rad na konkretnim zadacima, zloupotrijebila svoj
službeni položaj na štetu L. B. iz C., na način što, po osnovu Rješenja
građevinskog inspektora K. p. P.C. broj 09-363/07-3533 od 26. 06. 2007.
godine, kojim je Đ. I. iz Cetinja, zabranjeno građenje stambenog objekta u ul.
„B.“ broj 95 u C., dimenzija 8x5 m i spratnosti P, na katastarskoj parceli
broj 2459 KO Cetinje I, do pribavljanja građevinske dozvole i istovremeno
određeno da će se, ukoliko imenovani bude nastavio izgradnju objekta i pored
prethodno navedene zabrane, donijeti rješenje o rušenju za izvedene radove na
objektu, isto nije donijela, niti je ovlastila drugog državnog službenika da
privremeno vrši poslove inspekcijskog nadzora sa svim ovl.inspektora dok traju
posebne okolnosti", iako je zapisnikom o izvršenoj inspekcijskoj kontroli broj
09-363/07-4940 od 17. 08. 2007. godine konstatovala da je Đ. I. nastavio sa
izvođenjem građevinskih radova na spornom objektu, a rješenjem P. C., S. za
planiranje i uređenje prostora br. UP/I-05-352/07-347, odbijen njegov zahtjev
za izdavanje rješenja o lokaciji i urbanističo-tehničkim uslovima za
rekonstrukciju pomoćnog objekta na kat. Parceli broj 2459 KO Cetinje I, te
dana 26. decembra 2007. godine, P. Z. – građevinskom inspektoru K. p. Cetinje
zabranila dostavu i izvršenje rješenja broj 09-363/07-3533/1 od 26 12. 2007.
godine, kojim Rješenjem se nalaže Đ. I. iz Cetinja, da poruši poslovni objekat
u ul. „B.“ broj 95 u Cetinju, dimenzija u osnovu 9 x 6m, I spratnosti P, koji
je izgrađen bez građevinske dozvole, na katastarskoj parceli br. 2495 KO
Cetinje I, u roku od 5 dana od dana prijema ovog rješenja, pa je takvom
zloupotrebom svog službenog položaja oštećenom L. B. nanijela štetu u vidu
smanjenja vrijednosti njegove porodične stambene zgrade sa pomoćnim objektom,
locirane u ulici „N. L.“ u Cetinju, na kat. parceli broj 2453 KO Cetinje I, za
novčani iznos od 11.200,00 eura, od procijenjene tržišne vrijednosti u iznosu
od 140.000,00 eura, jer je nelegalno izgrađen objekat Đ. I. dislociran blizu i
duž dvorišne ograde oštećenog L. B., prelazi gabarite srušenog pomoćnog
objekta, te arhitektonski i namjenski narušava ambijent u kome se nalazi i
ugrožava privatnost dvorišnog prostora oštećenog L. B.,
- čime bi izvršila krivično djelo zloupotreba službenog položaja iz člana
416. stav 1. Krivičnog zakonika
Troškovi krivičnog postupka u iznosu od 423,50 eura padaju na teret budžetskih
sredstava suda.
Oštećeni L. B. se radi ostvarenja imovinskopravnog zahtjeva upućuje na redovnu
parnicu.
O b r a z l o ž e nj e
Osnovno državno tužilaštvo u Cetinju podignutom optužnicom Kt.br.93/08 od
30.06. 2009. godine, stavilo je na teret opt. O. N. iz Cetinja, izvršenje
krivičnog djela zloupotreba službenog položaja iz člana 416. stav 1. Krivičnog
zakonika.
Prvostepena presuda u ovoj pravnoj stvari je ukinuta rješenjem Višeg suda u
Podgorici Kž.br.10/2013 godine i predmet je vraćen prvostepenom sudu na
ponovni postupak i odlučivanje.
U završnoj riječi na ponovo održanom glavnom pretresu zastupnica optužbe je
ostala pri završnoj riječi datoj na glavnom pretresu održanom dana
09.10.2012.godine kada je precizirala dispozitiv optužnice .Cijeni da su
provedenim dokazima, u cjelosti potvrdjeni navodi optužnice. Naime, odrebama
Zakona o inspekcijskom nadzoru, Zakona o urbanističko gradjevinskoj
inspekciji, te Pravilnikom o unutrašnjoj organizaciji i sistematizaciji radnih
mjesta K. p. Prestonice Cetinje, naznačenim u optužnici, propisano je da je
gradjevinski inspektor nadležan da naredi rušenje i uklanjanje bespravno
započetog ili podignutog objekta, koji je izgradjen bez odobrenja za gradnju,
i da načelnik K. p. usmjerava i kontroliše rad K. p., odgovoran je za
zakonitost poslova K.p. i nadležan da izdaje neposredne naloge i upustva
inspektorima za rad na konkretnim zadacima. Pored navedenog čl. 4. st. 3.
Zakona o inspekcijskom nadzoru, propisano je da, kada to zahtijevaju posebne
okolnosti ili u slučaju odsutnosti, starješina inspekcijskog organa može
ovlastiti pojedinog državnog službenika koji ispunjava propisane uslove, da
privremeno vrši poslove inspekcijskog nadzora sa svim ovlašćenjima inspektora
dok traju te okolnosti. U konkretnom slučaju, očigledno je da su postojale
"posebne okolnosti" u smislu prethodno citirane odredbe čl. 4. Zakona o
inspekcijskom nadzoru, obzirom da, kako iz odbrane optužene tako iz svjedočkeg
iskaza glavnog administratora Prijestonice Cetinje, proizilazi da su
konstantno i to duži vremenski period imale problema sa sada pokojnim
gradjevinskim inspektorom P. Z. koji, po njihovim riječima "nije radio svoj
posao i nije sprovodio ni jedan upravni postupak do kraja, niti je izvršio ni
jedno rušenje nelegalno sagradjenih objekata", a posebno pri činjenici da je
oštećeni L. B., najmanje dva puta pisanim podnescima podsjećao Predsjednika
Prestonice i glavnog administratora na obavezu preduzimanja zakonskih mjera u
slučaju nelegalno sagradjenog objekta u ul. B.br. 95 u Cetinju, na kat.parceli
br. 2495 KO Cetinje I, o čemu je i optužena nesporno bila obaviještena.
Nadalje, nadležni inspekcijski organ je utvrdio da se objekat gradi bez
prethodno pribavljene gradjevinske dozvole, donio rješenje o zabrani gradnje
do pribavljenja gradjevinske dozvole i samo konstatovao da je gradjenje
objekta nastavljeno. Nakon toga objekat je sagradjen, a gradjevinska dozvola
nije pribavljena. Kada je utvrdio da subjekat nadzora nije izvršio u
odredjenom roku i na odredjen način naredjenu mjeru, inspektor je bio dužan da
naredi rušenje bespravno započetog objekta, pa i da sprovede administrativno
izvršenje ako subjekat nadzora ne postupi po njegovom nalogu. Inspektor to
nije uradio, a optužena O. N. kao starješina nadležnog organa Lokalne uprave,
čija je dužnost da rukovodi radom tog organa, nije preduzela mjere i radnje u
skladu sa svojim ovlašćenjima , a po principu ko može više, može i manje, kako
bi obezbijedila ostvarivanje prava i dužnosti lokalnog stanovništva na zakonit
i efikasan način, na što su je obavezivale odredbe čl. 77. st. 1. i čl. 111.
st. 1. Zakona o lokalnoj samoupravi, čime je ošt. L. B. nanijela štetu opisanu
dispozitivom optužnice, te su se s toga, u njenim radnjama stekla sva bitna
obilježja bića krivičnog djela stavljenog joj na teret. Dodala je da sud treba
da prihvati navode odbrane sada pok.opt.P. Z. u dijelu kojem ističe da je on
donio rješenje o rušenju spornog građevinskog objekta ,te da je opt.O. N.
stopirala dalju dostavu investitoru objekta Đ. I. ,obzirom da je sama optužena
na pretresu dijelom potvrdila ove navode ističući da je to bilo u skladu sa
odlukom kolegijuma Prijestonice Cetinje ,Zbog svega prethodno rečenog ostala
je pri podignutoj optužnici i predložila sudu da optuženu oglasi krivom i
osudi po zakonu, uzimajući pri tom u obzir sve olakšavajuće okolnosti
propisane čl. 42. Krivičnog zakonika.
Optužena O. N. je u svojoj odbrani istakla da je načelnik K.p. Cetinje još od
2006. godine. Kao načelnik obavezna je da prati rad inspektora K. p. sa
stanovišta kvaliteta i zakonitosti njihovog rada i analizira izvršenje posova
i zadataka K. p. Od strane građevinskg inspektora P. Z. upoznata je o gradnji
objekta u B. ulici čiji je investitor Đ I, a takođe je upoznata o svim radnjam
i kontrolama koje je preduzeo građevinski inspektor. Građevinski inspektor je
samostalan u svom radu i ona ne može uticati na njegove odluke , donošenje i
sprovođenje rješenja. Što se tice građevinskog objekta – magacina u Bajovoj
ulici koji se gradi na imovini investitora Đ I, koji svojim izgledom i
veličinom ne ugrožava bilo čiju drugu imovinu pozanto joj je da je građevinski
isnepktor P.Z. izlazio na lice mjesta i donio Rješenje od 26. 06. 2007. godine
kojim se zabranjuje istom građenje stambenog objekta u ul. B. broj 95, a do
pribavljanja građevinske dozvole kako je to navedeno u rješenju. Takođe u
rješenju je navedeno da ukoliko Đ.I. bude vršio bilo kakvu izgradnju objekta i
pored ovog donijetog rješenja o zabrani donijeće se rješenje o rušenju za
izvedene radove na objektu. Iz tih razloga je uslijedila i krivična prijava
L.B. zbog toga što nije donijeto rješenje o rušenju objekta. Kao načelnik K.p.
uvjerila se u ispravnost rada inspektora P.Z. i upoznata je o svim
aktivnostima koje je preduzimao inspektor. Kako je već gore navela on je
samostalan u svom radu i samostalno odlučuje u skladu sa Zakonom o svim
postupcima o vođenju upravnog postupka, pa i u ovom slučaju u donošenju odluke
o sprečavanju dalje izgradnje objekta. Upoznata je od strane građevinskog
inspektora da je Đ.I. tražio građevinsku dozvolu, ali istu nije dobio iz
razloga što nije urađen detaljni urbanistički plan Opštine Cetinje i da će tek
nakon donošenja detaljnog urbanističkog plana moći da dobije građevinsku
dozvolu. U konkretnom slučaju nije ovlašćena da donosi bilo kakva rješenja u
ovom konkretnom slučaju o rušenju, već je to nadležan građevinski inspektor
koji je donio i rješenje o zabrani izvođenja građevinskih radova, pa u tom
pravcu, kao nadležna osoba, tj. načelnik preduzela je određene mjere i
pokrenula disciplinski postupak protiv građevinskog inspektora P. Z., a sve iz
razloga što u ovom slučaju i ako je bio nadležan nije donio rješenje o rušenju
i ako je po Zakonu bio u obavezi da isto donese i sprovede upravni postupak do
kraja i ako nema detaljnog urbanističkog plana. U ovom slučaju ne osjeća
kriciu za krivično djelo koje joj je stavljeno na teret, jer je preduzela sve
mjere koje su bile potrebne u ovom slučaju, a takođe do kraja kontrolisala rad
građevinskog inspektora. Na kraju je dodala i to da joj je poznato da je na
objektu koji se nalazi u ul. B., vlasništvo Đ. I.postavljen šalung za ploću i
da je ploča izlivena da objekat ne bi trpio štete, i isti nije nastavio sa
daljom izgradnjom kako je upoznata od strane građevinskog inspektora P. Prema
Zakonu o inspekcijskoj kontroli je određeno da starješina može da odredi
drugog inspektora ,ali tu se radi o mogućnosti i to procjenjuje starješina
organa. Pojasnila je da se u konkretnom slučaju radilo samo o jednom danu jer
je sad pok. inspektor bio na godišnjem odmoru ,te kao što je već i navela
tokom svojih odbrana je zbog pritisaka L. i po nalogu gradonačelnika J. otišla
na lice mjesta i sačinila službenu zabilješku sa koleginicom savjetnicom i
koju je službenu zabilješku u ponedeljak predala inspektoru koji se vratio sa
godišnjeg odmora na dalju nadležnost.
Nakon što su joj predočeni navodi odbrane sada pok. P.Z. optužena O. N. je
navela da nije tačno da je ona stopirala dostavu rješenja ,niti je imala
ovlašćenje da bilo kome da zabranu jer je građevinski inspektor samostalan u
radu i samostalno odlučuje ,tako da ona ne može da odlučuje o njegovom radu
,stim da jedino može da utiče na to da ne dođe do zastoja u tom organu ,a kao
starješina organa .Smatra da se vjerovatno među svim rješenjima koja nijesu
donijeta u odgovarajućem roku nalazi i ovo rješenje ,a nema nikakvog traga da
je ona P. rekla ,odn.da mu je zabranila da se isto dostavi Đ.I. kao
investitoru spornog objekta.Procedura dostavljanja rješenja koje je pok.P.
potpisivao je išla kao i kod svih rješenja ,odn.sva rješenja inspektora su
išla u dostavnu knjigu koja je ostajala kod sekretarice i ona je dopremala na
arhivu ,ili je pak dolazio kurir kako bi odnio ta rješenja .Vidjela je da je
inspektor donio rješenje o rušenju.Na kolegijumu je bio dogovor od strane
gradonačelnika i glavnog administratora i komisije i sekretara Urbanizma ,a
kod činjenice da je opt.P. donio veći broj rješenja 30-40 u tom periodu da se
ista ne šalju odjedanput ,već postepeno ,ali se nije mogla izjasniti da li je
među tim rješenjima bilo i ovo sporno rješenje ,ali se istom niukom slučaju
nije bilo što zabranilo,a prije svega ne da šalje ta rješenja. Navela je da se
radilo o dogovoru, a ne i da je donijeta odluka o tome.
Branilac okrivljene O.N., je u završnoj riječi istakla da nakon sprovedenog
glavnog pretresa i dokaza koji su na tom pretresu sprovedeni cijeni da nema
dokaza da je njena branjenica počinila krivično djelo stavljeno joj na teret
,samim tim što i pok.P.Z. su takođe bile stavljene na teret iste radnje kao i
njenoj branjenici. Predložila je sudu da istu oslobodi krivice. Dodala je da
sud ne može pokloniti vjeru odbrani pok. P.Z. ,zbog čega se postavlja pitanje
zar bi P.bez pismenog naloga svoje šefice i protivno zakonskim propisima
uradio nešto tako ,ili je upravo njegova odbrana bila usmjerena na
izbjegavanje sopstvene odgovornosti.
Radi razjašnjenja predmetne krivičnopravne stvari sud je u dokaznom postupku
na glavnom pretresu proveo sledeće dokaze:pročitao odbranu pok.P.Z., saslušao
oštećenog L.B., na saglasan predlog stranaka umjesto neposrednog saslušanja
pročitao iskaze svjedoka V.S., S.M., R.V., V.B., J.M., I.Z. i Dj.I.,pročitao
nalaz i mišljenje sudskog vještaka građevinske struke R.S. dipl. Ing. Iz
Podgorice ,posl br. Ki. 42/08 od maja mjeseca 2009. godine, pročitao zapisnik
o inspekcijskoj kontroli Prestonice Cetinje Sekretarijata za paniranje i
uređenje prostora – građevinskog inspektora br sl. 09-363/07-3533 od 21.06.
2007. godine, rješenje Prestonice Cetinje – Komunalne policije broj
09-363/07-3533 od 26. 06. 2007. godine o zabrani građenja Đ.I. do pribavljanja
građevinske dozvole, zapisnik Prestonice Cetinje - Komunalne policije broj
09-363/07-4940 od 17. 08. 2007 o izvršenom inspekcijskom pregledu, rješenje
Prestonice Cetinje Sekretarijata za planiranje i uređenje prostora br.
UP/I-05-352/07-347 od 01. 11. 2007. godine o odbijanju zahtjeva Đ.I. iz
Cetinja za izdavanje rješenje o lokaciji urbanističko – tehničkim uslovima za
rekonstrukciju pomoćnog objekta, rješenje Prestonice Cetinje – Komunalne
policije broj 09-363/07-3533/1 od 26. 12. 2007. godine kojim se nalaže Đ.I. da
poruši poslovni objekat u ul. B.broj 95, Pravilnik o unutrašnjoj organizaciji
i sistematizaciji radnih mjesta Komunalne policije broj 01-0032/07-1061 od 28.
02. 2007. godine,zaključak o pokretanju disciplinskog postupka Komunalne
policije br.09-365/07 od 01.10.2007.godine,dopis Komunalne policije
br.09-365/07 od 12.07.2007.godine građevinskom inspektoru P.Z., dopis
Komunalne policije od 03.09.2007.godine građevinskom inspektoru P.Z.,dopis
Komunalne policije br.09-365/08-3416 od 03.07.2008.godine upućen Ministarstvu
za ekonomski razvoj ,dopis Komunalne policije br.09-365/07-5468 od
11.09.2007.godine upućen Sekretarijatu za društvene djelatnosti i opštu
upravu,personalnoj službi, dopis Komunalne policije br.09-365/07-6184 od
10.10.2007.godine upućen Sekretarijatu za društvene djelatnosti i opštu
upravu,personalnoj službi,dopis- nalog građevinskom inspektoru Z.P. Komunalne
policije br.09-365/08-sl od 23.10.2008.godine ,te Izvještaj Uprave policije iz
KE za okrivljenu O. N. broj 1189 od 18. 05. 2012. godine .
Sud je odbio predlog Zamjenika ODT-a da se u toku dokaznog postupka provede
dokaz –kada je Đ.I. dostavljeno predmetno rješenje o rušenju,sa razloga što bi
provođenje ovog dokaza vodilo odugovlačenju postupka ,tim prije što optužena
O.N. je pojasnila da se dogovor u kabinetu gradonačelnika,glavnog
administratora ,komisije i sekretara Urbanizma odnosio samo na to da se
rješenja koja je u većem broju donio pok.P.Z. ne puste sva odjednom,da nezna
da li se među istim nalazilo i sporno rješenje ,a da ona nije zabranila bilo
što ,a prije svega ne da šalje ta rješenja,a uz to nema bilo kakvog pismenog
traga o istom.
Optuženi,sada pok.P. Z. je navodma svoje odbrane u bitnom naveo da je donio
rješenje o rušenju spornog građevinskog objekta ,vlasništvo Đ. I. ,koji se
nalazi u ulici B.P. br.95 u Cetinju,te da je na traženje optužene O. N. istoj
predao naznačeno rješenje ,a da je ona stopirala njegovu dalju dostavu Đ.I.
kao investitoru spornog objekta .
Oštećeni L.B. je u svom iskazu naveo da je kao oštećeni podnio krivičnu
prijavu protiv načelnika Komunalne policije u Cetinju O. N., jer smatra da je
ista s obzirom da je bila u toku od početka gradnje nelegalnog objekta u
vlasništvu Đ. I. iz Cetinja, nastanjenog u ul. B. broj 95 ,na kojoj se nalazi
sporni objekat i isti se gradi, a nije preduzela mjere i radnje protiv
građevinskog inspektora P.Z., te na taj način smatra da je ista
zloupotrijebila službeni položaj i tom prilikom pribavila sebi materijalnu
korist, a sve na njegovu štetu. Do sada se po ovom pitanju obratio svim
opštinskim organima koji su nadležni o čemu i posjeduje dokumentaciju, a
takođe i prilaže mišljenje Zaštitnika ljudskih prava i sloboda kojem se po
ovom pitanju i obratio. Da stvarno trpi štetu u prilogu je priložio i
fotografije na kojima se može utvrditi gdje je ovaj objekat izgrađen i da isti
narušava izgled njegovog dvorišta, zaklanja svjetlost, devastira prostor,
narušava intimu, a takođe i vrijednost njegovog objekta koja je bila prije
izgrađenog objekta, više nije tolika kakva je poslije ove izgradnje. Kako se u
više navrata i usmeno obraćao načelnici Komunalne policije i po tom pitanju
nije preduzela nikakve mjere, a bila je nadležna, Pridružio se krivičnom
gonjenju protiv optuzene i postavio je odštetni zahtjev. Nema ništa privatno
protiv opt. O. N., samo da želi da se utvrdi ko je kriv kako bi ostvario
naknadu štete koja mu je pričinjena.
Svjedok V. S. je u svom iskazu navela da na osnovu čl. 13. 14. 15. i čl. 16.
stav 3. Zakona o inspekcijskom nadzoru („Sl. List SRCG br. 39/03“) od 30. 06.
2003. godine donošenja rješenja o rušenju i uklanjanju bespravno započetog ili
podignutog objekta spada u obaveze građevinskog inspektora shodno Pravilniku o
unutrašnjoj organizaciji i sistematizaciji radnih mjesta Komunalne policije u
nadležnost načelnika Komunalne policije spada između ostalog obavljanje
najsloženijih poslova, rukovođenje i koordiniranje rada Komunalne policije,
vođenja računa o zakonitosti, ekonomičnosti i efikasnosti rada, praćenje i
analiza izvršavanja poslova itd. U konkretnom načelnik Komunalne policije O.
N. nije bila nadležna u ovom slučaju da donosi rješenja o rušenju objekta koji
je izgrađen u ul. B. br. 95 u Cetinju ,vlasništvo Đ. I., jer kako je i sama
istakla ta nadležnost spada i u obavezi je građevinski inspektor da to
rješenje donese. O. N. u ovom slučaju nije zloupotrijebila službeni položaj,
već je čak i podnijela inicijativu za pokretanej disciplinskog postupka protiv
građevinskog inspektora P.Z., koji je radio i donio rješenje o zabrani
građenja stambenog objekta u ul. B.broj 95 u Cetinju od 26. 06. 2007. godine,
a na osnovu kojeg je Disciplinska komisija nakon sprovedenog postupka izrekla
istom disciplinsku mjeru- novčanu kaznu zbog neprofesionalnog izvršenja radnih
zadata, jer je isti bio obavezan da samim tim što je donio rješenje o zabrani
da donese i rješenje o rušenju za izvedene radove na objektu, ukoliko se
nastavi sa daljom izgradnjom pomenutog objekta što u ovom slučaju od njegove
strane nije učinjeno.
Svjedok S. M. je u svom iskazu na glavnom pretresu istakao da je u navedenom
periodu bio sekretar Sekretarijata za uređenje i planiranje prostora
Prijestonice Cetinje. Đ. I. iz Cetinja obratio im se za zahtjevom za
rekonstrukciju pomoćnog objekta na predmetnoj parceli,međutim njegov zahtjev
je odbijen rješenjem UP 105-352/7 od 01. 11. 2007. godine iz razloga što nije
bio u skladu sa tada važećim detaljnim urganističkim planom Aerodrom.
Građevinski inspektor po ovom rješenju je imao sva ovlašćenja za postupanje iz
svoje nadležnosti.
Svjedok R. V. je u svom iskazu navela da nije radila inspekcijski nadzor u
konkretnom predmetu Đ. Radila je nadzor u predmetu B. Dolazila je u Cetinje i
tada razgovarala sa optuženom koja joj je saopštila da ima problema na
relaciji sa građevinskom inspektorom. Što se tiče inspekcijskog nadzora kada
utvrde nepravilnosti u prvostepenom postupku, prvo zapisnikom ukažu na
nepravilnosti i utvrde rok za otklanjanje. Takav zapisnik se dostavlja
građevinskom inspektoru. Ukoliko ne postupi po ukazanom, a što se utvrđuje
naknadnim pregledom, tada se donosi rješenje kojim se nalaže otklanjanje
nedostataka. Nalog glasi na starešinu organa. I starešina organa je dužan da
se stara o izvršenju rješenja. Kada se kaže da je dužan da se stara, onda
misli na to da je dužan izdati nalog, inspektoru da izvrši njihovo rješenje.
Ukoliko rješenje i pored toga ne bude izvršeno prema konkretnom inspektoru se
preduzimaju sa njihove strane upravne mjere po članu 292. ZUP-a. Nije se mogla
izjasniti na pitanje da li načelnik službe Komunalne policije ukoliko
inspektor koji radi u okviru te službe, ne radi ažurno i zakonito po principu
ko može više može i manje jer to ne ulazi u njihovu organizaciju rada s tim
što je još jednom ponovila da nije upoznata sa predmetom Đ.
Svjedok V. B. je u svom iskazu naveo da kao glavni upravni inspektor ,a nakon
predstavljanja činjeničnog stanja po pitanju konkretnog nelegalnog građenja
imajući u vidu postupanja inspektora P. Z. i postupanje O. N., smatra da O. N.
nije imala ovlašćenja da donese rješenje o rušenju nelegalno sagrađenog
objekta Đ. I.. To je isključiva nadležnost ovlašćenih službenih lica-
inspektora. Kada donose rješenja u postupku nadzora kojim nalažu otklanjanje
nepravilnosti,onda dispozitiv rješenja i obavezujući nalog glasi, na ovlašćeno
službeno lice – inspektora, bez personifikacije tog lica. Ukoliko inspektor ne
postupi po njihovom nalogu onda su u mogućnosti da protiv njega preduzmu
upravne radnje, uključujući i prekršajni postupak. Kada kaže da O. N. nije
bila ovlašćena donijeti to rješenje ima u vidu odredbe sledećih propisa:
Zakona o planiranju i uređenju prostora „Sl. lsti CG 28/05, Zakona o izgradnji
objekata „Sl. list CG 55/00 i 40/08, Zakon o urbanističko građevinskoj
inspekciji „Sl. list CG br. 56/92 i Zakon o insepkcijskom nadzoru „Sl. list CG
39/03. Ima u vidu vremensko određenje u 2007. godini u odnosu na to, i zakone
koje je naveo. U nekoliko slučajeva su vršili inspekcijski nadzor u Cetinju i
sa tih iskustava je zaključio da ima problema sa konkretnim građevinskim
inspektorom koji je po njegovoj procjeni posebna osoba, i što u početku nije
prihvatio ono što mu je sugerisano od strane inspekcije po pitanju
instrukcije. Imao je komunikacije sa glavnim administratorom moguće i sa
optuženom i stekao je utisak da i one imaju istih problema sa njim, a kod njih
je primijetio veoma istaknutu kooperativnost po pitanju zakonske funkcije na
sprečavanju nelegalne gradnje. Po članu 4. Zakona o inspekcijskom nadzoru
inspektora postavlja starješina organa i po tom članu starješina organa
privremeno može inspektora rasporediti i iz druge oblasti ,a može postaviti na
poslovima inspektora i lice iz drugog organa, privremeno dok traju takve
potrebe. Kada kaže starešina organa misli na lice koje i postavlja inspektora.
Građevinskog inspektroa postavlja ministar. To nije izvorna lokalna nadležnost
već je to izvorno republička nadležnost, a dio tih ovlašćenja su pronešene na
lokalni nivo, kroz određeni oblik nadzora, propisan zakonom, a oblik tog
nadzora je i građevinski inspektor. To što je građevinski inspektor na
bolovanju nema uticaja jer se sa mjerom rušenja ne može zakasniti ni za godinu
dana. To je krajnja mjera koju svjesno rizikuje nelegalni graditelj.
Starješina organa, konkretno O. N. nema pravo da donese i izda nalog i da
naloži donošenja rješenja o rušenju jer je svrha postupka donošenje mjera od
strane ovlašćenog lica – inspektora.
Svjedok J. M. je u svom iskazu naveo da je dana 17. avgusta 2007. godine dao
nalog, a nakon pritužbi L. B. Komunalnoj inspekciji i ako to nije u njihovoj
nadležnosti da izađe na lice mjesta i konstatuje zatečeno stanje sa razloga
što je inspektor bio na godišnjem odmoru, te da nakon sačinjenog zapisnika
isti dostave inspektoru koji je i nadležan za postupanje u tom predmetu.
Komunalna inspekcija je izašla na lice mjesta ,bio je petak sačinili su
zapisnik o zatečenom stanju i isti zapisnik dostavljen je inspektoru u
ponedeljak. Nalog koji je dao Komunalnoj inspekciji nije bio u njihovoj
nadležnosti, a da se građevinski inspektor može opomenuti ili kazniti ukoliko
ne završi posao. Pojasnio je da je razlog uključivanja Komunalne inspekcije da
se ubrza čitav postupak ,te da zahtjev L. ne bi čekao, odnosno da bi se
utvrdilo činjenično stanje. Komunalnoj inspekciji se obratio putem telefona
.lično okrivljenoj, to jeste načelniku i naložio joj tom prilikom da obavi tu
radnju.
Svjedok I. Z. je u svom iskazu navela da kao samostalnom savjetniku Komunalne
policije Prestonice Cetinje joj je poznato da je je Đ. I. u tom periodu vršio
izgradnju objekta na svojoj imovini, tj. u dvorišnom dijelu stambeno poslovnog
objekta u B. ulici. Dana 26. 06. 2007. godine sa načelnicom O. N. izašla je na
lice mjesta po zahtjevu gradonačelnika M. J. u odsutnosti građevinskog
inspektora koji je u tom periodu koristio godišnji odmr. Tog dana su
konstatovali činjenično stanje na osnovu kojeg je građevinski inspektor bio u
obavezi da donese rješenje o obustavi dalje gradnje objekta. Takođe, što se
tiče donošenja rješenja o rušenju izvedenih radova, kao i čitavi postupak bio
je u nadležnosti građevinskog inspektora.
Svjedok Đ. I. je u svom iskazu naveo da je vlasnik magacinskog prostora
dimenzija 8 x 5 metara koji se nalazi u B. ulici broj 95 u Cetinju, i to u
dvorišnom dijelu parcele. Tačno je da je ovaj magacinski prostor bez prethodne
građevinske dozvole povećao i to na način što je izvršio adaptaciju istog.
Kada je završio radove na proširenju ovog magacina izlaskom na lice mjesta
građevinskog inspektora Komunalne policije Prestonice Cetinje uručeno mu je
rješenja o zabrani građenja ovog objekta. Istakao je i to da se na ovom
magaciju ne radi o podizanju spratnosti kako je to navedeno u zahtjevu za
sprovođenje istrage već samo o proširenju pstojeceg magacinskog prostora. Kako
se bavi privatnim poslom i drži elektro i vodovodne materijale koje ne može
držati na otvorenom ,a objekat gdje prodaje ove materijale je suviše mali iz
tog razloga je morao proširiti ovaj magacin da bi ove pomenute materijalne
mogao sačuvati. Ističe i to da je prije nego što je započeo bilo kakvo
proširenje ovog magacinskog prostora upoznao sve komšije koji se nalaze u
neposrednoj blizini, a između ostalih bio je i L.B.i koji su mu dali neku
vrstu saglasnosti da im neće smetati ono što radi i da neće biti nikakve štete
po njih. U postupku koji se vodi protiv O. N. zbog krivičnog djela koje joj je
stavljeno na teret ne može se bliže izjasniti, niti je sa istom dolazio u bilo
kakav kontakt ,niti pregovarao sa njom kao načelnikom u vezi ovog objekta.
Iz nalaza i mišljenje sudskog vještaka građevinske struke R. S. dipl. Ing. Iz
Podgorice posl br. Ki. 42/08 od maja mjeseca 2009. godine, utvrđuje se da je
vrsta štete koja je prouzrokovana nelegalnom gradnjom Đ. I. se ogleda u
umanjenju tržišne vrijesnoti nepokretnsoti u vlasništvu L. B. Ovo iz razloga
što je Đ. izgradio objekta koji po gabaritu umnogome prevazilazi gabarite
srušenog pomoćnog objekta, dislocirao novoizgrađeni objekat bliže i duž ograde
Lauševića, izgradio objekat koji arhitektonski i namjenski narušava ambijent u
kom se nalazi, ugrozio privatnost dvorišta L. Procjena vrijednost predmetne
nepokretnsoti je urađena primjenom International Valuation Standards (IVS)
tržišne metode i troškovno tržišne metode: Visina štete koju je L. B.pretrpio
izgradnjom objekta od strane Đ.I. se određuje u iznosu od 11.200.00 eura,
odnosno 8% od usvojene tržišne vrijednosti nepokretnsoti na dan 17. avgust
2007. godine. Mišljenje o procjeni visine štete se daje na bazi iskustva i
umiješa vještaka da pravino protumači elemente oji utiču na formiranje
vrijednosti predmente nepokretnosti.
Iz Rješenja Komunalne policije - Prestonice Cetinje broj 09- 363/07-3533/1 od
26. 12 2007.godine utvrđuje se da ne Đ. I. nalaže da poruši poslovni objekat u
ul. B. broj 95 u Cetinju, dimenzija u osnovu 9 x 6 m i spratnosti P. koji je
izgrađen bez građevinske dozvole, na katastarskoj parceli broj 2495 KO Cetinje
I, u roku od 5 dana od dana prijema ovog rješenja.
Iz zapisnika o inspekcijskoj kontroli Prestonice Cetinje Sekretarijata za
planiranje i uređenje prostora – građevinskog inspektora br sl. 09-363/07-3533
od 21.06. 2007. godine,proizilazi da je gradjevinski inspektor Z. P.,dana
21.06.2007.godine konstatovao da je Đ. I. porušio svoj stari objekat i da na
istom mjestu namjerava da gradi novi objekat ,dimenzija 5x 8 m ,spratnosti P
,bez gradjevinske dozvole .Stari objekat je imao građevinsku dozvolu .Objekat
se nalazi u dvorištu stambenog objekta ,vlasnika Đ. I. na kat.parceli br.244
KO Cetinje I .Za ove građevinske radove koji se izvode potrebno je pribaviti
odobrenje za građenje u Sekretarijatu za planiranje i uredjenje prostora
Prestonnice Cetinje u skladu sa detaljnim urbanističkim planom za ovaj dio
grada.Investitoru radova je naloženo da izvadi rješenje o lokaciji i
urbanističko tehničke uslove za izgradnju ovog objekta.
Iz rješenja Prestonice Cetinje – Komunalne policije broj 09-363/07-3533 od 26.
06. 2007. godine o zabrani građenja Đ. I. do pribavljanja građevinske
dozvole,proizilazi da se Đ. I. iz Cetinja zabranjuje građenje stambenog
objekta u ul. B. broj 95 u Cetinju, dimenzija u osnovi 8 x 5 m i spratnosti P.
Na katastarskoj parceli broj 2495 KO Cetinje I, do pribavljanja građevinske
dozvole. Đ. I. je dužan da u roku od 3 dana od dan aprijema ovog rješenja kod
nadležnog organa, podnijeti zahtjev za izdavanje građevinske dozvole i o tome
u istom roku podnijeti dokaz. Ako Đ. I. bude vršio izgradnju objekta i pored
zabrane iz stava 1. dispozitiva ovog rješenja ili ostavljenom roku ne podnese
dokaz iz stava 2. dispozitiva ovog rješenja, donijet će se rješenje o rušenju
za izvedene radove na objektu.
Iz zapisnika Prestonice Cetinje - Komunalne policije broj 09-363/07-4940 od
17. 08. 2007 o izvršenom inspekcijskom pregledu,te rješenja Prestonice Cetinje
Sekretarijata za planiranje i uređenje prostora br. UP/I-05-352/07-347 od 01
11. 2007. godine o odbijanu zahtjeva Đ. I. iz Cetinja za izdavanje rješenja o
lokaciji i urbanističko – tehničkim uslovima za rekonstrukciju pomoćnog
objekta,proizilazi da je izvršen inspekcijski pregled na objektu – magacinu u
dvorišnom dijelu B. broj 95 vlasništvo Đ. I. dana 17. 08. 2007. godine u 10.50
časova. Shodnom primjenom Zakona o inspekcijskom nadzoru Sl. List RCG br.
39/03 pregledom je utvrđeno da je Đ. I. iz C. B. broj 95 nastavio sa
izvođenjem građevinskih radova na magacinskom prostoru – objektu u dvorišnom
dijelu svog stambeno – poslovnog objekta, a protivno rješenju o zabrani
utvrđenja radova broj 09-363/07-3533 od 26. 06. 2007. godine izdatog od
Komunalne policije – građevinskog inspektora. Istim zapisnikom zabranjuje se
dalje izvođenje radova do pribavljanja odobrenja od nadležnog organa lokalne
uprave. Pregled je izvršen od strane O. N. – načelnika komunalne policije i I.
Z. Pregledu je bio prisutan Đ.I. i istome je odbijen zahtjev za izdavanje
rješenja o lokaciji i urbanističko – tehničkim uslovima za rekonstrukciju
pomoćnog objekta.
Iz rješenja Prestonice Cetinje – Komunalne policije broj 09-363/07-3533/1 od
26. 12. 2007. godine kojim se nalaže Đ. I. da poruši poslovni objekat u ul.
B.broj 95, proizilazi da je Prestonica Cetinje - Komunalna policija naložila
Đ.I.da poruši poslovni objekat u ulici B. br 95 u Cetinju dimenzija u osnovi 9
x 6 m i spratnosti P koji je izgrađen bez građevinske dozvole na katastarskoj
parceli broj 2495 KO Cetinje u roku od 5 dana od dana prijema rješenja. Žalba
ne odlaže izvršenje rješenja.
Iz Pravilnika o unutrašnjoj organizaciji i sistematizaciji radnih mjesta
Komunalne policije broj 01-0032/07-1061 od 28. 02. 2007. godine članom 6.
utvrđuje se da radom Komunalne policije rukovodi načelnik Komunalne policije.
Načelnika u slučaju odsutnosti ili spiječenosti zamjenjuje službenik iz
Komunalne policije kojeg odredi načelnik. Načelnik pored poslova i zadataka
utvrđenih odlukom o organima lokalne uprave, dužan je da prati, usmjerava i
koordinira i kontroliše rad Komunalne policije, da ravnomjerno raspoređuje
poslove i zadatke na neposredne izvršioce, daje stručna i druga uputstva za
rad, pruža potrebnu stručnu pomoć u radu i obavlja najsloženije poslove i
zadatke u Komunalnoj policiji. Članom 13. utvrđuje se da načelnik Komunalne
policije obavlja najsloženije poslove koji zahtijevaju posebnu stručnost i
samostalnost u radu, rukovodi i koordinira radom Komunalne policije i
odgovoran je za zakonitost, efikasnost, ekonomičnost i efektivnost njenog
rada, prati i analizira izvršenje poslova i zadataka Komunalne policije,
preduzima mjere za sprovođenje programa rada i planova rada. Organizuje rad i
oblasti kontrole rad komunalne saobraćajne i inspekcije za puteve. Izdaje
naloge za rad, raspoređuje komunalne inspektore, izdaje neposredne naloge za
konkretne zadatke, daje uputstva inspektorima za rad i sl. Prati i ocjenjuje
rad komunalne policije. Daje inicijative za nagrađivanje službenika komunalne
policije za postignute rezultate u unapređivanju rada i daje inicijative za
pokretanje i pokreće disciplinski postupak za počinjene disciplinske
prekršaje, u skladu sa disciplinskom odgovornošću. Za svoj rad odgovara
glavnom administratoru i predsjedniku Prestonice.
Iz zaključka o pokretanju disciplinskog postupka Komunalne policije
br.09-365/07 od 01.10.2007.godine,proizilazi da je isti donijet iz razloga što
je službenik P.Z. povrijedio radnu obavezu i izvršio teži disciplinski
prekršaj usled neizvršavanja neblagovremenog i nemarnog vršenja službenih
obaveza koje su mu povjerene kao građevinskom inspektoru i time nanio štetu
Organima lokalne samouprave.
Iz dopisa Komunalne policije br.09-365/07 od 12.07.2007.godine građevinskom
inspektoru P.Z., proizilazi da se načelnik Komunalne policije obratio sa istim
da na osnovu Zakona o inspekcijskom nadzoru građevinski inspektor izvrši po
zahtjevu stranke pregled na licu mjesta,po službenoj dužnosti,utvrdi
činjenično stanje i izvede dokaze u postupku inspekcijskog nadzora,ukaže na
utvrđene nepravilnosti ,te kada se u postupku inspekcijskog nadzora ocjeni da
je povrijeđen zakon ili drugi propis ili se ne poštuju propisani standardi ili
normativi inspektor je obavezan da preduzme upravne mjere i radnje i iste
sprovede do kraja.
Iz dopisa Komunalne policije od 03.09.2007.godine građevinskom inspektoru
P.Z.,proizilazi da je istom traženo izjašnjenje koliko je objekata
evidentirano ,koja su u izgradnji ili rekonstrukciji na području grada,koliko
je rješenja donijeto,koje su preduzete mjere za iste ,ko od njih posjeduje
odobrenje za građenje,kao i da je predmete dužan dostaviti do
05.09.2007.godine.
Iz dopisa Komunalne policije br.09-365/08-3416 od 03.07.2008.godine upućenog
Ministarstvu za ekonomski razvoj ,dopisa Komunalne policije br.09-365/07-5468
od 11.09.2007.godine upućenog Sekretarijatu za društvene djelatnosti i opštu
upravu,personalnoj službi, dopisa Komunalne policije br.09-365/07-6184 od
10.10.2007.godine upućenog Sekretarijatu za društvene djelatnosti i opštu
upravu,personalnoj službi, proizilazi da se traži angažovanje još jednog
građevinskog inspektora ,koji bi obavljao poslove inspekcijskog nadzora iz
oblasti građevinarstva za objekte za koje odobrenje za izgradnju izdaju
nadležni organi lokalne uprave kao povjerene poslove.
Iz dopisa- naloga građevinskom inspektoru Z.P., Komunalne policije
br.09-365/08-sl od 23.10.2008.godine proizilazi da se od istog zahtjeva da
postupi po dopisu br.011-032/08-5206 od 22.10.2008.godine ,tj.da napravi
spisak svih objekata koji se grade bez građevinske dozvole ,započetih poslije
01.10.2008.godine.
Iz izvoda iz kaznene evidencije Uprave policije – Područne jedinice Nikšić
broj 1189 od 18. 05. 2012. godine za O.N., proizilazi da ista nije osuđivana.
Cijeneći rezultate cjelokupnog postupka, ovaj sud nalazi da u postupku nije
dokazano da je optužena O.N. izvršila krivično djelo zloupotreba službenog
položaja iz čl.416.st.1. Krivičnog zakonika.
Naime,na glavnom pretresu je utvrđeno da po osnovu Rješenja građevinskog
inspektora Komunalne policije Prestonice Cetinje broj 09-363/07-3533 od 26.
06. 2007. godine, Đ.I. iz Cetinja je zabranjeno građenje stambenog objekta u
ul. „B.“ broj 95 u Cetinju, dimenzija 8x5 m i spratnosti P, na katastarskoj
parceli broj 2459 KO Cetinje I, do pribavljanja građevinske dozvole i
istovremeno određeno da će se, ukoliko imenovani bude nastavio izgradnju
objekta i pored prethodno navedene zabrane, donijeti rješenje o rušenju za
izvedene radove na objeku . Nesporno je da je zapisnikom o izvršenom
inspekcijskom pregledu broj 09-363/07-4940 od 17. 08. 2007. godine
konstatovala da je Đ.I. nastavio sa izvođenjem građevinskih radova na spornom
objektu, a rješenjem Prestonice Cetinje, Sekretarijata za planiranje i
uređenje prostora br. UP/I-05-352/07-347, odbijen njegov zahtjev za izdavanje
rješenja o lokaciji i urbanističo-tehničkim uslovima za rekonstrukciju
pomoćnog objekta na kat. parceli broj 2459 KO Cetinje I, te da je donijeto
rješenje broj 09-363/07-3533/1 od 26 12. 2007. godine, kojim Rješenjem se
nalaže Đ.I. iz Cetinja, da poruši poslovni objekat u ul. „B.“ broj 95 u
Cetinju, dimenzija u osnovi 9 x 6m, I spratnosti P, koji je izgrađen bez
građevinske dozvole, na katastarskoj parceli br. 2495 KO Cetinje I, u roku od
5 dana od dana prijema ovog rješenja.Oštećenom L.B. je nanijeta šteta u vidu
smanjenja vrijednosti njegove porodične stambene zgrade sa pomoćnim objektom,
locirane u ulici „N.L.“ u Cetinju, na kat. parceli broj 2453 KO Cetinje I, za
novčani iznos od 11.200,00 eura, od procijenjene tržišne vrijednosti u iznosu
od 140.000,00 eura, jer je nelegalno izgrađen objekat Đ.I. dislociran blizu i
duž dvorišne ograde oštećenog L.B., prelazi gabarite srušenog pomoćnog
objekta, te arhitektonski i namjenski narušava ambijent u kome se nalazi i
ugrožava privatnost dvorišnog prostora oštećenog L.B.
Medjutim, iz dokaza provedenih u postupku sud nije na nesumnjiv način mogao
utvrditi da je optužena umišljajno dana 17. avgusta 2007. godine, u Cetinju, u
svojstvu službenog lica – načelnika Komunalne policije Prestonice Cetinje,
nevršenjem svoje službene dužnosti ustanovljene članom 4.st.3.,16. stav 1.
tačka 3. Zakona o inspekcijskom nadzoru, članom 9. stav 3. u vezi stava 1.
tačka 2. Zakona o urbanističkoj i građevinskoj inspekciji, te članom 6. stav
3. i članom 13. stav 1. Pravilnika o unutrašnjoj organizaciji i
sistematizaciji radnih mjesta Komunalne policije Prestonice Cetinje, broj
01-032/07-1061, kojima je propisano da je građevinski inspektor nadležan da
naredi rušenje i uklanjanje bespravno započetog ili podignutog objekta, koji
je izgrađen bez odobrenja za gradnju i da načelnik Komunalne policije
usmjerava i kontroliše rad Komunalne policije, odgovoran je za zakonitost
poslova Komunalne policije i nadležan da izdaje neposredne naloge i uputstva
inspektorima za rad na konkretnim zadacima, zloupotrijebila svoj službeni
položaj na štetu L.B. iz Cetinja, na način što, po osnovu Rješenja
građevinskog inspektora Komunalne policije Prestonice Cetinje broj
09-363/07-3533 od 26. 06. 2007. godine, kojim je Đ.I. iz Cetinja, zabranjeno
građenje stambenog objekta u ul. „B.“ broj 95 u Cetinju, dimenzija 8x5 m i
spratnosti P, na katastarskoj parceli broj 2459 KO Cetinje I, do pribavljanja
građevinske dozvole i istovremeno određeno da će se, ukoliko imenovani bude
nastavio izgradnju objekta i pored prethodno navedene zabrane, donijeti
rješenje o rušenju za izvedene radove na objektu, isto nije donijela, niti je
ovlastila drugog državnog službenika da privremeno vrši poslove inspekcijskog
nadzora sa svim ovl.inspektora dok traju posebne okolnosti" iako je zapisnikom
o izvršenoj inspekcijskoj kontroli broj 09-363/07-4940 od 17. 08. 2007. godine
konstatovala da je Đ.I. nastavio sa izvođenjem građevinskih radova na spornom
objektu, a rješenjem Prestonice Cetinje, Sekretarijata za planiranje i
uređenje prostora br. UP/I-05-352/07-347, odbijen njegov zahtjev za izdavanje
rješenja o lokaciji i urbanističo-tehničkim uslovima za rekonstrukciju
pomoćnog objekta na kat. Parceli broj 2459 KO Cetinje I, te dana 26. decembra
2007. godine, P. Z. – građevinskom inspektoru Komunalne policije Cetinje
zabranila dostavu i izvršenje rješenja broj 09-363/07-3533/1 od 26 12. 2007.
godine, kojim Rješenjem se nalaže Đ.I.iz Cetinja, da poruši poslovni objekat u
ul. „B“ broj 95 u Cetinju, dimenzija u osnovu 9 x 6m, I spratnosti P, koji je
izgrađen bez građevinske dozvole, na katastarskoj parceli br. 2495 KO Cetinje
I, u roku od 5 dana od dana prijema ovog rješenja, pa je takvom zloupotrebom
svog službenog položaja oštećenom L.B. nanijela štetu u vidu smanjenja
vrijednosti njegove porodične stambene zgrade sa pomoćnim objektom, locirane u
ulici „N.L.“ u Cetinju, na kat. parceli broj 2453 KO Cetinje I, za novčani
iznos od 11.200,00 eura, od procijenjene tržišne vrijednosti u iznosu od
140.000,00 eura, jer je nelegalno izgrađen objekat Đ.I. dislociran blizu i duž
dvorišne ograde oštećenog L.B., prelazi gabarite srušenog pomoćnog objekta, te
arhitektonski i namjenski narušava ambijent u kome se nalazi i ugrožava
privatnost dvorišnog prostora oštećenog L.B.
Ovo tim prije što iz svih provedenih dokaza,-iskaza svjedoka V.S., R. V.,
V.B., J.M. ,I. Z.,a prije svega citiranih zakonskih propisa proizilazi da je
građevinski inspektor bio nadležan da naredi rušenje i uklanjanje bespravno
započetog objekta ili podignutog objekta ,obzirom da je to isključiva obaveza
građevinskog inspektora koji je samostalan u svom radu i koji je donio
predmetno rješenje.
Pravilnikom o unutrašnjoj organizaciji i sistematizaciji radnih mjesta
Komunalne policije broj 01-0032/07-1061 od 28. 02. 2007. godine članom 6.
utvrđuje se da radom Komunalne policije rukovodi načelnik Komunalne policije.
Načelnika u slučaju odsutnosti ili spiječenosti zamjenjuje službenik iz
Komunalne policije kojeg odredi načelnik. Načelnik pored poslova i zadataka
utvrđenih odlukom o organima lokalne uprave, dužan je da prati, usmjerava i
koordinira i kontroliše rad Komunalne policije, da ravnomjerno raspoređuje
poslove i zadatke na neposredne izvršioce, daje stručna i druga uputstva za
rad, pruža potrebnu stručnu pomoć u radu i obavlja najsloženije poslove i
zadatke u Komunalnoj policiji. Članom 13. utvrđuje se da načelnik Komunalne
policije obavlja najsloženije poslove koji zahtijevaju posebnu stručnost i
samostalnost u radu, rukovodi i koordinira radom Komunalne policije i
odgovoran je za zakonitost, efikasnost, ekonomičnost i efektivnost njenog
rada, prati i analizira izvršenje poslova i zadataka Komunalne policije,
preduzima mjere za sprovođenje programa rada i planova rada. Organizuje rad i
oblasti kontrole rad komunalne saobraćajne i inspekcije za puteve. Izdaje
naloge za rad, raspoređuje komunalne inspektore, izdaje neposredne naloge za
konkretne zadatke, daje uputstva inspektorima za rad i sl. Prati i ocjenjuje
rad komunalne policije. Daje inicijative za nagrađivanje službenika komunalne
policije za postignute rezultate u unapređivanju rada i daje inicijative za
pokretanje i pokreće disciplinski postupak za počinjene disciplinske
prekršaje, u skladu sa disciplinskom odgovornošću. Za svoj rad odgovara
glavnom administratoru i predsjedniku Prestonice.
Iz odbrane optužene te priloženih dokaza u tom pravcu (obraćanje građevinskom
inspektoru, sada pok. P.Z. dana 12.07.2007.godine, 03.09.2007.godine
proizilazi da je ista u više navrata nalagala građevinskom inspektoru, sada
pok.P. Z. da u slučaju kada je povrijeđen zakon preduzme sve upravne mjere i
radnje ,te da iste sprovede do kraja i da je dana 01.10.2007.godine donijet
Zaključak o pokretanju disciplinskog postupka.
Istovremeno ,niti jednim provedenim dokazom nije utvrđeno da je optužena
zabranila građevinskom inspektoru dostavu i izvršenje rješenja broj
09-363/07-3533/1 od 26 12. 2007. godine, kojim Rješenjem se nalaže Đ. I. iz
C., da poruši poslovni objekat u ul. „B.“ broj 95 u Cetinju, dimenzija u
osnovu 9 x 6m, I spratnosti P, koji je izgrađen bez građevinske dozvole, na
katastarskoj parceli br. 2495 KO Cetinje I, u roku od 5 dana od dana prijema
ovog rješenja.
Sa naprijed navedenog sud nije mogao prihvatiti navode odbrane pok.P.Z. da je
opt.O. N. stopirala dostavu donijetog rješenja,obzirom da ista to negira , a
kao što je već navedeno u spisima predmeta nema niti jednog dokaza da je
opt.O. zabranila dostavu i izvršenje spornog rješenja ,te je stajalište
odbrane pok. P. Z. za sud neprihvatljivo ,odn. sud ga je cijenio kao usmjereno
na izbjegavanje sopstvene odgovornosti za djelo koje mu je optužbom bilo
stavljeno na teret.
Nadalje,tačno je da čl.4.st.3. Zakona o inspekcijskom nadzoru propisuje da
kada to zahtjevaju posebne okolnosti ili u slučaju odsutnosti starješina
inspekcijskog organa može ovlastiti pojedinog državnog službenika koji
ispunjava propisane uslove da povremeno vrši poslove inspekcijskog nadzora sa
svim ovlašćenjima inspektora dok traju te okolnosti.
Međutim,u konkretnom slučaju se da zaključiti da je postojao samo jedan
gradjevinski inspektor u naznačenom vremenskom periodu ,sa kojih razloga se
optužena i obraćala sa zahjtevom Sekretarijatu za društvene djelatnosti i
javnu upravu Prijestonice Cetinje -personalnoj službi dana 11.09.2007.godine i
10.10.2007.godine, kao i Vladi Crne Gore Ministarstvu za ekonomski saobraćaj
dana 03.07.2008.godine da se u radni odnos primi još jedan građevinski
inspektor,tako da nema pouzdanih dokaza ni da je postojalo lice koje je prema
navedenom zakonu ispunjavalo propisane uslove za obavljanje inspekcijskog
nadzora sa svim ovlašćenjima inspektora dok traju posebne okolnosti,a ni sama
optužena obzirom na njenu kvalifikaciju nije ispunjavala propisane uslove za
konkretne zadatke.
Sud je osim prednje analiziranih cijenio i druge provedene dokaze ,ali kako
isti nijesu od uticaja na drugačije presuđenje ,sud ih nije detaljno
analizirao.
Kod ovako utvrdjenog činjeničnog stanja , sud je našao da u konačnom nije
dokazana krivica optužene,tj. da nema dokaza da je nevršenjem svoje službene
dužnosti svjesno i voljno zloupotrijebila svoj službeni položaj na štetu
drugog -L. B., to je sud posebno imajući u vidu odredbu iz čl.3.st.3.Zakonika
o krivičnom postupku da sumnja o postojanju činjenica koja čine obilježje
krivičnog djela sud rješava na način koji je povoljniji za okrivljenog (in
dubio pro reo) tj. uzimajući u obzir pravno relevantne činjenice i okolnosti
na koje je sud naprijed ukazao savjesnom i brižljivom ocjenom svih provedenih
dokaza pojedinačno i u svojoj ukupnosti pa je izveo jasan pravni zaključak da
istu valja osloboditi optužbe shodno čl. 373. tač.2. ZKP-a.
Troškovi krivičnog postupka u iznosu od 423,50 eura ,na ime angažovanja
sudskog vještaka građevinske struke ,padaju na teret budžetskih sredstava
suda,shodno čl.230. ZKP-a.
Shodno čl.239.Zakonika o krivičnom postupku sud je oštećenog radi ostvarenja
svog imovinskopravnog zahtjeva uputio na redovnu parnicu.
Sa izloženog,shodno citiranim zakonskim propisima valjalo je odličiti kao u
izreci.
OSNOVNI SUD U CETINJU
Dana 16.04.2013. godine
Zapisničar S U D I J A
Martinović Aleksandra Marija Ćupić s.r.
PRAVNA POUKA:
Protiv ove presude može se izjaviti žalba
u roku od 15 dana od dana prijema Višem sudu u
Podgorici, a preko ovog suda.