K.br. 1056/12
OSNOVNI SUD U NIKŠIĆU kao prvostepeni krivični, sudija Kovačević Vesna, uz
sudjelovanje Abramović Milijana, kao zapisničara, rješavajući u krivičnom
predmetu protiv okrivljenog V. Lj. zbog krivičnog djela samovlašće iz čl.384
st.1. KZ po optužnom predlogu ODT-a u Nikšiću, Kt.br.868/12 od 12.12.2012.
godine, nakon dovršenog glavnog i javnog pretresa, dana 06.02.2013.godine, u
prisustvu zastupnika ODT-a Nikšić, I. I. i okrivljenog V.Lj., istog dana donio
je i javno objavio
R J E Š E N J E
Prema okrivljenom: V. Lj.i, od oca D. i majke J., rodjene Z., rodjenog…. god.
u N., sa prebivalištem u N. - zgrada H., državljanin CG, završio srednju
školu, nezaposlen, lošeg imovnog stanja, ranije osuđivan presudom Opštinskog
suda Tuzla K.347/78 od 23.10.1979. god. zbog krivičnog djela iz čl. 181 st.3
KZSRBiH 1500 dinara. Kaznu platio 21.08.1980. god.
Na osnovu čl. 4 st. 2 i čl. 52 i 65 Krivičnog zakonika i čl. 465 i čl. 466
Zakonika o krivičnom postupku izriče se
SUDSKA OPOMENA
Što je:
Neutvrđenog dana u periodu od 24.08.2012. do 31.08.2012. godine u N. u svom
porodičnom stanu koji se nalazi u naselju H. svjestan svog djela čije je
izvršenje htio, samovlasno pribavio pravo za koje je smatrao da mu pripada, na
način što se, nakon što su ga dana 24.08.2012. god. ovlašćenio radnici
Elektrodistribucije Nikšić isključili sa nisko naponske mreže, zbog neplaćenog
duga na ime utrošene električne energije, samovlasno priključio na nisko
naponsku mrežu Elektrodistribucije Nikšić,
-čime je počinio krivično djelo samovlašće iz čl. 384.st.1. Krivičnog zakonika,
OBAVEZUJE SE okrivljeni da na ime troškova kriv.postupka plati iznos od 40,00
(četrdeset) eura u roku od 15 dana, po pravosnašnosti presude pod prijetnjom
prinudnog izvršenja, na žiro-račun ovog suda br.832-152-32.
O b r a z l o ž e n j e
ODT u Nikšiću svojim optužnim predlogom stavio je na teret okrivljenom V. Lj.
izvršenje krivičnog djela koje je činjenično i pravno opisano dispozitivom
rješenja, pa je zastupnik ODT-a I.I. zastupajući optužni akt na glavnom
pretresu ostala pri istom i konačno predložila da sud okrivljenog oglasi
krivim i osudi po zakonu.
Okrivljeni je u svojoj odbrani u bitnom naveo da je tačno da živi u stanu koji
se nalazi u naselju H., da mu struja u avgustu mjesecu 2012. godine nije
isključivana te da je od aprila mjeseca 2012.godine bio kod svoje kćerke koja
živi u S. i da je samo povremeno dolazio na stan možda jednom ili dva puta u
mjesec a da je njegova supruga takođe radila i boravila u K. i da je povremeno
dolazila u stanu, tako da im nije poznato da je struja isključivana u tom
periodu niti da su istu priključili. U završnoj riječi je naveo da se ne
osjeća krivim i da nema što više da kaže u svoju odbranu.
U dokaznom postupku sud je neposredno saslušao svjedoka Đ.P., pročitao
zapisnike Elektrodistribucije o izvšrenju naloga za obustavu snabdijevanja
elektičnom energijom br.0011581 od 24.08.2012.god. i br.0013578 od
31.08.2012.god. i izvod iz kaznene evidencije na ime okrivljenog.
Uvidom u zapisnik o izvršenju naloga za obustavu snabdijevanja električnom
energijom br. 0011581 od 24.08.2012.god., sud je utvrdio da je konstatovano da
su zbog neplaćenog duga za isporučenu energiju radnici Elektrodistribucije
Nikšić dana 24.08.2012.god. isključili okrivljenog kao potrošača na brojilu
br. A 87542, a uvidom u zapisnik o izvršenju naloga za obustavu snabdijevanja
električnom energijom br. 0013578 od 31.08.2012.god. sud je utvrdio da je
konstatovano da se potrošač koji je bio isključen samovoljno priključio na
elektrodistributivnu mrežu.
Svjedok Đ. D. u svom iskazu u bitnom je naveo da je dana 24.08.2012. godine sa
kolegom B.P. bio na terenu i da su izvršavali isključenja sa mreže neurednih
platiša i istog dana zbog neplaćenog duga isključili sa niskonaponske mreže
potrošača V. Lj. na brojilu da bi 31.08.2012. godine došli u ponovnu kontrolu
i konstatovali da je ovaj potrošač samovoljno priključen na mrežu te da su
zapisnik o izvršenim kontrolama ostavili na ormariću gdje se satovi nalaze i
da nijesu u obavezi da obaviještavaju ovakve potrošače o isključenju sa
niskonaponske mreže jer su već upozoreni da će biti isključeni sa mreže
ukoliko ne plate dug.
Okrivljeni V. Lj. u svojoj odbrani nije priznao izvršenje krivičnog djela i
krivicu za isto, objašnjavajući da mu nije poznato da je struja isključivana u
avgustu mjesecu 2012. godine niti da je istu opet priključio. Sud ovakvu
odbranu okrivljenog nije moga prihvatiti i istu je odbio kao nejasnu,
nelogičnu i u suprotnosti sa dokazima, kojima je sud dao punu vjeru i sa
iskazom svjdoka Đ. D., radnika Elektrodistribucije Nikšić a koji se svjedok
objektivno, jasno i istinito izjasnio o činjenicama važnim za ovu krivičnu
stvar a koji svjedok nije imao razloga da predstavi stanje drugačije od
zatečenog i koji iskaz nije doveden u sumnju nijednim nijednim provedenim
dokazima, već je naprotiv potvrđeni zapisnicima o izvršenju naloga za obustavu
snadbijevanja električnom energijom. Naime, svjedok Đ.D.se određeno izjasnio
da su okrivljenog isključili na osnovu naloga za isključenje sa niskonaponske
mreže 24.08.2012.god. zbog neplaćenog duga i da su zatim utvrdili da se isti
sam priključio o čemu su sačinili i zapisnik 31.08.2012.god. kojim zapisnicima
je potvrđen iskaz svjedoka da je potrošač isključen na brojilu zbog neplaćenog
duga za utrošenu električnu energiju a naknadnom kontrolom da se potrošač
samovoljno priključio. U prilog prednjem zaključku suda je činjenica da je
okrivljeni jedini imao pravni interes da se samovoljno priključi na brojilu
nakon isključenja s obzirom da je struja svakodnevna potreba običnog građanina
a posebno imajući u vidu da se radi o stanu u kome okrivljeni živi, cijeneći
pri tom da okrivljeni tokom postupka nije predložio nijedan dokaz u pravcu
potvrđivanja svojih navoda odbrane koje navode bi argumentovao pa je sud iz
prednjih razloga odbio odbranu a prihvatio prednje dokaze kao objektivne i na
istim zasnovao svoju odluku.
Krivično djelo samovlašće čini onaj ko samovlasno pribavlja neko svoje pravo
za koje smatra da mu pripada. Učinilac ovog djela samovlasno preduzima neke
djelatnosti mimoilazeći nadležne državne organe i propisani postupak da bi
pribavio to svoje pravo pa kako je okrivljeni u konkretnom slučaju to učinio i
prikopčao se nakon isključenja na elektodistributivnu mrežu smatrajući da mu
to pravo pripada po nalaženju suda, postupio je sa direktnim umišljajem, jer
je bio svjestan svog djela i htjenja njegovog izvršenja.
Sud nije provodio dokaz saslušanje svjedoka B. P. i predstavnika oštećene
Elektrodistribucije Nikšić, a po saglasnom predlogu stranaka imajuću u vidu da
je provedenim dokazima u potpunosti utvrdjeno činjenično stanje.
Prilikom utvrdjivanja vrste i visine krivične sankcije, Sud je na strani
okrivljenog u smislu čl.42 st.1. KZ, kao olakšavajuće okolnosti cijenio
nezaposlenost, loše imovno stanje, dok kao otežavajuću okolnost sud na strani
okrivljenog nije cijenio njegovu raniju osuđivanost, a što je utvrdio uvidom u
izvod iz kazne evidencije na ime okrivljenog obzirom da je proteklo više od 33
godine,te da predmetno krivično djelo spada u lakše kivično djelo i to ne samo
po zaprijećenoj kazni, već i prema konkretnoj posledici, pa u odsustvu
otežavajućih okolnosti sud je našao da je predmetno krivično djelo učinjeno
pod takvim olakšavajućim okolnostima koje predmetno djelo čini naročito lakim
pa je sud okrivljenoj primjenom čl. 65 KZ izrekao sudsku opomenu smatrajući da
će se i sa upozorenjem na okrivljenog u dovoljnoj mjeri uticati da ubuduće ne
čini krivična djela te da u konkretnom slučaju radi krivično pravne zaštite
nije nužno primijeniti kaznu, te da će se i upozorenjem okrivljenog ostvariti
svrha sudske opomene iz čl. 52 KZ u okviru opšte svrhe izricanja kriv.sankcija
u smislu čl.4 st. 2. KZ.
Pošto je okrivljeni oglašen krivim sud ga je obavezao da na ime troškova kriv.
postupka plati iznos od 40,00 eura na ime paušala kao dijela troškova kriv.
postupka a koji iznos troškova kriv. postupka je srazmjeran trajanju i
složenosti kriv. postupka i imovnim prilikama okrivljenog a ovo shodno čl.226
u vezi čl.229 ZKP-a i Uredbe o naknadi troškova u sudskim postupcima.
Sa svega izloženog odlučeno je kao u izreci.
OSNOVNI SUD U NIKŠIĆU, dana 06.02.2013 . godine.
ZAPISNIČAR S U D I J A
Abramović Milijana Kovačević Vesna, s.r.
Za tačnost otpravka tvrdi i ovjerava
Službenik Suda
PRAVNA POUKA: Protiv ove odluke stranka ima pravo žalbe u roku od 8 dana od
dana prijema iste preko ovog suda, Višem sudu Podgorica.
D-na: rješenje od 06.02.2013 god.
-primerak rješenja dostaviti 
- okrivljenom,
- ODT
- u spise,
S U D I J A