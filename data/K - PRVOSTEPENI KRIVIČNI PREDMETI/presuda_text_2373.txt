OSNOVNI SUD U PODGORICI
K.br.11/53
Dana 31. 05. 2011. godine  
U IME NARODA  
OSNOVNI SUD U PODGORICI, kao prvostepeni, krivični,po sudiji Zoranu
Šćepanoviću,kao sudiji pojedincu,uz učešće Branke Kljajić,kao zapisničara,u
krivičnom predmetu okrivljenog V.M.,zbog krivičnog djela sprječavanje
službenog lica u vršenju službene radnje iz čl.375 st.2 u vezi st.1 Krivičnog
zakonika,rješavajući po Optužnom predlogu Osnovnog državnog tužilaštva u
Podgorici Kt. br. 206/10 od 14.01.2011.godine,nakon održanog glavnog,javnog
pretresa,zaključenog dana 30.05.2011 godine,održanog u prisustvu zastupnika
optužbe,Španjević Slađane - savjetnika ODT-a Podgorica,zatim u prisustvu
okrivljenog i oštećenog V.M.,izrekao je dana 31.05.2011. godine i istog dana
javno objavio
PRESUDU  
OKRIVLJENI V.M.,JMBG ...,od oca B. i majke Z.,rođene V.,rođen ... u P.,sa
prebivalištem u P.,državljanin Crne Gore,nezaposlen,vodi se na Birou rada
oženjen,otac troje djece,završio osnovnu školu,srednjeg imovnog stanja,ranije
osuđivan i to:presudom Osnovnog suda u Podgorici K.br.97/3413 od 02.07.1997
godine,zbog krivičnog djela nedozvoljena trgovina-osuđen na novčanu kaznu u
iznosu od 800 dinara;presudom Osnovnog suda u Podgorici K.br.98/5181 od
12.02.1999 godine,zbog krivičnog djela nedozvoljena trgovina-izrečena uslovna
osuda,1 mjesec zatvora uslovno za 1 godinu;presudom Opštinskog suda Kuršumlija
K.br.28/03 od 11.03.2003 godine,zbog krivičnog djela iz čl.147 st.1 KZ RS-
osuđen na kaznu zatvora u trajanju od 5 mjeseci;presudom Opštinskog suda Ruma
K.br.56/06 od 30.03.2006 godine,zbog krivičnog djela iz čl.243 st.1 KZ RS-
osuđen na novčanu kaznu u iznosu od 60.000,00 dinara,koja je zamijenjena
kaznom zatvora u trajanju od 27 dana,te izrečena mjera bezbjednosti oduzimanja
teretnog vozila marke "Man" i presudom Osnovnog suda u Podgorici K.br.09/1344
od 14.06.2010 godine,zbog krivičnog djela iz čl.239 st.1 KZ-osuđen na novčanu
kaznu u iznosu od 1.200,00 €  
K r i v   j e  
Zato što je:  
Dana 13.02.2010.godine,oko 08,30 časova,u mjestu B.,Opština P.,prijetnjom da
će neposredno upotrijebiti silu i oružje spriječio službena lica-lovočuvare L.
organizacije,oštećene V. M. i V. R. u vršenju službenih radnji koje
preduzimaju u okviru svojih ovlašćenja,na način što je,na zahtjev lovočuvara-
oštećenih koji su vršili službenu radnju kontrole kretanja lica sa oružjem u
lovištu,da im preda na uvid lična dokumenta i lovačku pušku koju je nosio u
lovištu,odbio da to učini i pobjegao,pa kada su ga oštećeni
sustigli,okrivljeni je repetirao pušku,uperio je u pravcu oštećenih i prijetio
im:"pucat ću,odstupite,prosut ću vam stomak",a zatim napustio lice mjesta,  

čime je izvršio krivično djelo sprječavanje službenog lica u vršenju službene radnje iz čl.375 st.2. u vezi st.1. Krivičnog zakonika  

Pa ga Sud,primjenom naprijed navedenog zakonskog propisa i propisa iz
čl.2,3,4,5,13,15,32,33,34,36 i 42 Krivičnog zakonika,te čl.199,201,202,212 i
364 Zakonika o krivičnom postupku  
OSUĐUJE  
Na kaznu zatvora u trajanju od 3 (tri) mjeseca.  
Oštećeni V.M. se radi ostvarivanja imovinsko-pravnog zahtjeva upućuje na
parnični postupak.  
Dužan je okrivljeni da,na ime troškova krivičnog postupka,uplati Osnovnom sudu
u Podgorici iznos od 200,00€, u roku od 15 dana po pravosnažnosti presude, pod
prijetnjom prinudnog izvršenja.  
O b r a z l o ž e nj e
Optužnim predlogom Osnovnog državnog tužilaštva u Podgorici Kt.br.206/10 od
14.01.2011.godine stavljeno je na teret okrivljenom V.M. (u daljem tekstu
okrivljeni) izvršenje krivičnog djela sprječavanje službenog lica u vršenju
službene radnje iz čl.375 st.2 u vezi st.1 Krivičnog zakonika,pri kojem
optužnom aktu je zastupnik optužbe ostala do kraja glavnog pretresa,predlažući
Sudu u završnoj riječi da okrivljenog za predmetno krivično djelo oglasi
krivim i osudi po zakonu.  
Oštećeni V.M. se u svojoj završnoj riječi pridružio krivičnom gonjenju
okrivljenog i prema istom postavio imovinsko-pravni zahtjev.  
Prilikom saslušanja u svojstvu osumnjičenog u Upravi policije CG PJ
Podgorica,na Zapisniku Ku.br.140/2010 od 13.02.2010 godine-u prisustvu
branioca,V.M. je naveo da nije lovac niti posjeduje bilo kakvo oružje.Dana
12/13.02.2010 godine je prenoćio kod svog sina I. u Podgorici,a u 07,00 časova
je sa svojim vozilom  pošao kod sestre D.K. na Starom aerodromu,da bi je
povezao do Danilovgrada,nakon čega se vratio oko 11,30 časova na njen stan,da
bi nakon toga svoje vozilo dao sinu I. u G. da bi on prevezao sa njim neka
drva što su prodali,a sa I. vozilom je pošao da se javi u policiju jer ga je
sin obavijestio da ga je tražila policija.Što se tiče navoda lovočuvara,tvrdi
da nijesu istiniti jer kao što je naveo,nije lovac niti je bio u lovu,a
lovočuvara V. poznaje od ranije jer je V. podnio prijavu protiv njegovog sina
I. zbog krivolova,pa je V. gledao na suđenjima.Ne zna što je motivisalo ove
lovočuvare da ga optuže da je bio u lovu,a pretpostavlja da je razlog što je
prilikom suđenja njegovom sinu I. uvrijedio lovočuvara V..  
Identičnu odbranu je iznio i prilikom saslušanja pred istražnim sudijom ovog
suda-na Zapisniku Kri.br.10/175 od 15.02.2010 godine,ponavljajući da nema
nikakve veze  sa predmetnim događajem,te da mu nije poznato zašto su
lovočuvari M.V. i R.V. podnijeli krivičnu prijavu protiv njega,a sigurno da
M.V. i R.V. nije vidio makar 2,a možda i 3 godine.  
Identičnu odbranu je okrivljeni iznio i prilikom saslušanja na glavnom
pretresu,s tim što je pojasnio i dodao da do predmetnog događaja nije poznavao
V.M.,tj. nije ga poznavao dok nije bio na prepoznavanje u Upravi policije, a
V.R. je poznavao, jer su bili ranije pred sudom kada se postupak vodio protiv
njegovog sina, odnosno prostupak se nije vodio kod suda već u Upravi šumarstva
gdje se postupak vodio protiv njegovog sina I., tako da se ranije svađao sa
V.R., kada je V.R. pravio probleme njegovom sinu I.,navodno zbog  nezakonitog
lova.Dan prije 13.02.2010.godine je brao drva i tjerao drva na konja.Tom
prilikom je i zadobio povredu negdje u dijelu oka ili ispod oka,tako da mu je
bio ožiljak odnosno ogrebotina,od onog kako udari grana.Nezna zbog čega su ga
prijavili osim ukoliko mu se V. R. sveti.Nikakvo oružje nema i nikada ga nije
imao,bez na ratište i u vojsku.  
Okrivljeni je u svojoj završnoj riječi naveo da je sve ono što su oštećeni
rekli neistina i laž,te da je sve to osveta.  
Sud je u dokaznom postupku radi rasvjetljenja ove krivično - pravne stvari
pročitao Službenu zabilješku Uprave policije PJ Podgorica Ku.br.140/10 od
13.02.2010 godine;pročitao Zapisnike o prepoznavanju lica Uprave policije PJ
Podgorica Ku.br.140/10 od 13.02.2010 godine (dva Zapisnika o prepoznavanju) i
izvršio uvid u Fotodokumentaciju-fotografiju okrivljenog u boji,koja egzistira
u spisima predmeta,a koja je sačinjena nakon predmetnog događaja od strane
službenog lica policije;saslušao svjedoke-oštećene:V.R. i V.M.,te saslušao
svjedoka N.S. i pročitao izvod iz kaznene evidencije Uprave policije CG PJ
Podgorica br.11-245/11-7610/2-1241 od 25.03.2011 godine,koji glasi na ime
okrivljenog.  
Iz Službene zabilješke Uprave policije PJ Podgorica Ku.br.140/10 od 13.02.2010
godine se utvrđuje da je ista sačinjena dana 13.02.2010 godine na okolnosti
predmetnog događaja,u kojem je lice koje se predstavilo kao P.R. uperivalo u
lovištu pušku koju je repetirao,u pravcu lovočuvara:V.M. i V.R.,na koje
okolnosti su svjedočili na glavnom pretresu svjedoci - oštećeni:V.M. i V.R.  
Nakon provođenja u dokaznom postupku prednje naznačene Službene zabilješke
Uprave policije,okrivljeni je naveo da ne poznaje nijednog P.R..Za sebe kaže
da je iz G.-B.,a P. su iz K.,s tim što P. ima i u G.N.-selo O.,jer je iz N. pa
zna.  
Iz Zapisnika o prepoznavanju lica Uprave policije PJ Podgorica Ku.br.140/10 od
13.02.2010 godine (dva Zapisnika o prepoznavanju) se utvrđuje da je svjedok-
oštećeni V.M. prije prepoznavanja u Upravi policije dana 13.02.2010 godine,u
prisustvu ovlašćenog službenog lica Uprave policije-N.S.,te u prisustvu
zamjenika ODT-a Podgorica-Vlahović Romine,opisujući lice koje treba da
prepozna,odnosno koje je prema njemu i njegovom kolegi odnosne prilike
preduzelo predmetne radnje,naveo da se radi o licu starosti oko 50
godina,mršavije građe,visočijeg rasta,kraće kose,koje lice je imalo krvi po
nosu i ispod desnog oka,od ogrebotine,koje lice je bilo obučeno u maskirnu
uniformu i imalo je kapu koja je ostala kod njega-V.M.,nakon kojeg opisa je
svjedok-oštećeni V.M.,kada su mu pokazana radi prepoznavanja lica-pet
lica,naveo da sa sigurnošću od 100% tvrdi da se radi o licu pod brojem 1 (pod
brojem 1. je bio V.M. iz G.-dakle okrivljeni u ovoj krivično-pravnoj stvari),a
svjedok-oštećeni V.R. prije prepoznavanja u Upravi policije dana 13.02.2010
godine,u prisustvu ovlašćenog službenog lica Uprave policije-N.S.,te u
prisustvu zamjenika ODT-a Podgorica-Vlahović Romine,opisujući lice koje treba
da prepozna,odnosno koje je prema njemu i njegovom kolegi odnosne prilike
preduzelo predmetne radnje,naveo da se radi o licu starosti oko 50
godina,srednje građe,kratko podšišan,koje lice je preko nosa i preko lica ,te
ispod oka imalo ogrebotinu,nakon kojeg opisa je svjedok-oštećeni V.R.,kada su
mu pokazana radi prepoznavanja lica-pet lica,naveo da sa sigurnošću od 100%
tvrdi da se radi o osobi koja stoji pod brojem 1 (pod brojem 1. je bio V.M. iz
G.-dakle okrivljeni u ovoj krivično-pravnoj stvari).  
Izvršenim uvidom u Fotodokumentaciju-fotografiju okrivljenog u boji,koja
egzistira u spisima predmeta,a koja je sačinjena nakon predmetnog događaja od
strane službenog lica policije se utvrđuje da je okrivljeni dolaskom u Upravu
policije,fotografisan u Upravi policije od strane kriminalističkog tehničara
radi sačinjavanja fotodokumentacije,te da se na njegovom licu ispod desnog oka
na fotografiji vide dvije izražene veće ogrebotine,jedna ispod druge,zatim
jedna ogrebotina iznad lijevog oka,te na nekolika mjesta sitnije ogrebotine
preko nosa.  
Nakon čitanja prednje naznačenih Zapisnika o prepoznavanju lica Uprave
policije PJ Podgorica,te vršenja uvida u Fotodokumentaciju-prednje analiziranu
fotografiju okrivljenog u boji,okrivljeni je naveo da je tačno da je on u
odnosno vrijeme imao ogrebotine ispod oka,po nosu i iznad oči,ali te
ogrebotine su po njegovim navodima nastale prilikom kresanja drva dana
12.02.2010. godine. U vezi sa prednjim izričito navodi:"Fotografija koju imate
u spisima predmeta jeste moja fotografija, a  to sam i ranije ovdje  pred
sudom  priznao".Što se tiče prepoznavanja tačno je da su ga svjedoci-oštećeni
prepoznali ali prije nego što je bilo prepoznavanje,u kancelariju kod
inspektora N. su ušli V. i V.,tako da su se u jednom trenutku pojavila njih
dvojica-oštećeni i tom prilikom je inspektor N. njemu rekao "ustanite V.",a
oštećenima rekao "je li ovo taj V.".Zbog toga je i imao primjedbi,tj.
prigovorio je inspektoru N..Nakon toga je i sprovedeno prepoznavanje u
prisustvu tužioca.Tačno je da nekada na selu,kada radi, nosi maskirnu uniformu
i tačno je da nosi nekada maskirnu kapu,a nekada crnu, tj. imaju nekolike kape
koje nosi i to kape koje imaju duži kalpak ispred,kako ga ne bi udarilo drvo
kada kreše grane.  
Svjedok - oštećeni V.R. je u svom iskazu datom kod istražnog sudije ovog suda-
na Zapisniku Kri.br.10/189 od 30.09.2010 godine naveo da su dana 13.02.2010
godine,u jutarnjim časovima,u B.,on i kolega V. pokušali da od M.V.,kojeg su
zatekli sa lovačkom puškom za vrijeme lovostaja,uzmu lovačku pušku i lične
podatke.Međutim M.V. je krenuo da bježi,ali su ga ubrzo sustigli u kom momentu
V. repetira poluautomatsku pušku koju je imao sa sobom,okreće je u njihovom
pravcu držeći je nekih petnaestak minuta,pri tom ih držeći na nišanu,te
upozoravajući ih da mu ne prilaze i upućujući riječi "prosuću vam stomak i
slično".Nakon izvjesnog vremena oni su odustali od pokušaja da uzmu podatke i
pušku,nakon čega su mu rekli da ide jer su vidjeli da je situacija takva da je
bolje da ga puste da ode.Nakon toga su sve prijavili u Stanicu policije,nakon
čega su oni M.V. identifikovali na osnovu opisa.  
Prilikom saslušanja na glavnom pretresu,svjedok-oštećeni V.R. je pojasnio i
dodao da on lično odnosne prilike kada je sa kolegom zatekao okrivljenog u
lovište nije do tada poznavao okrivljenog,ali okrivljeni je njih prepoznao kao
lovočuvare.Tada se okrivljeni lažno predstavio kao P.R.,a na sebi je imao
maskirnu uniformu,imao je i kapu na glavi.Jako je bitan detalj i taj što je
okrivljenom kapa pala kada ga je stigao njegov kolega V.M.,koju kapu je V.
predao u MUP-u kada je bilo prepoznavanje,odnosno misli da je predao.Kod
okrivljenog su odnosne prilike primijetili ogrebotinu ispod oka i vidjelo se
da mu je tu krv išla.Kada vidi sada pred sudom okrivljenog,kako kaže,zna 100%
da je on to lice koje su on i kolega odnosne prilike zatekli u mjestu
B.,vezano za predmetni događaj i kojeg je prepoznao u Upravi policije  o čemu
je sačinjen Zapisnik o prepoznavanju.Odnosne prilike im je okrivljeni prijetio
sa uperenom puškom prema njima,govoreći "pucaću,odstupite",a misli i nešto u
smislu "prosuću vam stomak".On i njegov kolega V. su odnosne prilike
prepoznali okrivljenog u postupku prepoznavanja u Upravi policije i s tim u
vezi ukazali na njega kao lice koje je odnosne prilike prema njima preduzelo
radnje o kojima je prednje govorio.Dakle on-V. je samo ukazao,između onih lica
koja su bila poređana prilikom prepoznavanja,o kojem licu je riječ-budući da
ga je po liku zapamtio iz predmetnog događaja.Pojasnio bi i to da čim su on i
kolega V. došli u Upravu policije,njima su u Upravi policije pokazali neke
fotografije,tj. fotografije mještana sa tog područja i oni su na tim
fotografijama prepoznali V.M. ali nijesu znali da je to V.,dok nijesu vidjeli
šta piše ispod fotografija, gdje je pisalo V.M..Njima kao kriterijum prilikom
prepoznavanja nije bilo prezime tog lica,već njegov lik.Njima u Upravi
policije niko nije sugerisao da kažu o kojem licu se radi već su ga sami po
liku prepoznali,a njegovo prezime im nije bilo bitno.Dok su bili na terenu,
kada su zatekli okrivljenog,njemu kolega V. nije ništa govorio da on poznaje
okrivljenog,a kolega V. je bio početnik u poslu,nije poznavao taj teren ni
lovce sa tog terena.Kao oštećeni se pridružuje krivičnom gonjenju
okrivljenog,a imovinsko - pravni zahtjev ne postavlja prema istom.  
Nakon što je svjedok-oštećeni V.R. upoznat sa navodima odbrane
okrivljenog,svjedok-oštećeni je naveo da ono što je okrivljeni naveo da nema
veze sa tim događajem je čista laž.Oni-lovočuvari imaju jedan korektan stav -
kada zateknu lice za vrijeme lovostaja skrenu mu pažnju na obavezu da se
pretplati i da se ponaša u skladu sa lovnim zakonom, tako da oni ne bi
podnijeli prijavu protiv okrivljenog da se nije ponašao kako se ponašao.Tvrdi
da je on 100% siguran da je odnosne prilike upravo okrivljeni bio taj koji je
preduzeo predmetne radnje.Niko drugi bez on, jer ga je po liku prepoznao,a što
se tiče imena i prezimena  to mu nije bitno, jer on često učestvuje  u
postupcima  koji se vode zbog sličnih djela tako da se ne trudi da zapamti ime
i prezime.  
Svjedok-oštećeni V.M. je u svom iskazu datom kod istražnog sudije ovog suda-na
Zapisniku Kri.br.10/189 od 30.09.2010 godine naveo da je dana 13.02.2010
godine sa kolegom R.V. bio u obilasku mjesta B.,gdje su u vrijeme lovnog
zabrana zatekli M.V. koji je sa sobom imao poluautomatsku pušku.Kada su mu
prišli i htjeli da uzmu podatke od njega i rekli mu da im preda pušku,isti je
odbio da da podatke uperivši pušku,čas u njegovom pravcu,čas u pravcu V.,a
prethodno je repetiravši.Držeći pušku put njih prijetio im je riječima
"pucaću,odstupite",pri tom V. prozivajući po imenu.Nakon izvjesnog vremena V.
je otišao,a oni su ga pustili.Prethodno se lažno predstavljao,navodno kao
P.R..Međutim kada su sve ovo prijavili u Stanicu policije,dali su njegov
opis,pri čemu je on-V. istakao za navedeno lice da je  imao ispod oka
ogrebotine jer je pokušao da pobjegne,pa se ogrebao o grani,na osnovu čega su
ga identifikovali kao M.V..  
Prilikom saslušanja na glavnom pretresu,svjedok-oštećeni V.M. je pojasnio i
dodao da kada su odnosne prilike on i njegov kolega R.V. pošli na ono mjesto
gdje ih je uputio njihov šef M. M.,on-V. je prvi došao i zatekao V.M.,kojeg do
tada nije poznavao,odnosno kasnije su saznali njegovo ime i prezime u Upravi
policije.Sjeća se da je ovaj čovjek sjedio,uz jednu suvomeđu uzaslonjen,a crna
poluautomatska lovačka puška se nalazila  pored njega uz među.Za sebe kaže da
mu je prišao,pružio mu ruku i ovaj njemu,tako da su njih dvojica sjedjeli
zajedno 3-4 minuta gdje su fino i kulturno pričali.Okrivljeni mu je
objašnjavao kako kerovi ćeraju lisicu nedaleko od njih.Kada je došao njegov
kolega V.R., tražio je tom čovjeku dokumenta i pitao ovog čovjeka ko je, našto
je ovaj čovjek reagovao  pričom: "Ko ste vi, da vam dajem dokumenta,imam nekih
svojih problema,nećete me živa hvatati",ponavljajući više puta da on ima
svojih problema.On-V. mu je tada rekao da nema potrebe za tim,tj. da tako
reaguje i ne bi oni ni reagovali sa prijavom da okrivljeni nije počeo tako da
se ponaša.Naime,poslije toga on je ustao i sa puškom počeo da bježi.Za sebe
kaže da je  potrčao za njim i poslije nekih  100-tinak koraka pala je
okrivljenom kapa koja se zakačila na granu i pala,pa je on-V. stavio kod sebe
u džep.Dok su prethodno njih dvojica sjedjeli pored suvomeđe taj čovjek nije
imao nikakvu ogrebotinu na licu.Nakon što mu je pala  kapa,on je nastavio i
dalje da trči i onda se spotakao i pao.Tada je zadobio ogrebotinu na licu i
tada okreće pušku prema njemu,jer V. još nije bio stigao.Tada mu govori:
"Odstupi, pucaću, prosuću vi stomak", a kada je došao i V., okrenuo je pušku
prema V. govoreći:"Odstupi, pucaću V.",oslovljavajući njegovog kolegu po
prezimenu.Tada je okretao pušku čas na njega,čas na V., govoreći stalno "da će
im  prosuti stomak", pri čemu je češće  pominjao prezime V..Tada mu je on-V.
rekao: "Božji čovječe skloni to, daj nam ime i prezime i idi", nakon čega  je
ovaj čovjek rekao: "Ako vam što znači ja sam R.P.", dajući im lažno ime i
prezime jer su  kasnije  u policiji vidjeli na fotografiji da nije to to
lice.Istoga trenutka su oni pošli svojim putem a ovaj čovjek sa puškom svojim
putem,jer su ga puštili da ide.On-V. je kapu tog čovjeka  -  maskirnu,koja
kapa je imala prednji dio  najmanje  10 cm, zadržao kod sebe,a takvu kapu
inače koriste lovci,odnosno ta kapa se često koristi zbog zaštite od  sunca  a
i zbog nišanjenja.Kasnije ih je njihov šef uputio u Područnu jedinicu u
Podgorici gde je došao i njihov šef M.M..On-V. je tada u policiji rekao,prije
nego što je  pogledao fotografije: "Ako na tom licu  ne nađu ogrebotinu,neka
ga slobodno pušte", jer je  znao da je u predmetnom dogadjaju zadobio
ogrebotinu. Na fotografiji su prepoznali lik V.M..Prilikom prepoznavanja,u
Upravi policije su on i V. prepoznali V. i to odmah, a nalazio se u redu od 5
lica.Njemu niko u policiji nije sugerisao prilikom prepoznavanja.To inače nije
proteklo ni par sati od trenutka kada su ga vidjeli u šumi,tako da ga nije
bilo teško prepoznati a imao je i ožiljak na licu.Nakon  što je završeno
prepoznavanje,V. je vratio kapu i rekao mu:"Evo ti kapa V.",koju je on
uzeo.Sada kada vidi okrivljenog pred sudom tvrdi 100% da je on bio i preduzeo
ono što je naveo.Za sebe tvrdi da nije pred sudom rekao bez ono što je
tačno,iako je okrivljeni prema njemu bio jako nekorektan,jer ne može biti
korektan a držati mu pušku u stomak i to samo što ga nije doticao sa njom,
odnosno bo, jer su toliko bili blizu.Nadalje tvrdi da okrivljenom nije ništa
dodao,te nije imao razloga da mu napakosti jer ga nije ni poznavao, tj. nikada
u životu ga ranije nije vidio.  
Svjedok N.S. je u svom iskazu naveo da je odnosne prilike bio dežurni
rukovodilac na nivou grada.Sjeća se da su došla dva lovočuvara,radi podnošenja
prijave jer su imali u Lj.n. prilikom kontrole  neprijatnost  sa nekim,u  tom
trenutku,njima nepoznatim licem.Ubrzo je došao  šef lovočuvara M.M., koji je
na osnovu opisa koji su mu dala ova dva lovočuvara rekao da je to sigurno bio
izvjesni V., navodeći i selo u kojem živi.Kako oni imaju mogućnost pretrage po
mjestu boravka,kada su po fotografiji naišli na lice V.M. izbacili su njegovu
fotografiju i dva lovočuvara su odmah ukazala da je to ono lice koje je na
njih potezalo vatreno oružje - pušku.Lovočuvari su im rekli da je taj V.M.
zadobio ogrebotinu na licu prilikom bježanja jer se ogrebao na neku
granu.Patrola je upućena  da ga pronađe ali misli da ga nijesu  našli ili se
on sam javio u CB.Kada je došao u CB,V. je sve negirao i tvrdio da on nije
lice koje je uradilo ono što lovočuvari navode.Organizovano je prepoznavanje
jer su i jedan i drugi lovočuvar sa 100% sigurnosti prepoznali V.M. kao
izvršioca djela.Kriminalistički tehničar PJ Podgorica je i slikao u
prostorijama njihove Područne jedinice okrivljenog i na toj fotografiji se
vidi  na njemu ogrebotina na licu,koju ogrebotinu su uostalom i potencirali
lovočuvari.  
Iz izvoda iz kaznene evidencije Uprave policije CG PJ Podgorica
br.11-245/11-7610/2-1241 od 25.03.2011 godine,koji glasi na ime okrivljenog se
utvrđuje da je okrivljeni ranije osuđivan i to:presudom Osnovnog suda u
Podgorici K.br.97/3413 od 02.07.1997 godine,zbog krivičnog djela nedozvoljena
trgovina-osuđen na novčanu kaznu u iznosu od 800 dinara;presudom Osnovnog suda
u Podgorici K.br.98/5181 od 12.02.1999 godine,zbog krivičnog djela
nedozvoljena trgovina-izrečena uslovna osuda,1 mjesec zatvora uslovno za 1
godinu;presudom Opštinskog suda Kuršumlija K.br.28/03 od 11.03.2003
godine,zbog krivičnog djela iz čl.147 st.1 KZ RS-osuđen na kaznu zatvora u
trajanju od 5 mjeseci;presudom Opštinskog suda Ruma K.br.56/06 od 30.03.2006
godine,zbog krivičnog djela iz čl.243 st.1 KZ RS-osuđen na novčanu kaznu u
iznosu od 60.000,00 dinara,koja je zamijenjena kaznom zatvora u trajanju od 27
dana,te izrečena mjera bezbjednosti oduzimanja teretnog vozila marke "Man" i
presudom Osnovnog suda u Podgorici K.br.09/1344 od 14.06.2010 godine,zbog
krivičnog djela iz čl.239 st.1 KZ-osuđen na novčanu kaznu u iznosu od 1.200,00
€.  
Sud je,nakon ocjene provedenih dokaza,cijenjenih shodno čl.360 st.1 i 2
Zakonika o krivičnom postupku,tj. cijenjenih pojedinično i u vezi sa ostalim
dokazima,te nakon ocjene navoda predmetne optužbe i navoda odbrane,našao da je
činjenično stanje iz izreke presude nesporno utvrđeno.  
Imajući u vidu utvrđenja koja proizilaze iz prednje detaljno analiziranih
iskaza svjedoka-oštećenih:V.M. i V.R.,evidentno je da su navedeni svjedoci-
oštećeni u svojim svjedočkim iskazima na uvjerljiv,logičan,neprotivurječan i
objektivan način predstavili sve one okolnosti koje predstavljaju predmet
njihovog svjedočenja.  
Po uvjerenju ovog suda svjedoci-oštećeni:V.M. i V.R. nijesu imali nijednog
logičnog razloga da predmetni događaj predstave na način koji neće odgovarati
objektivnom odigravanju istog,za razliku od okrivljenog koji je u interesu
izbjegavanja krivično-pravne odgovornosti  svojom odbranom pokušao predstaviti
predmetni događaj u svijetlu situacije u kojoj on nema nikakve veze sa
predmetnim događajem,odnosno da u istom nije učestvovao,te da mu je navodno
sve namješteno.  
Okrivljeni predmetni događaj predstavlja na neuvjerljiv i nelogičan način,koja
odbrana nije potvrđena rezultatom dokaznog postupka.  
Naime,prednje naznačeni svjedoci-oštećeni su svojim iskazima na identičan,tj.
neprotivurječan,objektivan,istinit i ubjedljiv način predstavili sve okolnosti
koje se odnose na predmetni događaj,te stvorili uvjerenje kod ovog suda da
takvi iskazi nijesu ostavili ni najmanjeg prostora za sumnju da je upravo
okrivljeni prema oštećenima odnosne prilike preduzeo one radnje koje mu se i
stavljaju na teret.  
Svjedok-oštećeni V.M. je odnosne prilike izvjesno vrijeme sjedio zajedno sa
okrivljenim na mjestu gdje je okrivljenog i zatekao,kojom prilikom su isti
izvjesno vrijeme i komunicirali,što će reći da je svjedok-oštećeni V.M. i te
kako bio u prilici da zapamti lik okrivljenog,što nije sporno ni kada je u
pitanju oštećeni V.R.,budući da su radnje okrivljenog odnosne prilike bile
usmjerene prema oba navedena oštećena lica,tj. svjedoci - oštećeni:V.M. i V.R.
su svojim čulima neposredno opažali radnje okrivljenog i s tim u vezi na
uvjerljiv način opisali sve njegove postupke,zatim opisali trenutak
povređivanja okrivljenog-prilikom bježanja,što je izazvalo i ogrebotine na
licu okrivljenog,tako da su isti prilikom dolaska u Upravi policije vjerno
dočarali sve one okolnosti koje su poslužile kao pouzdan osnov za
identifikovanje okrivljenog,te prilikom prepoznavanja na pouzdan i
nedvosmislen način ukazali na okrivljenog kao na lice koje je prema njima
odnosne prilike preduzelo predmetne radnje,pri tom potencirajući da njihov
osnov za prepoznavanje okrivljenog nije bilo njegovo prezime i ime,već lik
koji su dobro zapamtili sa lica mjesta,tako da su irelevantni navodi
okrivljenog da je službeno lice Uprave policije odnosne prilike pitalo
oštećene: Jeli to V.?  
Dakle osnov za prepoznavanje okrivljenog nije njegovo ime i prezime,već njegov
opis i sve prednje naznačene okolnosti koje se odnose na predmetni
događaj,koje su svjedoci-oštećeni vjerno predstavili.  
Snažan utisak u pogledu uvjerljivosti svjedočkih iskaza oštećenih:V.M. i V.R.
je ostavilo njihovo svjedočenje na glavnom pretresu,kada su bez najmanje
sumnje iznijeli tvrdnju da je upravo prisutni okrivljeni prema njima odnosne
prilike preduzeo predmetne radnje,u što su 100% sigurni,izražavajući tom
prilikom čuđenje kako okrivljeni to može negirati.  
Upravo iz tog razloga,izrevoltiran stavom okrivljenog,tj. negiranjem onog što
oni-oštećeni navode je svjedok-oštećeni V.M. iskazao stav da se pridružuje
krivičnom gonjenju okrivljenog i da prema istom postavlja imovinsko-pravni
zahtjev.  
No,pravo je okrivljenog da se brani na način kako sam izabere,a sud u obavezi
da na temelju rezultata dokaznog postupka cijeni u kojoj mjeri je njegov iskaz
u funkciji odbrane,a u kojoj mjeri u funkciji dokaznog postupka.  
Imajući u vidu sve prednje naznačeno,evidentno je da je iskaz okrivljenog samo
i isključivo u funkciji odbrane,te da nema ni najmanjeg uporišta u rezultatu
dokaznog postupka,sa kog razloga ovaj sud njegovu odbranu nije mogao
prihvatiti,jer ista nije uvjerljiva i objektivna,već naprotiv samo i
isključivo sračunata na izbjegavanje krivično-pravne odgovornosti,u kojoj
funkciji je i njegov pokušaj da iskaze svjedoka-oštećenih predstavi kao iskaze
koji su motivisani potrebom da mu namjeste nešto što on nije uradio,koja
odbrana okrivljenog je krajnje neuvjerljiva,tj. rezultat dokaznog postupka ne
može formirati zaključak u pravcu one dokazne snage iskaza svjedoka-oštećenih
koju potencira okrivljeni u svojoj odbrani,tj. potencira da oštećeni svojim
iskazima hoće da mu napakoste.  
Treba imati u vidu i činjenicu da je ovaj sud u interesu provjere odbrane
okrivljenog,tj. njegovih navoda kojima je potencirao izvjesne nepravilnosti
prilikom prepoznavanja u Upravi policije,saslušao svjedoka N.S.,čiji svjedočki
iskaz je na uvjerljiv način potvrdio dokaznu snagu predmetnih Zapisnika o
prepoznavanju,koji su po uvjerenju ovog suda sačinjeni na procesno valjan
način,u prisustvu zamjenika ODT-a Podgorica,prilikom kog prepoznavanja su
svjedoci-oštećeni na temelju svih onih okolnosti koje su zapamtili iz
predmetnog događaja,vezano za lice koje je prema njima preduzelo predmetne
radnje,dali vjeran opis tog lica i s tim u vezi sa 100% sigurnosti ukazali na
okrivljenog kao lice koje je prema njima preduzelo predmetne radnje.  
Naime,na temelju iskaza svjedoka-oštećenih:V.M. i V.R.,te na temelju utvrđenja
koja proizilaze iz prednje analiziranih Zapisnika o prepoznavanju,kao i na
temelju iskaza svjedoka N.S. (čiji iskaz je učvrstio uvjerenje kod suda u
prilog zaključka o odsustvu bilo kojih nepravilnosti prilikom sačinjavanja
predmetnih Zapisnika o prepoznavanju u Upravi policije),se utvrđuje nespornim
da je okrivljeni dana 13.02.2010.godine,oko 08,30 časova,u mjestu B.,Opština
P.,prijetnjom da će neposredno upotrijebiti silu i oružje spriječio službena
lica-lovočuvare L. organizacije,oštećene V.M. i V.R. u vršenju službenih
radnji koje preduzimaju u okviru svojih ovlašćenja,na način što je,na zahtjev
lovočuvara-oštećenih koji su vršili službenu radnju kontrole kretanja lica sa
oružjem u lovištu,da im preda na uvid lična dokumenta i lovačku pušku koju je
nosio u lovištu,odbio da to učini i pobjegao,pa kada su ga oštećeni
sustigli,okrivljeni je repetirao pušku,uperio je u pravcu oštećenih i prijetio
im:"pucat ću,odstupite,prosut ću vam stomak",a zatim napustio lice mjesta.  
Činjenično stanje iz izreke presude je činjenično stanje koje je predmetnim
Optužnim predlogom stavljeno na teret okrivljenom uz preciziranje ovog suda u
dijelu vremena izvršenja predmetnog krivičnog djela,pa je s tim u vezi umjesto
"Dana 03.12.2010 godine" (kako je to predmetnom optužbom bilo stavljeno
okrivljenom na teret),u izreci presude-u činjeničnom opisu djela sud
naznačio:"Dana 13.02.2010 godine",kojim preciziranjem se ne narušava
objektivni identitet između optužbe i presude,jer se u osnovi radi o istom
događaju,preciziranje je rezultat dokaznog postupka i nije nepovoljnije za
okrivljenog,a evidentno je da se radi o omašci - greški u kucanju navedenog
optužnog akta,koju grešku je zastupnik optužbe očigledno previdio i tokom
postupka,pa s tim u vezi nije precizirao činjenični opis djela,a u prilog
zaključka o omašci-greški u kucanju ide činjenica da se stanje koje egzistira
u spisima predmeta  ni na koji način ne može povezati sa "danom 03.12.2010
godine",već upravo sa danom "13.02.2010 godine".  
Evidentno je da svjedoci-oštećeni:V.M. i V.R. na uvjerljiv i neprotivurječan
način predstavljaju sve okolnosti predmetnog događaja,za cijelo vrijeme
njegovog odigravanja,pri čemu prilikom saslušanja kod istražnog sudije,budući
da tada već znaju identitet lica koje je prema njima preduzelo predmetne
radnje,potenciraju njegovo ime i prezime,s tim što prilikom saslušanja na
glavnom pretresu pojašnjavaju da najprije nijesu znali njegov identitet,ali da
su dobro zapamtili njegov lik na bazi kojeg je okrivljeni kasnije
identifikovan,tako da je ovaj sud,kod svega prednje naznačenog,poklonio
bezrezervnu vjeru iskazima navedenih svjedoka-oštećenih,kao neposrednim
očevidcima predmetnog događaja,budući da su isti svojim čulima neposredno
opažali sve one radnje okrivljenog  koje su odnosne prilike bile usmjerene
upravo prema njima.  
Sud je mišljenja da je dokazni materijal pružio neophodni kvalitet za
osudjujuću presudu, tj. da su provedenim dokazima potvrdjeni činjenični navodi
iz izreke presude,a zahvaljujući nesumnjivo utvrdjenim i medjusobno čvrsto i
logički povezanim činjenicama, koje sa punom sigurnošću upućuju na jedini
mogući zaključak da je upravo okrivljeni  izvršio predmetno krivično djelo,te
da se (kod svega prednje iznijetog) isključuje svaka druga mogućnost.  
Pravno kvalifikujući utvrđeno činjenično stanje ovaj Sud je našao da je
adekvatna pravna kvalifikacija iz optužnog akta, tj. da su se u radnjama
okrivljenog stekli elementi bića krivičnog djela sprječavanje službenog lica u
vršenju službene radnje iz čl.375 st.2. u vezi st.1. Krivičnog zakonika, zbog
čega je isti oglašen krivim i krivično-pravno odgovornim.  
Naime,okrivljeni je radnjama činjenično predstavljenim u izreci presude
ostvario sva bitna obilježja prednje naznačenog krivičnog djela.  
Sud nalazi da je okrivljeni bio svjestan da predmetne radnje preduzima prema
službenim licima-lovočuvarima L. organizacije,te svjestan da predmetnom
prijetnjom da će neposredno upotrijebiti silu i oružje sprečava službena lica-
lovočuvare u vršenju službenih radnji koje preduzimaju u okviru svojih
ovlašćenja,što je i htio (da ih spriječi u vršenju navedenih službenih
radnji),što ukazuje da je postupao sa "direktnim" umišljajem,budući da je bio
svjestan svog djela i htio njegovo izvršenje.  
Odlučujući o krivičnoj sankciji,ovaj sud je prilikom odmjeravanja kazne imao u
vidu sve okolnosti koje mogu uticati da ona bude veća ili manja,pa je s tim u
vezi ovaj sud kao olakšavajuću okolnost na strani okrivljenog cijenio
porodične prilike-oženjen,otac troje djece,dok je kao otežavajuću okolnost
cijenio raniju osuđivanost okrivljenog-koja osuđivanost se utvrđuje iz prednje
analiziranog izvoda iz kaznene evidencije,provedenog u dokaznom postupku,koja
osuđivanost ukazuje na sklonost okrivljenog u pravcu vršenja krivičnih
djela,pa je ovaj sud,imajući u vidu sve prednje naznačeno,okrivljenog osudio
na kaznu zatvora u trajanju od 3 (tri) mjeseca,dakle na onu kaznu zatvora koja
predstavlja poseban minimum zakonom propisane kazne zatvora za predmetno
krivično djelo,očekujući da će se navedenom kaznom postići  svrha kažnjavanja
iz čl.32 Krivičnog zakonika,a u okviru opšte svrhe krivičnih sankcija (čl. 4
st. 2 Krivičnog zakonika).  
Polazeći od odredbi čl.212 ZKP-a ovaj sud je oštećenog V.M.,radi ostvarivanja
imovinsko-pravnog zahtjeva uputio na parnični postupak,budući da podaci
krivičnog postupka ne pružaju pouzdan osnov za presudjenje u tom dijelu,a
njihovo pribavljanje bi vodilo znatnom odugovlačenju postupka.Prednje tim
prije što oštećeni V.M. nije određeno označio svoj zahtjev i nije podnio
dokaze u prilog tog zahtjeva-što je bio u obavezi u smislu odredbi čl.209 st.3
ZKP-a.  
Odluka o troškovima krivičnog postupka je zasnovana na odredbama čl.199,201 i
202  ZKP-a,a isti se odnose na:troškove angažovanja branioca po službenoj
dužnosti u U.p. (kada je,tada osumnjičenom V.M.,za branioca po službenoj
dužnosti postavljen adv. L.S. - kojem je iz budžetskih sredstava suda naložena
isplata iznosa od 150,00€) i paušalni iznos od 50,00€,koji paušal je određen
prema trajanju,složenosti postupka i imovnom stanju okrivljenog,shodno
odredbama čl.199 st.3 ZKP-a,a koji paušalni iznos takođe ulazi u troškove
krivičnog postupka-shodno odredbama čl.199 st.2 tač.9 ZKP-a.Imajući u vidu
prednje naznačene iznose,evidentno je da su troškovi krivičnog postupka u
svojoj ukupnosti vezani za iznos od 200,00€.  
Sa izloženog, a shodno čl. 364 ZKP-a, odlučeno je kao u izreci presude.  
  ZAPISNIČAR
SUDIJA
Branka Kljajić s.r
Zoran Šćepanović s.r 
POUKA O PRAVNOM LIJEKU:
Protiv ove presude može se izjaviti žalba Višem sudu
u Podgorici,preko Osnovnog suda u Podgorici,u roku
od 8 (osam) dana od dana dostavljanja prepisa presude. 
ZTO: Branka Kljajić 