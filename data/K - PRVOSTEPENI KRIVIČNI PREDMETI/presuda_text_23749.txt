P.br. 102/12
OSNOVNI SUD U KOLAŠINU kao prvostepeni parnični, po sudiji Mirjani Čepić, uz
učešće zapisničara Mrdak Ljiljane, u pravnoj stvari tužioca E.banke AD P.
zastupane po punomoćniku adv. kancelariji J. – M. I V. iz P. protiv tuženih
Mi.L. I M.M. oboje iz K.radi duga v.s. 183,36 €, nakon ročišta održanog dana
29.10.2012.godine donio je dana 02.11.2012.godine sledeću
P R E S U D U
NA OSNOVU PRIZNANJA
USVAJA SE tužbeni zahtjev tužioca pa se OBAVEZUJE drugotužena M. M. da na ime
duga po ugovoru o kreditu LD/07201/00033 od 20.07.2007. godine plati iznos od
183,36 € sa zakonskom kamatom počev od 22.08.2011. godine kao dana raskida
ugovora pa do konačne isplate prednje u roku od 15 dana od dana pravosnažnosti
presude pod prijetnjom prinudnog izvršenja.
OBAVEZUJE SE drugotužena da na ime troškova parničnog postupka uplati iznos od
329,68 € prednje u roku od 15 dana od dana pravosnažnosti presude pod
prijetnjom sudskog izvršenja.
O b r a z l o ž e nj e
Tužilac je ustao sa tužbom kod ovog suda dana 20.02.2012.god., ističući u
bitnom da su tužilac I prvotuženi zaključili dana 20.07.2007. godine ugovor o
kreditu br. LD/07201/00033 po osnovu kog ugovora je tužilac prvotuženom kao
korisniku kredita odobrio I isplatio iznos od 1.500,00 €. Obaveza prvotuženog
je bila da kredit vrati odredjenom ugovorom. Uredno vraćanje kredita
obezbjedio je izjavom o jemstvu odnosno zabranom na ličnim primanjima žiranta.
Drugotužena je dala izjavu kojom je saglasna da bude žirant prvotuženom kao
korisniku kredita u svojstvu solidarnog kredita uz obavezu da ukolio
prvotuženi ne ispunjava svoju obavezu I ne vraća kredit navedeni kredit namiri
iz sopstvenih sredstava. Uvidom u poslovne knjige utvrdjeno je da prvotuženi
nije izmiro svoju obavezu iz ugovora o kreditu nakon čega je istom upućeno
više opomena. Imajući u vidu naprijed navedeno dana 22.08.2011. godine poslato
je obaveštenje o raskidu ugovora o kreditu. Kako prvotuženi nije postupio
shodno odredbama ugovora a ni po pismenom otkazu ugovora tužilac je ustao sa
tužbom I tražio da sud obaveže M. L. I M. M. da na ime duga isplate iznos od
183,36 €, te da solidarno naknade troškove parničnog postupka.
Drugotužena je na ročištu održanom dana 22.10.2012. godine u cjelosti priznala
tužbeni zahtjev, I preuzela cjelokupnu obavezu na sebe, ističući da prvotuženi
već duže vremena živi u B. gdje je I zaposlen pa je preuzela obavezu da plati
dug sa pripadajućom zakonskom kamatom od dana raskida ugovora pa do konačne
isplate, kao I troškove postupka koliko isti budu iznosili.
U dokaznom postupku sud je izvršio uvid u ugovor o kreditu br. LD 07201/00033
od 20.07.2007, godine, uvid u obaveštenje korisnika kredita o raskidu ugovora
o kreditu od 22.08.2011. godine te izvod iz otvorenih stavki na dan
08.02.2012. godine.
Ocjenom provedenih dokaza cijenjenih u smislu čl. 9 ZPP-a sud nalazi da je
tužilac zaključio ugovor sa prvotuženim naprijed navedenog broja, po osnovu
kojeg ugovora je korisniku kredita odobren iznos od 1.500 €. čl.7. regulisano
je da korisnik kredita obezbedjuje vraćanje istog na osnovu administrativne
zabrane I izjave solventnog žiranta M.M.. Takodje iz administrativne zabrane
proizilazi da je M.M. ovdje drugotužena žirant nosiocu kredita M. L. na iznos
od 1.500 €, koja administrativna zabrana je ovjerena službenim pečatom O. K. u
kojem je drugotužena zaposlena. Iz provedenih dokaza proizilazi da je ugovor o
kreditu raskinut dana 22.08.2011. godine te da je nosiocu kredita ovdje
prvotuženom poslato obaveštenje o istom. Iz izvoda otvorenih stavki proizilazi
da je preostali dug po osnovu ovog kredita 183,36 € u koji iznos nijesu
uračunati troškovi vodjenja postupka.
Obzirom da je pun. tužioca na ročištu 29.10.2012.godine tražio naknadu
troškova parničnog postupka, a da je drugotužena u cjelosti priznala tužbeni
zahtjev sud je shodno čl. 153 I 149 ZPP-a obavezao drugotuženu na plaćanje
troškova parničnog postupka u ukupnom iznosu od 329,68 € a koji troškovi se
odnose na nagradu I naknadu punomoćniku tužioca I to za pisanje I sastav tužbe
u iznosu od 112,50€, zastupanje na jednom održanom ročištu 112,50 €, taksa na
tužbu I odluku po 20,00 €, korišćenje službenog vozila shodno čl. 6.st.2. AT u
iznosu od 64,68 € koji troškovi su u skladu sa važećim AT.
Kako je tužena u cjelosti priznala tužbeni zahtjev sud je shodno čl. 337 ZPP-a
odlučio kao u dispozitivu.
OSNOVNI SUD U KOLAŠINU
Dana, 02.11.2012.god.
Zapisničar, S u d I j a,
Mrdak Ljiljana s.r. Mirjana Čepić s.r.
.