U IME CRNE GORE
OSNOVNI SUD U KOLAŠINU, kao prvostepeni krivični, po sudiji Mirjani Čepić, kao
sudiji pojedincu, uz učešće zapisničara Bošković Slavke, u krivičnom predmetu
protiv okrivljenih D. B. iz B., B. S. iz M. i O. Đ.iz B. zbog krivičnog djela
teška krađa iz čl.240 st.1 tačka 1 u vezi čl.49 Krivičnog zakonika Crne Gore,
postupajući po optužnici ODT Kolašin Kt.br.111/11 od 18.04.2012.godine, nakon
održanog glavnog javnog pretresa u prisustvu zastupnika optužnog akta ODT
Grujić Vojislava i okrivljenih D. B., B.S. i O. Đ., donio je i javno objavio
dana 14.02.2013. godine, -
P R E S U D U
Okrivljeni:
1.D. B., JMBG ..., od oca D. i majke M., rođ. O., rođen ....godine u B., sa
prebivalištem u B. - naselje T., Crnogorac, državljanin Crne Gore, govori
crnogorskim jezikom, neoženjen, nezaposlen, završio srednju školu, lošeg
imovnog stanja, osuđivan presudom Osnovnog suda Berane K.br.496/95 na 3
mjeseca zatvora uslovno za 1 godinu za krivično djelo iz čl.145 st.1 KZRCG,
presudom Osnovnog suda Kolašin K.br.9/03 na 5 mjeseci uslovno za 1 godinu za
krivično djelo iz čl.324 st.2 u vezi sa st.1 KZRCG i presudom Osnovnog suda
Berane K.br.63/01 novčanom kaznom od 3.500 dinara za krivično djelo iz čl.136
st.1 KZRCG;
2.B. S., JMBG 1102989283015, od oca M. i majke S., rođ.L., rođen ...godine u
M., sa prebivalištem u M.- naselje P., Crnogorac, državljanin Crne Gore,
govori srpskim jezikom, razumije crnogorski jezik, neoženjen, nezaposlen,
završio automehaničarsko zanat, lošeg imovnog stanja, osuđivan presudom
Osnovnog suda Bijelo Polje K.br.379/07 na 3 mjeseca uslovno za 2 godine za
krivično djelo krađa iz čl.239 st.1 KZRCG, presudom Osnovnog suda Bijelo Polje
K.br.281/09 na 30 dana zatvora i novčanu kaznu u iznosu od 200,00 € za
krivično djelo čumska krađa iz čl.324 st.2, presudom Osnovnog suda Bijelo
Polje K.br. 143/11 na novčanu kaznu u iznosu od 1.200,00 € za krivično djelo
iz čl. 152 st.2 KZCG, presudom Osnovnog suda Bijelo Polje K.br.673/10 na 60
dana zatvora i novčanu kaznu u iznosu od 200,00 € za krivično djelo iz čl.324
st.1 KZCG, presudom Osnovnog suda Bijelo Polje K.br.110/11 na 1 godinu zatvora
za krivično djelo iz čl.240 st.1.tačka 1 u vezi čl.49.st.1 KZCG i presudom
Osnovnog suda Bijelo Polje K.br.70/12 na 30 dana zatvora za krivično djelo iz
čl.239 st.1 KZCG;
3.O. Đ., JMBG ..., od oca R. i majke Z., rođ.B., rođen ....godine u B., sa
prebivalištem u B. - naselje L., Crnogorac, državljanin Crne Gore, govori
srpskim jezikom, razumije crnogorski jezik, nezaposlen, neoženjen, završio
osnovnu školu, lošeg imovnog stanja, osuđivan presudom Osnovnog suda Berane
K.br.379/11 na 3 mjeseca zatvora za krivično djelo iz čl.240 st.1 tačka 1 KZCG
K r i v i s u :
Zato što su:
a) U noći 23.12.2011.godine u mjestu C. - Opština K. obijanjem oduzeli tuđu
pokretnu stvar u namjeri da njenim prisvajanjem sebi pribave protivpravnu
imovinsku korist od preko 150,00 € na način što su po prethodnom dogovoru
došli u mjesto C. putničkim vozilom marke "M." reg.br.PL ... vlasništvo
okrivljenog D.. B., nakon čega su okrivljeni B. S. i O. Đ.pošli do repetitora
vlasništvo preduzeća "T." iz P., te krampom odvalili katanac na rezervoaru
agregata i pomoću plastičnog crijeva iz rezervoara oduzeli 40 litara nafte, a
zatim iz agregata oduzeli akumulator marke "V." jačine 100 ampera, ukupne
vrijednosti 134,10 €, za koje vrijeme ih je okrivljeni D. B.čekao u vozilu a
koju naftu su sipali u vozilo okrivljenog D. B., a nakon toga sa akumulatora
izbrisali serijski broj i ugradili ga u vozilo u vlasništvo okrivljenog D. B.,
b) U noći 27.12.2011.godine u mjestu C. - Opština K., obijanjem oduzeli tuđu
pokretnu stvar u namjeri da njenim prisvajanjem sebi pribave protivpravnu
imovinsku korist, od preko 150,00 € na način što su po prethodnom dogovoru
došli u mjesto C. putničkim vozilom marke "M." reg.br.PL ... vlasništvo
okrivljenog D. B., nakon čega su okrivljeni B.S.i O. Đ. pošli do repetitora
vlasništvo preduzeća "T." iz P., te krampom odvalili katanac na rezervoaru
agregata i pomoću plastičnog crijeva iz rezervoara oduzeli 50 litara nafte,
čija je vrijendosti 64,5 € za koje vrijeme ih je okrivljeni D. B. čekao u
vozilu, da bi ih pri izvlačenju nafte iz rezervoara agregata zatekla ovlašćena
lica Uprave policije - Ispostava Kolašin, nakon čega su se okrivljeni dali u
bjekstvo
- čime su izvršili produženo krivično djelo teška krađa iz čl.240 st.1 tačka
1 u vezi čl.49 Krivičnog zakonika Crne Gore, kao saizvršioci
Pa ih sud primjenom citirane zakonske odredbe i čl. 4, 5, 23, 32, 36, 42 i 46
st.1 tačka 4  KZCG i 229 i 374 ZKP CG
O S U Đ U J E
Na kaznu zatvora u trajanju od po 6 (šest) mjeseci, koja će se izvršiti po
pravosnažnosti presude.
Obavezuju se okrivljeni na solidarno plaćanje troškova krivičnog postupka u
iznosu od 137,50 € , te na plaćanje sudskog paušala u iznosu od po 30,00 €
uplatom na žiro-račun br.832-196-94 koji se vodi na ime Osnovnog suda Kolašin,
a prednje u roku od 15 dana od dana pravosnažnosti presude, pod prijetnjom
prinudnog izvršenja.
Obavezuju se krivljeni da oštećenom preduzeću ,,T.,,iz P. na ime
imovinskopravnog zahtjeva solidarno isplate iznos od 134,10€ ,prednje u roku
15 dana od dana pravosnažnosti presude pod prijetnjom prinudnog izvršenja
O b r a z l o ž e nj e
ODT iz Kolašina svojim optužnim aktom Kt.br.111/11 od 18.04.2012.godine stavio
je na teret okrivljenim D. B., B. S. i O. Đ. da su, kao saizvršioci, počinili
krivično djelo teška krađa iz čl.240 st.1 tačka 1 Krivičnog zakonika Crne Gore
na način, mjesto i vrijeme činjenično i pravno opisano izrekom presude. Pri
podnijetom optužnom aktu ODT iz Kolašina Grujić Vojislav ostao je do okončanja
glavnog pretresa precizirajući ga na način kako glasi u izreci presude.
Okrivljeni D. B. je u svojoj odbrani datoj na glavnom pretrsu dana
14.02.2013.godine naveo da ne priznaje izvršenje krivičnog djela niti prihvata
krivicu za isto i da ne ostaje pri izjavi datoj pred ODT Kolašin
28.12.2011.godine u kojoj je naveo da je dana 27.12.2011.godine njegovim autom
došao sa B.S. i O. Đ. do mjesta C. da bi po prethodnom dogovoru pošli do
repetitora i iz agregata uzeli naftu i da je po dolasku u mjestu C. on ostao u
vozilu a B. i O. otišli do repetitora sa nekoliko plastičnih bidona u koje su
trebali da sipaju gorivo. Dalje je naveo da dok ih je čekao jedan od njih
dvojice ga je nazvao i rekao da imaju problem da je došla policija i da treba
da bježe, nakon čega je startovao vozilo i krenuo prema K. ali ga je policija
zaustavila u neposrednoj blizini prije ulaska u K., da je u njegovom vozilu
bio instaliran akumulator koji su par noći prije ovog događaja oduzeli njih
trojica sa istog repertitora, da mu je predmetni akumulator, koji je plave
boje i sa kojeg su oni skinuli serijski broj nekim metalnim predmetom, oduzet
od strane policije i za isti mu je izdata potvrda o oduzimanju, da ne zna
tačno koliko su ovom prilikom O. i B. oduzeli nafte ali da su imali namjeru da
je podijele. Takođe je naveo da su tri ili četiri dana prije ovog događaja
njih trojica takođe po prethodnom dogovoru došli do mjesta C. sa namjerom da
iz istog repetitora oduzmu naftu i podijele, da je on ostao na C. da ih čeka a
da su O. i B. otišli do repetitora, donijeli predmetni akumulator i bidon
nafte od oko 15 litara, da je akumulator uzeo on a naftu sipali u automobil
marke "m.". Dodao je da obzirom da je ostajao u vozilu ne zna na koji način su
B. i O. oduzimali naftu i akumulator. Na glavnom pretresu je naveo da ne
ostaje pri odbrani datoj pred ODT, pa upitan od strane na različitost
kazivanja navodi da je zbog bolesti, prethodnog maltretiranja i neukazivanja
pomoći od strane policije jedva čekao da ode kući pa je priznao krivično djelo
i istakao da je vozilo njegovo vlasništvo, da ih je vozio ali da nije znao
gdje i zbog čega ih vozi, da su ga oba okrivljena pitali da ih poveze do
restorana C. i da su imali nekog posla, da ih je povezao, ušao u restoran i
tamo čekao, da su se nakon sat vremena B. i O.vratili i donijeli kanistre sa
naftom, da je jedan dio nafte sipan u njegovo auto dok je ostali dio ostao u
kanistrima. Dalje je naveo da je i druge noći povazao obojicu do mjesta C. i
da ih je izvjesno vrijeme čekao u restoranu a kako se nijesu pojavili a
mobilni telefoni su im bili isključeni on je upalio vozilo i otišao a u
međuvremenu ga je zaustavila policija prije ulaska u K. i privela u stanicu
policije. U završnoj riječi je naveo da ostaje pri odbrani datoj na glavnom
pretresu.
Okrivljeni B. S.je u svojoj odbrani datoj na glavnom pretresu dana
14.02.2013.godine naveo da priznaje izvršenje krivičnog djela i prihvata
krivicu za isto, da ostaje pri izjavi datoj pred ODT dana 28.12.2012.godine u
kojoj je naveo da su po prethodnom dogovoru on, D. B. i O. Đ. dana
27.12.2011.godine došli do mjesta C. putničkim vozilom u vlasništvu D.B. sa
namjerom da iz predajnika oduzmu naftu koja im je potrebna da bi je sipali u
teretno vozilo koje su koristili za sječu šume, da su se parkirali blizu
kafane i da je D. B. ostao da ih čeka a on i O. Đ. otišli sa četiri bidona,
krampom i gumenim crijevom do predajnika gdje je Đ. sa krampom polomio
katanac, izvadio metalnu šipku koja obezbeđuje agregat i uz pomoć gumenog
crijeva izvlačio naftu iz rezervoara agregata. Naveo je da su napunili jedan
bidon od oko 20 litara i pola drugog bidona od 15 litara kad se pojavila
policija, da je on nazvao D. B. i rekao mu da je došla policija a da su se
zatim on i O.Đ. dali u bjekstvo i to na različite strane. Tokom noći se uputio
ka M. i došao kući a nakon toga se prijavio policiji a da mu nije poznato kuda
su pošli D. i O.. Dalje je naveo da su 3-4 dana prije ovog događaja njih
trojica takođe bili u mjestu C. sa vozilom D. B. koji je ostao da ih čeka u
vozilu a da su on i O. Đ. pošli do istog predajnika sa bidonom, krampom i
gumenim crijevom i da je O. Đ. krampom polomio katanac i izvukao metalnu šipku
a nakon toga gumenim crijevom izvukao nekih 25 litara nafte i jedan akumulator
koji su dali D. B. da stavi u svoje vozilo u koje su sipali i tu naftu. Dodao
je da su kod kuće D. B. izgrebali serijski broj sa akumulatora plave boje
jačine oko 100 ampera koji je kasnije oduzela policija u Kolašinu. Istakao je
da su se njih trojica prethodno u B.dogovorili da odu do mjesta C. obzirom da
je D. B. rekao da je radio tamo i da ima nafte. U završnoj riječi izrazio je
kajanje zbog počinjenog djela.
Okrivljeni O. Đ. je u svojoj odbrani datoj na glavnom pretresu dana
14.02.2013.godine izjavio da priznaje izvršenje krivičnog djela i prihvata
krivicu za isto. U svojoj odbrani datoj pred ODT dana 13.03.2012.godine naveo
je da ga je dana 27.12.2011.godine pozvao D. B. i pitao da li bi sa njim pošao
negdje blizu P. da uzmu neku naftu i da će mu platiti prevoz do B.. Nakon
dolaska u B. našao se sa B. S. i D. B. pa su vozilom u vlasništvu D. B. pošli
do B. kuće i uzeli crijevo a nakon toga u mjestu Z., kod S. zeta uzeli
nekoliko plastičnih bidona i kramp. Dalje je naveo da kada su se zaustavili u
mjestu C. i da mu je B. rekao da pođe sa S. da mu nešto pomogne ne pričajući
šta i da su on i S. uzeli kramp, bidone i crijevo i pošli a B. ostao u vozilu.
Kada su došli do repetitora B. mu je rekao da ga sačeka dok je on nastavio put
i došao do repetitora, da je nakon toga začuo 3-4 udarca koji su zvučali kao
udar metala od metal i da ga je B. pozvao da dođe do njega da uzmu naftu iz
agregata pa su napunili jedan bidon od oko 20 litara a dok su punili drugi
došla je policija pa su se oni dali u bjekstvo kojom prilikom je on polomio
nogu. Na glavnom pretresu je istakao da priznaje da je učestvovao u oduzimanju
akumulatora i nafte sa istog mjesta nekoliko dana ranije tačnije da su u noći
23.12.2012.godine vozilom kojim je upravljao D.oni pošli u mjestu C. i sa
repetitora krampom odvalili katanac na rezervoaru agregata iz kojeg su pomoći
plastičnog crijeva oduzeli 40 litara nafte i akumulator marke "A.", da je
akumulator stavljen u vozilo a da ne zna da li je brisan serijskui broj a
nafta usuta u vozilo u koje ih je čekao D. B.. Dodao je da je B. predložio da
idu do repetitora i da tamo ima nafte, čak mu je platio prevoz do B., da su
svi znali zbog čega su se okupili i da su sve zajedno dogovorili. U završnoj
riječi je dodao da se osjeća krivim i da se kaje što je djelo počinio.
Sud je u dokaznom postupku pročitao iskaz ovlašćenog predstavnika T. datog na
zapisnik pred ODT Kolašin dana 26.03.2012.godine, pročitao službene zabilješke
UP Ispostava Kolašin br.19/3-245-1845, 19/3-245-1846, 19/2-051-10/1357 od
28.12.2011.godine, izvršio uvid u potvrdu o privremeno oduzetim predmetima od
UP Ispostava Kolašin od 28.12.2011.godine, izvršio uvid u fotoelaborat UP
Ispostava Kolašin 19/3-200/11 od 24.12.2011.godine, pročitao nalaz i mišljenje
vještaka finansijske struke B. I. od 08.04.2012.godine, pročitao izvode iz KE
na ime okrivljenih.
Ovlašćeni predstavnik oštećenog preduzeća "T." u svom iskazu datom na zapisnik
pred ODT Kolašin dana 26.03.2012.godine je naveo da njegovo preduzeće nije
vršilo mjerenje količine oduzete nafte, s tim što je istakao da je cjelokupni
iznos oduzete nafte vraćen u rezervoar od strane policije i da se radi o
količini od 40 litara odnosno 50 litara nafte a što se tiče akumulatora navodi
da je njegova vrijednost 100,00 €. Naveo je da se pridružuje krivičnom
gonjenju protiv okrivljenih ali ne postavlja imovinsko-pravni zahtjev za
oduzetu naftu obzirom da je ista vraćena, dok će za oduzeti akumulator
naknadno postaviti imovinsko-pravni zahtjev po izvršenom vještačenju.
Iz službenih zabilješki UP Ispostava Kolašin br.19/3-245-1845, 19/3-245-1846,
19/2-051-10/1357 od 28.12.2011.godine sud je utvrdio da su ovlašćeni
službenici dana 24.12.2011.godine, nakon poziva radnika preduzeća "T." izašli
na lice mjesta i zatekli obijen agregat, koji je prethodno bio obezbojeđen
metalnom šipkom i zaključanim katancem, da je u unutrašnjosti agegata uklonjen
čep od rezervoara i uočeni tragovi od nafte i da je otuđen akumulator i nekih
40 l nafte, da su se ovlašćeni službenici, dana 28.12.2011.godine, nakon
aktiviranja alarma na repetitoru C., uputili ma lice njesta i tom prilikom u
vršenji krivičnog djela zatekli O.Đ. i B.S., gdje su isti vršili pretakanje
goriva iz rezervoara agregata i da su se, nakon dolaska policije dali u
bjekstvo, kojom prilikom je O. pao i povrijedio nogu i lišen slobode, dok se
B. udaljio u nepoznatom pravcu i da su iz razgovora sa O. ovlašćeni službenici
došli do saznanja o licima koja su učestvovala u krađi, da se D.B. nalazio na
parking prostoru u blizini repetitora i da je isti lišen slobode.
Iz potvrde o privremeno oduzetim predmetima od UP Ispostava Kolašin od
28.12.2011.godine sud je utvrdio da su ovlašćeni policijski službenici
privremeno oduzeli p.m.v.marke "M." reg.oznaka PL .. vl. K. S. iz P.,
akumulator plave boje sa uništenim serijskim brojem, mob.telefon marke "S.
D..", jedan bidon-kanister u kojem se nalazi 20 litara nafte, jedan bidon-
kanister u kojem se nalazi 15 litara nafte, jedan kanister metalni u kojem se
nalazi oko 5 litara nafte i jedan prazni bidon od 10 l, jedan kramp i
plastično crijevo.
Uvidom u fotoelaborat UP Ispostava Kolašin 19/3-200/11 od 24.12.2011.godine,
sud je utvrdio bliži prikaz lica mjesta predmetnog krivičnog djela.
Iz nalaza i mišljenja vještaka finansijske struke B. I. od 08.04.2012.godine,
sud je utvrdio da je vrijednost predmeta koje su okrivljeni oduzeli iz
agregata preduzeća " T." iz P., na dan izvršenja krivičnog djela iznosila
134,10 € od kojih je vrijednost akumulatora 82,50€ a vrijednost oduzetog
goriva 51,60 €.
Iz izvoda iz KE na ime okrivljenog D. B. sud je utvrdio da je isti osuđivan i
to: presudom Osnovnog suda Berane K.br.496/95 na 3 mjeseca zatvora uslovno za
1 godinu za krivično djelo iz čl.145 st.1 KZRCG, presudom Osnovnog suda
Kolašin K.br.9/03 na 5 mjeseci uslovno za 1 godinu za krivično djelo iz čl.324
st.2 u vezi sa st.1 KZRCG i presudom Osnovnog suda Berane K.br.63/01 novčanom
kaznom od 3.500 dinara za krivično djelo iz čl.136 st.1 KZRC.
Iz izvoda iz KE na ime okrivljenog B. S. sud je utvrdio da je isti osuđivan i
to: presudom Osnovnog suda Bijelo Polje K.br.379/07 na 3 mjeseca uslovno za 2
godine za krivično djelo krađa iz čl.239 st.1 KZRCG, presudom Osnovnog suda
Bijelo Polje K.br.281/09 na 30 dana zatvora i novčanu kaznu u iznosu od 200,00
€ za krivično djelo čumska krađa iz čl.324 st.2, presudom Osnovnog suda Bijelo
Polje K.br. 143711 na novčanu kaznu u iznosu od 1.200,00 € za krivično djelo
iz čl. 152 st.2 KZCG, presudom Osnovnog suda Bijelo Polje K.br.673/10 na 60
dana zatvora i novčanu kaznu u iznosu od 200,00 € za krivično djelo iz čl.324
st.1 KZCG, presudom Osnovnog suda Bijelo Polje K.br.110/11 na 1 godinu zatvora
za krivično djelo iz čl.240 st.1.t.1 u vezi čl.49.st.1 KZCG i presudom
Osnovnog suda Bijelo Polje K.br.70/12 na 30 dana zatvora za krivično djelo iz
čl.239 st.1 KZCG.
Iz izvoda iz KE na ime okrivljenog O. Đ. sud je utvrdio da je isti osuđivan i
to: presudom Osnovnog suda Berane K.br.379/11 na 3 mjeseca zatvora za krivično
djelo iz čl.240 st.1 t.1 KZCG.
Ocjenom svih izvedenih dokaza kako pojedinačno tako i u njihovom međusobnom
odnosu sud je na nesumnjiv način utvrdio da su okrivljeni D. B., B. S. i O.
Đ., kao saizvršioci, izvršili produženo krivično djelo teška krađa iz čl.240
st.1 tač.1 u vezi čl.49 Krivičnog zakonika Crne Gore na način, mjesto i
vrijeme činjenično i pravno opisano u izreci presude. Naime, nesporno je da su
okrivljeni oduzeli tuđu pokretnu stvar u namjeri da njenim prisvajanjem sebi
pribave protivpravnu imovinsku korist preko 150,00 €, na način što su u noći
23.12.2011.godine a po prethodnom dogovoru, podobnim sredstvom obili katanac
na rezarvoaru oštećenog preduzeća “T.” oduzeli 40 litara nafte i agregat marke
“V.”, a nakon par dana, tačnije 27.12.2011.godine, takođe po prethodnom
dogovoru, obijanjem katanca na istom rezervoaru oduzeli 50 litara nafte kojom
prilikom ih je zatekla policija a okrivljeni se dali u bjekstvo. Ovakav
zaključak suda utemeljen je prvenstveno na priznanju okrivljenih B. S.i O.
Đ.,kao i na službenoj zabilješci uprave policije Ispostave Kolašin br.245-1845
od 28.12.2011.gopdine ,kojom je od strane policije opisano zatečeno činjenično
stanje nakon izvršenja krivičnog djela,a čiji sastavni dio čini
fotoelaborat.Vrijednost protivpravno otudjenih stvari utvrdjena je kroz nalaz
i mišljenje vještaka finansiske struke.Okrivljeni B. S. i O. D. su detaljno
opisali način na koji su izvršili krivično djelo koje im sud stavlja na teret
koja odbrana je saglasna sa navodima optužnice. Okrivljeni D. B. je u svojoj
odbrani na glavnom pretresu u cjelosti negirao izvršenje krivičnog djela
stavljenog mu na teret, mađutim, njegova odbrana je kontradiktorna, obzirom da
je u predkrivičnom postupku priznao izvršenje krivičnog djela, a potom isto
negirao. Dovodeći u vezu odbranu okrivljenog D. sa odbranama okrivljenih B. i
O., koje su podudarne i prihvaćene od strane suda, nesumljivo je dokazano da
je I D. izvršilac krivičnog djela, tim prije što isti i ne spori činjenicu da
je uhvaćen i priveden od strane policije pri odlasku sa lica mjesta, te da je
nafta koju su oduzeli O. i B. sipana u njegovo vozilo.  Ovakvu odbranu D. B.
sud je odbacio kao sračunatu u cilju izbjegavanja krivično pravne
odgovornosti, budući da su njegovi navodi u potpunosti opovrgnuti iskazom
okrivljenih B. S. i O. Đ., koji su međusobno saglasni. Sud zaključuje da su
okrivljeni, udružujući se, po prethodnom dogovoru, počinili krivično djelo
stavljenoim na teret, u produženom trajanju, jer je očigledno postojanje
subjektivnog i objektivnog koneksiteta, djelujući kao saizvršioci, a sve sa
očiglednom namjerom da sebi pribave protivpravnu imovinsku korist.Službene
zabilješke uprave policije Ispostave Kolašin br.19/3-245-1846,
19/2-051-10/1357 od 28.12.2011,sud nije cijenio kao relevantne za presudjenje
sa razloga što se iste odnose na podatke bazirane na iskazima osumljičenih
lica datih u predkrivičnom postupku.
Opredjeljujući se za krivičnu sankciju kod okrivljenih sud je cijenio sve
okolnosti od značaja za individualizaciju iste, a tiču se ličnosti okrivljenih
i djela stavljenog im na teret, pa je od olakšavajućih okolnosti na strani
okrivljenog D. B. cijenio njegove lične prilike, odnosno da je nezaposlen i da
je lošeg imovnog stanja, a od otežavajućih njegovu raniju osuđivanost jer je
očigledno da je okrivljeni pravnosnažno osuđivan za krivična djela protiv
imovine što sve ukazuje na njegovu sklonost ka vršenju ovakvih krivičnih
djela. Imajući u vidu naprijed navedene olakšavajuće okolnosti sud je
primjenom odredaba koje se odnose na ublažavanje krivično pravne sankcije iz
čl.46 st.1 tačka 4 Krivičnog zakonika okrivljenog D. osudio na kaznu zatvora u
trajanju od šest mjeseci koja je po mičljenju suda primjerena težini krivičnog
djela i ličnosti počinioca, te će se istom postići svrha kažnjavanja
predviđena čl.32 KZ.
Opredjeljujući se za krivičnu sankciju kod okrivljenog B. S. od olakšavajućih
okolnosti sud je cijenio činjenicu da je riječ o mladom čovjeku, da je isti
lošeg materijalnog stanja - nezaposlen, kao i da je priznao izvršenje
krivičnog djela. Od otežavajućih okolnosti sud je cijenio njegov raniji život,
odnosno osuđivanost pa je utvrdio da je okrivljeni pravosnažno osušivan za
isto krivično djelo što ukazuje na njegovu sklonost ka vršenju ovakvih
krivičnoh djela. Imajući u vidu naprijed navedene olakšavajuće okolnosti sud
je primjenom odredaba o ublažavaju krivične sankcije predvižene čl. 46 st.1
tačka 4 KZ okrivljenog osudio na kaznu zatvora u trajanju od šest mjeseci,
koja je po mišljenju suda adekvatna sankcija primjerena težini krivičnog djela
i ličnosti počinioca, te da će se istom postići svrha kako specijalne tako i
generalne prevencije predviđena čl.32 KZ.
Opredjeljujući se sa krivičnu sankciju kod okrivljenog O. Đ. od olakšavajućih
okolnosti sud je cijenio sve okolnosti od značaja za individualizaciju iste, a
tiču se ličnosti okrivljenog i djela stavljenog mu na teret, pa je od
olakšavajućih okolnosti cijenio činjenicu da je riječ o mladom čovjeku, da je
u vrijeme izvršenja krivičnog djela imao 20 godina, da je priznao izvršenje
krivičnog djela i izrazio kajanje zbog istog, dok je njegovu raniju
osuđivanost sud cijenio kao otežavajuću okolnost sa razloga što je prethodno
osuđen za isto krivično djelo što ukazuje na njegovu sklonost ka vršenju
ovakvoh i sličnih krivičnih djela. Imajući u vidu naprijed navedene
olakšavajuće okolnosti, sud je peimjenom odredaba o ublažavanju krivičnih
sankcija iz čl.46 st.1 tqačka 4 KZ okrivljenog osudio na kaznu zatvora u
trajanju od šest mjeseci, koja je po mišljenju suda primjerena težini
izvršenog krivičnog djela i ličnosti počinioca, te je mišljenja da će se
ovakvom vrstom lrivične sankcije postići svrha kažnjavanja predviđena čl.32
KZ.
Kako su okrivljeni D. B., B. S. i O. Đ. oglašeni krivim to ih je sud shodno
čl.229 u vezi sa čl.226 ZKP-a obavezao na solidarno plaćanje troškova
krivičnog postupka u iznosu od 137,50 € koji se odnose na naknadu za dati
nalaz i mišljenje vještaku finansijske struke B. I., te sudskog paušala u
iznosu od po 30,00 € koji je srazmjeran dužini trajanja postupka i imovinskim
prilikama okrivljenih.
Kako su okrivljeni oglašeni krivim ,a ovlašćeni predstavnik oštećenog
preduzeća istakao imovinskopravni zahtjev sud je okrivljene obavezao na
solidarno plaćanje istog u iznosu od 134,10€,koji se odnosi na oduzeti
akumulator marke ,,V.,,-110AH vrijednosti 82,50€,i novčanoj vrijednosti 40l
dizel goriva u iznosu od 51,60€ koju vrijednost je utvrdio u svom nalazu
vještak finansiske struke a ista je saglasna sa tačkom a optužnog akta,prednje
obzirom na činjenicu da se punomoćnik izjasnio da ne ističe imovinskopravni
zahtjev na iznos oduzetog goriva pod tačkom b optužnog akta jer je gorivo
vraćeno.prednje shodno čl.239 st2 u vezi st1 ZKP-a
Sa svega naprijed iznijetog odlučeno je kao u izreci presude shodno čl.374
ZKP-a.
OSNOVNI SUD U KOLAŠINU,
Dana, 14.02.2013. godine
Zapisničar, S U D I J A,
Bošković Slavka s.r.  Čepić Mirjana s.r.
PRAVNA POUKA: Protiv ovre presude može se izjaviti žalba Višem sudu u Bijelom
Polju u roku od l5 dana od dana prijema iste.Žalba se podnosi preko ovog suda.