       **                                                                              K.br. 113/10**

                                    U IME NARODA 
           OSNOVNI SUD U KOLAŠINU kao prvostepeni krivični, po sudiji
Vujisić Gorici, kao sudiji pojedincu uz učešće zapisničara Bošković Slavke, u
krivičnom predmetu protiv optuženog M.V.  iz K. , zbog krivičnog djela
zlostavljanje iz čl. 166a st. 2 u vezi st. 1 Krivičnog zakonika, postupajući
po optužnom predlogu ODT iz Kolašina Kt.br. 50/10 od 20.10.2010.godine, nakon
održanog glavnog javnog pretresa dana 14.03.2011.godine u prisustvu ODT iz
Kolašina Grujić Vojislava  i  optuženog, donio je i javno objavio sledeću  
               **                    P R E S U D U **

           OPTUŽENI: 
           M.. V. , od oca V.. i majke S.  rođene R. , rođen  .1953.godine
u K. , gdje je i nastanjen – C. , državljanin CG, oženjen, otac četvoro djece,
pismen, srednjeg imovnog stanja, neosuđivan,  
                                          K r i v    j e  
           Zato što je : 
      Dana 11.06.2010.godine u prostorijama Osnovne škole "R.. M. " u K.   kao službeno lice u vršenju službe zlostavljao učenika maloljetnog Č..I.  na način što je,  kao nastavnik O.s. . "R..M. ", obavljajući funkciju razrednog starješine, uhvatio oštećenog Č..I.  rukama u predjelu glave i tako ga podigao od patosa vukući ga za zulufe, a nakon toga ga udario otvorenom šakom u predjelu desne strane lica nanijeviši mu laku tjelesnu povredu u vidu nagnječine kože desne obrazine,

      \- čime je izvršio krivično djelo zlostavljanje iz čl. 166a st. 2 u vezi st. 1 Krivičnog zakonika.

      Pa mu sud primjenom citirane zakonske odredbe, čl. 52, 53 i 54 Krivičnog zakonika, te čl. 364 ZKP-a  **i z r i č e -**

USLOVNU OSUDU 
      Kojom okrivljenom utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

           OBAVEZUJE SE okrivljeni na plaćanje troškova krivičnog postupka
u iznosu od 77,00 €, te na plaćanje sudskog paušala u iznosu od 30,00 €,
uplatom na žiro račun broj 832-196-94 koji se vodi na ime Osnovnog suda
Kolašin, prednje u roku od 15 dana od dana pravosnažnosti presude, pod
prijetnjom prinudnog izvršenja.  
      Oštećeni Č.. I.  upućuje se na parnični postupak, radi ostvarivanja imovinskopravnog zahtjeva.

O b r a z l o ž e nj e 
      ODT iz Kolašina svojim optužnim aktom Kt.br. 50/10 od 20.10.2010.godine stavio je na teret okrivljenom M.. V.. iz K.  da je počinio krivično djelo zlostavljanje iz čl. 166a st. 2 u vezi st. 1 Krivičnog zakonika, na način, mjesto i vrijeme činjenično i pravno opisano izrekom presude. ODT Grujić Vojislav ostao je pri podnijetom optužnom predlogu do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.  
      Okrivljeni je prisustvovao glavnom pretresu i u svojoj odbrani naveo da ostaje pri iskazu datom pred istražnim sudijom 09.07.2010.godine gdje je u bitnom istakao da je dana 11.06.2010.godine na molbu učenika kojima je razredni starješina dozvolio da isti proslave raspust ali pod uslovom da ne remete red i higijenu u školi. Za vrijeme njihovog veselja učenik Č. I.  je prosuo sok po učionici zbog čega su upozoreni i učenici su počistili učionicu, ali je nakon toga Č.. I.  iz flaše sa kisjelom vodom posuo dva učenika  a zatim prosuo vodu i po hodniku i pošao u grad. Kada je to primijetio rekao je učenicima da spakuju slatkiše i sokove a isti su negodovali govoreći da stalno ispaštaju zbog  Č.. Kada se pojavio Č. I.  počupao ga je za zuluf i ošamario a isti se zaplakao govoreći mu "Kako me krvnički udariste nastavniče" na šta mu je rekao da je i on njega ošamario jer je zbog njegovog ponašanja pretrpio kritike od strane pomoćne radnice zbog prosute vode po učionici i hodniku. Nakon toga u školu su došli I.  djed J.. S. i ujak J. N. koji su sa njim imali verbalni sukob a kada im je objasnio šta se dogodilo otišli su iz hola škole. Istog dana na sjednici razrednog vijeća iznio je problem koji je imao sa Č. i insistirao da se zabrani slavljenje na kraju školske godine. Posebno je istakao da je Č  nemirno dijete te da često organizuje igre učenika u kojima uvijek neko bude povrijeđen i da u dnevniku postoje zabilješke kolega da Č. ometa održavanje časova. Pojasnio je da svojim postupkom nije želio da povrijedi dijete već da na njega vaspitno utiče i da iskreno žali što je svog učenika ošamario bez obzira na to kako se ponašao. Na posebno pitanje suda okrivljeni se izjasnio da je samo jednom udario oštećenog i to tako što ga je jednom rukom počupao za zuluf a drugom ošamario.  
      Okrivljeni u završnoj riječi još jednom je istakao kajanje i žaljenje zbog svega što se desilo, te moli da sud prema njemu primijeni što blažu sankciju.  
      Sud je u dokaznom postupku izvršio uvid u izvještaj ljekara D.. z.  K.  od 11.06.2010.godine, pročitao nalaz i mišljenje vještaka medicinske struke dr. B. B.  od 14.10.2010.godine, na saglasan predlog stranaka umjesto neposrednog saslušanja pročitao iskaze oštećenog Č. I. dat u prisustvu zakonskog zastupnika od 09.07.2010.godine, te svjedoka B. S.  dat u prisustvu zakonskog zastupnika od 09.07.2010.godine, i M.. O.. dat u prisustvu zakonskog zastupnika od 14.09.2010.godine i izvršio uvid u izvod iz KE na ime okrivljenog izdat od strane U .I.  K.   od 06.07.2010.godine.  
      U izvještaju ljekara D.. z.. K.  navodi se da je Č.. I.  primljen u ovu ustanovu dana 11.06.2010.godine kada je konstatovana dijagnoza bliže objašnjena kroz nalaz i mišljenje vještaka medicinske struke.  
      Vještak medicinske struke Dr.B . B. u svom nalazu i mišljenju navodi da je kod Č.  I.  nastala povreda ličnog dijela glave u vidu nagnječine kože desne obrazine koja je mogla nastati djelovanjem zamahnute otvorene šake i po svom karakteru predstavlja laku tjelesnu povredu.  
      Oštećeni Č..I.  u svom iskazudatom u prisustvu zakonskog zastupnika od 09.07.2010.godine, je naveo da je dana 11.06.2010.godine sa drugovima u učionici proslavljao raspust i da je prskajući druga iz flaše prosuo vodu po hodniku škole nakon čega je sa kumom pošao u grad da pojedu sladoled. Kada se vratio u učionici je bio njegov razredni starješina koji ga je sa obje ruke uhvatio za glavu oslanjajući dlanove na njegovu bradu i tako ga centimetar ili dva odigao od patosa a zatim ga ošamario po desnoj strani lica. Nakon ovog događaja pozvao je majku i zaplakao se a zatim su ga otac i majka poveli do D.. z.  gdje ga je pregledao ljekar. Pojasnio je da je nastavnik M.  i ranije imao običaj da ga udari ali da to nije prijavljivao, te da ga je kritičnom prilikom podigao sa obje ruke a ne samo sa jednom.Pridružio se krivičnom gonjenju protiv okrivljenog ističući da će imovinskopravni zahtjev ostvariti u daljem postupku.  
      Svjedok B.. S.  u svom iskazu od 09.07.2010.godine istakao je da je kritičnog dana sa drugovima  proslavljao završetak školske godine i da je nakon toga sa drugom izašao van škole.Kada se vratio u učionicu vidio je I.  Č.  kako plače i drugovi su mu rekli da je nastavnik V.  M.  uhvatio za vrat Č.  a onda ga ošamario.Primijetio je da Č.  ima neko crvenilo u predjelu lica ali obzirom da nije bio prisutan nije mu poznato šta se stvarno dogodilo.  
      Svjedok M.. O.  u svom iskazu od 14.09.2010.godine u bitnom je istakao da su poslednjeg dana škole slavili raspust, pili sokove i jeli slatkiše a Č.  I. je postrcao kisjelom ovodom njega i još jednog druga i ta voda se prosula po učionici, nakon čega su je oni očistili a zatim je njihova drugarica prosula sok u hodniku što je vidio njihov razredni starješina M. V  i rekao im da pokupe slatkiše, očiste učionicu i vrate klupe. Tada je ispred učionice došao Č. I. , razredni starješina ga je uhvatio za ruku i uveo u učionicu, da bi ga zatim uhvatio rukama u predjelu vrata, odigao od patosa i udario šakom u predjelu lica govoreći mu da mu više neće praviti probleme. Č.  je počeo da plače govoreći nastavniku da ne treba tako krvnički da ga udara. U trenutku dok se to dešavalo u učionicu je bilo prisutno samo nekoliko učenika jer su ostali otišli na L. .  
      Vršeći uvid u izvod iz KE na ime orkivljenog M . V.  izdat od U. p.  I.  K.  utvrđeno je da imenovani ne prolazi kroz kaznenu evidenciju Ispostave Kolašin.  
      Utvrđujući činjenice i cijeneći sve provedene dokaze i pojedinačno tako i u njihovom međusobnom odnosu sud je zaključio da je tokom postupka na nesumnjiv način dokazano da je okrivljeni M.  V.  počinio krivično djelo zlostavljanje iz čl.166a st.2 u vezi st.1 Krivičnog zakonika. Naime, provedenim dokazima nesporno je utvrđeno da je okrivljeni dana 11.06.2010.godine u prostorijama Osnovne škole "R.. M. " u K. ,  kao službeno lice u vršenju službe zlostavljao učenika maloljetnog Č. I. , na način što je, kao nastavnik O..š.  "R.  M. ", obavljajući funkciju razrednog starješine, uhvatio oštećenog Č.  I.  rukama u predjelu glave i tako ga podigao od patosa vukući ga za zulufe, a nakon toga ga udario otvorenom šakom u predjelu desne strane lica nanijeviši mu laku tjelesnu povredu. Zaključak suda o postojanju krivično-pravne odgovornosti na strani okrivljenog temelji se prvenstveno na iskazu oštećenog Č.. I. , kao i iskazu svjedoka M.  O.  koji su na saglasan način pojasnili sami događaj, navodeći da je M.  V.  uhvatio Č.  I.  objema rukama u predjelu glave i vrata i tako ga odigao od patosa da bi ga zatim ošamario u predjelu lica. I svjedok B . S . navodi da je nakon događaja primijetio da Č.  I.  ima crvenilo u predjelu lica. Činjenica da je kod oštećenog nastala laka tjelesna povreda utvrđena je kroz nalaz i mišljenje vještaka medicinske struke B . dr. B.  koji je pojasnio vrstu i težinu tjelesne povrede, kao i mehanizam nastanka iste, navodeći da je u konkretnom slučaju riječ o lakoj tjelesnoj povredi koja je mogla nastati djelovanjem zamahnute otvorene šake (šamarom).  
      Ni sam okrivljeni u svojoj odbrani ne spori činjenicu da je oštećenog počupao za zuluf i ošamario u predjelu lica, ističući da je samo jednom udario oštećenog , te se odbrana okrivljenog u tom dijelu razilazi sa iskazima oštećenog i saslušanih svjedoka pa je sud sa tih razloga odbacio kao sračunatu na umenjenje krivično - pravne odgovornosti.

      Okrivljeni je bio svjestan da postupajući na prednje opisani način kao službeno lice u vršenju službe – nastavnika razrednog starješine vukući za zulufe učenika a zatim ga udarajući otvorenom šakom u predjelu lica vrši krivično djelo a što je u konkretnom slučaju i htio, pa se stoga, kao subjektivni element bića krivičnog djela u radnjama okrivljenog manifestuje njegov direktni umišljaj.

      Odlučujući o kazni za okrivljenog, sud je u smislu čl.42. Krivičnog zakonika cijenio sve okolnosti od značaja za individualizaciju iste a tiču se ličnosti okrivljenog i djela koje mu se stavlja na teret, pa je od olakšavajućih okolnosti na strani okrivljenog sud cijenio njegove lične i porodične prilike, odnosno činjenice da je riječ o porodičnom čovjeku, ocu četvoro djece, srednjeg imovnog stanja i da isti do sada nije osuđivan, dok otežavajućih okolnosti nije bilo. Kako je za predmetno krivično djelo predviđena kazna zatvora od tri mjeseca do tri godine sud je mišljenja, a cijeneći naprijed navedene olakšavajuće okolnosti da su se stekli uslovi za izricanje uslovne osude, pa je okrivljenom utvrdio kaznu zatvora u trajanju od 30 (trideset) dana i istovremeno odredio da se ova kazna neće izvršiti ako okrivljeni u roku provjeravanja od 1 (jedne) godine po pravnosnažnosti preusde ne izvrši novo krivično djelo, nalazeći da će se i uslovnom osudom kao mjerom upozorenja u dovoljnoj mjeri uticati na okrivljenog da ubuduće ne vrši krivična djela i da će u svemu biti ostvarena svrha propisivanja i izricanja krivičnih sankcija iz čl. 4.st.2. Krivičnog zakonika.

      Odluka o troškovima krivičnog postupka se temelji na odredbi čl. 199,200 i 202. ZKP-a, a ista se odnosi na plaćanje troškova datog nalaza i mišljenja vještaka medicinske struke Dr. B .B.  u iznosu od 77,oo€ te troškove sudskog paušala koji su odmjereni shodno trajanju postupka, složenosti predmeta kao i imovinskim prilikama okrivljenog a koji troškovi iznose 30,oo€.

      Sud je oštećenog Č. I.  uputio na parnični postupak radi ostvarivanja imovinsko-pravnog zahtjeva, prednje shodno čl. 212 st. 2 u vezi st. 1 ZKP-a.

Sa naprijed iznijetog, a shodno odredbi čl. 364. ZKP-a, odlučeno je kao u
izreci presude.  
OSNOVNI SUD   U KOLAŠINU
Dana, 14.03.2011.godine 
Zapisničar,                                                           S u d
i j a ,
Slavka Bošković s.r.                                             Gorica
Vujisić s.r. 
PRAVNA POUKA: Protiv ove presude može se izjaviti žalba Višem sudu u B . P.
u roku od 8 dana od dana prijema pisanog otpravka. Žalba se podnosi preko ovog
Suda.   