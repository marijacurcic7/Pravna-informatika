
K.br.99/10 
U IME NARODA 
             OSNOVNI SUD U KOLAŠINU, kao prvostepeni krivični , po sudiji
Gorici Vujisić kao sudiji pojedincu, uz učešće zapisničara Slavke Bošković u
krivičnom predmetu protiv optužene Š . D . iz K.  , zbog produženog krivičnog
djela skidanje i povreda službenog pečata i znaka iz čl.381 st.1 u vezi čl.49
Krivičnog zakonika i produženog krivičnog djela samovlašće iz čl.384 st.1 u
vezi čl.49 Krivičnog zakonika, postupajući po optužnom predlogu ODT K.
Kt.br.19/10 od 12.08.2010.godine, nakon održanog glavnog, javnog pretresa dana
18.01.2011.godine u prisustvu ovlašćenog predstavnika oštećene E . K.  V.. S.
koji je zastupao optužbu i optužene lično, dana 24.01.2011. godine donio je i
javno objavio sledeću  
PRESUDU 
             OPTUŽENA: 
        **Š . D.** , od oca M.. i majke P.  rođene A. , rođena  1973.godine u B.  , nastanjena u K.  ul. B  R.  bb, do sada neosuđivana,

K r i va   j e 
             Zato što je: 
        a) Dana 09.09.2010.godine u ul. B.. R.  u K.  skinula službeni znak koji je ovlašćeno službeno lice stavilo radi osiguranja predmeta na način što je sa brojila električne energije na svom stambenom objektu skinula elektrodistributivnu plombu EDK-MB koju su postavila ovlašćena službena lica E . K. , prilikom prethodnog isključenja potrošača sa elektromreže, a zatim samovlasno pribavila pravo korišćenja električne energije za koje smatra da joj pripada na način što je svoj stambeni objekat samovlasno priključila na elektro-mrežu i tako neovlašćeno koristila električnu energiju vlasništvo E . K. ,

        b) Dana 12.02.2010.godine na istom mjestu kao pod tačkom a) skinula službeni znak koji su ovlašćena službena lica stavila radi osiguranja predmeta na način što je sa brojila električne energije koje je postavljeno na njenom stambenom objektu skinula elektrodistributivnu plombu EDK – MB koju su postavila ovlašćena službena lica E . K . dana 09.02.2010.godine a zatim samovlasno pribavila pravo korišćenja električne energije za koje smatra da joj pripada na način što je svoj stambeni objekat samovlasno priključila na elektro-mrežu i tako neovlašćeno koristila električnu energiju vlasništvo E  K.,

        v) Dana 03.03.2010.godine na istom mjestu kao pod tačkama a i b skinula službeni znak koji su ovlašćena službena lica stavila radi osiguranja predmeta na način što je sa mjernog uređaja koji je postavljen na njenom stambenom objektu skinula distributivnu plombu EDK – MB koju su postavila ovlašćena službena lica E . K . dana 12.02.2010.godine a zatim samovlasno pribavila pravo korišćenja električne energije za koje smatra da joj pripada na način što je svoj stambeni objekat samovlasno priključila na elektromrežu i tako neovlašćeno koristila električnu energiju vlasništvo E . K. ,

        **-** čime je izvršila produženo krivično djelo skidanje i povreda službenog pečata i znaka iz čl.381 st.1 u vezi čl.49 Krivičnog zakonika i produženo krivično djelo samovlašće iz čl.384 st.1 u vezi čl.49 Krivičnog zakonika

Pa joj Sud primjenom citiranih zakonskih propisa, te odredbi čl. 4, 5, 6, 7,
8, 16, 32, 36, 42, 48, 52, 53 i 54  Krivičnog zakonika C. G.  prethodno
utvrđuje  
Za krivično djelo skidanje i povreda službenog pečata i znaka iz čl.381 st.1
KzCG kaznu zatvora u trajanju od 30 (trideset) dana i istovremeno određuje da
se ona neće izvršiti ukoliko optužena u roku od 1 (jedne) godine ne počini
novo krivično djelo.  
Za krivično djelo samovlašće iz čl.384 st.1 KzCG kaznu zatvora u trajanju od 2
(dva) mjeseca i istovremeno određuje da se ista neće izvršiti ukoliko optužena
u roku od jedne godine ne počini novo krivično djelo.  
Pa joj Sud primjenom citiranih zakonskih odredbi, te odredbe čl. 48. st. 1.
Krivičnog zakonika i odredbi čl. 199,202. i 364. Zakonika o krivičnom postupku
izriče:  
USLOVNU OSUDU 
Kojom optuženoj utvrđuje kaznu zatvora u trajanju od 2 (dva) mjeseca i
istovremeno određuje da se ista neće izvršiti ukoliko optužena u roku od 1
(jedne) godine ne počini novo krivično djelo.  
Dužna je optužena da na ime troškova krivičnog postupka-sudskog paušala uplati
iznos od 30,00€ u roku od 15 dana po pravosnažnosti presude, pod prijetnjom
prinudnog sudskog izvršenja.  
O b r a z l o ž e nj e 
ODT iz K . svojim optužnim aktom Kt.br.19/10 od 12.08.2010.godine stavio je na
teret optuženoj Š . D.  iz K.  da je počinila produženo krivično djelo
skidanje i povreda službenog pečata i znaka iz čl.381 st.1 u vezi čl.49
Krivičnog zakonika i produženo krivično djelo samovlašće iz čl.384 st.1 u vezi
čl.49 Krivičnog zakonika, na način, mjesto i vrijeme činjenično i pravno
opisano izrekom presude. Kako je glavni pretres održan u odsustvu ODT Kolašin.
, to je shodno odredbi čl. 453.st.1. ZKP-a ovlašćeni predstavnik oštećene E .
K.  V.. S. , na glavnom pretresu zastupao optužbu u granicama optužnog
predloga, koji je u završnoj riječi ostao pri podnesenom optužnom predlogu jer
je okrivljena priznala izvršenje krivičnih djela, pa je tražio da da Sud
optuženu oglasi krivom i osudi po zakonu. Kao predstavnik oštećene E . K.  ne
postavlja imovinsko pravni zahtjev obzirom na prirodu krivičnih djela koja se
optuženoj stavljaju na teret.  
Optužena Š. D.  je na glavnom pretresu u cjelosti priznala izvršenje krivičnih
djela stavljenih joj na teret i priznala da je kriva za izvršenje istih. U
završnoj riječi optužena je zamolila Sud, obzirom da je priznala izvršenje
krivičnih djela, da joj izrekne što blažu sankciju te da naročito ima u vidu
da je samohrana majka sedmogodišnjeg djeteta sa posebnim potrebama, da nema
stalno zaposlenje niti stalne prihode, već da s vremena na vrijeme radi za
dosta male honorare.  
Kako je optužena na glavnom pretresu u cjelosti priznala izvršenje krivičnih
djela stavljenih joj na teret i priznala da je kriva za izvršenje istih, to je
Sud shodno odredbi čl. 335. ZKP-a donio rješenje da se ne izvode dokazi
predloženi optužnim aktom ODT Kolašin , osim onih dokaza od koji zavisi vrsta
i mjera krivične sankcije pa je u dokaznom postupku pročitao izvod iz KE na
ime optužene.  
Iz izvoda iz KE na ime optužene izdatog od U.  P. PJ B. br. 03/3-245-6943 od
18.11.2010.godine, se utvrđuje da optužena nije evidentirana u kaznenoj
evidenciji te P . j. , odnosno da nije osuđivana.  
Provedenim dokaznim postupkom te priznanjem optužene, na nesporan način je
utvrđeno da je optužena, Š.  D ., izvršila krivična djela stavljena joj na
teret i to u vrijeme i na način kako je to predstavljeno izrekom presude.  
Naime, tokom postupka je na nesumnjiv način utvrđeno da je optužena dana
09.02.2010.godine u ul. B.. R.  u K.  skinula službeni znak koji je ovlašćeno
službeno lice stavilo radi osiguranja predmeta na način što je sa brojila
električne energije na svom stambenom objektu skinula elektrodistributivnu
plombu EDK-MB koju su postavila ovlašćena službena lica E . K. , prilikom
prethodnog isključenja potrošača sa elektromreže, a zatim samovlasno pribavila
pravo korišćenja električne energije za koje smatra da joj pripada na način
što je svoj stambeni objekat samovlasno priključila na elektro-mrežu i tako
neovlašćeno koristila električnu energiju vlasništvo E . K. ,te da je dana
12.02.2010.godine na istom mjestu skinula službeni znak koji su ovlašćena
službena lica stavila radi osiguranja predmeta na način što je sa brojila
električne energije koje je postavljeno na njenom stambenom objektu skinula
elektrodistributivnu plombu EDK – MB koju su postavila ovlašćena službena lica
E . K.  dana 09.02.2010.godine a zatim samovlasno pribavila pravo korišćenja
električne energije za koje smatra da joj pripada na način što je svoj
stambeni objekat samovlasno priključila na elektro-mrežu i tako neovlašćeno
koristila električnu energiju vlasništvo E . K. , te da je dana
03.03.2010.godine na istom mjestu skinula službeni znak koji su ovlašćena
službena lica stavila radi osiguranja predmeta na način što je sa mjernog
uređaja koji je postavljen na njenom stambenom objektu skinula distributivnu
plombu EDK – MB koju su postavila ovlašćena službena lica Elektrodistribucije
K. dana 12.02.2010.godine a zatim samovlasno pribavila pravo korišćenja
električne energije za koje smatra da joj pripada na način što je svoj
stambeni objekat samovlasno priključila na elektromrežu i tako neovlašćeno
koristila električnu energiju vlasništvo E . K. ,  dok iz čl. 49. Krivičnog
zakonika proizilazi da produženo krivično djelo čini viče istih ili istovrsnih
krivičnih djela učinjenih u vremenskoj povezanosti od strane istog učinioca i
koja predstavljaju cjelinu zbog postojanja najmanje dvije od sledećih
okolnosti: istovjetnosti oštećenog,istovrsnosti predmeta djela, korišćenja
iste situacije ili istog trajnog odnosa, jedinstva mjesta ili prostora
izvršenja djela ili jedinstvenog umišljaja učinioca,  što sve primijenjeno na
konkretnu situaciju sa sigurnošću upućuje samo na jedan zaključak i to da su u
radnjama optužene, Š.. D. , ostvareni svi subjektivni i objektivni elementi
produženog krivičnog djela skidanje i povreda službenog pečata i znaka iz
čl.381 st.1 u vezi čl.49 Krivičnog zakonika kao i produženo krivično djelo
samovlašće iz čl.384 st.1 u vezi čl.49 Krivičnog zakonika  
Postupajući na naprijed utvrđeni način optužena je bila svjesna da opisanim
radnjama vrši zabranjenu djelatnost, pa je i pored svijesti o zabranjenosti
svojih radnji, te radnje ipak preduzela, iz čega se utvrđuje da je optužena
postupala sa umišljajem.  
Odlučujući o kazni za optuženu, Sud je u smislu člana 42. Krivičnog zakonika,
cijenio sve okolnosti od kojih zavisi da kazna bude manja ili veća u okviru
zakonom propisanog minimuma i maksimuma za predmetna krivična djela
(olakšavajuće i otežavajuće okolnosti), pa je od olakšavajućih okolnosti na
strani optužene cijenio njene lične prilike i našao da je riječ o samohranoj
majci sedmogodišnjeg djeteta sa posebnim potrebama, da je lošeg imovnog
stanja, te da do sada nije osuđivana,  dok otežavajućih okolnosti van
elemenata bića predmetnih krivičnih djela nije bilo, pa je Sud cijeneći
naprijed navedene olakšavajuće okolnosti, te stepen krivice optužene za
izvršena krivična djela istoj najprije utvrdio kazne za svako pojedinačno
krivično djelo, shodno čl. 48, st. 1 Krivičnog zakonika, tako što joj je za
krivično djelo skidanje i povreda službenog pečata i znaka iz čl.381 st.1
utvrdio kaznu zatvora u trajanju od 30 (trideset) dana i istovremeno odredio
da se ona neće izvršiti ukoliko optužena u roku od jedne godine ne počini novo
krivično djelo, a za krivično djelo samovlašće iz čl.384 st.1 utvrdio kaznu
zatvora u trajanju od 2 (dva) mjeseca i istovremeno odredio da se kazna neće
izvršiti ukoliko optužena u roku od 1 (jedne) godine ne počini novo krivično
djelo,  a potom joj izrekao jedinstvenu uslovnu osudu kojom joj prethodno
utvrđuje kaznu zatvora u trajanju od 2 (dva) mjeseca i istovremeno određuje da
se ista neće izvršiti ukoliko optužena u roku od 1 (jedne) godine ne počini
novo krivično djelo.  
Sud je mišljenja da nije nužno primijeniti efektivnu kaznu već će se i samim
upozorenjem uz prijetnju kaznom na optuženu dovoljno uticati da više ne vrši
krivična djela te da će se uslovnom osudom iz izreke presude u potpunosti
ostvariti svrha izricanja krivičnih sankcija, a čija je opšta svrha suzbijanje
djela kojima se povrjeđuju ili ugrožavaju vrijednosti zaštićene krivčnim
zakonodavstvom.  
Odluku o troškovima, Sud je donio shodno odredbi čl. 199 i 202 ZKP-a,
obavezujući optuženu da na ime troškova krivičnog postupka, sudskog paušala,
uplati iznos od 30,00€, koji je odmjeren srazmjerno dužini trajanja postupka i
imovinskim prilikama optužene, a sve u roku od 15 dana po pravosnažnosti
presude, pod prijetnjom prinudne naplate.  
Sa izloženog, shodno čl. 364 ZKP-a, odlučeno je kao u izreci presude.  
OSNOVNI SUD U KOLAŠINU
Dana,24.01.2011.godine 
    Zapisničar,
SUDIJA,
Bošković Slavka s.r.
Vujisić Gorica s.r. 
PRAVNA POUKA: Protiv ove presude dozvoljena je žalba Višem sudu u B  P.  u
roku od 8 dana od dana prijema pisanog otpravka. Žalba se podnosi preko ovog
Suda.  