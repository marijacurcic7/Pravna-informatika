K.br.107/10 
U IME NARODA 
OSNOVNI SUD U KOLAŠINU kao prvostepeni krivični sudije pojedinca Vujisić
Gorice   uz učešće zapisničara Bošković Slavke, u krivičnom predmetu protiv
okrivljenog D.I . zbog krivičnog djela krađa iz čl.239 st.1 Krivičnog
zakonika rješavajući po optužnom predlogu ODT Kolašin Kt.br.49/10 od
20.09.2010 godine, nakon održanog glavnog i javnog pretresa dana 17.03.2011
godine u prisustvu zastupnika optužbe Vojislava Grujića te okrivljenog sa
braniocem adv.V  S.  B ., i istog  dana  donio je i javno obajvio  
P R E S U D U 
Okrivljeni 
D. I. , od oca V. i majke D . rođene J ., rođen 25.02.1982.godine u K .,
sa prebivalištem u K., selo Ž .i, Crnogorac, državljanin C . G. , nezaposlen,
neoženjen, završio srednju školu, vojsku služio, lošeg imovnog stanja,
osuđivan i to: Presudom Osnovnog suda u K. K.br.340/08 od 17.02.2009.godine za
krivično djelo iz čl.196 st.1 KzCG izrečena kazna 600,00€ i presudom Osnovnog
suda u K. K.br.359/09 od 17.02.2009.godine, za krivično djello iz čl.240 st.1
tač.2 KzCG, 12 mjeseci zatvora uslovno na dvije godine.  
K R I V    J E 
Zato što je  
U noći 4/5.06.2010.godine u mjestu C.  Opština K.  u namjeri da sebi pribavi
protivpravnu imovinsku korist oduzeo tuđu pokretnu stavr na način što je: iz
otključanog rezervoara radne mašine „Finišer“, oduzeo 70 litara dizel goriva,
iz otključanog rezervoara radne mašine „Bager“ oduzeo 60 litara dizel goriva,
te na radnoj mašini - valjku skinuo odvodno crijevo rezervoara i oduzeo 50
litara nafte, sve vlasništvo preduzeća „Putevi U .“ DOO iz U.  vrijednosti
preko 150,00€,  
-čime je izvršio krivično djelo krađa iz čl.239 st.1 Krivičnog zakonika CG  
Pa ga Sud primjenom citiranog zakonskog propisa, te odredbi čl. 4, 5, 6, 7, 8,
13, 15, 32, 33, 39. i 42. Krivičnog zakonika, kao i čl. 199. 202. i 364.
Zakonika o krivičnom postupku,  
O S U Đ UJ E 
Na novčanu kaznu u iznosu od 600 (šesto) eura, koju je okrivljeni dužan
platiti u roku od 6 (šest) mjeseci po pravnosnažnosti presude, a u protivnom
će Sud novčanu kaznu zamijeniti kaznom zatvora tako što će za svakih započetih
25,00 (dvadeset pet) eura novčane kazne odrediti jedan dan kazne zatvora, s
tim da kazna zatvora ne može biti duža od 6 mjeseci.  
Dužan je okrivljeni da plati troškove krivičnog postupka u iznosu od 30,00
eura, u roku od 15 dana po pravnosnažnosti presude, pod prijetnjom prinudnog
izvršenja.  
O b r a z l o ž e nj e 
Optužnim predlogom ODT Kolašin-  Kt.br.49/10 od 20.09.2010 godine, okrivljenom
D. I.  stavljeno je na teret izvršenje krivičnog djela krađa iz čl.239 st.1
Krivičnog zakonika, pri kojem optužnom predlogu je njegov zastupnik ostao u
cjelosti do završetka glavnog pretresa, predlažući sudu da okrivljenog oglasi
krivim i osudi ga po zakonu.  
Okrivljeni Ivan D.  je u svojoj odbrani u bitnom  naveo da je od 27.04.2010
godine zaposlen na poslovima noćnog čuvara na gradilištu C.  i te poslove
obavlja od 18 časova do 07 časova. Dalje navodi da je dana
04/05.06.2010.godine bio na gradilištu sve do 07:30 časova kada su došli
radnici, te da vozi automobil marke „Golf III“. Dalje je naveo da se iz dosade
i znatiželje peo na „Finišer“ u korpu za asfaltiranje i da je pokušao da
podigne poklopac radne mašine „Finišer“, koji nije bio zaključan te da mu nije
poznato da se ispod njega nalazi  rezervoar. Pojašnjava da mu je bilo
dozvoljeno od strane šefa da se popne na haubu mašina kako bi sa akumulatora
prespojio struju za kontejner. Pojašnjava da su od njega oduzeta dva bidona
zapremine od po 20 litara  
Branilac okrivljenog je u završnoj riječi naveo da ostavlja sudu na ocjenu
krivično pravnu odgovornost okrivljenog, te u koliko Sud nađe da je okrivljeni
krivično pravno odgovoran predlaže da sud ima u vidu olakšavajuće okolnosti na
strani okrivljenog, te da se tokom pretresa nije upuštao u krivično pravnu
stvar, da je mlada osoba, da se korektno vladao tokom pretresa, te da sve ovo
uzme u obzir i opredijeli se za što blažu krivičnu sankciju.  
U dokaznom postupku Sud je pročitao službenu zabilješku Uprave policije
ispostave K. od 07.06.2010.godine, izvršio uvid u fotoelaborat br.19/3-61/10
od 05.06.2010.godine, izvršio uvid u fotoelaborat br.19/3-61/10-1 od
05.06.2010.godine, pročitao izvještaj forenzičkog centra Uprave policije
br.236/10, izvod iz KE na ime okrivljenog, te na saglasan predlog stranaka
pročitao iskaze svjedoka S . V.  od 01.07.2010.godine, V. A . od
01.07.2010.godine, B.  D.  od 01.07.2010.godine, P.  M.  od 01.07.2010.godine
kao i izjašnjenje predstavnika oštećenog preduzeća „Putevi“ br.680 od
08.07.2010.godine.  
Iz izjašnjenja oštećenog preduzeća „Putevi “ U.  DOO br.680 od
08.07.2010.godine se utvrđuje da se radilo oko 200 litara nafte koja je
oduzeta iz građevinskih mašina koje su se nalazile na gradilištu na C.
Količina je utvrđena od samih rukovaoca građevinskih mašina , a preduzeće nema
dokumentaciju vezano za to. Nadalje se navodi da se oštećeno preduzeće ne
pridružuje krivičnom gonjenju te da će postaviti imovinsko pravni zahtjev na
osnovu vrijednosti uzete robe.  
Uvidom u zabilješku Uprave policije ispostave Kolašin od 07.06.2010.godine se
utvrđuje da je nakon obavljenog uviđaja u mjestu Crkvine gdje je od strane NN
lica ili više njih iz radnih mašina DOO „Putevi U .“ otuđeno oko 200 litara
dizel goriva. Službenici Ispostave K . su obavili informativni razgovor sa
noćnim čuvarom Dožič Ivanom koji je tada priznao da je iz radnih mašina
„Finišer“ i „Bager“ vlasništvo DOO „Putevi Užice“ iz Užica koje su bile
locirane u mjestu C . otuđio dizel gorivo na način što je odvio poklopce
rezervoara jer isti nijesu bili zaključani, zatim koristeći crijevo iz te
dvije radne mašine u dva plastična bidona otuđio oko 30-40 litara nafte da bi
potom bidone odložio u prtljažnik svog vozila marke golf III  kojim je
prethodno došao na posao a koje je vozilo kasnije odvezao i u bratovo vozilo
marke golf II i svoje vozilo iz bidona nasuo naftu u rezervoare. Zatim je
naveo da je bidone i crijevo odložio u auto marke „Lada“ koje inače koristi
samo za kretanje po makadamskom putu do kuće gje je i iste sakrio u jedan
žbun. Takođe se u službenoj zabilježbi navodi da je D . I. naveo da je
kritične večeri imao na sebi patike marke „Nike“ koje je ostavio kući.
Postupajući po navodima Dožić Ivana službenici Ispostave K . su kod porodične
kuće D .a pronašli dva plastična bidona i crijevo kao i patike čiji đon se
podudara sa otiskom i utiskom đona obuće pronađenim na gradilištu. Takođe je
D. naveo da nije otuđio dizel gorivo iz valjka navodeći da je bio zaključan
poklopac rezervoara a kao motiv izvršenja navodi da je to nešto jače od njega
te da je svjestan djela.
A što se sve potvrđuje i uvidom u fotoelaborat br.19/3-61/10 od
05.06.2010.godine i fotoelaborat  br.19/3-61/10-1 od 05.06.2010.godine  
Iz izvještaja forenzičkog centra Uprave policije br.236/10 se zaključuje da je
naftni derivat dizel koji je izuzet iz motornog vozila „Golf III“ registarskih
oznaka K . AB 845 po svojim karakteristikama odgovara naftnim derivatima koji
je izuzet iz bidona.  
Svjedok S .V. je u svom svjedočkom iskazu od 01.07.2010.godine u bitnom naveo
da je 04.06.2010.godine radio kao poslovođa u preduzeću „Putevi U .“ na
lokalitetu C , odnosno radove na iskopu i pripremi terena za asfaltiranje, te
da su poslije završetka radnog vremena mašinisti parkirali svoje mašine na
radilištu. Toga dana popodne stražu i čuvanje mašina je preuzeo D.I., dok je
narednog dana 05.06.2010.godine, kada su došli na radilište, jedan od
mašinista primijetio da je po površini njegove mašine neko hodao, pa  je pitao
Ivana o tome, a ovaj mu je odgovorio da je to radio iz dosade. Nakon tog
razgovora D. se sa svojim autom udaljio sa gradilišta, a radnici su utvrdili
da u mašinama nema goriva koje je ostalo od prethodnog dana. Pojašnjava da je
sve prijevio poslodavcu koji mu je rekao da to prijavi MUP-u i da naruči
gorivo kako bi toga dana mogli redovno obavljati poslove. Tačna količina
goriva je utvrđena po osnovu podataka koje za sebe i za svoju mašinu ima svaki
od mašinista, pa je na osnovu toga utvrđeno da je te večeri nestalo nešto oko
200 litara nafte. Navodi da je nakon prijave uviđaj lica mjesta izvršen od
strane službenika Ispostave K, a o čemu je sastavljen i fotoelaborat.  
Svjedok V.A.  u svom iskazu od 01.07.2010.goidne navodi da je dana
04.06.2010.godine nakon završetka poslova na radilištu pored puta parkirao
mašinu „Finišer“ i to na mjestu gdje je bila obezbijeđena noćna straža.
Sledećeg dana, nakon dolaska na posao, primijetio je da je hauba otvarana i
zapazio je tragove, odnosno otiske stopala po korpi mašine. Tada je pitao
noćnog čuvara I . D . zašto je gazio unutra, a on mu je odgovorio da je to
radio u toku noći iz dosade, a nakon kog razgovora se D.  svojim autom udaljio
sa gradilišta. Nakon dolaska službenika Ispostave Kolašin izvršeno je mjerenje
količine nafte u rezervoaru i utvrđeno je da u istom ima oko 30 litara nafte.
Svjedok pojašnjava da je nakon završetka posla ostalo pola rezervoara jer bi u
suprotnom morao preko poslovođe naručiti gorivo te da u rezervoaru staje oko
210 litara nafte po katalogu. Navodi da je iz mašine kojom upravlja otuđeno 70
litara nafte. Naftu inače zadužuju tako što cistijerna preduzeća dotjera
gorivo i pune rezervoare kada je god to potrebno, ali zadužuju gorivo preko
otpremnice sa vozačem cistijerne i na toj otpremnici osim količine goriva
upisan je i broj radnih sati i to za svaku mašinu posebno. Navodi da na
njegovoj mašini nije bio klasično zaključan rezervoar, jer na njemu postoji
četvrtka-bravica koja se vrlo lako otključava.  
Svjedok B .D.  u svom svjedočkom iskazu od 01.07.2010.godine je u bitnom naveo
da je dana 04.05.2010.godine nakon završetka poslova, na radilištu pored puta
parkirao „Valjak-Ham“ i to na mjestu gdje je obezbijeđena noćna straža.
Sledećeg dana, nakon dolaska na radno mjesto, na gradilištu je zatekao noćnog
čuvara D.I.  koji je nedugo zatim i napustio radno mjesto i to u priči sa A
.Odmah poslije toga je pregledao svoju radnu mašinu i zaključio je da je iz
rezervoara otuđeno gorivo jer skala za gorivo je bila na nuli. Kada je to
vidio provjerio je rezervoar na kome je čep bio zaključan, ali je pored
rezervoara na zemlji u bari bila masna mrlja. Na radnoj mašini nije bilo
nikakvih oštećenja, a kako je otključan rezervoar i iz njega otuđeno gorivo
nije mu poznato. Pojašnjava da je količinu goriva u visini od 50 litara
utvrdio na osnovu prethodnog zaduženja goriva, broja radnih sati koje je imao
i potrošio gorivo po osnovu crtica skale za mjerenje goriva.  
Svjedok P . M . u svom svjedočkom iskazu od 01.07.2010.godine je u bitnom
naveo da je dana 04.06.2010.godine nakon završetka poslova, a na radilištu
pored puta parkirao mašinu na kojoj je radio „Bager“ i to na mjestu gdje je
bila obezbijeđena noćna straža. Sledećeg dana, nakon dolaska na radno mjesto,
na gradilištu je zatekao noćnog čuvara D .I . koji je nedugo zatim napustio
gradilište nakon razgovora sa svjedokovim kolegom A. Odmah nakon toga
prekontrolisao je svoju radnu mašinu i utvrdio da mu  u rezervoaru ima vrlo
mala količina goriva, te da mu je otuđeno 60-70 litara nafte što je utvrdio na
osnovu potrošnje goriva, prethodnog zaduženja goriva i radnih sati same
mašine. Pojašnjava da se čep od rezervoara na njegovoj mašini ne može
zaključati te da je otuđenje goriva iz istog lako izvršiti.  
Iz izvoda iz kaznene evodencije br.245/10-781/2 od 21.06.2010.godine izdat od
Uprave policije Ispostava K . se utvrđuje da je okrivljeni D. I . osuđivan
Presudom Osnovnog suda u K. K.br.340/08 od 17.02.2009.godine za krivično djelo
iz čl.196 st.1 KzCG izrečena kazna 600,00€ i presudom Osnovnog suda u K .
K.r.359/09 od 17.02.2009.godine, za krivično djello iz čl.240 st.1 tač.2 KzCG,
12 mjeseci zatvora uslovno na dvije godine.  
Cijeneći rezultate cjelokupnog postupka, navode optužbe i odbrane okrivljenog,
ovaj Sud nalazi da je okrivljeni D.I . izvršio krivično djelo krađa  iz
čl.239. st.1. Krivičnog zakonika, na način, mjesto i vrijeme kako je to bliže
predstavljeno izrekom presude.  
Naime, u postupku je nesumnjivo utvrđeno da je okrivljeni D .I.  u noći
4/5.06.2010.godine u mjestu C ., Opština K , u namjeri da sebi pribavi
protivpravnu imovinsku korist oduzeo tuđu pokretnu stavr na način što je: iz
otključanog rezervoara radne mašine „Finišer“, oduzeo 70 litara dizel goriva,
iz otključanog rezervoara radne mašine „Bager“ oduzeo 60 litara dizel goriva,
te na radnoj mašini - valjku skinuo odvodno crijevo rezervoara i oduzeo 50
litara nafte, sve vlasništvo preduzeća „Putevi U “ DOO iz U . , vrijednosti
preko 150,00€.  
Cijeneći naprijed utvrđeno činjenično stanje, ovaj Sud nalazi da su se u
radnjama okrivljenog  D .I.   stekli svi bitni elementi bića krivičnog djela
krađa iz čl 239 st. 1.Krivičnog zakonika,  jer je okrivljeni postupajući na
naprijed opisani način oduzeo tuđu pokretnu stvar, dizel gorivo u količini oko
200 litara, vlasništvo oštećenog preduzeća DOO „Putevi“ U ., u namjeri da
njenim prisvajanjem,  pribavi protivpravnu imovinsku korist,  u vrijednosti od
preko 150,00 eura. Iz okolnosti  konkretnog slučaja proizilazi, da je
okrivljeni bio svjestan da oduzima tuđu pokretnu stvar, dizel gorivo,
vlasništvo oštećenog preduzeća, što je i htio, u namjeri da sebi pribavi
protivpravnu imovinsku korist, pa se kao subjektivni elemenat bića predmetnog
krivičnog djela u radnjama okrivljenog manifestuje njegov direktni umišljaj.  
Sud je cijenio i odbranu okrivljenog D.I. , da on nije otuđio gorivo, već da
se samo iz znatiželje i dosade peo na radne mašine i da je otvarao poklopac
radne mašine „Finišer“ kako bi spojio akumulator za kontejner, pa je takve
navode odbrane cijenio kao neosnovane i sračunate na izbegavanje krivično
pravne odgovornosti, jer su isti opovrgnuti jasnim, detaljnim i određenim
iskazima svjedoka S.V.  V . A. , B.. D , P.  M . kao i izjašnjenjem
predstavnika oštećenog preduzeća „Putevi“, te sadržinom službene zabilješke
sačinjene od služebenika Uprave policije ispostave K. u kojoj se na
nedvosmislen način navodi da je D.  I.  u informativnom razgovoru priznao
izvršenje krivičnog djela kao i  način na koji je otuđio gorivo iz radnih
mašina kao i gdje je i čime je odvezao otuđeno gorivo sa gradilišta, a što sve
upućuje na zaključak da je okrivljeni izvršilac predmetnog krivičnog djela.  
Prilikom odlučivanja  o vrsti i visini krivične sankcije ovaj Sud je cijenio
sve okolnosti koje mogu biti od uticaja da kazna bude veća  ili manja, pa je
kao olakšavajuće okolnosti cijenio činjenicu da se radi o  mlađem čovjeku,
koji je  pokazao iskreno kajanje zbog izvršenog djela, njegovo korektno
ponašanje tokom glavnog pretresa, stav oštećenog da se nije pridružio
krivičnom gonjenju, što ukazuje na njegovo ponašanje nakon izvršenog djela,
koje sve okolnosti je Sud cijenio u svom zbiru kao naročito olakšavajuće
okolnosti pa je u odsustvu otežavajućih okolnosti i primjenom čl. 45 i čl.46
KzCG okrivljenom ublažio kaznu ispod zakonom propisanog minimuma, osudivši ga
na novčanu kaznu u iznosu od 600,00 (šesto) eura, nalazeći da će se i ovako
ublaženom kaznom u svemu ostvariti svrha kažnjavanja iz čl.32 KzCG da
okrivljeni u buduće ne vrši krivična djela, a sve u okviru opšte svrhe
propisivanja i izricanja krivičnih sankcija iz čl. 4 st.2 KzCG.  
Odluka o troškovima krivičnog postupka temelji se na odredbi čl.199, 200 i 202
ZKP-a, a ista se odnosi na troškove sudskog paušala koji je odmjeren shodno
trajanju postupka, složenosti predmeta kao i imovinskim prilikama okrivljenog
i isti iznosi 30,00 eura.  
Sa izloženog, a shodno čl. 364 ZKP-a. odlučeno je kao u izreci presude  
                                                  **OSNOVNI SUD U KOLAŠIN ,**

                                                     Dana,
17.03.2011.godine. 
Zapisničar,
S U D I J A,
Slavka Bošković s.r.
Gorica Vujisić s.r. 
PRAVNA POUKA: Protiv ove presude može se izjaviti žalba Višem sudu u B . P.
u roku od 8 dana od dana prijema pisanog otpravka. Žalba se podnosi