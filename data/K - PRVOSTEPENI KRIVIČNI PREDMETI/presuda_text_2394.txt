K.br.9/11-10 
U IME NARODA
      Osnovni sudu Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog Š. R. iz K. – M. zbog krivičnog djela skidanje i povreda službenog pečata ili znaka iz čl.381.st.1. Krivičnog zakonika i krivičnog djela samovlašće iz čl.384.st.1. Krivičnog zakonika, po optužnom predlogu ODT iz Kolašina Kt.br.59/10 od 29.12.2010. godine, nakon održanog glavnog javnog pretresa dana 23.03.2011. godine u prisustvu ODT iz Kolašina Grujić Vojislava i optuženog Š.R., donio je i javno objavio,-

P R E S U D U
      **Optuženi:**

           Š. R., jmbg….., od oca S. i majke M.rodj. Š., rodjen … godine u
K., gdje je i nastanjen … državljanin CG, završio srednju školu, privatni
preduzetnik, neoženjen, vojsku nije služio, neosudjivan.  
K r i v   j e: 
      **Zato što je:**

      Dana 17.06.2010. godine skinuo službeni znak koji su ovlašćena lica stavila radi osiguranja predmeta na način što je nakon isključenja sa elektro-mreže, sa priključnog   ormara  skinuo distribudivnu plompu EDK MB, koju su postavila ovlašćena službena lica elektrodistribucije,  a nakon toga samovlasno pribavio pravo korišćenja električne energije za koje smatra da mu pripada na način što je samovlasno priključio svoj stambeni objekat kao i poslovni objekat – kafanu na elektro mrežu i tako neovlašćeno koristio električnu energiju vlasništvo Elektrodistribucije K.,


čime je izvršio krivično djelo skidanje i povreda službenog pečata ili znaka iz čl.381.st.1. Krivičnog zakonika i krivično djelo samovlašće iz čl.384.st.1. Krivičnog zakonika.  Pa mu sud primjenom citiranih zakonskih odredbi te čl.32, 42 i 48.st.1. Krivičnog zakonika, -



U T V R DJ U J E

za krivično djelo skidanje i povreda službenog pečata ili znaka iz čl.381.st.1. Krivičnog zakonika, kaznu zatvora u trajanju od 4 (četiri) mjeseca,
za krivično djelo samovlašće iz čl. 384.st.1. Krivičnog zakonika, kaznu zatvora u trajanju od 3 (tri) mjeseca.  Pa mu sud za izvršena krivična djela primjenom citiranih zakonskih odredbi te čl.48.st.1, 52, 53 i 54 Krivičnog zakonika i čl.364 ZKP-a,  izriče,-



USLOVNU OSUDU
      Kojom okrivljenom utvrdjuje jedinstvenu kaznu zatvora u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

Obavezuje se okrivljeni na plaćanje sudskog paušala u iznosu od 50,00 €ura,
uplatom na žiro-račun br. 832-196-94 koji  se vodi na ime Osnovnog suda
Kolašin, a u roku od 15 dana od dana pravosnažnosti ove presude pod prijetnjom
prinudnog izvršenja.  
O b r a z l o ž e nj e
      Optužnim predlogom ODT iz Kolašina Kt.br.59/10 od 29.12.2010. godine stavljeno je na teret Š.R.iz K. – M. da je počinio krivično djelo skidanje i povreda službenog pečata ili znaka iz čl.381.st.1. Krivičnog zakonika i krivično djelo samovlašće iz čl.384.st.1. Krivičnog zakonika, na način mjesto i vrijeme činjenično i pravno opisano izrekom ove presude. Pri podnijetom optužnom predlogu do okončanja glavnog pretresa ostao je njegov zastupnik ODT iz Kolašina Grujić Vojislav, u završnoj riječi predlažući da sud optuženog oglasi krivim i osudi po zakonu.  
      Okrivljeni Š. R. u svojoj odbrani na glavnom pretresu održanom 23.03.2011. godine u potpunosti je priznao izvršenje krivičnih djela koja mu se stavljaju na teret, navodeći da mu je u predhodnom periodu isključena struja zbog duga koji je imao u svojoj porodičnoj kući i svom poslovnom objektu. Da zajedno sa njim u porodičnoj kući živi i njegov rodjeni brat sa dvoje malo djece – bebe koje su u tom vremenskom periodu isključenja struje bile bolesne pa je to bio razlog što je samoinicijativno uključio struju u kući a samim tim i u poslovnom objektu jer dovod struje ide ujedno i za kuću i poslovni objekat. Istakao je da je napravio grešku ali  zbog situacije u porodici je bio prinudjen da to uradi, da mu je žao što se sve odigralo na takav način uz obećanje da se to neće ubuduće ponoviti.  
      Obzirom  na činjenicu da je okrivljeni u potpunosti priznao izvršenje krivičnih djela koja mu se stavljaju na teret optužnim predlogom ODT iz Kolašina, a kako nije bilo razloga da sud posumnja u istinitost njegovog priznanja, to je shodno čl. 454.st.2.  ZKP-a donešeno rešenje da se ne provode dokazi predloženi od strane ODT sem onih od kojih zavisi vrsta i mjera krivične sankcije za krivično djelo u pitanju.  Tako je sud pročitao iskaz ovlašćenog predstavnika oštećene Elektrodistribucije K. u koju je istaknuto da se pridružuje krivičnom gonjenju protiv okrivljenog ali da neće postaviti imovinsko-pravni zahtjev imajući u vidu prirodu krivičnih djela koja su na teret stavljena okrivljenom. Uvidom u izvod iz kaznene evidencije na ime okrivljenog Š. R. izdatog od Uprave policije – Ispostava Kolašin od 27.12.2010. godine, utvrdjeno je da imenovani do sada nije osudjivan.  
      Na osnovu navedenog sud je stekao uvjerenje da je Š.R. dana 17.06.2010. godine u K. skinuo službeni znak koji su ovlašćena lica elektrodistribucije stavila radi osiguranja predmeta na način što je sa priključnog ormara skinuo distributivnu plombu koja je postavljena nakon isključenja sa elektromreže, te da je nakon toga samovlasno pribavio pravo korišćenja električne energije smatrajući da mu to pravo pripada i to tako što je samovlasno priključio svoj stambeni objekat kao i poslovni objekat – kafanu na elektromrežu i tako neovlašćeno koristio električnu energiju vlasništvo Elektrodistribucije K.. Na opisani način evidentno je da je okrivljeni kritične prilike postupao sa umišljajem i ujedno ostvario sve subjektivne i objektivne elemente bića krivičnog djela  skidanje i povreda službenog pečata ili znaka iz čl.381.st.1. Krivičnog zakonika i krivičnog djela samovlašća iz čl.384.st..1. Krivičnog zakonika, zbog čega ga je sud oglasio krivim i krivično-pravno odgovornim.  
      Shodno prednjem, sud je okrivljenom Š. R.predhodno utvrdio zatvorske kazne za svako krivično djelo stavljeno mu na teret a primjenom čl.48.st.1. Krivičnog zakonika a u skladu sa visinom kazne predvidjeno za svako pojedinačno krivično djelo, da bi nakon toga okrivljenom izrekao jedinstvenu kaznu zatvora u trajanju od šest mjeseci istovremeno odredjujući da se ista neće izvršiti ukoliko okrivljeni u roku od jedne godine ne počini novo krivično djelo. Odlučujući o krivičnoj sankciji za okrivljenog sud je cijenio sve okolnosti koje utiči na odmjeravanje iste a tiču se ličnosti okrivljenog i krivičnih djela stavljenih mu na teret, pa je od olakšavajućih okolnosti našao da okrivljeni do sada nije osudjivan što ukazuje na njegovo pozitivno vladanje u društvu i da je priznao izvršenje krivičnih djela stavljenih mu na teret, dok otežavajućih okolnosti nije bilo. Obzirom na iznijeto sud je mišljenja da u konkretnom slučaju stoje uslovi za izricanje uslovne osude kojom se može dovoljno uticati na okrivljenog da ubuduće ne vrši krivična djela i da će se istom postići svrha generalne i specijalne prevencije.  
      Shodno čl.199 ZKP-a sud je obavezao okrivljenog na plaćanje sudskog paušala u iznosu od 50,00 €ura a koji iznos je srazmjeran dužini trajanja postupka i imovinskim prilikama okrivljenog, a koje troškove je okrivljeni izazvao izvršenjem krivičnih djela.  
      Na osnovu naprijed navedenog, a primjenom citiranih zakonskih odredbi, odlučeno je kao u izreci presude.

OSNOVNI SUD U KOLAŠINU,
Dana, 23.03.2011. godine 
Zapisničar,
PREDSJEDNIK SUDA,
Mrdak Ljiljana s.r.                                                 Arsen
Popović s.r. 
PRAVNA POUKA: Provit ove presude može se uložiti žalba u roku od 8 dana od
dana prijema iste, a preko ovog suda Višem sudu u Bijelom Polju.  