K.br. 99/13
U IME CRNE GORE
OSNOVNI SUD U NIKŠIĆU kao prvostepeni krivični, sudija Kovačević Vesna, uz
sudjelovanje Abramović Milijane, kao zapisničara u krivičnom predmetu protiv
okrivljenog Ž.S. zbog krivičnog djela samovlašće iz čl.384 st.1. KZ po
optužnom predlogu ODT-a u Nikšiću, Kt.br.39/13 od 04.03.2013. godine, nakon
dovršenog glavnog i javnog pretresa, dana 28.03.2013.godine, u prisustvu
zastupnika ODT-a Nikšić, Dj. R., predstavnika oštećene M. Ž. i okrivljenog Ž.
S., istog dana donio je i javno objavio
P R E S U D U
Okrivljeni: Ž. S., od oca L. i majke M., rodj.B., rodj.... u N., sa
prebivalištem u N., ulica Đ. R., državljanin Crne Gore, savršio srednju školu,
zaposlen, oženjen, otac troje djece, lošeg imovnog stanja, ranije osudjivan
presudom Okružnog suda Titograd K.240/83 od 03.06.1986. godine zbog krivičnog
djela iz čl. 153 st.1 tačka 1 KZ SRCG, 4 godine zatvora,
K r i v j e
Što je:
Neutvrđenog dana u periodu od 24.07.2012. godine do 27.07.2012. godine u N., u
svom porodičnom stanu koji se nalazi u ulici Đ. R., svjestan svog djela i htio
njegovo izvršenje samovlasno pribavio pravo za koje je smatrao da mu pripada,
na način što je, nakon što su dana 24.07.2012. godine ovlašćeni radnisci
Elektrodistribucije Nikšić isključili brojilo broj 8569279 sa nisko naponske
mreže zbog neplaćenog duga na ime utrošene električne energije, isto
samovlasno priključio na nisko naponsku mrežu Elektrodistribucije Nikšić,
-čime je počinio krivično djelo samovlašće iz čl. 384.st.1. Krivičnog zakonika,
- pa Sud okrivljenom za navedeno krivično djelo primjenom čl.4 st.2,42
st.1.,čl.52,53,54. Krivičnog zakonika i čl.226.,229 i 374 st. 1 Zakonika o
krivičnom postupku, i z r i č e
U S L O V N U O S U D U
Sa kojom mu utvrđuje kaznu zatvora u trajanju od 30 (trideset) dana i ujedno
određuje da se ova kazna neće izvršiti pod uslovom da okrivljeni u roku od
jedne godine od dana pravnosnažnosti presude ne izvrši novo krivično djelo.
OBAVEZUJE SE okrivljeni da na ime troškova kriv.postupka plati iznos od 40,00
(četrdeset) eura u roku od 15 dana, po pravosnašnosti presude pod prijetnjom
prinudnog izvršenja, na žiro-račun ovog suda br.832-152-32.
O b r a z l o ž e n j e
Optužnim predlogom ODT-a Nikšić Kt.br.39/13 od 04.03.2013.god. stavio je na
teret okrivljenom Ž. S., izvršenje krivičnog djela samovlašće iz čl.384 st.1.
KZ, pa je zastupnik ODT-a Dj. R., zastupajući optužni akt na glavnom pretresu
u završnoj riječi ostao pri istom predlažući sudu da okrivljenog oglasi krivim
i osudi po zakonu.
Okrivljeni je u svojoj odbrani u bitnom naveo da je tačno da živi u porodičnom
stanu koji se nalazi u ul. Đ. R. br., a koje brojilo se vodi na njegovog
pokojnog oca Ž.L.i da mu je u sedmom mjesecu 2012. godine struja isključena
zbog duga koji je imao na brojilo i da se zatim sam priključio na način što je
vratio osigurač koji je bio skinut a koji je stajao pored brojila. U završnoj
riječi je istakao da se osjeća krivim i da nema što više da kaže u svoju
odbranu.
U dokaznom postupku sud je neposredno saslušao svjedoka M.M., pročitao
zapisnike Elektrodistribucije o izvršenju naloga za obustavu snabdijevanja
elektičnom energijom br.0013270 od 24.07.2012.god. i br.0010848 od
27.07.2012.god. i izvod iz kaznene evidencije na ime okrivljenog.
Cijeneći navode optužbe i odbrane, te provedene dokaze kako pojedinačno tako i
u njihovoj medjusobnoj povezanosti, sud nalazi da je okrivljeni počinio
kriv.djelo stavljeno mu na teret, na način, vrijeme i mjesto kako je to bliže
predstavljeno izrekom ove presude, pa je istog oglasio krivim i krivično
pravno odgovornim:
Uvidom u zapisnik o izvršenju naloga za obustavu snabdijevanja električnom
energijom br. 0013270 od 24.07.2012.god. ,sud je utvrdio da je konstatovano da
su zbog neplaćenog duga za isporučenu energiju radnici Elektrodistribucije
Nikšić dana 24.07.2012.god. isključili potrošača Ž.L. na brojilu br.8569279
dok je mjerno mjesto plombirano plombom NK 010762, a uvidom u zapisnik o
izvršenju naloga za obustavu snabdijevanja električnom energijom br.0010848 od
27.07.2012. god sud je utvrdio da je konstatovano da se potrošač samovoljno
priključio na elektrodistributivnu mrežu.
Svjedok M. M. je u svom iskazu naveo da se ne može sjetiti kada je bio u
kontroli kod potrošača Ž. L. ali da ostaje pri konstatacijama koje je naveo u
zapisniku o izvršenoj kontroli. Objasnio je da kada skinu osigurače svako
fizičko lice može opet ako kupi odgovarajući osigurač i isti postaviti.
Cijeneći provedene dokaze pojedinačno i u njihovoj medjusobnoj vezi te isto
dovodeći u vezi sa odbranom okrivljenog kojim ne negira da se samovlasno
priključio na način što je vratio osigurač koji je bio skinut a koje je
potkrijepljeno iskazom svjedoka M. M. i zapisnikom o izvršenju naloga za
obustavu snadbijevanja električnom energijom u kojem je konstatovano da su
zbog neplaćenog duga za isporučenu energiju radnici Elektrodistribucije Nikšić
isključili potrošača na brojilu zbog duga dok je mjerno mjesto plombirano
plombom NK 010762 a zatim da se isti potrošač samovoljno priključio na
elektrodistributivnu mrežu, sud je na nesumniv način utvrdio da je okrivljeni
neutvrdjenog dana u periodu od 24.07.2012. godine do 27.07.2012. godine u N.,
u svom porodičnom stanu koji se nalazi u ulici Đ.R., svjestan svog djela i
htio njegovo izvršenje samovlasno pribavio pravo za koje je smatrao da mu
pripada, na način što je, nakon što su dana 24.07.2012. godine ovlašćeni
radnici Elektrodistribucije Nikšić isključili brojilo broj 8569279 sa nisko
naponske mreže zbog neplaćenog duga na ime utrošene električne energije, isto
samovlasno priključio na nisko naponsku mrežu Elektrodistribucije Nikšić, sa
kojim radnjama je sa direktnim umišljajem počinio krivično djelo samovlašće iz
čl.384 st.1 KZ .
Krivično djelo samovlašće čini onaj ko samovlasno pribavlja neko svoje pravo
za koje smatra da mu pripada. Učinilac ovog djela samovlasno preduzima neke
djelatnosti mimoilazeći nadležne državne organe i propisani postupak da bi
pribavio to svoje pravo pa kako je okrivljeni u konkretnom slučaju to učinio i
prikopčao se bez saglasnosti na elektodistributivnu mrežu smatrajući da mu to
pravo pripada po nalaženju suda, postupao je sa direktnim umišljajem, jer je
bio svjestan svog djela i htjenja njegovog izvršenja.
Sud nije izvodio dokaz neposredno saslušanje svjedoka J.D. radnika oštećene
Elektrodistribucije Nikšić, usled odustanka ODT-a Nikšić od sprovođenja istog,
a uz saglasnost okrivljenog, s obzirom da okrivljeni ne negira da se
priključio bez saglasnosti a nakon isključenja zbog duga a što je potvrđeno i
zapisnicima o izvršenju naloga za obustavu snabdijevanja električnom energijom
pa bi provođenjem istog samo vodilo odugovlačenju krivičnog postupka i ne bi
uticalo na drugačiju odluku suda u ovoj pravnoj stvari.
Prilikom utvrdjivanja vrste i visine krivične sankcije, Sud je na strani
okrivljenog u smislu čl.42 st.1 KZ, kao olakšavajuće okolnosti cijenio njegovu
porodičnost otac troje djece, nezaposlenost, loše imovno stanje dok je kao
otežavajuću okolnost sud na strani okrivljenog imao u vidu njegovu raniju
osuđivanost, a što je utvrdio uvidom u izvod iz kazne evidencije na ime
okrivljenog I činjenicu da je od ranije osude protekao duži vremenski period
više od 26 godina tako da po mišljenju suda nije bilo smetnji da se
okrivljenom primjenom čl.53 i 54 KZ izrekne uslovnu osudu kao u izreci,
nalazeći da će se sa prijetnjom izvršenja utvrdjene kazne zatvora, te
provjerom ponašanja okrivljenog u periodu od jedne godine u dovoljnoj mjeri
uticati na njega da ubuduće ne čini nova krivična djela, čime će se sa
uspjehom ostvariti svrha uslovne osude iz čl.52 KZ u okviru opšte svrhe
izricanja kriv.sankcija u smislu čl.4 st. 2. KZ.
Pošto je okrivljeni oglašen krivim sud ga je obavezao da na ime troškova kriv.
postupka plati iznos od 40,00 eura na ime paušala kao dijela troškova kriv.
postupka a koji iznos troškova kriv. postupka je srazmjeran trajanju i
složenosti kriv. postupka i imovnim prilikama okrivljenog a ovo shodno čl.226
u vezi čl.229 ZKP-a i Uredbe o naknadi troškova u sudskim postupcima.
Sa svega izloženog a primjenom čl.374 st.1. ZKP-a, odlučeno je kao u izreci
presude.
OSNOVNI SUD U NIKŠIĆU, dana 28.03.2013. godine.
ZAPISNIČAR S U D I J A
D-na: presuda od 28.03.2013.god.
-primerak presude dostaviti:
- okrivljenom,
- ODT
- u spise,
S U D I J A
Abramović Milijana, s.r. Kovačević Vesna, s.r.
Za tačnost otpravka tvrdi i ovjerava
Službenik Suda
PRAVNA POUKA: Protiv ove presude nezadovoljna stranka ima pravo žalbe u roku
od 8 dana od dana prijema iste preko ovog suda, Višem sudu Podgorica.