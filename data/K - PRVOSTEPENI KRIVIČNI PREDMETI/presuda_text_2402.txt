K.br.5/11-10 
U IME CRNE GORE
      Osnovni sud u Kolašinu kao prvostepeni krivični  po predsjedniku suda – sudiji pojedincu Arsenu Popoviću uz učešće zapisničara Mrdak Ljiljane u krivičnom predmetu protiv optuženog Š. N. zbog krivičnog djela ugrožavanje javnog saobraćaja iz čl.339.st.3. u vezi st.1. Krivičnog zakonika, po optužnom predlogu ODT iz Kolašina Kt.br.94/10 od 20.10.2010. godine, nakon održanog glavnog javnog pretresa dana 04.10.2011. godine u prisustvu ODT iz Kolašina Grujić Vojislava i branioca optuženog po službenoj dužnosti adv. V. S. B. iz Kolašina , donio je i javno objavio,-

P R E S U D U
      **Optuženi:**

      **Š. N.** , jmbg…., od oca V.i majke D. rodj. V., rodjen … godine u K., sada nepoznatog prebivališta i boravišta, neosudjivan.

K r i v   j e: 
      **Zato što je:**

      Dana 26.09.2010. godine na magistralnom putu K. – P. u mjestu S., Opština K., ne pridržavajući se saobraćajnih propisa tako ugrozio saobraćaj da je doveo u opasnost život ljudi na način što je upravljao putničkim motornim vozilom marke “Renault clio” reg.br.CT AH 545 protivno čl.27 ZOBS-a na putevima, brzinom od 31 km/h i to tako što nije vozilo u kretanju držao što bliže desnoj ivici kolovoza i na tolikoj udaljenosti od nje da obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti, pa je krećući se iz pravca K. u fazi predstojećeg mimoilaženja sa putničkim vozilom “Ford mondeo karavan” reg.br. BG 512-777 kojim je upravljao V.S., izgubio kontrolu nad vozilom nakon čega je vozilo izašlo sa kolovoza i udarilo u uzdignuti ivičnjak od koga se odbilo nastavljajući da se kreće bočnim uzmicanjem u lijevo, kojim je prešlo preko kolovoza i prednjom stranom udarilo u zid tunela sa lijeve strane stvarajući prepreku putničkom vozilu “Ford” koje je dolazilo iz suprotnog smjera a koje je čeono-bočnom stranom udarilo u zadnju stranu putničkog vozila “Renault clio” kojom prilikom su saputnici u vozilu optuženog K. R.i Š. V. zadobili lake tjelesne povrede, kod K. R.manifestovane u vidu nagnječine i rane razderotine kože slepoočnog dijela glave a kod Š. V.u vidu nagnječine kože slabinskog predjela i istegnuća mišića i veza vrata,


čime je izvršio krivično djelo ugrožavanje javnog saobraćaja iz čl.339.st.3. u vezi st.1. Krivičnog zakonika.  Pa mu sud primjenom citiranog zakonskog propisa te čl.4, 42, 52, 53 i 54 Krivičnog zakonika i čl.229 i 374 ZKP-a, izriče,-



USLOVNU OSUDU
      Kojom okrivljenom utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

      Obavezuje se okrivljeni na plaćanje troškova krivičnog postupka u iznosu od 236,50 €ura, te sudskog paušala u iznosu od 30,00 €ura, uplatom na žiro-račun br.832-196-94 koji se vodi na ime Osnovnog suda Kolašin, a u roku od 15 dana po pravosnažnosti ove presude pod prijetnjom prinudnog izvršenja.

      Oštećeni K. R.i Š. V., oboje iz Kolašina, upućuju se da svoj imovinsko-pravni zahtjev prema okrivljenom ostvare u parničnom postupku.


O b r a z l o ž e nj e
      Optužnim predlogom ODT iz Kolašina Kt.br.94/10 od 20.12.2010. godine stavljeno je na teret Š. N. da je počinio krivično djelo ugrožavanje javnog saobraćaja iz čl. 339.st.3. u vezi st.1. Krivičnog zakonika. Pri podnijetom optužnom predlogu do okončanja glavnog pretresa ostao je ODT iz Kolašina Grujić Vojislav u završnoj riječi predlažući da sud optuženom Š.N.izrekne uslovnu osudu za predmetno krivično djelo.  
      Okrivljenom Š.N.sudjeno je u odsustvu sa razloga što isti nije bio dostupan državnim organima Crne Gore pa je vijeće ovog suda svojim rešenjem Kv.br.23/11 od 17.06.2011. godine usvojilo predlog ODT iz Kolašina da se okrivljenom Š. N.sudi u osustvu, nakon čega je istom postavljen branilac po službenoj dužnosti adv. V. S. B. iz Kolašina.  
      U završnoj riječi branilac po službenoj dužnosti okrivljenog je istakao da ocjenu krivično-pravne odgovornosti okrivljenog prepušta sudu, ističući na strani okrivljenog olakšavajuće okolnosti i to da je u pitanju relativno mlada osoba i da do sada nije osudjivan kao i da je jedan od oštećenih u predmetnoj nezgodi njegov otac.  
      Sud je u dokaznom postupku pročitao zapisnik o uvidjaju Uprave policije – Ispostave Kolašin br. 231/10-21/189 od 27.09.2010. godine sa skicom lica mjesta i foto-elaboratom, pročitao nalaz i mišljenje vještaka saobraćajne struke Č. M. od 28.10.2010. godine, pročitao nalaz i mišljenje vještaka medicinske struke dr. B. B. od 8.12.2010. godine, te izvršio uvid u izvod iz kaznene evidencije na ime okrivljenog izdat od Uprave policije – Ispostave Kolašin od 15.02.2011. godine. Tokom postupka ODT iz Kolašina Grujić Vojislav odustao je od predloga da se u dokaznom postupku u svojstvu oštećenih saslušaju K. R. i Š. V..  
      Iz zapisnika o uvidjaju Uprave policije – Ispostave Kolašin br. 231/10-21/189 od 27.09.2010. godine sa skicom lica mjesta i foto-elaboratom utvrdjeno je  da se saobraćajna nezgoda dobodila dana 26.09.2010. godine na magistralnom putu K. – P. u mjestu S.,  te da su u predmetnoj nezgodi učestvovali putnička motorna vozila i to  PMV marke “Renault clio” reg.br. CT AH 545 kojim vozilom je upravljao Š.N. od oca V.i majke D. rodj. V., rodjen 22.01.1979. godine a saputnici u istom vozilu su bili K. R. i Š. V., te PMV marke “Forc mondel karavan” reg.br. BG 512-777 kojim vozilom je u trenutku nezgode upravljao V.S. iz Z..  Da su u predmetnoj nezgodi lake tjelesne povrede zadobili K. R. i Š. V., dok je po izjavama vozača – učesnika predmetne nezgode do iste došlo  na način  što je Š. N. svojim vozilom ostvario kontakt sa ivičnjakom trotoara zbog čega je izgubio kontrolu nad vozilom i sa istim prešao na lijevu kolovoznu traku gdje je ostvario fizički kontakt sa vozilom “Ford” koje se kretalo iz suprotnog pravca.  
      Iz nalaza i mišljenja vještaka saobraćajne struke Č. M. utvrdjeno je da je do predmetne saobraćajne nezgode došlo usled neodrživosti upravljivosti putničkog vozila “Renault clio” reg.br. CG AH 545 kojim je upravljao okrivljeni, te da se navedeno smatra razlogom za nastanak predmetne nezgode. Da se razlog neodržavanja upravljivosti predmetnog vozila desnom kolovoznom trakom ne može  egzaktno utvrditi.  
      Iz nalaza i mišljenja vještaka medicinske struke dr. B.B.utvrdjuje se da je K. R. u predmetnoj nezgodi zadobila lake tjelesne povrede u vidu nagnječine i rane razderotine kože slepoočnog dijela glave, te da je Š.V.u istoj nezgodi zadobio lake tjelesne povrede u vidu nagnječine kože slabinskog predjela i istegnuća mišića veza vrata.  
      Uvidom u izvod iz kaznene evidencije na ime okrivljenog Š.N. izdat od Uprave policije – Ispostava Kolašin 15.02.2011. godine, utvrdjeno je da imenovani do sada nija osudjivan.  
      Nakon sprovedenog dokaznog postupka, cijeneći navode javne optužbe i provedene dokaze, sud je utvrdio da su činjenice iz opisa izreke presude u svemu dokazane te da je okrivljeni Š. N. počinio krivično djelo ugrožavanje javnog saobraćaja iz čl.339.st.3. u vezi st.1. Krivčnog zakonika, pa ga je sud za to krivično djelo oglasio krivim i krivično-pravno odgovornim. Ovakav zaključak sud je temeljio prvenstveno na zapisniku o uvidjaju Uprave policije – Ispostave Kolašin sa skicom lica mjesta i foto-elaboratom,  na nalazu i mišljenju vještaka saobraćajne struke kao i na nalazu i mišljenju vještaka medicinske struke.  
      Naime, iz zapisnika o uvidjaju sa skicom lica mjesta i foto-elaboratom i mišljenja vještaka saobraćajne struke, sud je utvrdio da je do predmetne saobraćajne nezgode došlo prevashodno zbog propusta okrivljenog Š.N. koji je upravljao vozilom “Renault clio” reg.br. CT AH 545 koji se kritične prilike nije pridržavao odredbe čl. 27 ZOBS-a na putevima tj. svoje vozilo u kretanju nije držao što bliže desnoj ivici kolovoza i na takvoj udaljenosti od nje da obzirom na brzinu kretanja, uslove saobraćaja te stanja i karakteristike puta ne ugrožava druge učesnike u saobraćaju već je u fazi predstojećeg mimoilaženja sa putničkim vozilom “Ford monvel karavan” reg.br. BG 512-777 izgubio kontrolu nad svojim vozilom sa kojih razloga udara u  uzdignuti ivičnjak od kojeg se odbija i nastavlja kretanje u lijevo zbog čega prelazi na suprotnu kolovoznu traku te udara u zid tunela stvarajući prepreku putničkom vozilu “Ford monvel karavan” koji je dolazio iz suprotnog smjera a kada dolazi do udara izmedju istih vozila, što je imalo za posledicu povredjivanje saputnika okrivljenog K. R. i Š. V..            
      Posledice predmetne saobraćajne nezgode utvrdjene su nalazom i mišljenjem vještaka medicinske struke a ogledaju se u nanošenju lakih tjelesnih povreda i to kod Kujović Rose manifestovane u vidu  nagnječina i rane razderotine kože slepoočnog dijela glave a kod Š. V. u vidu nagnječine kože slabinskog predjela i istegnuća mišića i veza vrata.  
      Na osnovu prednjeg je nesporno dokazano da je okrivljeni Š.N.počinio krivično djelo ugrožavanje javnog saobraćaja iz čl. 339.st.3. u vezi st.1. Krivičnog zakonika, iz nehata, a sa razloga što je kritične prilike upravljao protivno čl.27 ZOBS-a na putevima.  
      Prilikom izbora vrste i visine krivične sankcije i njenog odmjeravanja, a shodno čl. 42 Krivičnog zakonika, sud je cijenio sve okolnosti koje se tiču okrivljenog i krivično djelo koje mu se stavlja na teret, pa je od olakšavajućih okolnosti na strani okrivljenog uzeo činjenicu da isti do sada nije osudjivan što ukazuje na njegovo pozitivno vladanje u društvu, kao i činjenicu da su oštećeni njegovi bliži srodnici,  dok otežavajućih okolnosti nije bilo. Imajući u vidu navedeno, te težinu krivičnog djela za koje je oglašen krivim, stepen krivične odgovornosti kao i okolnosti pod kojim je djelo učinjeno, sud je mišljenja da u konkretnom slučaju stoje uslovi za izricanje uslovne osude te da će se zaprijećenom kaznom zatvora u trajanju od tri mjeseca dovoljno uticati na okrivljenog da ubuduće ne vrši krivična djela a da je uslovljeni period od jedne godine dovoljno dug u cilju provjere okrivljenog, te da će se  izrečenom uslovnom osudom postići svrha generalne i specijalne prevencije.  
      Shodno čl.229 ZKP-a okrivljeni je  obavezan na plaćanje troškova krivičnog postupka u iznosu od 236,50 €ura, a koji troškovi se odnose na naknadu i nagradu vještaku saobraćajne struke za dati nalaz i mišljenje u iznosu od 159,50 €ura te nagradu i naknadu vještaku medicinske struke za dati nalaz i mišljenje u iznosu od 77,00 €ura. Okrivljeni je obavezan i na plaćanje paušala u iznosu od 30,00 €ura koji iznos je srazmjeran dužini trajanja postupka a koje troškove je okrivljeni izazvao izvršenjem krivičnog djela.  
      Oštećeni K. R. i Š.V., oboje iz K., upućeni su na parnični postupak radi ostvarenja svog imovinsko-pravnog zahtjeva prema okrivljenom.  
      Na osnovu navedenog, a u smislu citiranih zakonskih oredbi, odlučeno je kao u izreci presude.

OSNOVNI SUD U KOLAŠINU,
Dana,04.10.2011. godine 
Zapisničar,                                                  PREDSJEDNIK
SUDA,
Mrdak Ljiljana     s.r.                                       Arsen Popović
s.r. 
PRAVNA POUKA: Protiv ove presude dozvoljena je žalba u roku od 8 dana od dana
prijema iste Višem sudu u  Bijelom Polju a preko ovog suda.  