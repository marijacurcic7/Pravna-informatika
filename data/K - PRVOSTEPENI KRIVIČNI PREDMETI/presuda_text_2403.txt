K.br.33/10-02 
U IME NARODA
      Osnovni sud u Kolašinu kao prvostepeni krivični u vijeću sastavljenom od predsjednika suda Arsena Popovića kao predsjednika vijeća i sudija porotnika Milovana Todorovića i Svetozara Lakićevića kao članova vijeća uz učešće zapisničara Mrdak Ljiljane  u krivičnom predmetu protiv optuženog B. M. iz B. P. zbog krivičnog djela teško djelo protiv bezbjednosti javnog saobraćaja iz čl. 177.st.4. u vezi čl.172.st.3. u vezi st.1. Krivičnog zakona RCG, po optužnici ODT iz Kolašina Kt.br.31/02 od 26.07.2002. godine, nakon održanog glavnog javnog pretresa dana 1.06.2011. godine u prisustvu ODT Kolašin Grujić Vojislava, optuženog B. M.i po zamjeničkom punomoćju branioca po službenoj dužnosti optuženog adv. S.Lj., te nakon vijećanja i glasanja donio je i javno objavio,-

P R E S U D U
      Odbija se zahtjev za ponavljanje postupka, a ranija pravosnažna presuda K.br.26/10-02 od 25.05.2010. godine **ostavlja na snazi.**

O b r a z l o ž e nj e
      Pravosnažnom presudom ovog suda K.br.26/10-02 od 25.05.2010. godine  okrivljeni B. M. oglašen je krivim za krivično djelo teško djelo protiv bezbjednosti javnog saobraćaja iz čl. 177.st.4. u vezi čl. 172.st.3. u vezi st.1. Krivičnog zakona RCG i osudjen je na kaznu zatvora u trajanju od šest mjeseci.  
      Protiv ove presude podnio je zahtjev za ponavljanje postupka osudjeni B. M., koji zahtjev je Viši sud u Bijelom Polju rešenjem Kv.br.167/11 od 7.05.2011. godine uvažio i dozvolio ponavljanje postupka.  
      Zbog prednje navedenog sud je održao glavni pretres dana 1.06.2011. godine, na kojem je okrivljeni B. M. ostao pri odbrani koju je iznio tokom dosadašnjeg postupka, a nakon  toga je sud proveo sve dokaze predložene optužnicom ODT iz Kolašina, dok drugih predloga za dopunu dokaznog postupka nije bilo niti od strane okrivljenog i njegovog branioca niti od strane ODT Kolašin. Prema rezultatima provedenog dokaznog postupka i iznesene odbrane okrivljenog utvrdjeno je istovjetno činjenično stanje kao u pravosnažnoj presudi ovog suda K.br.26/10-02 od 25.05.2010. godine, iz čega proizilazi da je krivična sankcija izrečena pravosnažnom presudom srazmjerna težini počinjenog krivičnog djela, te da nije bilo novih relevantnih činjenica koje bi uticale na drugačiju odluku suda.  
      Imajući u vidu prednje činjenično utvrdjenje te odredbe čl.420.st.3. ZKP-a, zahtjev za ponavljanje postupka se pokazao kao neosnovan pa je odlučeno da se ranija pravosnažna presuda K.br.26/10-02  od 25.05.2010. godine održava na snazi u pogledu postojanja krivičnog djela i krivice okrivljenog tako i u pogledu krivične sankcije, dok je zahtjev za ponavljanje postupka odbijen.  
      Sa izloženog je odlučeno kao u izreci presude.

OSNOVNI SUD U KOLAŠINU,
Dana,01.06.2011. godine 
Zapisničar,                                        PREDSJEDNIK VIJEĆA-
SUDA,
Mrdak Ljiljana     s.r.                                     Arsen Popović
s.r. 
PRAVNA POUKA: Protiv ove presude dozvoljena je žalba u roku od 15. dana od
dana prijema iste, preko ovog suda Višem sudu u Bijelom Polju.  