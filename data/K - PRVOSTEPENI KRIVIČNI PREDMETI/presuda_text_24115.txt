P.br. 104/12
OSNOVNI SUD U KOLAŠINU kao prvostepeni parnični, po sudiji Mirjani Čepić, uz
učešće zapsiničara Mašković Marijane, u pravnoj stvari tužioca G.V.iz K., koga
zastupa punom. adv. N. V., protiv tuženog I. D. iz K., radi duga, v.s. 250,00
€, nakon održane glavne I javne rasprave dana 18.10.2012.godine donio je
19.10.2012.godine
P R E S U D U
NA OSNOVU PRIZNANJA
USVAJA SE tužbeni zahtjev tužioca pa se OBAVEZUJE  tuženi I. D. da tužiocu na
osnovu duga isplati iznos od 250,00 €, sa zakonskom kamatom počev od dana
presudjenja pa do konačne isplate, prednje u roku od 15 dana po pravosnažnosti
presude pod prijetnjom prinudnog izvršenja.
OBAVEZUJE SE tuženi da na ime troškova parničnog postupka uplati iznos od
190,00 €, prednje u roku od 15 dana od dana pravosnažnosti presude pod
prijetnjom prinudnog izvršenja.
Presuda je pravosnažna danom donošenja.
O b r a z l o ž e nj e
Tužilac je preko svog punomoćnika ustao s tužbom kod ovog suda
11.07.2012.godine tražeći od tuženog da mu po osnovu duga isplati iznos od
250,00 € sa pripadajućom kamatom, te da mu naknadi parnične troškove. U tužbi
je u bitnom istakao da je početkom februara 2011.godine tuženom pozajmio
250,00 € I isti se obavezao da će mu vratiti taj iznos za nekih pet do šest
dana. Kada je pozjamio novac od tužioca tuženi nikada nije pokušao da isti
vrati pa je tužilac bio primoran da ga poziva I traži povraćaj svog novca više
puta, a tuženi je stalno obećavao da će novac vratiti što nije učinio. Takodje
je tužilac prije podnošenja tužbe pozvao tuženog telefonom I kazao mu da je
primoran da zaštitu traži sudskim putem našta je on odgovorio da će
pozajmljeni novac vratiti čim primi zaradu, medjutim ni nakon ovoga tuženi
nije pokušao da vrati novac već se ne javlja tužiocu na pozive.
Na ročištu održanom 18.10.2012.godine tužilac je ostao pri navodima tužbe, a
tuženi je u cjelosti priznao tužbeni zahtjev.
Shodno tome, a obzirom na činjenicu da je tuženi priznao tužbeni zahtjev sud
je obavezao tuženog na plaćanje troškova parničnog postupka u ukupnom iznosu
od 190,.00 €, a koji troškovi se odnose na naknadu za pisanje I sastav tužbe
75,00 €, za prisustvo ročištu 75,00 €, za taksu na tužbu I presudu po 20,00 €,
koji troškovnik je u skladu sa važećom AT a shodno čl. 153 u vezi čl. 149
ZPP-a.
Shodno čl. 337 ZPP-a sud je odlučio kao u izreci presude.
Stranke su se saglasno odrekle prava žalbe na presudu, pa je isto pravosnažno
danom donošenja.
OSNOVNI SUD U KOLAŠINU
Dana, 19.10.2012.godine
Zapisničar, S u d I j a
Marijana Mašković s.r. Mirjana Čepić s.r.