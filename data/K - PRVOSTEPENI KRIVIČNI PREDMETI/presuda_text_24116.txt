K.br.97/12
U IME CRNE GORE
OSNOVNI SUD U KOLAŠINU, kao prvostepeni krivični, po predsjedniku suda Popović
Arsenu, kao sudiji pojedincu, uz učešće zapisničara Mrdak Ljiljane, u
krivičnom predmetu protiv okrivljenog M. V. iz Kolašina, zbog krivičnog djela
šumska krađa iz čl.324 st.2 u vezi st.1 Krivičnog zakonika, postupajući po
optužnom predlogu ODT iz Kolašina Kt.br.63/12 od 14.12.2012.godine, nakon
održanog glavnog javnog pretresa dana 23.04.2013.godine, u prisustvu ODT iz
Kolašina Grijuć Vojislava, ovlašćenog predstavnika Uprave za šume PJ Kolašin
N. D., a u odsustvu optuženog M. V., donio je i javno objavio –
P R E S U D U
Optuženi:
M. V., JMBG ..., od oca M. i majke M., rođ.S., rođen ....godine u K., gdje je
i nastanjen, državljanin Crne Gore, penzioner, oženjen, otac dvoje djece,
završio srednju školu, lošeg imovnog stanja, neosuđivan
K r i v j e :
Zato što je:
Dana 02.11.2011.godine u mjestu I. rijeka – M. potok, Opština K., na
katastarskim parcelama br.274/2 i br.273/1 knjižene u LN br.17 KO I. u šumi
vlasništvo Države Crne Gore, kojom gazduje Uprava za šume PJ Kolašin, radi
krađe oborio 13 stabala bukve, ukupne drvne mase 29,78 m3
- čime je izvršio krivično djelo šumska krađa iz čl.324 st.2 u vezi st.1
Krivičnog zakonika.
Pa ga sud primjenom citirane zakonske odredbe te čl.39 Krivičnog zakonika i
čl.374 ZKP-a
O S U Đ U J E
Na novčanu kaznu u iznosu od 200,00 (dvesta) eura, koju okrivljeni ima platiti
u roku od 30 (trideset) dana po pravosnažnosti ove presude. Ukoliko okrivljeni
ne plati naznačeni iznos novčane kazne, ista će biti zamijenjena kaznom
zatvora, tako što će se za svakih započetih 25,00 € novčane kazne odrediti
jedan dan zatvora.
Sud optuženom na osnovu čl.4, 52,53 i 54 krivičnog zakonika i čl.229 i 374
ZKP-a i z r i č e -
USLOVNU OSUDU
Kojom optuženom utvrđuje kaznu zatvora u trajanju od 3 (tri) mjeseci i
istovremeno određuje da se ista neće izvršiti ukoliko optuženi u roku od 1
(jedne) godine ne počini novo krivično djelo.
Obavezuje se optuženi na plaćenje troškova krivičnog postupka u iznosu od
313,50 €, te na plaćanje sudskog paušala u iznosu od 30,00 € uplatom na žiro
račun br.832-196-94, koji se vodi na ime Osnovnog suda Kolašin , prednje u
roku od 15 dana po pravosnažnosti ove presude, a pod prijetnjom prinudnog
izvršenja.
O b r a z l o ž e nj e
ODT iz Kolašina je optužnim predlogom Kt.br.63/12 od 12.10.2012.godine stavio
na teret optuženom M.V.iz K. da je počinio krivično djelo šumska krađa iz
čl.324 st.2 u vezi sa st.1 Krivičnog zakonika. Pri podnijetom optužnom
predlogu ODT iz Kolašina Vojislav Grujić ostao je do okončanja glavnog
pretresa predlažući u završnoj riječi da sud optuženog oglasi krivim i osudi
po zakonu.
Glavni pretres je shodno čl.457 ZKP-a održan u odsustvu okrivljenog, obzirom
na činjenicu da sud nije bio u mogućnosti da istom uruči poziv za glavni
pretres, a kako je riječ o skraćenom postupku i da je okrivljeni prethodno
saslušan te njegovo prisustvo nije neophodno.
Okrivljeni M. V. je u svojoj odbrani datoj pred ODT Kolašin dana
12.09.2012.godine je u bitnom naveo da je on za 2011.godinu podnio zahtjev
Upravi za šume Kolašin da mu odobri sječu određene količine bukovog ogrijevnog
drveta, u šumi čiji je vlasnik njegov sin M. D., da mu je Uprava za šume
odobrila sječu, za šta postoji uredna dokumentacija, da je nakon odobrenja
komisija izvršila doznaku stabala koje je trebao posjeći. Naveo je da je
negdje u septembru ili oktobru 2011.godine angažovao B. M., koji je izvršio
obaranje i rezanje stabala, a da je za izvlačenje stabala do puta angažovao
mehanizaciju B.M., da je posječeno bukovo drvo prodao uz uredno izdate
otpremnice od strane Uprave za šume, ali da se ne sjeća o kojoj količini
drveta se radi. Dalje je naveo da je u mjestu M. potok, koje pripada mjestu
I.izvršio sječu i to sa lijeve strane gledajući uzvodno i da mu nije poznato
da li je bilo sječe sa desne strane istog potoka, da ga je radnik M. B. M. Ć.
pitao da li je sva sječa njegova i da je izvukao stabla i sa desne i sa lijeve
strane potoka, da mu je on rekao da je posjekao ono što mu je odobreno ali sa
lijeve strane, a da je i sa desne strane njegova šuma ali da mu nije poznato
ko je izvršio sječu tih stabala. Napomenuo je da je spornih 13 stabala
izvučeno na isti lager, ali da nije vršena njihova otprema niti je on to
tražio, već ih je šumar B. A. zaplijenio, konstatujući da su posječeni u
državnoj šumi. Istakao je da nije izvršio bilo kakvu bespravnu sječu šume, da
je potpisao zapisnik o izvršenoj kontroli ali da nije tačno da je priznao
izvršenje sječe, da sa spornom sječom nema ništa iako je izvršena u dijelu
koji je u njegovoj svojini, svojini njegovog oca i strica i da samo mjesto M.
potok nosi naziv po njegovom pradjedu M. M..
U dokaznom postupku sud je saslušao ovlašćenog predstavnika oštećene Uprave za
šume PJ Kolašin N. D., te na saglasan predlog stranaka pročitao iskaze
svjedoka B. A.i Ć. B. date na zapisniku pred ODT Kolašin, pročitao zapisnik o
izvršenoj kontorli br.17/11 od 03.11.2011.godine sa pregledom bespravno
posječenih stabala, ivršio uvid u fotoelaborat UP Ispostave Kolašin od
25.11.2011.godine, pročitao nalaz i mišljenje vještaka geodetske struke G. V.
i nalaz i mišljenje vještaka šumarske struke F. A., pročitao izvod iz KE na
ima optuženog M.V..
Predstavnik oštećene Uprave za šume PJ Kolašin N.D., u svom iskazu datom na
glavnom pretresu održanom dana 23.04.2013.godine je naveo da se u ime
oštećenje pridružuje krivičnom gonjenju protiv optuženog, ali ne ističe
imovinsko-pravni zahtjev obzirom na činjenicu da su posječena stabla oduzeta
od optuženog i kasnije prodata na licitaciji.
Svjedok B. A. , zaposlen u Upravi za šume PJ Kolašin, u svom iskazu datom pred
ODT Kolašin dana 21.09.2013.godine naveo je da se dana 02.11.2011.godine sreo
sa M. V. ispred zgrade Šumske uprave u Kolašinu koji mu je rekao da je izvršio
sječu bukovih stabala u svojoj šumi i da mu je potrebna otpremnica, da su
zajedno pošli do lica mjesta - M. potok i da je utvrdio da se radi o sječi
šume koja je u državnoj svojini a sve sa razloga što se tu nalazi prirodna
granica - potok, između privatne i državne svojine. Dalje je naveo da je M. V.
potpisao zapisnik o izvršenoj kontroli uz napomenu da je sječu izvršio u šumi
koja je u njegovoj svojini. Istakao je da odobrenje za dio reona M. potok nije
izdato ni na ime M. D. ni M.V. i da ništa od otprmljenog drveta ne potiče sa
tog lokaliteta, već da se doznaka na ima njegovog sina D. odnosila na reon
isod puta K.Ć. i da je tom prilikom njemu odobreno korišćenje površaka i
djelova stabala koji su prozukli, zaostalih iz ranijih sječa, da je na licu
mjesta bespravne sječe, na desnoj strani gledajući uzvodno bilo 13 bukovih
stabala, odnosno 30,97 m3 bruto mase, da je iste žigosao šumskim žigom ŠŠ-23
crvene boje, zaplijenio a da su kasnije prodati na licitaciji.
Svjedok Ć. B.u svom iskazu datom pred ODT Kolašin dana dana 24.09.2012.godine
naveo je da je u jesenjem periodu 2011.godine angažovan od strane M. V.da
izvrši izvlačenje posječenog drveta. Dalje je naveo da ne zna naziv
lokaliteta, ali da se tu nalazi potok i da mu je M. rekao da izvuče posječena
stabla i sa lijeve i sa desne strane potoka, ali da se ne može izjasniti o
količini posječenih stabala niti mu je poznato da li je M. V. vlasnik te šume,
i ako mu je isti rekao da je vlasnik šume.
Iz zapisnika o izvršenoj kontroli br.17/11 od 03.11.2011.godine sa pregledom
bespravno posječenih stabala utvrđuje se da je pregledom ustanovljena
bespravna sječa 13 bukovih stabala, ukupne bruto mase 30,97 m3 u državnoj
svojini, da je počinilac M.V., koji je potpisao zapisnik uz napomenu da je
sječu izvršo u svojoj šumi.
Iz fotoelaborata UP Ispostave Kolašin od 25.11.2011.godine je utvrđen bliži
izgled lica mjesta R. - Izlasci Kolašin, gdje je izvršena bespravna sječa
šume.
Iz nalaza i mišljenja vještaka geodetske struke G.V. od 12.10.2012.godine sa
prikazom listova nepokretnosti 16, 17 i 32 KO Izlasci, prikazom koordinata na
geodetskim planovima i kopijom plana lokaliteta sječe utvrđeno je da je sječa
13 stabala bukve izvšena u mjestu M. potok, kat.parcele 274/2 i 273/1
evidentirane u LN br.17 KO Izlasci u vlasništvu Države Crne Gore, kojom
gazduje Uprava za šume.
Iz nalaza i mišljenja vještaka šumarske struke F. A. sa fotoelaboratom od
12.10.2012.godine utvrđeno je da se predmetna stabla nalaze u mjestu M. potok
KO Izlasci, neposredno uz lijevu stranu potoka, da je ukupna bruto drvna masa
29,78 m3, koju čine trupci za rezanje I klase u iznosu od 50 ℅ odnosno 12,65
m3, ogrijevno drvo II klase u inosu od 35 ℅ odnosno 8,86 m3 i otpadak u iznosu
od 15 ℅, a da je ukupna vrijednost odštete 1.487,73 €.
Iz izvoda iz KE na ime M. V., izdatog od strane UP Ispostav Kolašim od
31.10.2012.godine utvrđeno je da imenovani do sada nije osuđivan.
Utvrđujući činjenice i cijeneći navode optužbe, odbrane i sve provedene dokaze
kako pojedinačno tako i u njihovom međusobnom odnosu, sud je našao da je
okrivljeni M. V. počinio krivično djelo šumska krađa iz čl.324 st.2 u vezi sa
st.1 Krivičnog zakonika i to na način što je dana 02.11.2011.godine u mjestu
I. rijeka – M. potok, Opština K., na katastarskim parcelama br.274/2 i
br.273/1 knjižene u LN br.17 KO Izlasci u šumi vlasništvo Države Crne Gore,
kojom gazduje Uprava za šume PJ Kolašin, radi krađe oborio 13 stabala bukve,
ukupne drvne mase 29,78 m3. Ovakav zaključak sud je temeljio prevashodno na
iskazima svjedoka B.A. i Ć.B.. Svjedok B. A. u svom iskazu je naveo da je dana
02.11.2011.godine, nakon što mu je okrivljeni M. tražio otpremnicu za osječena
stabla, zajedno sa M. otišao u mjesto zvano M. potok, gdje mu je M. lično
pokazao mjesto na kome je izvršio sječu, kao i posječene panjeve i oborena
stabla, tvrdeći da je u pitanju šuma u njegovom vlasništvu, da okrivljeni nije
imao odobrenje za sječu u reonu M. potok ni na njegovo ime ni na ime njegovog
sina D., već da se doznaka na ime njegovog sina D. odnosila na reon isod puta
K.- Ć.i da je tom prilikom njemu odobreno korišćenje površaka i djelova
stabala koji su prozukli, zaostalih iz ranijih sječa. Ništa od otpremljenog
drveta nije poticalo iz šume M. potok. Dok se svjedok Ć.B. izjasnio da je bio
angažovan od strane okrivljenog za izvlačenje posječenog drveta i da mu je tom
prilikom okrivljeni M. rekao da izvuče posječena stabla i sa lijeve i sa desne
strane potoka. Ovakvi iskazi svjedoka potkrijepljeni su pisanim dokazima i to
zapisnikom o izvršenoj kontroli sa pregledom bespravno posječenih stabala
sačinjen od strane službenog lica Uprave za šume, te nalazima i mišljenjima
vještaka šumarske i geodetske struke kojima je dokazano prije svega da se
sporne katastarske parcele br.274/2 i br. 273/1 evidentirane u LN br.17 KO
Izlasci nalaze u vlasništvu Države Crne Gore a da njima gazduje Uprava za
šume, a da je na tim katastarskim parcelama posječeno 13 stabala odnosno 29,78
m3.
Sud je cijenio i odbranu okrivljenog M. V. i istu u potpunosti odbacio sa
razloga što je ista usmjerena na izbjegavanje krivičnopravne odgovornosti jer
je takva odbrana demantovana prije svega iskazima svjedoka B. i Ć., kao i
nalazima i mišljenjima vještaka šumarske i geodetske struke.
Iz svih provedenih dokaza i pravnom ocjenom istih sud je utvrdio činjenično
stanje iz kojeg proizilazi da su se u radnjama okrivljenog ostvarila sva bitna
obilježja krivičnog djela šumska krađa iz čl.324 st.2 u vezi st.1 Krivičnog
zakonika. Sud je mišljenja da je psihički odnos optuženog u odnosu na radnju
izvršenja predmetnog krivičnog djela bio izražen kroz direktni umišljaj, tj.
da je znao da sječu vrši u tuđoj šumi i da je imao namjeru da posječena stabla
prisvoji.
Opredjeljujući se za krivičnu sankciju sud je cijenio sve okolnosti od značaja
za individualiaciju iste a tiču se ličnosti okrivljenog i djela stavljenog mu
na teret, pa je od olakšavajućih okolnosti cijenio činjenicu da se radi o
osobi starije životne dobi, porodičnom čovjeku kao i činjenicu da nije do sada
osuđivan, dok oteževajuće okolnosti sud nije našao. Na osnovu prednjeg, a
obzirom da su za predmetno krivično djelo predviđene kumulativno kazna zatvora
i novčana kazna, to je sud okrivljenom izrekao uslovnu osudu kojom mu je
utvrdio kaznu zatvora u trajanju od tri mjeseca i istovremeno je uslovio na
period provjeravanja od jedne godine, te mu izrekao i novčanu kaznu u iznosu
od 200,00 €, a koja je izrečena u granicama opšteg minimuma novčane kazne
predviđene u Krivičnom zakoniku. Ove sankcije su po mišljenju suda adekvatne
težini počinjenog krivičnog djela i njima će se ostvariti svrha propisivanja i
izricanja krivičnih sankcija.
Shodno čl.229 ZKP-a sud je obavezao okrivljenog na plaćanje troškova krivičnog
postupka u iznosu od 318,50 € a koji troškovi se odnose na nalaz i mišljenje
vještaka šumarske struke u iznosu od 148,50 € i na nalaz i mišljenje vještaka
geodetske struke u iznosu od 165,00 €, te na plaćanje sudskog paušala u iznosu
od 30,00 € koji je srazmjeran dužini trajanja i složenosti postupka i
imovinskim prilikama okrivljenog.
Na osnovu svega izloženog a shodno čl.374 ZKP-a odlučeno je kao u izreci
presude.
OSNOVNI SUD U KOPLAŠINU,
Dana, 23.04.2013.godine
Zapisničar, PREDSJEDNIK SUDA,
Mrdak Ljiljana s.r. Popović Arsen s.r.
PRAVNA POUKA: Protiv ove presude dozvoljena je žalba u roku od 8. dana od dana
prijema iste. Žalba se podnosi Višem sudu u Bijelom Polju a preko ovog suda.