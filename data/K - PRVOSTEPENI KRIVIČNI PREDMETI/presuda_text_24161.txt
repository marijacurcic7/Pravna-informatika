K.br.65/10
U IME NARODA
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog A. D. iz P., koga brani G. M., advokat iz P., zbog krivičnog djela
nedozvoljene polne radnje iz čl.208 st.1 KZ CG u vezi čl.204 KZ CG a po
optužnom predlogu ODT Pljevlja Kt.br.65/10 od 18.02.2010.godine, na glavnom
pretresu održanom dana 07.04.2010.godine u prisustvu zamjenika ODT Pljevlja
Gačević Božidarke , optuženog A. D. i njegovog branioca advokata G. M., donio
je
P R E S U D U
Optuženi A. D. zvani D., JMBG ...., od oca. P. i majke J. rodjene L., rodjen u
P. dana ....godine, sa prebivalitšem u P. ul.S. K. bb, državljanin CG,
neoženjen, bez djece, radnik , pismen, završio 8.razreda osnovne škole, vojsku
nije služio, nevodi se u VE, slabog imovnog stanja, osudjivan presudom
Osnovnog suda u Pljevljima K.br.251/07 zbog krivičnog djela iz čl.208 st.2 KZ
CG.
K R I V J E
Što je :
Dana 12.02.2010.godine, oko 21,30 časova u lokalu "Kod Bele" koji se nalazi u
neposrednoj blizini pijace Poljoprivrednih proizvoda u P., u kome je radila
kao konobarica oštećena G. J., okrivljeni došao, sjeo za sto i naručio piće,
pa nakon što je isto ispio , dok je oštećena stajala na stepenici ispred
vrata, u cilju zadovoljenja svog polnog organa, prišao oštećenoj, uhvatio je
rukama sa ledja i uvikao u lokal, zatim zatvorio vrata a onda je od pozadi
uhvatio svojim rukama preko njenih ruku, stegao i savio naprijed, zatim je
hvatao rukama po grudima i tijelu demonstrirajući kao da sa njom vodi ljubav,
govoreći joj "što mi se kurac digao" po tom je vukao i čupao za gardarobu dok
se oštećena otimala i vrištala govoreći mu da je pusti, da će zvati policiju a
kako u lokalu nije bilo gostiju držao je u tom položaju 4 do 5 minuta da bi se
nakon toga oštećena istrgla i istrčala ispred lokala,
čime je izvršio krivično djelo nedozvoljene polne radnje iz čl. 208 st.1 KZ CG
u vezi čl.204 KZ CG,
pa ga sud na osnovu već citiranog zakonskog propisa te primjenom
čl.4,5,13,15,32,33,36,42 i 51 KZ CG te čl. 199 i 202 ZKP-a
O S U DJ U J E
Na kaznu zatvora u trajanju od 1 (jedne) godine u koju mu se ima uračunati
vrijeme provedeno u pritvoru od 14.02.2010.godine do 07.04.2010.godine.
2.-
Optuženi je dužan platiti ovom sudu na ime troškova krivičnog postupka iznos
od 730,50 eura kao i na ime paušala iznos od 30,00 eura,
a ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.65/10 od
18.02.2010.godine, optužilo je A. D. iz P., da je izvršio krivično djelo
nedozvoljene polne radnje iz čl.208 st.1 KZ CG, a na način, mjesto i vrijeme
bliže opisano izrekom ove presude. U završnoj riječi zamjenik ODT Pljevlja je
precizirao optužni predlog i predložio da sud optuženog oglasi krivim i osudi
po zakonu jer je izvedenim dokazima na nesumnjiv način utvrdjeno da je počinio
krivično djelo koje mu se stavlja na teret.
Oštećena G. J. i ako je uredno pozvana nije pristupila na glavni pretres niti
se pisanim podneskom izjasnila da li se pridružuje krivičnom gonjenju i da li
postavlja imovinsko pravni zahtjev a o istom se nije izjasnila ni u prethodnom
postupku.
Optuženi A.D. u odbrani datoj u prisustvu branioca u UP PJ Pljevlja a pri
kojoj odbrani je ostao u istražnom psotupku, navodi da je dana
12.02.2010.godine u večernjim časovima, najvjerovatnije oko 21,00 čas došao u
lokal "Kod Bele" vlasništvo T. B. koja se nalazi u neposrednoj blizini pijace
Poljoprivrednih proizvoda. Zna da u tom lokalu radi G.B., koju poznaje od
ranije a i u taj lokal navraća često i te noći u lokalu nije bilo gostiju kao
ni vlasnice lokala , u lokalu se nalazila samo G. B. Dalje je naveo da je sjeo
za sto , poručio kafu i bio uslužen od strane konobarice pa je sjedio i pio
kafu a B. je bila iza šanka i kada je imao namjeru da napusti lokal pozvao je
konobaricu da naplati piće pa je ona prišla njegovom stolu gdje je izvadio
5,00 eura da plati kafu a istovremeno G. uhvatio desnom dukom za njenu desnu
šaku. To 5,00 eura je bilo u njegovoj ruci pa kad je G. uhvatio za šaku to
5,00 eura se našlo u njenoj ruci i tada je pitao G. "bili se udala za mene" a
na to njegovo pitanje ona mu je odgovorila " sad neću, vidjeću kasnije". Tada
je G. pustio ruku a da li mu je ona vratila kusur nezna jer je bio malo popio
u prethodnim lokalima a to 5,00 eura je najvjerovatnije ostalo kod konobarice
G. i on je tada napustio lokal a G. ostala u lokalu. Optuženi dalje navodi da
se G. J. zvana B. dok je on držao za ruku nije nešta protivila niti pružala
otpor niti je vrištala niti pozivala u pomoć a on je nju i ranije više puta
pitao da se uda za njega pa je iz tog razloga to učinio i te večeri imajući
ozbiljne namjere da je oženi a te njegove namjere su i sada ozbiljne a kako je
ona to shvatila te večeri nije mu razumljivo. Kazao je da nije imao namjeru da
G. J. bilo kad prisiljava na nešto bez njene volje a posebno te večeri u tom
lokalu. Na glavnom pretresu nepriznajući izvršenje krivičnog djela ni svoju
krivicu i ostajući pri odbrani iz izstražnog postupka i policije dodao da kada
je kritične prilike bio u kafani u kojoj oštećena radi kao konobarica u jednom
momentu je skinuo jaknu i stavio je na stolicu i otišao u WC i kad se vratio
iz WC-a nije popio kafu već otišao kući nakon što je uzeo jaknu i kad je došao
kući vidio da mu nedostaje 250,00 eura koje su bile u novčaniku a novčanik je
držao u unutaršnjem džepu jakne i u novčaniku mu je ostalo samo 20,00 eura. To
nije kazao u istrazi zato što nije mogao dva dana da digne glave jer je bio
zatrovan kafom koju je naručio u kafani i od koje je popio dva gutljaja a
ostalo je ostalo nepopijeno i sve je od te kafe povraćao nešto žuto ali senije
zbog toga
3.-
javljao ljekaru jer mu nije bila potvrdjena zdrastvena knjižica a nije mogao
nikog da zovne jer mu je bila prazna baterija od mobilnog telefona i sve je
bio kod kuće a nije imao punjač za telefon. Objasnio je da je i od ranije
poznavao oštećenu jer je i ranije svraćao u lokal u kome ona radi a kritične
prilike došao u lokal negdje oko 22,30 časova i samo poručio kafu i ništa
drugo i kad se vratio iz WC koji se nalazi u unutrašnjosti kafane u kafani
nije našao oštećenu, nezna gdje je bila a prethodno joj je bio platio kafu
tako što joj je dao 5,00 eura a nezna da li mu je ona vratila kusur ili nije.
Kritične prilike mu je iz novčanika nestalo 250,00 eura , taj novac je bio u
novčanicama od po 50,00 eura i to 5 novčanica po 50,00 eura i taj novac mu
niko drugi nije mogao uzeti osim oštećena a iz lokala je taksijem otišao pravo
kući. Kazao je da tvrdi da kritične prilike nije radio to zašt se optužuje i
da nije izgovarao riječi koje pišu u tužbi i tvrdio da nije ni dohvatio
oštećenu kritične prilike niti joj se požalio na kafu koju mu je donijela.
Nezna zbog čega oštećena ga može optužiti da je ovo uradio jer nikad nisu bili
u zavadi već uvijek u dobrim odnosima a tačno je da je te noći kad mu je
oštećena donijela kafu pitao oštećenu bilise udala za njega a ona mu rekla
"sačekaj kasnije". Kritične prilike je u WC išao zato što mu je pozlilo od
kafe, imao je grčeve u stomakua kad je došao kući imao je i proliv. U kafani
jebio u petak uveče a policija je kod njega kući došla tek u nedelju oko 11,00
časova izjutra a tek u subotu ujutru je vidio da mu u novčaniku nedostaje
250,00 eura. Kad je kritične prilike otišao u WC novčanik sa novcem mu je
ostao u jakni koju je stavio na stolicu a za stolom gdje je sjedio ostali su
mu mobilni telefon i cigarete. Po povratku iz WC-a nigdje nije vidio oštećenu
i odmah je uzeo svoje stvari i otišao kući a prije nego što je pošao u WC nije
predlagao oštećenoj da podje sa njim njegovoj kući. Toga dana je kad je
završio posao negdje oko 14,00 ili 14,30 časova popio dvije čašice vinjaka u
kafani kod "Zoke" na staroj benzinskoj pumpi, bio je sam kad je popio te
čašice vinjaka i više toga dana nije konzumirao alkohol a on pije i sokove a
od sokova najviše " Koka kolu". Živi sam, roditelji mu žive na selu a nije
stalno zaposlen u Komunalnom već radi na odredjeno, nije oženjen i nema užu
porodicu a dobrog je zdrastvenog stanja. Kada mu je kritične prilike oštećena
donijela kafu za sto nije vidio da li oštećena ima kakvih povreda po rukama
jer na to nije ni obraćao pažnju.
Branilac optuženog u završnoj riječi nakon analize izvedenih dokaza predlaže
da sud optuženog oslobodi od optužbe jer nije počinio krivično djelo koje mu
se stavlja na teret. Dalje je naveo da to nije utvrdjeno nijednim izvedenim
dokazom pa čak ni iskazom svjedoka oštećene koja nije našla za shodno ni da se
pojavi nadanašnji glavni pretres i ako je uredno pozvana. ista je potvrdila
djelimično odbranu okrivljenog da je kritične večeri došao u lokal da se
zadržao kratko vrijeme, da je pošao u WC da se nakon toga vratio a da je ona
već stajala na vratima kafane koja su bila otvorena vjerovatno čekajući
okrivljenog da izadje iz kafane. U svom iskazu navodi da je okrivljeni vukao ,
saginjao , čupao po grudima i ostalim dijelovima tijela , da je ona za to
vrijeme zapomagala i prijetila da će zvati policiju , ali svi ti navodi su
kontradiktorni jedni drugima i neprihvatiljivi sa razloga što se pored ovog
lokala i sa jedne i sa druge strane nalazi više lokala koji su bili u to
vrijeme otvoreni i radili te da niko ni od radnika tih lokala ni od prolaznika
nije čuo bilo kakvo zapomaganje ili vrisku a vještak medecinske struke koji je
pregledao oštećenu nije našao nikakvu povredu po njenom tijelu osim
posjekotine na prstu ruke, koji je zbog prirode posla koji oštećena obavlja
mogla zadobiti i tog i prethodnih dana ( pranje čaša). Okrivljeni tvrdi da je
odmah po pijenju kafe koju do kraja nije ni ispio zadobio grčeve u stomaku
zbog čega je morao domah da podje u WC. Na stolu su mu ostale cigarete i
mobilni telefon a na stolici mu je bila jakna u kojoj je bio novčanik sa 5
novčanica po 50 eura jedna novčanica od 20 eura u apoenima . nakon izlaska iz
WC-a odmah je uzeo svoje stvari a oštećene nije ni bilo u tom momentu u
lokalu. Zbog boloval u stomaku uzeo je taksi koji ga je odvezao do svoje kuće
gdje je imao jaku mučninu, povraćanje i proliv. Tek sjutradan narednog dana je
vidio da mu u novčaniku nedostaje 250 eura. Tvrdi da mu je ove novčanice
4.-
uzela oštećena i da je čitav ovaj dogadjaj isimulirala čitav ovaj dogadjaj
zbog uzetog novca . Okrivljeni je kod svoje kuće ostao dva dana kada je kod
njega došla policija koja ga je privela u stanicu policije i koji je odmah
negirao izvršenje ovog djela prilikom davanja izjave u policiji . Policija mu
nije dozvolila branioca koga je on htio već su mu odredili branioca po
službenoj dužnosti. Radi rasvjetljavanja ovog krivičnog djela propušteno je
niz dokaza u toku istražnog postupka saslušanja svjedoka T. B. vlasnice
kafane, imena policajaca sa kojim je oštećena došla u policiju kao i drugi
dokazi koji bi bili značajni u rasvjetljavanju ovog krivičnog djela. osim toga
ljekar koji je izvršio pregled nije neuropsihijatar te kazivanje i upis u
njegov ljekarski izvještaj je predstavljalo sugestivno kazivanje oštećene . Iz
navedenih razloga sasvim je jasno da okrivljeni nije počinio krivično djelo za
koje je optužen već da je oštećena ovo učinila zbog svojeg prikrivanja
oduzimanje novca iz novčanika okrivljenog. Predlaže da se optuženom ukine
pritvor.
Optuženi je u završnoj riječi istakao da usvaja odbranu svog branioca i da
nema više ništa da doda.
U dokaznom postupku sud je pročitao iskaz svjedoka - oštećene G. J., pročitao
nalaz i mišljenje vještaka dr. P. M., pročitao izvještaj ljekara specijaliste
Opšte bolnice P. za oštećenu i pročitao izvod iz KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći i odbranu
optuženog A. D. ovaj sud je utvrdio da je optuženi A. D. izvršio krivično
djelo nedozvoljene polne radnje iz čl.208 st.1 KZ CG u vezi čl.204 KZ CG kako
mu se to javnom optužbom i stavlja na teret. Ovakvu svoju odluku sud temelji
na činjenicama koje slijede iz izvedenih dokaza kao i na osnovu odbrane
optuženog.
Optuženi negira izvršenje krivičnog djela i svoju krivicu navodeći da kritične
prilike nije izvršio krivično djelo koje mu se stavlja na teret niti je
izgovarao riječi kako mu se to stavlja na teret niti je dohvatio oštećenu
kritične prilike.
Oštećena G. J. navodi da već skoro 6 mjeseci radi kao konobarica- šankerica u
lokalu zv."Kod Bele" vlasništvo T. M. a ovaj lokal se nalazi u neposrednoj
blizini pijacej poljoprivrednih proizvoda. U lokalu skoro uvijek radi drugu
smjenu od 14,00 do 22,00 časova pa je i dana 12.02.2010.godine radila drugu
smjenu od 14,00 do 22,00 časa. Poslednji gostl iz kafane je izašao oko 21,25
časova a oko 21,30 časova u kafanu je došao optuženi kome nezna ime a koji je
kolko se sjeća ranije u dva navrata dolazio u lokal . Sjeo je za sto i naručio
piće i to "Koktu" . Navodi da u lokalu osim nje i optuženog nije bilo gostiju.
Optuženog je prvi put vidjela prije od prilike dva ipo mjeseca kada je u dva
navrata dolazio u kafanu i oba puta je pozivao da sjedne kod njega a ona to
oba puta odbila. Jedne prilike i to kad je prvi put došao u kafanu donio je
svoju stolicu na mjesto gdje je ona sjedjela i rukom je dohvatio do koljena a
ona ga opomenula da se tako neponaša a on je kazao da se tako ponaša prema
svim konobaricama u svim kafanama. Dok je te noći optuženi pio "Kolu" jednog
momenta je izvadio novčanicu od 20,00 eura da plati piće pa pošto nije imao
sitno pitala ga je da li ima sitno jedan euro a on kazao da ima ali da joj
neda a ona mu rekla da nije važno i da nemora ni da plati piće. Optuženi je
izvadio jedan euro i platio joj piće i dok je ona išla prema šanku on je
otišao u WC. Dok se on nalazio u WC-u ona je izašla uz stepenice na izlazna
vrata i tu stajala i nije ni čula kad se optuženi vratio iz WC-a i dok je
stajala na stepenicama spoljna vrata su bila otvorena. Od jedanput je osjetila
da je optuženi uhvtio za ledja, povukao unutar lokala i nogom zatvorio vrata a
zatim je uhvatio svojim rukama preko njenih ruku i nageo od pozadi i povukao
prema
5.-
jednom džaku u kome se nalazi ugalj i u takvom položaju je držao nekih 4 do 5
minuta hvatajući je rukama po grudima i tijelu i demostrirajući kao da sanjom
vodi ljubav. Ona se otimala i vrištala ali nije uspijevala da se otrgne od
njega a optuženi je, dok je držao u ovom pognutom položaju, rekao "što mi se
kurac digao" i dok je držao u tom nagnutom položaju osjetila je dodire
njegovog tijela. On joj je čupao gardarobu pokušavajući da sa nje skine
dženper i majice ali to nije uspio već joj je samo izvukao majice iz pantalona
, pantelone su joj bile raskopčane ali netvrdi da joj je optuženi raskopčao
pantalone već da je to bilo usled čupanja. Nezna jer nije vidjela da li je on
bio skinuo pantalone dok je sve ovo radio. Kazala je da nemože da se sjeti ko
je prvi od njih dvoje napustio lokal, misli da je on i kad je napustio lokal i
udaljio se na njemu je bila jakna i pantalone jer to nije ni skidao. Dok se
otimala vrištala je i govorila da će zvati policiju, da će zvati gazdaricu,
govorila mu da napusti lokal . Dodala je i to da prije nego što je optuženi
išao u WC rekao joj je da podje sa njim kući da sa njim spava a ona mu
odgovorila da ima gdje spavati. Nakon što je optuženi otišao pozvala je
gazdaricu T.M. koja je došla za desetak minuta pa su zajedno pozvale policiju
i prijavile slučaj.
Iz izvještaja ljekara specijaliste Hitne službe Doma zdravlja broj 1397 od
12.02.2010.godine utvrdjuje se da se oštećena javila u Službu hitne pomoći
toga dana u 23,40 časova.
Vještak dr. P. M. nakon uvida u medecinsku dokumentaciju za oštećenu a to je
izvještaj ljekara Hitne službe P. broj 1397 od 12.02.2010.godine je kazao da
se iz ovog izvještaja vidi da se toga dana u 23,40 minuta u službu Hitne
pomoći javila G. J. ( 1968.g.) u pratnji milicije , da se žali na tegobe i
povrede koje je zadobila od strane drugog lica i u ovoj medecinskoj
dokumentaciji konstatovana je povreda i posjekotina prsta desne ruke. U
izvještaju stoji strah, nemir, bol u grudima, uzbudjena, potresena, malaksala,
ubrzan puls, lupanje srca. Vještak dr. P. u svom nalazu i mišljenju je kazao
da se radi o lakoj tjelesnoj povredi koja je najvjerovatnije nanesena
grebanjem, vučenjem ili je mogla nastati udarom prsta o neku ivicu tvrdog
predmeta.
Sud je cijenio nalaz i mišljenje vještaka dr. P. M. i isti prihvatio kao
objektivan i dat po pravilima struke a na osnovu medecinske dokumentacije za
oštećenu.
Cijeneći iskaz svjedokinje - oštećene G. J. i dovodeći ga u logičnu vezu sa
nalazom i mišljenjem vještaka dr. P. M. kao i izvještajem ljekara specijaliste
Hitne službe od 12.02.2010.godine ovaj sud je stekao ubjedjenje da je oštećena
G. bila istinita i ubjedljiva u svom kazivanju i da je izjavila samo ono i
upravo ono što se zaista kritične prilike i dogodilo. Iz ovih razloga sud u
cjelosti prihvata kao istinit i objektivan iskaz svjedokinja oštećene G. J.
Izvedenim dokazima, naime iskazom svjedoka- oštećene G. J., nalazom i
mišljenjem vještaka medecinske struke , kao i na osnovu ljekarskog izvještaja
za oštećenu od 12.02.2010.godine negirana je odbrana optuženog A. D. i na
nesumnjiv način utvrdjeno da je optuženi A. D. izvršio krivično djelo
nedozvoljene polne radnje iz čl.208 st.1 KZ CG u vezi čl.204 KZ CG. Naime,
nesumnjivo je utvrdjeno da je optuženi A. dana 12.02.2010.godine oko 21,30 čas
došao u lokal "Kod Bele" koji se nalazi u blizini Pijace poljoprivrednih
proizvoda u kom lokalu kao konobarica radi oštećena G. koja je kritične
prilike radila. Takodje je utvrdjeno da je optuženi sjeo za sto i poručio piće
a oštećena stajala na stepnici ispred vrata lokala i tada optuženi, u cilju
zadovoljenja svog polnog nagona, prilazi oštećenoj, hvata je rukama za ledja i
uvlači je u lokal, zatvara vrata a onda je oštećenu odpozadi uhvatio svojim
rukama preko njenih ruku, stegao je i savio naprijed a zatim je hvatao rukama
po grudima i tijelu oponašajući
6.-
kao da sa oštećenom vodi ljubav i govoreći joj "što mi se kurac digao" a onda
je vukao i čupao za gardarobu oštećenu koja se otimala i vrištala i govorila
da je pusti i da će zvati policiju i kako u lokalu nije bilo drugih gostiju
optuženi A. je u tom položaju držao oštećenu 4 do 5 minuta da bi se nakon toga
oštećena istrgla i izašla ispred lokala. Sve radnje koje je optuženi A.
preduzeo kritične prilike preduzeo je u cilju zadovoljenja svog polnog nagona,
bio je svjestan da navedene radnje preduzima u cilju zadovoljenja svog polnog
nagona ali je te radnje preduzimao silom obzirom da se oštećena branila,
govorila mu da je pusti i da će zvati policiju. Po mišljenju suda optuženi je
kritične prilike djelovao sa direktnim umišljajem i u ovim navedenim radnjama
stoje svi bitni elementi bića krivičnog djela nedozvoljene polne radnje iz
čl.208 st.1 KZ CG u vezi čl.204 KZ CG pa je sud optuženog A. D. kao
umišljajnog učinioca oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi je nezaposlen, neoženjen,
nije služio vojsku i ove činjenicu sud mu je uzeo kao olakšavajuće okolnosti.
Medjutim, optuženi je do sada osudjivan, i to za isto krivično djelo što je
utvrdjeno iz izvoda iz KE za optuženog. Ova činjenica je uzeta kao otežavajuća
činjenica odnosno okolnost na strani optuženog pa je sud mišljenja da obzirom
da je optuženi već jedanput osudjivan za isto krivično djelo jedina adekvatna
krivična sankcija prema ovom optuženom je kazna zatvora pa je sud optuženom A.
D. izrekao kaznu zatvora u trajanju od 1 (jedne) godine dana smatrajući da će
se kaznom zatvora i u ovom vremenskom trajanju postići svrha kažnjavanja i
uticati dovoljno na optuženog da više ne vrši krivična djela. U smislu čl.51
KZ CG sud je optuženom uračunao u izrečenu kaznu vrijeme provedeno u pritvoru
kako je to bliže opisano izrekom ove presude.
Shodno čl.199 i 202 ZKP-a sud je obavezao optuženog da na ime troškova
krivičnog postupka plati ovom sudu ukupno iznos od 730,50 eura i to na ime
naknade za obavljeno medecinsko vještačenje iznos od 104,50 eura te iznos od
525,00 eura koji čini nagrada i naknada braniocima po službenoj dužnosti za
odbranu u UP PJ Pljevlja i istrazi kao i iznos od 101,00 euro na ime troškova
dovodjenja kao i da na ime paušala plati ovom sudu iznos od 30,00 eura koji
iznos je odmjeren obzirom na dužinu trajanja i složenost krivičnog postupka te
imovino stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 07.04.2010.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu iste Višem
sudu Bijelo Polje, a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog