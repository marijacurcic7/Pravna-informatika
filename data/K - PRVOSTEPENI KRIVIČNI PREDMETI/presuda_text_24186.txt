Posl.br.K.66/2013
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog R.B., zbog
krivičnog djela iz čl.221 st.1 KZ, povodom optužnog predloga ODT Herceg Novi
Kt.br.54/13 od 16.05.2013. godine, nakon održanog glavnog i javnog pretresa
dana 11.06.2013. godine, u prisustvu okrivljenog R.B.,ODT Herceg Novi Pavlović
Nade i oštećene R.LJ., donio je i javno objavio slijedeću
P R E S U D U
Okrivljeni: R.B., od oca P. i majke M. rođene P.,rođenog ....godine u HHN,
stalno nastanjenog u I.,...-kod B.V.,po zanimanju vozač,zaposlen u DOO „N.“,sa
mjesečnom zaradom od 160,00 eura,otac troje punoljetne djece i jednog
maloljetnog ,državljanin CG,osuđivan
K r i v j e
Što je :
U periodu od 01.07.2012.do 11.06.2013.godine u Herceg Novom,nije redovno i na
način kako je to utvrđeno pravosnažnom sudskom presudom,davao izdržavanje za
svoju punoljetnu kćerku koja je redovan student R.LJ.,a što je bio dužan da
čini po osnovu pravosnažne presude Osnovnog suda Herceg Novi P.br.356/2002 od
13.05.2003.godine kojom se obavezuje da na ime svoje zakonske obaveze
izdržavanja za svoju maloljetnu djecu doprinosi mjesečno 50% od zarade koju
ostvari,uplaćuje na ruke majke i zakonske zastupnice R.R. i to najkasnije do
svakog petog u mjesecu,tako da oštećenoj po osnovu neplaćenih alimentacija
duguje ukupno 950,00 eura,pri čemu je bio svjestan svog djela i htio njegovo
izvršenje,
-čime je izvršio krivično djelo nedavanje izdržavanja iz čl.221 st.1 Krivičnog zakonika .
pa ga sud, na osnovu čl.221 st. 1 KZ i primjenom čl. 4, 32, 41, 42 KZ te
čl.374,229.stav 4 .239.stav 2.ZKP-a
OSUĐUJE
Na kaznu rada u javnom interesu u trajanju od 180 (sto osamdeset) sati, koji
se raspoređuju na vrijeme od 3 mjeseca.
Ukoliko okrivljeni ne bude vršio rad u javnom interesu ,ova kazna će se
zamijeniti kaznom zatvora tako što će se svakih započetih šezdeset časova rada
u javnom interesu zamijeniti kaznom zatvora u trajanju od jednog mjeseca.
Okrivljeni se obavezuje da oštećenoj R.LJ. plati iznos od 950,00 eura na ime
imovinskopravnog zahtjeva.
Okrivljeni se oslobađa obaveze plaćanja troškova krivičnog postupka.
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 11.06.2013. godine
Zapisničar: S u d i j a:
Milović Tereza Leković Branislav