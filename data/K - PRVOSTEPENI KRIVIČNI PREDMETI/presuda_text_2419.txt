K.br. 166/11 
U IME CRNE GORE 
OSNOVNI SUD U HERCEG NOVOM , kao sudija pojedinac Blagojević Marko uz
učešće namještenika suda Dragović Katarine kao zapisničara, rješavajući u
krivičnom prerdmetu protiv okrivljenog M.LJ. zbog krivičnog djela izazivanje
opšte opasnosti iz čl. 327 st. 4 u vezi st. 1 KZ, postupajući po optužnom
predlogu ODT-a Herceg Novi Kt.br. 115/11 od 08.09.2011 godine, nakon javnog,
usmenog i glavnog pretresa održanog dana 13.10.2011 godine, u prisustvu ODT-a
Zejnilagić Snježane i okrivljenog, donio je i istog dana javno objavio  
PRESUDU 
OKRIVLJENI:  
M.LJ., od oca Ž. i majke M. rođene J., rođenog .... godine u SP-R. Srbija,
stalno nastanjenog u SP, ul. ..., sa boravišem u Z., ul. ..., po zanimanju
automehaničar, razveden, otac jednog djeteta, završio srednju mašinsku školu,
lošeg imovnog stanja, razumije crnogorski jezik, a govori srpskim jezikom,
ranije neosuđivan  
Kriv je 
Što je:  
Dana ....2011. godine u HN-Z, oko 17,30 sat, iz nehata požarom izazvao
opasnost za život i tjelo ljudi i imovinu čija vrijednost prelazi iznos od
20.000,00 eura, tako što je na spratu zgrade »Stara škola«, kat. označenog kao
objekat ... na kat. parceli ... Ko K., vlasništvo oštećenog DD »DPD« iz BG,
gdje je stanovao, zapaljenu cigaretu spustio na sto pored kojeg se nalazio
dušek i nakon što se presvukao, napustio zgradu zaboravivši na upaljenu
cigaretu, nakon čega je cigareta zapalila dušek i posteljinu, pa se požar
proširi na plafonsku konstrukciju objekta, kojom prilikom je izgorio sprat
objekta, čime je nastupila imovinska šteta u iznosu od 11.297,54 eura, dok su
istom prilikom bili ugroženi životi stanara koji žive u prizemlju zgrade,  
- čime je izvršio krivično djelo izaziavnje opšte opasnosti iz čl. 327 st. 4
u vezi st. 1 KZ-a,  
- pa sud okrivljenom primjenom navedene zakonske odredbe, te odredbi iz čl. 4
st. 2, 32, 36, 42 st. 1, 52, 53, 54 Krivičnog zakonika, te odredbi iz čl. 226,
229 st. 1 i 374 st. 1 Zakonika o krivičnom postupku, izriče  
USLOVNU OSUDU 
Kojom okrivljenom utvrđuje kaznu zatvora u trajanju od 3 (tri) mjeseca i
istovremeno određuje da se utvrđena kazna neće izvršiti, ukoliko okrivljeni u
roku od 2 (dvije) godine ne učini novo krivično djelo.  
Obavezuje se okrivljeni da na ime troškova krivičnog postupka plati iznos od
442,50 eura u roku od 15 dana od dana pravosnažnosti presude pod prijetnjom
prinudnog izvršenja, a na žiro račun ovog suda br. ....  
Kako su se stranke odrekle prava žalbe na presudu i nisu zahtijevali opravak
iste, to je saglasno čl. 458 st .7 ZKP-a obrazloženje izostalo kao nepotrebno.  
OSNOVNI SUD U HERCEG NOVOM, dana 13.10.2011.godine.
Zapisničar
SUDIJA,
Dragović Katarina,s.r.
Blagojević Marko,s.r.  