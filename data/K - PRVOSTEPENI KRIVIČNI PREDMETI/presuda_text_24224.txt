Posl. br. K. 95/13
U I M E C R N E G O R E
OSNOVNI SUD U CETINJU, kao provostepeni krivični, po sudiji Ćupić Mariji, kao
sudiji pojedincu, uz učešće Aleksandre Martinović, kao zapisničara, u
krivičnom predmetu protiv okrivljenog K. V. iz Cetinja, zbog krivičnog djela
skidanje i povreda službenog pečata i znaka iz čl.381.st.1. KZ-a, a po
Optužnom predlogu ODT-a u Cetinju Kt. br. 7/10 od 31.05.2012.godine, nakon
održanog glavnog i javnog pretresa,dana 03.07.2013.godine u prisustvu
savjetnika ODT-a u Cetinju Đukanović Marka, ovlašćenog predstavnika oštećene
Elektroprivrede Crne Gore ED Cetinje, Aleksić Rajke, u odsustvu okrivljenog K.
V., donio je i istog dana javno objavio
P R E S U D U
Prema:
K. V., JMBG ..., od oca P. i majke A., rođene V., rođenom ... god. u Cetinju,
gdje i prebiva, nas. »G.« b.b., državljaninu Crne Gore, po zanimanju
ugostitelj, razvedenom, ocu dvoje maloljetne djece, pismenom, sa završenom
srednjom školom, srednjeg imovnog stanja, neosuđivanom,
Na osnovu čl. 372. tač. 1. ZKP-a
ODBIJA SE OPTUŽBA
Da je:
Neutvrđenog dana u vremenskom periodu od 12. januara 2009. godine do 20
novembra 2009. godine u zakupljenom poslovnom objektu zv. »L.« u ul. »Nj.« br.
8. u Cetinju, sa električnog brojila marke »Iskra« br. 5066821 skinuo službeni
pečat – elektrodistributivnu plombu, koja je bila postavljena od strane
ovlašćenih radnika oštećene »Elektroprivrede Crne Gore« AD Nikšić –
Elektrodistribucije Cetinje, radi osiguranja tačnosti i ispravnosti mjerenja
utrošene električne energije na tom mjernom mjestu,
-čime bi izvršio krivično djelo skidanje i povreda službenog pečata i znaka iz čl.381.st.1. Krivičnog zakonika. 
Troškova krivičnog postupka nije bilo.
O b r a z l o ž e nj e
Osnovno državno tužilaštvo u Cetinju podnijelo je ovom sudu Optužni predlog
Kt. br. 7/10 od 31.05.2012. godine protiv okr. K.V. iz Cetinja zbog krivičnog
djela skidanje i povreda službenog pečata i znaka iz čl.381.st.1.KZ-a.
Na glavnom pretresu od 03.07.2013.godine zastupnik optužbe je odustao od
daljeg krivičnog gonjenja protiv okr. K.V., iz Cetinja zbog krivičnog djela
skidanje i povreda službenog pečata i znaka iz čl.381.st.1.KZ-a ,a usled
nedostatka dokaza da je isti počinio krivično djelo, budući da je jasno
utvrđeno da se predmetno brojilo nalazi u poslovnom prostoru koji je K.V.
zakupio od L.d. Cetinje, te da je brojilo dostupno kako njemu kao zakupcu tako
i L.d. Cetinje .
Ovl. predstavnik oštećene nije preuzeo gonjenje, obzirom da je utvrđeno da
okrivljeni nije korisnik brojila sa kojeg je skinuta ED plomba ,već da je
greškom navedeno ime okrivljenog kao korisnika.
Odredbama čl.372.tač.1.ZKP-a predviđeno je da će presudu kojom se optužba
odbija sud izreći ako je tužilac od započinjanja do završetka glavnog pretresa
odustao od optužbe.
Troškova krivičnog postupka nije bilo.
Na temelju izloženog shodno citiranim zakonskim odredbama valjalo je odlučiti
kao u izreci.
OSNOVNI SUD U CETINJU
Dana, 03.07.2013. godine
Zapisničar, S u d i j a,
Martinović Aleksandra Marija Ćupić, s.r.
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici a preko ovog Suda.