CRNA GORA
OSNOVNI SUD U DANILOVGRADU
P.br.7/12
Danilovgrad, dana 26.07.2012. godine
OSNOVNI SUD U DANILOVGRADU, po predsjedniku suda-sudiji Jovović Milici,
rješavajući u pravnoj stvari tužioca Elektroprivreda Crne Gore AD Nikšić-FC
Snabdijevanje, koju zastupa B. M., protiv tuženog V. N. iz Danilovgrada, koga
zastupa adv. Č. M. iz Podgorice, radi duga vr.spora 752,75 Eura, nakon
zaključene glavne rasprave 04.07.2012.godine u prisustvu punomoćnika stranaka,
donio je dana 26.07.2012.godine
P R E S U D U
ODBIJA SE tužbeni zahtjev tužioca kojim je traženo da se tuženi obaveže da mu
na ime duga za utrošenu električnu energiju za period od 31.12.2002.godine do
30.04.2005.godine, isplati iznos od 752,75 Eura.
Obavezuje se tužilac da tuženom na ime troškova postupka isplati iznos od
150,00 Eura, u roku od 15 dana, po pravosnažnosti presude, pod prijetnjom
prinudnog izvršenja.
O b r a z l o ž e nj e
Punomoćnica tužioca je istakla da je tuženi u periodu od 31.12.2002.godine do
30.04.2005.godine, kao i u mjesecu martu 2011.godine trošio električnu
energiju, medjutim istu nije plaćao, tako da za navedeni period ukupno duguje
860,47 Eura, medjutim pošto je tuženi platio dug odnosno račun za mart mjesec
2012.godine, to je tužbeni zahtjev precizirala na iznos od 752,75 Eura. U
završnom izlaganju je predložila da sud usvoji precizirani tužbeni zahtjev, a
troškove postupka je tražila.
Punomoćnica tuženog je istakla da je predmetno potraživanje za navedeni period
zastarelo, pa je u završnom izlaganju predložila da sud odbije tužbeni zahtjev
zbog zastarelosti, ističući pri tom da nema u konkretnom slučaju mjesta
primjeni institute prekida zastare.Troškove postupka je tražila.
U cilju provjere navoda stranaka i osnovanosti tužbenog zahtjeva, sud je u
dokaznom postupku izvršio uvid u spise predmeta ovog suda Iv.br.867/11,
izvršio uvid u plaćene račune za maj mjesec 2008.godine i oktobar mjesec
2009.godine, koji su se nalazili u orginalu u spisima P.br.175/11-10, kao i
uvid u račun uplaćen za mart mjesec 2011.godine.
Nakon sprovedenog dokaznog postupka i ocjene izvedenih dokaza u smislu čl. 9
ZPP-a, sud je odlučio kao u izreci presude, a sa sledećih razloga.
Predmet tužbenog zahtjeva u ovoj parnici je dug za utrošenu električnu
energiju za period od 31.12.2002.godine do 30.04.2005.godine koji iznosi
752,75 Eura, koji period i visina duga nije sporna medju strankama, medjutim
medju strankama je sporna osnovanost prigovora zastarelosti kojeg je istakla
punomoćnica tuženog.
U razrešenju nastale sporne pravne situacije, sud smatra da u konkretnom
slučaju ima mjesta primjeni instituta zastarjelosti potraživanja odnosno
odredbe člana 378 ZOO, koji je važio u vrijeme kada je nastao obligacioni
odnos izmedju stranaka, koja propisuje da potraživanje naknade za isporučenu
električnu energiju, kad je isporuka izvršena za potrebe domaćinstva,
zastarijeva za jednu godinu. Naime, punomoćnica tužioca smatra da je uplatom
iznosa, koje je tuženi izvršio 30.06.2008.godine, a odnosi se na račun iz
petog mjeseca 2008.godine i uplata koju je izvršio 17.10.2009.godine, a odnosi
se na račun iz oktobra mjeseca 2009.godine, nastupio prekid zastarelosti.
Medjutim po mišljenju suda u konkretnoj pravnoj situaciji ne može doći do
prekida zastarelosti, jer se navedene uplate odnose na konkretne mjesece koji
se tiču konkretnih računa, a ne na najstarije dospjele račune, a osim toga
navedeni plaćeni računi su uzeti u obzir prilikom presudjenja u parnici
P.br.175/11-10 koja je pravosnažno okončana, što je nesporno medju strankama.
Sa navedenih razloga i citiranih zakonskih propisa, sud je odbio tužbeni
zahtjev kao neosnovan zbog zastarelosti potraživanja.
U pogledu troškova postupka, sud je, shodno čl. 152 ZPP-a, obavezao tužioca da
naknadi tuženom troškove spora u iznosu od 150,00 Eura, za pristup i
zastupanje punomoćnika tuženog na dva održana ročišta, a shodno važećoj
Advokatskoj tarifi i utvrdjenoj vrijednosti predmeta spora.
PREDSJEDNIK SUDA
S u d i j a,
Jovović Milica s,r,
PRAVNA POUKA: Protiv ove presude može se izjaviti žalba u roku od 15 dana, od
dana prijema pismenog prepisa presude, Višem sudu u Podgorici, a preko ovog
suda.
DN-a:
Punomoćnicima stranaka
a/a