K.br. 39/12
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Ane Ivanović, kao zapisničara, u krivičnom predmetu
protiv okrivljenog P.D. iz Danilovgrada, zbog krivičnog djela kradja iz čl.239
st.1 KZ, odlučujući po optužnom predlogu Osnovnog državnog tužilaštva iz
Podgorice Kt.br.299/11 od 17.04.2012.godine, koji je na glavnom pretresu
zastupao Grujo Radonjić, zamjenik ODT-a iz Podgorice, nakon održanog glavnog i
javnog pretresa dana 28.06.2012.godine u prisustvu zastupnika optužbe i
okrivljenog, donio je dana 28.06.2012.godine i istog dana javno objavio
PRESUDU
Okrivljeni P.D., JMB ..., od oca S. i majke B., rodjene K., rodjen ... godine
u D., sa mjestom prebivališta u D. - B. bb, državljanin Crne Gore, pismen,
završio srednju šumarsku školu, po zanimanju vozač, oženjen, otac dvoje djece,
vojsku služio 1982.godine u Slavonskoj Požegi, lošeg imovnog stanja,
neosudjivan.
Kriv je
Što je:
Dana 11.01.2011.godine, ispred stambenog objekta, u mjestu Bare Šumanovića,
opština Danilovgrad, oduzeo tudju pokretnu stvar - električnu energiju,
vlasništvo oštećene Elektrodistribucije Podgorica, u namjeri da njenim
prisvajanjem pribavi sebi protivpravnu imovinsku korist u vrijednosti većoj od
150,00 eura, na način što je priključio hidrofor direktno na
elektrodistributivnu mrežu, kablom 3x2,5 mm² mimo brojila, tako da se utrošak
električne energije nije mogao registrovati preko mjernog uredjaja i tako sebi
pribavio protivpravnu imovinsku korist, u čemu je otkriven kontrolom
ovlašćenih lica oštećenog preduzeća,
- čime je počinio krivično djelo kradja iz čl.239 st.1 KZ.
Pa sud okrivljenom primjenom citiranog zakonskog propisa, te čl. 4, 5, 13, 15,
36, 42, 52, 53 i 54 KZ i čl.226, 229 i 374 ZKP-a i z r i č e
USLOVNU OSUDU
Kojom mu utvrdjuje kaznu zatvora u trajanju od 30 (trideset) dana i
istovremeno odredjuje da se ista neće izvršiti ako okrivljeni za vrijeme od 1
(jedne) godine po pravosnažnosti presude ne učini novo krivično djelo.
Dužan je okrivljeni da na ime troškova krivičnog postupka - sudskog paušala
uplati ovom sudu iznos od 30,00 eura, u roku od 15 dana po pravosnažnosti
presude.
Na osnovu čl.239 st.2 ZKP-a, oštećena Elektrodistribucija Podgorica se radi
ostvarivanja imovinsko-pravnog zahtjeva upućuje na parnični postupak.
O b r a z l o ž e nj e
Optužnim predlogom ODT-a Podgorica Kt.br.299/11 od 17.04.2012.godine,
stavljeno je na teret okrivljenom P.D.u da je izvršio krivično djelo kradja iz
čl.239 st.1 KZ. Zastupnik optužnog predloga je na glavnom pretresu u završnoj
riječi precizirao činjenični opis krivičnog djela iz optužnog predloga, na
način odredjen kao u izreci presude, dok je pravna kvalifikacija ostala ista.
Predložio je da sud okrivljenog oglasi krivim i osudi na kaznu u zakonom
propisanim granicama.
Okrivljeni P.D. u odbrani datoj u istražnom postupku i na glavnom pretresu
priznao je izvršenje krivičnog djela. U bitnom je naveo da je kriv i da je
tačno da je dana 11.01.2011.godine, ispred stambenog objekta u mjestu Bare
Šumanovića, opština Danilovgrad, oduzeo tudju pokretnu stvar - električnu
energiju, vlasništvo oštećene Elektrodistribucije Podgorica, u namjeri da
njenim prisvajanjem pribavi sebi protivpravnu imovinsku korist u vrijednosti
većoj od 150,00 eura, na način što je priključio hidrofor direktno na
elektrodistributivnu mrežu kablom 3x2,5 mm² mimo brojila, tako da se utrošak
električne energije nije mogao registrovati preko mjernog uredjaja i tako sebi
pribavio protivpravnu imovinsku korist, u čemu je otkriven kontrolom
ovlašćenih lica oštećenog preduzeća. Istakao je da se kaje zbog učinjenog. U
završnoj riječi je tražio da mu sud izrekne blažu krivičnu sankciju.
Sud je na glavnom pretresu u dokaznom postupku pročitao iskaz ovlašćenog
predstavnika oštećene Elektrodistribucije Podgorica M. D. iz istražnog
postupka sa zapisnika o saslušanju svjedoka Kri.br.72/11 od 14.06.2011.godine,
pročitao zapisnik o kontroli mjernog mjesta Elektrodistribucije Podgorica
br.021578 od 11.01.2011.godine i pročitao izvod iz kaznene evidencije Uprave
policije Ispostava Danilovgrad od 26.04.2012.godine, izdat na ime okrivljenog.
Ovlašćeni predstavnik oštećene Elektrodistribucije Podgorica M. D.u iskazu je
u bitnom naveo da se pridružuje krivičnom gonjenju i da postavlja imovinsko-
pravni zahtjev u iznosu od 924,34 eura.
Iz sadržine zapisnika o kontroli mjernog mjesta Elektrodistribucije Podgorica
br.021578 od 11.01.2011.godine, utvrdjuje se da su ovlašćeni radnici
Elektrodistribucije dana 11.01.2011.godine, prilikom predmetne kontrole
zatekli da je priključen hidrofor direktno na elektrodistributivnu mrežu,
kablom 3x2,5 mm², mimo brojila, te da se utrošak električne energije ne
registruje na mjernom uredjaju.
Iz izvoda iz kaznene evidencije Uprave policije Ispostava Danilovgrad od
26.04.2012.godine, izdatog na ime okrivljenog P.D., utvrdjuje se da okrivljeni
nije osudjivan.
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljenog P.D. stekla sva obilježja bića krivičnog djela
kradja iz čl.239 st.1 Krivičnog zakonika. Naime, okrivljeni je dana
11.01.2011.godine, ispred stambenog objekta, u mjestu Bare Šumanovića, opština
Danilovgrad, oduzeo tudju pokretnu stvar - električnu energiju, vlasništvo
oštećene Elektrodistribucije Podgorica, u namjeri da njenim prisvajanjem
pribavi sebi protivpravnu imovinsku korist u vrijednosti većoj od 150,00 eura,
na način što je priključio hidrofor direktno na elektrodistributivnu mrežu,
kablom 3x2,5 mm² mimo brojila, tako da se utrošak električne energije nije
mogao registrovati preko mjernog uredjaja i tako sebi pribavio protivpravnu
imovinsku korist, u čemu je otkriven kontrolom ovlašćenih lica oštećenog
preduzeća.
Sve naprijed navedene činjenice utvrdjene su iz odbrana okrivljenog P.D. iz
istražnog postupka i sa glavnog pretresa, u kojima priznaje izvršenje
krivičnog djela, navodeći da je tačno da je dana 11.01.2011.godine, ispred
stambenog objekta u mjestu Bare Šumanovića, opština Danilovgrad, oduzeo tudju
pokretnu stvar - električnu energiju, vlasništvo oštećene Elektrodistribucije
Podgorica, u namjeri da njenim prisvajanjem pribavi sebi protivpravnu
imovinsku korist u vrijednosti većoj od 150,00 eura, na način što je
priključio hidrofor direktno na elektrodistributivnu mrežu kablom 3x2,5 mm²
mimo brojila, tako da se utrošak električne energije nije mogao registrovati
preko mjernog uredjaja i tako sebi pribavio protivpravnu imovinsku korist, u
čemu je otkriven kontrolom ovlašćenih lica oštećenog preduzeća. Navedeno
priznanje okrivljenog sud je cijenio kao istinito, potpuno i jasno. Ovakvo
priznanje okrivljenog stoji u skladnoj vezi sa zapisnikom o kontroli mjernog
mjesta Elektrodistribucije Podgorica br.021578 od 11.01.2011.godine.
Krivično djelo kradja iz čl.239 st.1 KZ čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Iz provedenih dokaza koji su već analizirani,
proizilazi da namjera okrivljenog nije bila da pribavi malu imovinsku korist,
jer učinilac koji krade struju, na način što električnu instalaciju uvodi do
potrošačkih tačaka, tako da se utrošak električne energije ne registruje preko
brojila, ima namjeru da to čini dok god bude u mogućnosti.
Sud nalazi da je okrivljeni imajući u vidu sve okolnosti konkretnog slučaja,
navedeno krivično djelo učinio sa direktnim umišljajem, jer je bio svjestan
svog djela i htio je njegovo izvršenje, a sa namjerom pribavljanja
protivpravne imovinske koristi preko 150,00 eura. Zbog toga se u njegovim
radnjama stiču sva bitna obilježja bića krivičnog djela krađa iz čl.239 st.1
KZ, pa je istog valjalo oglasiti krivim i izreći mu krivičnu sankciju.
Nakon što je zastupnik optužbe odustao od predloga da se u dokaznom postupku u
svojstvu svjedoka saslušaju V.D. I S. Lj., sud je odredio da se ovi svjedoci
ne saslušavaju, obzirom da je činjenično stanje bilo u dovoljnoj mjeri
utvrdjeno, a saslušanje ovih svjedoka vodilo je nepotrebnom odugovlačenju
postupka.
Sud je prilikom odlučivanja o vrsti i visini krivične sankcije za okrivljenog,
imao u vidu sve okolnosti na strani okrivljenog koje su od značaja za izbor i
visinu u smislu čl.42 KZ, pa je od olakšavajućih okolnosti našao da je isti
priznao izvršenje krivičnog djela, da je oženjen, otac dvoje djece i da je
neosudjivan, što je utvrdjeno iz citiranog izvoda iz kaznene evidencije, dok
otežavajućih okolnosti nije bilo, pa je sud okrivljenom izrekao uslovnu osudu
kojom mu je utvrdio kaznu zatvora u trajanju od 30 (trideset) dana i
istovremeno odredio rok provjeravanja od 1(jedne) godine, odnosno da se
utvrdjena kazna neće izvršiti ako okrivljeni za vrijeme od 1 godine po
pravosnažnosti presude ne izvrši novo krivično djelo. Sud je našao da se u
konkretnom slučaju, a imajući u vidu naprijed navedene olakšavajuće okolnosti
može očekivati da će se upozorenjem uz prijetnju kaznom uticati na okrivljenog
da ubuduće ne vrši krivična djela, te da nije nužno da se kazna primijeni radi
krivično-pravne zaštite, pa sud nalazi da će se uslovnom osudom iz izreke ove
presude u potpunosti ostvariti svrha izricanja ove krivične sankcije iz čl.52
KZ u okviru opšte svrhe propisivanja i izricanja krivičnih sankcija iz čl.4
st.2 KZ.
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, isti je obavezan da plati ovom sudu na ime
troškova krivičnog postupka - sudskog paušala iznos od 30,00 eura, koji iznos
je odmjeren srazmjerno trajanju, složenosti ovog postupka i imovnom stanju
okrivljenog. Navedeni iznos okrivljeni je dužan platiti u roku od 15 dana po
pravosnažnosti presude.
Shodno čl. 239 st. 2 ZKP-a sud je oštećenu Elektrodistribuciju Podgorica, radi
ostvarivanja imovinsko-pravnog zahtjeva uputio na parnični postupak, obzirom
da podaci krivičnog postupka nijesu pružali pouzdan osnov ni za potpuno ni za
djelimično presudjenje, a pribavljanje dokaza o tome vodilo je nepotrebnom
odugovlačenju postupka.
Sa iznijetog, a primjenom čl.374 ZKP-a, odlučeno je kao u izreci ove presude.
ZAPISNIČAR, S U D I J A,
Ana Ivanović, s.r Vladimir Novović,s.r
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema pismenog otpravka, a preko ovog suda.
DN-a:
​ ODT-a Podgorica
​ okrivljenom
​ Oštećenoj nakon pravosnažnosti