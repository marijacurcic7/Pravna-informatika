K.br.111/12
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Branke Nikolić kao zapisničara, u krivičnom predmetu
protiv okrivljenog R.D. iz Danilovgrada, zbog krivičnog djela ugrožavanje
sigurnosti iz čl.168 st.1 KZ, odlučujući po optužnom predlogu Osnovnog
državnog tužilaštva iz Podgorice Kt.br.1633/12 od 23.11.2012.godine, koji je
na glavnom pretresu zastupao Grujo Radonjić, zamjenik ODT-a iz Podgorice,
nakon održanog glavnog i javnog pretresa dana 25.02.2013.godine, u prisustvu
zastupnika optužbe, okrivljenog i oštećene B.M., donio je dana
28.02.2013.godine i istog dana javno objavio
PRESUDU
Okrivljeni R.D., zvani "Dž.", od oca G. i majke R., rodjene M., rodjen ...
godine u P., sa mjestom prebivališta u D. - O. bb, državljanin Crne Gore,
nezaposlen, neoženjen, pismen, završio osnovnu školu, lošeg imovnog stanja,
osudjivan presudom Osnovnog suda u Kotoru K.br.133/08 od 10.04.2008.godine
zbog krivičnog djela iz čl.168 st.2 u vezi st.1 u vezi čl.49 KZ na kaznu
zatvora u trajanju od 30 dana
Kriv je
Što je:
U periodu od 10.11.2012.godine do 12.11.2012.godine u naselju Orja Luka,
opština Danilovgrad, svjestan svog djela čije je izvršenje i htio i znajući da
je njegovo djelo zabranjeno, prijetnjom da će napasti na život i tijelo,
ugrozio sigurnost oštećene B. M., na način što je oštećenoj sa broja telefona
... na njen broj telefona ... slao SMS poruke prijeteće sadržine i to dana
10.11.2012.godine u 23,30 časova "samo M. da ti rečem da ne mogu promašiti na
deset metara Ostroga mi, zato se dobro pazi ja to što rečem to i uradim bila
živa pa videla do jednog momenta uživaj M. dok još možeš", dana
11.11.2012.godine u 03,30 časova "spavaš li M., spavaj uživaj dok mi ne stigne
mašina, budi uvjerena čuće čitav DG za to budi sigurna Ostroga mi" i dana
12.11.2012.godine u 00,47 časova "M. samo da ti rečem da sam isplanira sve,
prvo ću tebe pa onda ja mene budi uvjerena u to..." i u 00,56 časova "ja znam
šta ti misliš kada ti pišem ovakve poruke ja bi se zakleo M. da misliš da sam
lud ali vidjećeš u grob ti se kunem mrtve majke daću uraditi ono što sam ti
rekao ali još biti gore Ostroga mi da me prijaviš u policiju", koje riječi su
kod oštećene izazvale osjećaj straha i ugroženosti.
- čime je počinio krivično djelo ugrožavanje sigurnosti iz čl.168 st.1 KZ.
Pa ga sud primjenom citiranog zakonskog propisa, te čl. 4, 5, 15, 32, 36, 42 i
51 KZ i čl.226, 229 i 374 ZKP-a
O S U Đ U J E
Na kaznu zatvora u trajanju od 65 (šezdesetpet) dana u koju kaznu mu se
uračunava vrijeme za koje je bio lišen slobode od strane Uprave policije
Ispostava Danilovgrad od 12.11.2012.godine od 20,50 časova do
13.11.2012.godine do 09,00 časova.
Dužan je okrivljeni da na ime troškova krivičnog postupka - sudskog paušala
uplati u korist budžeta Crne Gore iznos od 30,00 eura, u roku od 15 dana po
pravosnažnosti presude.
O b r a z l o ž e nj e
Optužnim predlogom ODT Podgorica Kt.br.1633/12 od 23.11.2012.godine stavljeno
je na teret okrivljenom R.D. da je izvršio krivično djelo ugrožavanje
sigurnosti iz čl.168 st.1 KZ, na način odredjen kao u izreci presude.
Zastupnik optužnog predloga je u završnoj riječi predložio da sud okrivljenog
oglasi krivim i kazni u okviru zakonom propisane kazne.
Okrivljeni R.D. u odbrani datoj u istražnom postupku i na glavnom pretresu u
bitnom je naveo da je već 2-3 godine zaljubljen u B. M., te da je tokom
2012.godine često zvao i slao joj poruke. Istakao je da je u periodu od
10.11.2012.godine do 12.11.2012.godine sa svog mobilnog telefona, broj ..., na
mobilni telefon M. B., čiji je broj ..., poslao četiri SMS poruke, i to SMS
poruku sadržine: "samo M. da ti rečem da ne mogu promašiti na deset metara
Ostroga mi, zato se dobro pazi ja to što rečem to i uradim bila živa pa videla
do jednog momenta uživaj M. dok još možeš", SMS poruku sadržine "spavaš li M.,
spavaj uživaj dok mi ne stigne mašina, budi uvjerena čuće čitav DG za to budi
sigurna Ostroga mi", SMS poruku sadržine "M. samo da ti rečem da sam isplanira
sve, prvo ću tebe pa onda ja mene budi uvjerena u to..." i SMS poruku sadržine
"ja znam šta ti misliš kada ti pišem ovakve poruke ja bi se zakleo M. da
misliš da sam lud ali vidjećeš u grob ti se kunem mrtve majke daću uraditi ono
što sam ti rekao ali još biti gore Ostroga mi da me prijaviš u policiju".
Istakao je da je ove poruke slao kako bi B. M. uplašio i natjerao je da se
javi na telefon, obzirom da se ona nije odazivala na njegove pozive. Pri tom
je htio da B. M. pomisli da on hoće da je ubije, ali je istakao da on to nikad
ne bi uradio. U završnoj riječi je naveo da nema što da kaže.
Sud je na glavnom pretresu u dokaznom postupku saslušao svjedoka-oštećenu B.
M., pročitao službenu zabilješku Uprave policije Ispostava Danilovgrad
sačinjenu dana 12.11.2012.godine i pročitao izvod iz kaznene evidencije Uprave
policije PJ Podgorica br.29-245/12-31995/2-4856 od 05.12.2012.godine, izdat na
ime okrivljenog R.D.
Svjedok-oštećena B. M. u iskazu datom u istražnom postupku i na glavnom
pretresu u bitnom je navela da joj je okrivljeni R.D. u periodu od
10.11.2012.godine do 12.11.2012.godine sa svog mobilnog telefona broj ...
poslao na njen mobilni telefon, čiji je broj ..., četiri SMS poruke, i to SMS
poruku sadržine: "samo M. da ti rečem da ne mogu promašiti na deset metara
Ostroga mi, zato se dobro pazi, ja to što rečem to i uradim bila živa pa
videla do jednog momenta uživaj M. dok još možeš", SMS poruku sadržine "Spavaš
li M., spavaj, uživaj dok mi ne stigne mašina, budi uvjerena čuće čitav DG za
to budi sigurna Ostroga mi", SMS poruku sadržine "M., samo da ti rečem da sam
ja isplanira sve, prvo ću tebe pa onda ja mene budi uvjerena u to..." i SMS
poruku sadržine "ja znam M. kad ti pišem ovakve poruke ja bih se zakleo da
misliš da sam lud, ali vidjećeš u grob ti se kunem mrtve majke da ću uraditi
ono što sam ti rekao, ali još bit gore Ostroga mi da me prijaviš policiji
Ostroga mi". Istakla je da je od ovih poruka osjetila strah i uznemirenost i
prepala se za svoj život, zbog čega je pošla u policiju i prijavila događaj.
Posebno je osjetila strah kada joj je okrivljeni poslao poruku u kojoj je
naveo da treba da mu stigne mašina, za šta je ona mislila da se radi o
pištolju. Dodala je da se dešavalo da je okrivljeni čeka ispred kuće i skida
gaće, kao i da se penje po drveću i na taj način je prepada, zbog čega je
prilikom izlaska iz kuće uvijek neko prati. Pridružila se krivičnom gonjenju
protiv okrivljenog, dok imovinsko-pravni zahtjev nije postavila.
Iz službene zabilješke Uprave policije Ispostava Danilovgrad, sačinjene dana
12.11.2012.godine, a povodom izvršenog uvidjaja na pokretnoj stvari - telefonu
B.M. (broj ...), utvrdjuje se da su na taj broj telefona, sa telefona broj
..., poslate četiri SMS poruke, i to dana 10.11.2012.godine u 23,30 časova
"samo M. da ti rečem da ne mogu promašiti na deset metara Ostroga mi, zato se
dobro pazi ja to što rečem to i uradim bila živa pa videla do jednog momenta
uživaj M. dok još možeš", dana 11.11.2012.godine u 03,30 časova "spavaš li M.,
spavaj uživaj dok mi ne stigne mašina, budi uvjerena čuće čitav DG za to budi
sigurna Ostroga mi" i dana 12.11.2012.godine u 00,47 časova "M. samo da ti
rečem da sam isplanira sve, prvo ću tebe pa onda ja mene budi uvjerena u
to..." i u 00,56 časova "ja znam šta ti misliš kada ti pišem ovakve poruke ja
bi se zakleo M. da misliš da sam lud ali vidjećeš u grob ti se kunem mrtve
majke daću uraditi ono što sam ti rekao ali još biti gore Ostroga mi da me
prijaviš u policiju".
Iz izvoda iz kaznene evidencije Uprave policije PJ Podgorica
br.29-245/12-31995/2-4856 od 05.12.2012.godine, izdatog na ime okrivljenog
R.D., utvrđuje se da je isti osuđivan presudom Osnovnog suda u Kotoru
K.br.133/08 od 10.04.2008.godine zbog krivičnog djela iz čl.168 st.2 u vezi
st.1 u vezi čl.49 KZ na kaznu zatvora u trajanju od 30 dana.
Sud je cijenio iskaz svjedoka-oštećene B.M. pa je našao da se ista jasno,
pouzdano, odredjeno i istinito izjasnila o svim činjenicama važnim za ovu
krivičnu stvar. Iskaz svjedoka-oštećene B. M. je u saglasnosti sa službenom
zabilješkom Uprave policije Ispostava Danilovgrad sačinjenom dana
12.11.2012.godine, a nije u suprotnosti ni sa odbranom okrivljenog.
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da su
se u radnjama okrivljenog R.D. stekla sva obilježja bića krivičnog djela
ugrožavanje sigurnosti iz čl.168 st.1 KZ. Naime, okrivljeni je u periodu od
10.11.2012.godine do 12.11.2012.godine u naselju Orja Luka, opština
Danilovgrad, svjestan svog djela čije je izvršenje i htio i znajući da je
njegovo djelo zabranjeno, prijetnjom da će napasti na život i tijelo, ugrozio
sigurnost oštećene B. M., na način što je oštećenoj sa broja telefona ... na
njen broj telefona ... slao SMS poruke prijeteće sadržine i to dana
10.11.2012.godine u 23,30 časova "samo M. da ti rečem da ne mogu promašiti na
deset metara Ostroga mi, zato se dobro pazi ja to što rečem to i uradim bila
živa pa videla do jednog momenta uživaj M. dok još možeš", dana
11.11.2012.godine u 03,30 časova "spavaš li M., spavaj uživaj dok mi ne stigne
mašina, budi uvjerena čuće čitav DG za to budi sigurna Ostroga mi" i dana
12.11.2012.godine u 00,47 časova "M. samo da ti rečem da sam isplanira sve,
prvo ću tebe pa onda ja mene budi uvjerena u to..." i u 00,56 časova "ja znam
šta ti misliš kada ti pišem ovakve poruke ja bi se zakleo M. da misliš da sam
lud ali vidjećeš u grob ti se kunem mrtve majke daću uraditi ono što sam ti
rekao ali još biti gore Ostroga mi da me prijaviš u policiju", koje riječi su
kod oštećene izazvale osjećaj straha i ugroženosti.
Naime, iz službene zabilješke Uprave policije Ispostava Danilovgrad, sačinjene
dana 12.11.2012.godine, koja je sačinjena prilikom vršenja uvidjaja na
pokretnoj stvari - telefonu B. M. (broj ...) utvrdjuje se da su sa telefona
broj ... na broj telefona oštećene, poslate četiri SMS poruke, i to dana
10.11.2012.godine u 23,30 časova "samo M. da ti rečem da ne mogu promašiti na
deset metara Ostroga mi, zato se dobro pazi ja to što rečem to i uradim bila
živa pa videla do jednog momenta uživaj M. dok još možeš", dana
11.11.2012.godine u 03,30 časova "spavaš li M., spavaj uživaj dok mi ne stigne
mašina, budi uvjerena čuće čitav DG za to budi sigurna Ostroga mi" i dana
12.11.2012.godine u 00,47 časova "M. samo da ti rečem da sam isplanira sve,
prvo ću tebe pa onda ja mene budi uvjerena u to..." i u 00,56 časova "ja znam
šta ti misliš kada ti pišem ovakve poruke ja bi se zakleo M. da misliš da sam
lud ali vidjećeš u grob ti se kunem mrtve majke daću uraditi ono što sam ti
rekao ali još biti gore Ostroga mi da me prijaviš u policiju". I svjedok-
oštećena B. M. je u svom iskazu navela da joj je okrivljeni R.D. u periodu od
10.11.2012.godine do 12.11.2012.godine sa njegovog mobilnog telefona, broj
..., na njen mobilni telefon, čiji je broj ..., poslao četiri SMS poruke
naprijed navedene sadržine. Iz iskaza svjedoka-oštećene B. M. utvrdjuje se i
da je usljed ovih poruka osjetila strah i uznemirenost i prepala se za svoj
život, zbog čega je pošla u policiju i prijavila događaj. Ni okrivljeni R.D. u
odbrani nije poricao da je u periodu od 10.11.2012.godine do 12.11.2012.godine
sa svog mobilnog telefona, broj ..., na mobilni telefon M.B., čiji je broj
..., poslao četiri SMS poruke, i to SMS poruku sadržine: "samo M. da ti rečem
da ne mogu promašiti na deset metara Ostroga mi, zato se dobro pazi ja to što
rečem to i uradim bila živa pa videla do jednog momenta uživaj M. dok još
možeš", SMS poruku sadržine "spavaš li M., spavaj uživaj dok mi ne stigne
mašina, budi uvjerena čuće čitav DG za to budi sigurna Ostroga mi", SMS poruku
sadržine "M. samo da ti rečem da sam isplanira sve, prvo ću tebe pa onda ja
mene budi uvjerena u to..." i SMS poruku sadržine "ja znam šta ti misliš kada
ti pišem ovakve poruke ja bi se zakleo M. da misliš da sam lud ali vidjećeš u
grob ti se kunem mrtve majke daću uraditi ono što sam ti rekao ali još biti
gore Ostroga mi da me prijaviš u policiju", te da je ovim porukama htio da
uplaši oštećenu tj. da ona pomisli da će da je ubije.
Krivično djelo ugrožavanje sigurnosti iz čl.168 st.1 KZ čini onaj ko ugrozi
sigurnost nekog lica prijetnjom da će napasti na život ili tijelo tog lica ili
njemu bliskog lica. U konkretnom slučaju utvrđeno je da je okrivljeni prijetio
oštećenoj da će napasti na njen život i tijelo, a na način što je oštećenoj sa
broja telefona ... na njen broj telefona ... slao SMS poruke prijeteće
sadržine i to dana 10.11.2012.godine u 23,30 časova "samo M. da ti rečem da ne
mogu promašiti na deset metara Ostroga mi, zato se dobro pazi ja to što rečem
to i uradim bila živa pa videla do jednog momenta uživaj M. dok još možeš",
dana 11.11.2012.godine u 03,30 časova "spavaš li M., spavaj uživaj dok mi ne
stigne mašina, budi uvjerena čuće čitav DG za to budi sigurna Ostroga mi" i
dana 12.11.2012.godine u 00,47 časova "M. samo da ti rečem da sam isplanira
sve, prvo ću tebe pa onda ja mene budi uvjerena u to..." i u 00,56 časova "ja
znam šta ti misliš kada ti pišem ovakve poruke ja bi se zakleo M. da misliš da
sam lud ali vidjećeš u grob ti se kunem mrtve majke daću uraditi ono što sam
ti rekao ali još biti gore Ostroga mi da me prijaviš u policiju", koje su kod
oštećene izazvale osjećaj straha i ugroženosti. Ova prijetnja bila je
ozbiljna, jer je oštećena osnovano vjerovala u njenu ostvarljivost, zbog čega
je pošla u policiju i prijavila događaj, a osim toga i okrivljeni je istakao
da je htio da oštećena pomisli da on hoće da je ubije. Zbog ove prijetnje kod
oštećene je izazvan osjećaj straha i ugroženosti. Stoga, sud izvodi zaključak
da se u radnjama okrivljenog stiču sva bitna obilježja bića krivičnog djela
ugrožavanje sigurnosti iz čl.168 st.1 KZ. To što se okrivljeni u vrijeme kada
je oštećena primala poruke nije nalazio u neposrednoj blizini oštećene B. M.
ne umanjuje izrečenu prijetnju, jer njena eventualna realizacija ne mora da
bude vezana za predmetno mjesto gdje se oštećena u tom momentu nalazila.
Cijeneći psihički odnos okrivljenog prema počinjenom krivičnom djelu, sud je
našao da je okrivljeni postupajući na naprijed opisani način krivično djelo
počinio sa direktnim umišljajem tj. bio je svjestan svog djela i htio je
njegovo izvršenje, što ga sve čini krivim.
Odbrana okrivljenog da on nije imao namjeru da ostvari svoju prijetnju već da
je samo htio da uplaši oštećenu, tj. da ona pomisli da će da je ubije, nije
bila od uticaja na drugačiju odluku u ovoj krivičnoj stvari.
Sud je u skladu sa činjeničnim utvrđenjem precizirao činjenični opis krivičnog
djela na način što je umjesto "05,56" stavio "00,56" ne povrjeđujući na taj
način objektivni identitet optužnog akta.
Sud je prilikom odlučivanja o kazni, imao u vidu sve okolnosti na strani
okrivljenog, koje utiču da kazna bude manja ili veća u smislu člana 42 KZ, pa
je od olakšavajućih okolnosti na strani okrivljenog našao njegovu mladost, a
od otežavajućih okolnosti da je osuđivan presudom Osnovnog suda u Kotoru
K.br.133/08 od 10.04.2008.godine zbog krivičnog djela iz čl.168 st.2 u vezi
st.1 u vezi čl.49 KZ na kaznu zatvora u trajanju od 30 dana. Zbog toga sud
nalazi da je kazna zatvora u trajanju od 65 (šezdesetpet) dana u potpunosti
adekvatna težini učinjenog krivičnog djela i ličnosti okrivljenog kao
učinioca, te da će se ovako izrečenom kaznom zatvora u potpunosti ostvariti
svrha kažnjavanja iz čl.32 KZ, tj. da okrivljeni ubuduće ne vrši ista ili
slična krivična djela, a u okviru opšte svrhe izricanja krivičnih sankcija iz
čl.4 st.2 KZ.
Na osnovu čl.51 KZ okrivljenom se u izrečenu kaznu ima uračunati vrijeme za
koje je bio lišen slobode od strane Uprave policije Ispostava Danilovgrad od
12.11.2012.godine od 20,50 časova do 13.11.2012.godine do 09,00 časova.
Na osnovu čl. 226 i 229 ZKP-a, okrivljeni je obavezan da na ime troškova
krivičnog postupka uplati u korist budžeta Crne Gore na ime sudskog paušala
iznos od 30,00 eura, koji paušal je odredjen shodno složenosti i trajanju
postupka, uz ocjenu imovinskih prilika okrivljenog, a sve prednje u roku od 15
dana po pravosnažnosti presude.
Shodno izloženom, a primjenom čl.374 ZKP-a, odlučeno je kao u izreci.
ZAPISNIČAR, S U D I J A,
Branka Nikolić Vladimir Novović
DOSTAVITI:
- ODT Podgorica
- Okrivljenom
PRAVNA POUKA: Protiv ove presude može se izjaviti žalba Višem sudu u
Podgorici, a preko ovog suda u roku od 8 dana od dana prijema pismenog
otpravka iste.