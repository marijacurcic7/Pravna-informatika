K.br.48/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog M. I. iz Pljevalja, koga brani Novaković Zorica advokat iz
Pljevalja, zbog krivičnog djela falsifikovanje isprave iz čl.412 st.2 u vezi
st.1 Krivičnog zakonika a po optužnom predlogu ODT Pljevlja, Kt.br.309/12 od
03.12.2012.godine, nakon održanog glavnog i javnog pretresa, u prisustvu ODT
Pljevlja Tomčić Milivoja, oštećenog P. R., optuženog M.I. i njegovog branioca
advokata Novaković Zorice, dana 14.05.2013.godine, donio je i javno objavio
P R E S U D U
Optuženi M.I., JMBG ..., od oca M. i majke S. rodjene Dj., rodjen u P. dana
.....godine, sa prebivalištem u P. Ul.N.R., državljanin CG, neoženjen, bez
djece, pismen, završio višu poslovnu školu, nezaposlen, govori srpskim
jezikom, razumije crnogorski jezik, srednjeg imovnog stanja, osudjivan
presudom Osnovnog suda u Pljevljima K.br.115/11 od 06.12.2011. godine zbog
krivičnog djela posebni slučajevi falsifikovanja isprava iz čl.413 KZ u vezi
čl.412 st.1 KZ kažnjen 2 mjeseca zatvora.
K R I V J E
Što je:
Dana 09.12.2007.godine u Pljevljima napravio lažnu ispravu-mjenicu na način
što je na mjenici serijskog broja AA0288982 kao istrumentu obezbedjenja
plaćanja svojeručno ispisao lične podatke na ime žiranta P.R.bez njegovog
znanja i dana 09.12.2007.godine istu lažnu mjenicu sa ostalom kreditnom
dokumentacijom upotrijebio kao pravu i predao je A. b. u Pljevljima sa kojom
je zaključio Ugovor o zajmu broj LD 0734600122 dana 09.12.2007.godine na iznos
od 6.000,00 €,
čime je izvršio krivično djelo falsifikovanje isprave iz čl.412 st.2 u vezi
st.1 Krivičnog zakonika ,
pa ga sud na osnovu već citiranog zakonskog propisa te primjenom članova
4,5,13, 15, 32, 33,36, 42, 45 i 46 Krivičnog zakonika , te čl.226 , 229, 239 i
374 ZKP-a
O S U DJ U J E
Na kaznu zatvora u trajanju od 45 (četrdesetpet) dana.
Optuženi je dužan platiti Budžetu Crne Gore na ime paušala iznos od 27,50 €,
a ovo u roku od 15 dana po pravnosnažnosti presude, pod prijetnjom prinudnog
izvršenja.
Oštećeni P.R. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.309/12 od
03.12.2012.godine, optužilo je M.I. iz P. da je izvršio krivično djelo
falsifikovanje isprave iz čl.412 st.2 u vezi st.1 Krivičnog zakonika a na
način, mjesto i vrijeme bliže opisano izrekom ove presude i u završnoj riječi
zamjenik ODT Pljevlja je precizirao optužni predlog i ostajući pri
preciziranom optužnom predlogu predložio da sud optuženog oglasi krivim i
osudi po zakonu.
Oštećeni P.R. se pridružio krivičnom gonjenju protiv optuženog i postavio
imovinsko pravni zahtjev u iznosu od 6.880,00 €.
Optuženi M.I. u odbrani na glavnom pretresu ne priznajući izvršenje krivičnog
djela ni svoju krivicu navodi da je tačno da je dana 09.12.2007.godine kod
A.b. u Pljevljima podigao kredit u iznosu od 6.000,00 € kao i da su mu žiranti
za ovaj kredit bili P.R., Z. G., S. D. i R. N. pa je zajedno sa izjavama za
žirante priložio mjenicu prilikom podizanja ovog kredita. Optuženi je dalje u
svoju odbranu kazao da su žiranti S.i R. sami popunili mjenicu u dijelu koji
se odnosi na njih kao žirante. Optuženi priznaje da je on u mjenicu upisao
podatke za P.R.i Z.G., u prisustvu Z. je upisao podatke Z. kao žiranta a
kasnije je te podatke upisao za P. na osnovu fotokopije lične karte koju mu je
P. dao. Nezna zbog čega je on upisivao podatke na mjenicu a ne P. i Z. i nakon
što je mjenica popunjena predao je u banku sa ostalom dokumetnacijom za ovaj
kredit. Nemože se sjetiti datuma kada je dokumentaciju za ovaj kredit odnio i
predao u banku ali zna da je 2007.godina.
Branilac optuženog u završnoj riječi ističući da u postupku nije dokazano da
je optuženi počinio krivično djelo koje mu se stavlja na teret i predložio da
sud optuženog oslobodi od optužbe i naknadi mu troškove postupka ističući da
što se tiče postalvjenog imovinsko pravnog zahtjeva od strane oštećenog,
oštećeni može da postavi imovinsko pravni zahtjev samo za rate koje su mu
odbijene a ne i za rate koje još nijesu odbijene.
Optuženi je u završnoj riječi u cjelosti usvojio odbranu svog branioca.
U dokaznom postupku sud je saslušao svjedoka-oštećenog P.R., saslušao svjedoka
Z.G., izvršio uvid u mjenicu serijskog broja AA0288982, izvršio uvid u Ugovor
o zajmu broj LD0734600122 zaključen dana 09.12.2007.godine izmedju A. VFI DOO
Pljevlja i M. I.,pročitao zahtjev za kredit od 09.12.2007.godine i pročitao
izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći i odbranu
optuženog sud je utvrdio činjenično stanje bliže opisano izrekom ove presude.
Naime, optuženi M.I. priznaje da je u mjenicu AA0288982 koju je priložio A.b.
prilikom podizanja kredita od 6.000,00 € dana 09.12.2007.godine on lično
upisao podatke za žirante Z.G. i P.R., da je Z. bio prisutan kad je on
popunjavao mjenicu a kasnije te podatke upisao i za P. na osnovu fotokopije
lične karte koju mu je P. dao.
Radi utvrđivanja odlučnih činjenica u ovoj krivično pravnoj stvari sud je
izveo naprijed navedene dokaze.
Svjedok-oštećeni P.R. je kazao da se poznaje sa optuženim, da su kršteni
kumovi i da se ne sjeća da li je optuženom bio žirant za ovaj kredit od
6.000,00 € a ovo iz razloga što je optuženom u to vrijeme bio žirant za više
kredita i optuženi je tada imao fotokopiju njegove lične karte. Za sve kredite
izuzev ovog lično je popunjavao i administrativnu zabranu i mjenicu. Oštećeni
P. je tvrdio da za ovaj kredit nije potpisao mjenicu niti rekao optuženom da u
mjenicu upiše njegove podatke niti znao za ovaj kredit sve dok nije počelo da
mu se kao žirantu odbijaju rate od plate. Do sada mu je odbijeno 45 rata od
kojih su neke od 40,00 € a sada po 10,00 € tako da nezna koliko mu je ukupno
odbijeno po ovom kreditu. Optuženom je bio žirant za dva kredita i otplaćuje
te kredite. Tvrdio je da za sporni kredit iz decembra 2007.godine u iznosu od
6.000,00 € nije popunio mjenicu niti ostalu dokumentaciju niti rekao optuženom
da u mjenicu unese njegove podatke.
Cijeneći iskaz svjedoka-ošećenog P.R. sud je stekao ubjedjenje da je ovaj
svjedok bio krajnje istinit i objektivan u svom kazivanju. Oštećeni P.i
optuženi su kršteni kumovi, oštećeni već otplaćuje dva kredita koja je podigao
optuženi i za koje oštećeni ističe da je bio žirant za te kredite. Logično je
da bi oštećeni i za ovaj sporni kredit kazao da je bio žirant i da je popunio
mjenicu ili ovlastio optuženog da popuni mjenicu da je to zaista tako bilo.Iz
ovih razloga sud iskaz oštećenog P. u cjelosti prihvata.
Svjedok Z.G. je kazao da se sa optuženim poznaje već petnaestak godina, da su
drugovi i da se nesjeća tačnog datuma ali zna da je u 2007.godini optuženi
pitao da mu bude žirant za kredit od 6.000,00 € i on pristao jer je u tom
periodu optuženom bio žirant za još nekolika kredita. Lično je potpisao
administrativnu zabranu za ovaj kredit ali nije popunio mjenicu već je njegove
podatke u mjenici unio optuženi i to u njegovom prisustvu,on je optuženom
diktirao svoje podatke a optuženi upisivao. U nazad tri mjeseca odbijaju mu se
rate kao žirantu po ovom kreditu ali mu te rate optuženi nadoknadjuje tako da
sve što mu je odbijeno od plate optuženi mu je nadoknadio. On zna da je P. bio
M.žirant za više kredita a što se tiče konkretnog kredita nezna da li je M.
pitao P. da mu bude žirant i da li je P. lično potpisao dokumentaciju za
kredit.
Sud je cijenio iskaz svjedoka Z. i isti prihvatio kao istinit i nepristrasan.
Iz zahtjeva za kredit od 09.12.2007.godine utvrdjuje se da je optuženi M.I.
dana 09.12.2007.godine podnio Agroinvest banci zahtjev za kredit od 6.000,00 €
koji kredit je odobren i zaključen Ugovor o zajmu broj LD 0734600122 takodje
od 09.12.2007.godine.
Optuženi Malidžan Ivan je dakle dana 09.12.2007.godine kod A.b. u Pljevljima
podnio zahtjev za kredit i istog dana zaključio Ugovor o zajmu broj LD
0734600122 na iznos od 6.000,00 € za koji su, a ovo prema ovom Ugovoru žiranti
bili P.R., Z.G., S.D. i R.N.. Kao sredstvo obezbedjenja plaćanja za ovaj
kredit je korištena mjenica seriskog broja AA0288982 u kojoj su bili unijeti
podaci za sva četiri žiranta. Optuženi M. ne spori da je on lično unio podatke
za žirante P. i Z. u mjenicu i nakon toga mjenicu sa ostalom dokumetnacijom
predao u A.b. na osnovu čega je podigao ovaj kredit.Svjedok Z. je kazao da je
u njegovom prisustvu i po njegovom odobrenju optuženi u mjenicu unio njegove
podatke.Medjutim, oštećeni P. R. je bio kategoričan u svom iskazu da nije znao
za ovaj kredit odnosno da za ovaj kredit nije lično popunjavao ni
administrativnu zabranu ni mjenicu niti je rekao optuženom da u mjenicu upiše
njegove podatke.Navode oštećenog P. sud je u cjelosti prihvatio kao
istinite.Optuženi M. iako nije imao ovlašćenje od strane oštećenog P. unio je
u mjenicu serijskog broja AA0288982 podatke za oštećenog P. i iako je bio
svjestan da P. nije potpisao mjenicu predao tu mjenicu dana 09.12.2007.godine
u A.b. na osnovu koje je dobio kredit u iznosu od 6.000,00 €,dakle bio je
svjestan da nema ovlašćenje P. da unese njegove podatke u mjenicu ali uprkos
tome popunio je navedenu mjenicu podacima oštećenog P. i predao je u A. b. na
osnovu koje mjenice je uz ostalu dokumenaciju podigao kredit u iznosu od
6.000,00 €, dakle, znao je da se radi o lažnoj ispravi-mjenici i uprkos tome
predao je u banku, upotrijebio kao pravu, dakle postupao je sa direktnim
umišljajem u kojim radnjama optuženog stoje svi bitni elementi bića krivičnog
djela falsifikovanja isprave iz čl.412 st.2 u vezi st.1 Krivičnog zakonika, pa
je sud optuženog kao umišljajnog učinioca oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti
propisane čl.42 Kz koje utiču na vrstu i visinu kazne. Optuženi M. je mlad
čovjek, nezaposlen je, izdržavaju ga roditelji. Sve ove okolnosti su mu uzete
kao osobito olakšavajuće okolnosti i obzirom da je optuženi do sada već
jedanput osudjivan za krivično djelo iz iste glave Krivičnog zakonika što je
utvrdjeno iz izvoda iz KE to je sud mišljenja da se u konkretnom slučaju a
radi krivične pravne zaštite prema ovom optuženom jedino kaznom zatvora može
uticati da optuženi više ne vrši krivična djela pa je sud optuženom M.I.
obzirom na navedene osobito olakšavajuće okolnosti shodno čl.45 i 46 Kz
ublažio kaznu ispod zakonom predvidjenog minimuma za krivično djelo koje mu se
stavlja na teret i izrekao kaznu zatvora u trajanju od 45 dana smatrajući da
će se kaznom zatvora i u ovom trajanju u cjelosti postića svrha kažnjavanja
zakonom predvidjena i dovoljno uticati na optuženog da više nevrši krivična
djela.
Shodno čl.226 i 229 ZKP-a sud je obavezao optuženog da na ime paušala plati
Budžetu Crne Gore iznos od 27,50 € koji iznos je odmjeren obzirom na dužinu
trajanja i složenost krivičnog postupka te imovno stanje optuženog.
Shodno čl.239 ZKP-a sud je oštećenog P.R. koji je postavio imovinsko pravni
zahtjev u iznosu 6.880,00€ radi ostvarivanja istog uputio na parnicu jer se u
konkretnom slučaju radi o krivičnom djelu protiv pravnog saobraćaja gdje se
šteta ne javlja kao kvlifikatorni elemenat djela.
OSNOVNI SUD U PLJEVLJIMA , dana 14.05.2013.godine.
Zapisničar, S u d i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog