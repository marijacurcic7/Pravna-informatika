OSNOVNI SUD U ROŽAJAMA
K.br. 2/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnici Osnovnog državnog tužilaštva iz Rožaja
Kt.br. 211/12 od 27.12.2012.g. podnijeta protiv okrivljenog D. M. iz Rožaja,
zbog produženog krivičnog djela teška krađa iz čl. 240. st. 2. u vezi st. 1.
tačka 1. u vezi čl. 49. Krivičnog zakonika, nakon održanog glavnog i javnog
pretresa dana 16.04.2013.g. u prisustvu Zamjenika Osnovnog državnog tužioca
Armina Selmanovića, oštećenih Š. A. R. K. E. Z., A. Z. i okrivljenog, a u
odsustvu uredno pozvane oštećene M.K., donio je i dana 18.04.2013. javno
objavio
P R E S U D U
Okrivljeni  D.M., JMB , od oca H.i majke S. rođene K., rođen.godine, u
Rožajama, gdje i živi ul. „M.Pećanina“ bb, državljanin Crne Gore, razumije
crnogorski jezik a njegov jezik je bosanski, preduzetnik, oženjen, otac jednog
maloljetnog djeteta, pismen, zaršio šest razreda osnovne škole, siromašnog
imovnog stanja, neosuđivan.
K R I V J E
Što je:
dana 17/18.06.2012.godine, u ul. „30. septembar“ u Rožajama, u namjeri da sebi
pribavi protivpravnu imovinsku korist, provaljivanjem, oduzeo tuđe pokretne
stvari vlasništvo Š. A., u vrijednosti od 2.244,50 Eura, i to: jednu zlatnu
garnituru (tanji lančić, privjezak sa crvenim kamenom na lancu, minđuše sa
crvenim kamenjem i prsten sa crvenim kamenjem) u vrijednosti od 382,50 Eura,
jednu zlatnu ogrlicu sa bijelim kamenom u vrijednosti od 517,50 Eura, tri
zlatne narukvice u vrijednosti od 472,50 Eura, dva para zlatnih minđuša od
kojih su jedne sa plavim kamenom, a druge sa braon kamenom u vrijednosti od
225,00 Eura, jedan zlatni prsten sa bijelim kamenčićima u vrijednosti od 90,00
Eura, jedan zlatni prsten sa zelenim kamenom u vrijednosti od 67,50 Eura,
jedan zlatni prsten sa biserom u vrijednosti od 112,50 Eura, jedan zlatni
četvrtasti prsten sa braon kamenom u vrijednosti od 67,50 Eura i jedan zlatni
veći prsten elipsoidnog oblika sa kamenom braon boje u vrijednosti od 157,50
Eura, srebrnu garnituru (minđuše, prsten, privjezak i lanac) sa braon kamenjem
u vrijednosti od 62,00 Eura, srebrnu garnituru (minđuše, prsten i privjezak sa
braon kamenjem, bez lanca) u vrijednosti od 50,00 Eura i jednu plavu bisernu
garnituru (ogrlica, narukvica i minđuše) u vrijednosti od 40,00 Eura, na način
što je sa gornje strane kuće uskočio kroz otvoren prozor dimenzija 80 x 1 m, a
koji se nalazi na visini od 1,5 metar od zemlje, a zatim je iz ormara u
spavaćoj sobi oduzeo kutiju sa zlatnim i srebrnim nakitom,
dana 25.08.2012.godine, u selu Kalače, Opština Rožaje, u namjeri da sebi
pribavi protivpravnu imovinsku korist, obijanjem, oduzeo tuđe pokretne stvari
vlasništvo R. i M. K. u vrijednosti od 1.236,50 Eura, i to: novca u iznosu od
100,00 Eura, jednu zlatnu narukvicu u vrijednosti od 517,50 Eura, jedan zlatni
lanac u vrijednosti od 123,75 Eura, jedan zlatni lanac u vrijednosti od 112,50
Eura, jednu zlatnu burmu u vrijednosti od 67,50 Eura, jedan zlatni privjezak u
vrijednosti od 56,25 Eura i dva zlatna prstena u vrijednosti od 135,00 Eura,
jedan srebrni lanac u vrijednosti od 30,00 Eura, jedan srebrni privjezak,
jedne srebrne naušnice, jednu srebrnu garnituru u vrijednosti od 44,00 Eura
(lanac sa privjeskom, minđuše i prsten sa plavim kamenjem), jednu srebrnu
narukvicu deblju u vrijednosti od 30,00 Eura i jednu srebrnu narukvicu tanju u
vrijednosti od 20,00 Eura, na način što je na prozoru od špajza dimenzija
0,60m x1m, pocijepao mrežu za komarce, a zatim upotrebom fizičke snage i
podesnog sredstva obio prozor kroz koji je ušao u unutrašnjost kuće, a zatim
iz ormara na prvom spratu oduzeo sitni novac koji se nalazio u bifeu i zlatni
i srebrni nakit, koji se nalazio u jednoj kutiji,
dana 01/02.09.2012.godine, u ul. „30. septembar“ u Rožajama, u namjeri da sebi
pribavi protivpravnu imovinsku korist, obijanjem, oduzeo tuđe pokretne stvari
vlasništvo E. i A. Z., u vrijednosti od 3.003,75 Eura, i to: 2 pištolja (jedan
marke CZ, model M57, tip TT kalibra 7,62mm, fabričkog broja 64273 u
vrijednosti od 150,00 Eura i jedan marke CZ, kalibra 9mm fabričkog broja
39481, u vrijednosti od 150,00 Eura), jedan zlatni lanac u vrijednosti od
742,50 Eura, jednu zlatnu narukvicu halku u vrijednosti od 180,00 Eura, jednu
zlatnu ogrlicu u vrijednosti od 157,50 Eura, jedan zlatnik u vrijednosti od
67,50 Eura, jednu dječiju narukvicu u vrijednosti od 67,50 Eura, devet debljih
zlatnih ženskih prstenova u vrijednosti od 506,25 Eura, jedan zlatni prsten u
vrijednosti od 112,50 Eura, jedan par minđuša u vrijednosti od 45,00 Eura,
jedan privjezak zlatni u obliku srca u vrijednosti od 67,50 Eura, jedan par
minđuša u vrijednosti od 112,50 Eura, jedan dječiji zlatni privjezak (pločica
sa ugraviranim slovom L i zvjezdicama) u vrijednosti od 45,00 Eura, jednu
sajlu od bižuterije i novca u iznosu od 600,00 Eura (30,00 Eura iz dječije
kasice za novac i 570,00 Eura iz novčanika), na način što je nasilno obio
ulazna vrata na prvom spratu koja su bila zaključana, ušao u unutrašnjost i iz
dječije kasice oduzeo novac u iznosu od 30,00 eura, a zatim je spoljašnim
stepenicama došao do drugog sprata u koji je ušao kroz ulazna vrata koja
nijesu bila zaključana i hodnikom došao do spavaće sobe koja je bila
zaključana i upotrebom fizičke snage obio vrata od spavaće sobe u kojoj je
vršio premetačinu i oduzeo ostale stvari.
- čime je izvršio produženo krivično djelo teška krađa iz čl. 240. st. 2. u
vezi st. 1. tačka 1. u vezi čl. 49. Krivičnog zakonika.
pa ga sud primenom pomenutih zakonskih propisa i čl. 4, 13, 15, 32, 36 i 42
Krivičnog zakonika i čl. 374. Zakonika o krivičnom postupku
O S U Đ U J E
Na KAZNU ZATVORA u trajanju od 1 (jedne) godine.
Da plati na ime troškova krivičnog postupka iznos od 143,00 eura, u korist
budžeta Crne Gore.
Da plati na ime paušala iznos od 50,00 eura, u korist budžeta Crne Gore.
Da vrati oštećenoj Š. A. navedeni zlatni i srebrni nakit ili joj plati na ime
naknade štete iznos od 2.244,50 eura.
Da plati oštećenim E. i A.Z. na ime naknade štete iznos od 3.003,75 eura.
Da plati oštećenim R. i M. K. na ime naknade štete iznos od 1.112,50 eura, sve
u roku od 15 dana po pravosnažnosti ove presude, a za preostali iznos od
124,00 eura, oštećeni R. i M. K.se upućuju na građansku parnicu.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužnicu Kt.br.
211/12 od 27.12.2012.g., protiv okrivljenog D. M. iz Rožaja, zbog produženog
krivičnog djela teška krađa iz čl. 240. st. 2. u vezi st. 1. tačka 1. u vezi
čl. 49. Krivičnog zakonika (KZ).
Na glavnom pretresu Zamjenik ODT-a Armin Selmanović je precizirao činjenični
opis djela u pogledu datuma izvršenja djela kao u dispozitivu ove presude pod
stavom 1. i 3., s tom razlikom što u činjeničnom opisu koji se odnosi na
obijanje kuće oštećenih E. i A.Z. nije naveo da je okrivljeni nasilno obio
ulazna vrata na prvom spratu i da je sa tog sprata oduzeo 30,00 eura iz
dječije kasice, i da je spoljašnim stepenicama došao do drugog sprata, gdje je
oduzeo ostale stvari. Predložio je da sud okrivljenog oglasi krivim zbog
krivičnog djela koje mu je optužbom stavljeno na teret i da ga osudi na kaznu
zatvora u trajanju od jedne godine i dva mjeseca.
Oštećena Š. A. je u završnoj riječi istakla da se pridružuje krivičnom
gonjenju ODT-a u odnosu na okrivljenog i predložila je da sud obaveže
okrivljenog da joj vrati oduzeti nakit ili plati iznos od 2.244,50 eura na ime
naknade štete koju joj je pričinio oduzimanjem nakita.
Oštećeni R. K. je u završnoj riječi istakao da se ne pridružuje krivičnom
gonjenju ODT-a u odnosu na okrivljenog. Predložio je da sud obaveže
okrivljenog da njemu i njegovoj supruzi-oštećenoj M. vrati iznos od 1.236,50
eura na ime naknade štete za oduzeti nakit i novac.
Oštećeni E. i A. Z.u završnoj riječi su izjavili da se pridružuju krivičnom
gonjenju ODT-a u odnosu na okrivljenog i predlažu da sud obaveže okrivljenog
da im plati iznos od 3.003,75 eura na ime naknade štete za oduzete stvari.
Na glavnom pretresu održanom dana 16.04.2013.g., nije pristupila uredno
pozvana oštećena M. K., pa je sud pretres održao u njenom odsustvu. Na ranijem
pretresu oštećena M. je izjavila da se ne pridružuje krivičnom gonjenju ODT-a
u odnosu na okrivljenog, a postavlja odštetni zahtjev u iznosu koji je našao
vještak ekonomsko fin. struke.
Okrivljeni je u svojoj odbrani u istrazi na zapisniku Kt.br. 211/12 od
05.11.2012.g. istakao, da nije obio kuću Š. A. i S. H. i nije oduzeo nakit i
druge stvari iz ovih objekata. Istakao je da je obio kuću R. K., te je na
jednom prozoru pocijepao mrežu za komarce, ušao kroz otvoreni prozor u kuću iz
koje je oduzeo jedan zlatni lanac - ogrlicu, četiri zlatna prstena dva para
minđuša, jednu mušku burmu, dvije srebrne narukvice, jednu srebrnu garnituru,
srebrni lanac sa priveskom, srebrne minđuše i prsten. Zlatni nakit je prodao u
Novom Pazaru a srebrni nakit je vratio oštećenom sa kojim je u srodstvu.
Takođe je istakao da je obio kuću E. Z., tako što je ušao na vanjska vrata
koja su bila otključana i obio dvoje unutrašnjih vrata od dvije prostorije i
iz istih oduzeo 270,00 eura, zlatni nakit - narukvicu, tri-četiri prstena,
zlatni lanac. Ostali nakit, novac i pištolj koji mu se stavljaju na teret nije
oduzeo. Nakit koji je oduzeo je prodao u Novom Pazaru.
Na glavnom pretresu okrivljeni je ponovio iskaz iz istrage da nije obio kuću
A. Š. dana 18.06.2012.g.i kuću S. H. septembra mjeseca 2012.g.. Dodao je da je
u kritičnom periodu držao perionicu, preko puta kuće Š.A. i Š. muž je redovno
prao kola kod njega. U perionicu je radio A. R.. A. nije kazao da je obio kuću
Š. A. i nije mu govorio da ne gleda u pravcu njene kuće, da ne bi pomislila da
je on obio njenu kuću. Takodje je na pretresu ponovio iskaz iz istrage da je
obio kuću R. i M. K.avgusta mjeseca 2012.g. u selu Kalače, Opština Rožaje i
objasnio da je prvo pocijepao - uklonio mrežu za komarce sa prozora, a zatim
gurnuo okvir od prozora koji se otvorio i kroz taj otvor je ušao u kuću i iz
jedne sobe oduzeo navedeni nakit. Na glavnom pretresu okrivljeni je izmijenio
iskaz dat u istrazi u odnosu na obijanje kuće oštećenih E. i A.Z., ističući da
dana 01.09.2012.g. nije obio njihovu kuću u Rožajama i iz iste nije oduzeo
zlatni nakit i druge stvari za koje se tereti. Naglasio je da je pred ODT-om
priznao da je obio ovu kuću i oduzeo zlatni nakit a ne i pištolj i novac. Da
je tada priznao djelo, jer ga je bilo strah od policije koja ga je tukla u
stanici policije, a prilikom saslušanja pred ODT, u prisustvu branioca, nije
bio prisutan ni jedan policajac, niti je tužilac primjenjivao bilo kakvu silu
ili prijetnju prema njemu. Istakao je da je istina ovo što je kazao na
pretresu a ne ono pred ODT. U završnoj riječi je istakao da se osjeća krivim
što je obio kuću R. i M. K. i zbog toga se kaje i obećao je da će im
nadoknaditi štetu, pa je predložio je da ga sud što blaže kazni. Nije obio
kuće ostalim oštećenim te nije izvršio djelo u odnosu na njih, pa je predložio
da ga sud za ova djela oslobodi od optužbe.
Po ovoj krivično pravnoj stvari sud je izveo dokaze: saslušao svedoke -
oštećene Š. A., R. K., M. K., E. Z., A. Z.,  svedoke A. R.,  S. H., N. M.,
pročitao zapisnik o uviđaju Ispostave Rožaje br. 02-Sl od 19.06.2012.g.,
izvjaštaj kriminalističke tehnike br. 112/12 od 19.06.2012.g. , zapisnik o
uviđaju Ispostave Rožaje br. 02-Sl od 04.09.2012.g., izvjaštaj o uzrokovanju
tragova sa lica mjesta br. Sl-12 od 03.09.2012.g., zapisnik o uviđaju
Ispostave Rožaje br. Ku.150 od 03.09.2012.g., izvjaštaj o uzrokovanju tragova
sa lica mjesta br. Sl/12 od 03.09.2012.g., zapisnik o uviđaju Ispostave Rožaje
br. Ku.133 od 16.09.2012.g., izvjaštaj o uzrokovanju tragova sa lica mjesta
br. 174/12 od 16.09.2012.g., potvrdu o vraćanju privremeno oduzetih predmeta
K. R. bez broja od 30. 10.2012.g., izvještaj o DNK-a vještačenju forezničkog
centra br. 4250/12 sa fotodokumentacijom od 26.11.2012.g. , obavještenje
Uprave policije Ispostave Rožaje br. 02-245-4213 od 07.12.2012.g., nalaz i
mišljenje vještaka ekon. fin.struke S. K. od 25.12.2012.g., uvid u
fotodokumentaciju Ispostave Rožaje, izvještaji o analizi br. 2618/12 od
19.06.2012.g., i izvještaj o daktiloskopskom ispitivanju br. 2619/12 od
16.07.2012.g. koji se odnose na obijanje kuće Š. A., akt Ispostave Rožaje br.
02-240585 od 05.03.2013.g., sa izvještajima o daktiloskopskom ispitivanju
br.3805/12 od 19.09.2012.g., br. 3804/12 od 14.09.2012.g. i broj 4115 od
08.10.2012.g. izvršio uvid u izvod iz kaznene evidencije na ime okrivljenog.
Cijeneći odbranu okrivljenog i sve izvedene dokaze,kako pojedinačno tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljeni izvršio produženo krivično djelo
teška građa iz čl. 240. st. 2. u vezi st. 1. tač. 1. u vezi čl. 49. KZ, bliže
činjenično opisano u dispozitivu ove presude i da je zato kriv i
krivičnopravno odgovoran.
Do ovakvog utvrđenja, sud je došao na osnovu dokaza izvedenih u postupku, a
djelimično i iz iskaza okrivljenog.
Naime, iz iskaza svedoka - oštećene A. Š.proizilazi da joj je noći
17/18.06.2012.g. obijena porodična kuća u Ul "30. Septembar" u Rožajama, tako
što je izvršilac iskoristio njihovo odsustvo iz kuće i sa gornje strane ušao u
unutrašnjost kuće kroz otvoren prozor i iz jednog ormara u spavaćoj sobi
oduzeo kutiju sa zlatnim i srebrnim nakitom i to: jednu zlatnu garnituru
(tanji lančić, privjezak sa crvenim kamenom na lancu, minđuše sa crvenim
kamenjem i prsten sa crvenim kamenjem), jednu zlatnu ogrlicu sa bijelim
kamenom tri zlatne narukvice, dva para zlatnih minđuša od kojih su jedne sa
plavim kamenom, a druge sa braon kamenom, jedan zlatni prsten sa bijelim
kamenčićima, jedan zlatni prsten sa zelenim kamenom, jedan zlatni prsten sa
biserom, jedan zlatni četvrtasti prsten sa braon kamenom i jedan zlatni veći
prsten elipsoidnog oblika sa kamenom braon boje, srebrnu garnituru (minđuše,
prsten, privjezak i lanac) sa braon kamenjem, srebrnu garnituru (minđuše,
prsten i privjezak sa braon kamenjem, bez lanca) i jednu plavu bisernu
garnituru (ogrlica, narukvica i minđuše), čija je ukupna vrijednost iznosila
2. 244,50 eura, kako je našao vještak ekonomsko fin. struke. U policiji su joj
saopštili da je nakit oduzeo okrivljeni D.M.koji ima auto-perionicu iznad
njene kuće, kod koga je radio A.R..Da je nakon obijanja kuće razgovarala sa A.
majkom koja joj je rekla da joj je A. pričao da mu je okrivljeni u kritičnom
periodu govorio da ne gledaju u pravcu njene kuće da ne bi posumnjala da je on
obio kuću i oduzeo nakit . Iskaz ovog svedoka, sud je prihvatio kao jasan,
objektivan, uvjerljiv i istinit a dovodeći isti u vezu sa iskazom svedoka A.
R.dat pred ODT-om na zapiniku Kti. br. 11/12 od 05.11.2012.g. koji je sud
prihvatio kao uvjerljiv i istinit, iz kojeg se utvrđuje da je u kritičnom
periodu radio u perionici kod okrivljenog i da mu je on u poverenju kazao da
je obio kuću oštećene Š. A., čiji je muž često prao vozilo kod njih, i govorio
mu da ne gleda u pravcu njene kuće, da ne posumnjaju na njega, a u tom periodu
je često puta odlazio za Novi Pazar i imao dosta novca kod sebe, kao i u vezi
sa navodima iz zapisnika o uviđaju i izvještaja kriminalističke tehnike koje
je sud prihvatio kao jasne i određene iz kojih se utvrđuje da je prozor kroz
koji je ušao okrivljeni u kuću dim. 0,80 x 1 m, visine 1,5 m od zemlje, gdje
je pronađen trag od obuće, zaista se nedvosmisleno utvrđuje da je okrivljeni
kritičnog dana na opisani način ušao kroz otvoren prozor u kuću oštećene Š. i
oduzeo navedeni nakit. Da je vrijednost navedenog nakita u vrijeme izvršenja
djela pojedinačno iznosila kao u dispozitivu ove presude, a ukupna vrijednost
2.244,50 eura, utvrđeno je iz nalaza i mišljenja vještaka ekonomsko fin.
struke S.K.koji je sud prihvatio kao jasan,uvjerljiv, stručan i potkrijepljen
iskazom oštećene tako da nema sumnje u drugačije činjenično stanje.
Sud je cijenio iskaz svedoka A.R. dat na pretresu u kojem je istakao da mu
okrivljeni nije govorio da je obio kuću oštećene Š. A. i da ne gleda u pravcu
njene kuće da ne posumnjaju da je on to uradio, ali njegov iskaz, u ovom
dijelu, nije prihvatio obzirom da je isti neobjektivan, neuvjerljiv i
opovrgnut njegovim kazivanjem datim pred ODT-om, tim prije što je i sam naveo
da mu niko u policiji nije kazao šta da kaže pred ODT-om, niti je prilikom
davanja izjave bio prisiljen na bilo koji način da da takvu izjavu, a njegovom
saslušanju nijesu prisustvovali službenici policije, pa je njegovo kazivanje
da je takvu izjavu dao pred ODT-om zbog toga što ga je policija predhodno
maltretirala i govorila da će da ga stave na stolicu za utvrđivanje laži,
neobjektivno i usmjereno ka tome da izmjenom iskaza pomogne okrivljenom da
izbjegne krivičnopravnu odgovornost, što ne dovodi u sumnju već utvrđeno
činjenično stanje.
Sud je cijenio i navode iz izvještaja o analizi od 19.06.2012.g. i izvještaje
o daktiloskopskom ispitivanju od 16.07.2012.g. , pa je našao da isti nemaju
uticaja na drugačiji zaključak, obzirom da se iz ovih izvještaja vidi da na
cilindričnom ulošku ulaznih vrata kuće oštećene Š. nijesu uočeni tragovi
obijanja , te da pronađeni tragovi papilarnih linija nađeni u kući nijesu
podesni za dalji rad tj. za vještačenje.
Iz iskaza svedoka - oštećenih R. i M. K., proizilazi da im je dana
25.08.2012.g. obijena kuća u selu Kalače, Opština Rožaje, tako što je
izvršilac, za vrijeme njihovog odsustva, pocijepao mrežu za komarce na prozoru
od špajza, a zatim upotrebom fizičke snage i nekog predmeta obio prozor kroz
koji je ušao u unutrašnjost kuće i iz ormara na prvom spratu oduzeo 100,00
eura i zlatni i srebrni nakit i to: jednu zlatnu narukvicu, jedan zlatni
lanac, jedan zlatni lanac, jednu zlatnu burmu, jedan zlatni privjezak i dva
zlatna prstena, jedan srebrni lanac, jedan srebrni privjezak, jedne srebrne
naušnice, jednu srebrnu garnituru (lanac sa privjeskom, minđuše i prsten sa
plavim kamenjem), jednu srebrnu narukvicu deblju i jednu srebrnu narukvicu
tanju, čija je ukupna vrijednost iznosila 1.236,50 eura, kako je to našao
vještak ekonomsko fin. struke. Da su kasnije saznali da im je kuću obio
okrivljeni D. M.sa kojim su u srodstvu. Okrivljeni im je vratio srebrni nakit,
a nije vratio zlatni nakit i novac. Iskaz ovih svedoka, sud je prihvatio kao
jasne, objektivne i međusobno saglasne, a dovodeći iste u vezu sa navodima iz
zapisnika o uviđaju, izvještaja o uzrokovanju tragova sa lica mjesta od
03.09.2012.g. i potvrde o vraćanju predmeta oštećenom R. od 30.10.2012.g.,
koje je sud prihvatio kao jasne i određene, iz kojih proizilazi da je
okrivljeni obio prozor od špajza, dimenzija 0,60 x 1,00 m, nakon što je
pocijepao mrežu na istom, te da je oštećenom R. vraćen srebrni nakit, zaista
se nesumnjivo utvrđuje da je okrivljeni kritičnog dana na opisani način obio
kuću oštećenih i iz iste oduzeo navedeni zlatni i srebrni nakit i novac, a što
ni okrivljeni ne spori. Da je vrijednost navedenog nakita u vrijeme izvršenja
djela pojedinačno iznosila kao u dispozitivu ove presude, a ukupna vrijednost
1.236,50 eura, utvrđeno je iz nalaza i mišljenja vještaka ekonomsko fin.
struke S. K. koji je sud prihvatio kao jasan,uvjerljiv, stručan i
potkrijepljen iskazima oštećenih, tako da nema sumnje u drugačije činjenično
stanje.
Sud je cijenio i navode iz akta Ispostave Rožaje od 05.03.2013.g. i izvještaja
forezničkog centra o daktiloskopskom ispitivanju br. 3804/12 od 14.09.2012.g.,
pa je našao da isti nemaju uticaja na drugačiji zaključak obzirom da se iz
istih vidi da na dostavljenim uzorcima koji su uzeti iz kuće R. K.nijesu
pronađeni tragovi papilarnih linija, što ne dovodi u sumnju već utvrđeno
činjenično stanje.
Iz iskaza svedoka - oštećenih E. Z.i A.Z., proizilazi da im je dana
01/02.09.2012.g. obijena kuća u Ul. "30. Septembar" u Rožajama, tako što je
izvršilac prvo obio ulazna vrata na prvom spratu i ušao u unutrašnjost i
oduzeo 30,00 eura iz dečije kasice za novac, a zatim je spoljnjim stepenicama
došao do drugog sprata u koji je ušao kroz ulazna vrata koja nijesu bila
zaključana i hodnikom došao do spavaće sobe koja je bila zaključana, obio
vrata od ove sobe, izvršio premetačinu stvari i oduzeo 2 pištolja (jedan marke
CZ, model M57, tip TT kalibra 7,62mm, fabričkog broja 64273 i jedan marke CZ,
kalibra 9 mm fabričkog broja 39481, jedan zlatni lanac, jednu zlatnu narukvicu
halku, jednu zlatnu ogrlicu , jedan zlatnik, jednu dječiju narukvicu, devet
debljih zlatnih ženskih prstenova , jedan zlatni prsten, jedan par minđuša,
jedan privjezak zlatni u obliku srca, jedan par minđuša, jedan dječiji zlatni
privjezak (pločica sa ugraviranim slovom L i zvjezdicama), jednu sajlu od
bižuterije i novca u iznosu od 600,00 Eura (30,00 Eura iz dječije kasice za
novac i 570,00 Eura iz novčanika), čija je ukupna vrijednost iznosila 3.003,75
eura kako je to naveo vještak ekonomsko fin. struke. Iskaze ovih svedoka, sud
je prihvatio kao jasne, objektivne, uvjerljive i međusobno saglasne, a
dovodeći iste u vezu sa navodima iz zapisnika o uviđaju od 04.09.2012.g.
izvještaja o uzrokovanju tragova sa lica mjesta od 03.09.2012.g. iz kojih se
utvrđuje da su ulazna vrata na prvom spratu i vrata od spavaće sobe na drugom
spratu kuće oštećenih obijena i izvršena premetačina stvari i iz istih je
oduzet nakit, pištolj i novac, kao i jedna lampa zelene boje, te u vezu sa
izvještajem o DNK-a vještačenjem forezničkog centra od 26.12.2012.g. iz kojeg
se utvrđuje da na uzorcima izuzetim sa lampe zelene boje tj. iz unutrašnjosti
lampe ne može se eliminisati da tragovi koji su nađeni na unutrašnjosti ove
lampe potiču od lica D. M. , kao i u vezi objavlještenja Ispsotave Rožaje od
07.02.2012.g. iz kojeg se utvrđuje da su pištolji marke CZ, model M57, tip TT
kalibra 7,62 mm, fabričkog broja 64273 i marke CZ, kalibra 9 mm fabričkog
broja 39481 registrovani na ime E. Z. iz Rožaja zaista se nesumnjivo utvrđuje
da je okrivljeni kritičnog dana na opisani način obio kuću oštećenih i iz iste
oduzeo navedene pištolje i navedeni nakit i novac. Da je vrijednost navedenog
nakita u vrijeme izvršenja djela pojedinačno iznosila kao u dispozitivu ove
presude, a ukupna vrijednost 3.003,75 eura, utvrđeno je iz nalaza i mišljenja
vještaka ekonomsko fin. struke S. K. koji je sud prihvatio kao
jasan,uvjerljiv, stručan i potkrijepljen iskazima oštećenih, tako da nema
sumnje u drugačije činjenično stanje.
Iz iskaza svedoka S. H. proizilazi, da mu je septembra mjeseca 2012.g. obijena
kuća u Ul. "Veljka Vlahovića" i da mu je oduzeta jedna motorna testera marke
Stihl 041, jedna motorna testera marke Stihl 021, pištolj marke CZ, kalibra 9
mm fabričkog broja 40820, četiri komada ženskih zlatnih polomljenih prstenova,
jedan muški zlatni lanac dužine 50cm i debljine 2mm , dva ženska zlatna lanca
dužine 50cm, jedan zlatni ženski lanac – sajla, tri zlatne dječije narukvice
jednu hilti mašinu marke „Stars“ a, jednu bušilicu marke „Bosch“ veću, jednu
bušilicu marke „Bosch“ manju, jednu brusilicu marke „Bosch“ veću, jednu
brusilicu marke „Bosch“ manju, jedan komplet Aku odvijača, jedan kompjuter
marke „ Samsung“ sa pratećom opremom, jednu mikro talasnu pećnicu, jedan
komplet šerpi marke „ Zepter“ , jedan DVD, jedan video rekorder, jedan
akumulator od 90 A, jedan ispravljač i dva komada patika marke „ Puma“ ,tako
što je izvršilac obio vrata, ušao u unutrašnjost kuće i oduzeo pištolj i
zlatni nakit, i druge navedene stvari, što proizilazi i iz zapisnika o uviđaju
od 16.09.2012. g. i izvještaja o uzrokovanju tragova, tragovi iz kojeg se vidi
da su uzeti uzorci nađenih tragova , dok iz akta Ispostave Rožaje i izvještaja
o daktiloskopskom ispitivanju br. 4115/12 od 16.09.2012.g. se vidi da na
dostavljenim uzorcima nijesu pronađeni tragovi papilarnih linija. Imajući to u
vidu kao i iskaze svedoka S. H. i njegove sestre N., iz kojih proizilazi da ne
znaju koje obio S.kuću, te da S. nije siguran da je to uradio okrivljeni, jer
ga niko nije vidio na kritičnom mjestu, niti su stvari nađene kod njega, te
dovodeći to u vezu sa iskazom okrivljenog iz kojeg proizilazi da nije obio ovu
kuću, zaista se nesumnjivo zaključuje da nema dokaza koji bi sa sigurnošću
upućivali na zaključak da je okrivljeni obio kuću S. H. i oduzeo navedene
stvari.
Sud je cijenio iskaz okrivljenog pa je isti prihvatio u dijelu u kojem
priznaje odlučne činjenice. Naime, okrivljeni je u istrazi i na pretresu
priznao da je obio kuću vlasništvo R. i M. K. i oduzeo dio navedenih stvari.
Takođe u istrazi pred ODT-om je priznao da je obio kuću vlasništvo E. i A.Z. i
oduzeo dio navedenih stvari, pa je sud njegov iskaz u ovom dijelu prihvatio
kao objektivan, uvjerljiv i potkrijepljen dokazima izvedenim u postupku. Osim
toga, iskaz okrivljenog u dijelu u kojem ističe da nije obio kuću vlasništvo
S. H., sud je ocijenio kao objektivan, tim prije nijednim izvedenim dokazom
nije potkrijepljena teza optužbe da je on učestvovao u obijanju ove kuće i
oduzimanju navedenih stvari.
Međutim, okrivljeni se brani da nije obio kuću vlasništvo Š. A. i nije oduzeo
navedene stvari, a na pretresu se brani i da nije obio kuću vlasništvo E. i
A.Z. i oduzeo stvari iz ove kuće, pa je sud njegov iskaz u ovoj dijelu cijenio
kao neobjektivan, neuvjerljiv i opovrgnut dokazima izvedenim u postupku i
njegovim priznanjem datim u istrazi u odnosu na obijanje kuće oštećenih E. i
A., tako da je očigledno da okrivljeni sa ovakvom odbranom smišljeno i
sračunato nastoji da olakša sebi položaj u postupku ili pak izbjegne
krivičnopravnu odgovornost.
Dakle, u postupku je utvrđeno da je okrivljeni dana 17/18.06.2012.godine, u
ul. „30. septembar“ u Rožajama, u namjeri da sebi pribavi protivpravnu
imovinsku korist, provaljivanjem, oduzeo tuđe pokretne stvari vlasništvo Š.A.,
u vrijednosti od 2.244,50 Eura, i to: jednu zlatnu garnituru (tanji lančić,
privjezak sa crvenim kamenom na lancu, minđuše sa crvenim kamenjem i prsten sa
crvenim kamenjem) u vrijednosti od 382,50 Eura, jednu zlatnu ogrlicu sa
bijelim kamenom u vrijednosti od 517,50 Eura, tri zlatne narukvice u
vrijednosti od 472,50 Eura, dva para zlatnih minđuša od kojih su jedne sa
plavim kamenom, a druge sa braon kamenom u vrijednosti od 225,00 Eura, jedan
zlatni prsten sa bijelim kamenčićima u vrijednosti od 90,00 Eura, jedan zlatni
prsten sa zelenim kamenom u vrijednosti od 67,50 Eura, jedan zlatni prsten sa
biserom u vrijednosti od 112,50 Eura, jedan zlatni četvrtasti prsten sa braon
kamenom u vrijednosti od 67,50 Eura i jedan zlatni veći prsten elipsoidnog
oblika sa kamenom braon boje u vrijednosti od 157,50 Eura, srebrnu garnituru
(minđuše, prsten, privjezak i lanac) sa braon kamenjem u vrijednosti od 62,00
Eura, srebrnu garnituru (minđuše, prsten i privjezak sa braon kamenjem, bez
lanca) u vrijednosti od 50,00 Eura i jednu plavu bisernu garnituru (ogrlica,
narukvica i minđuše) u vrijednosti od 40,00 Eura, na način što je sa gornje
strane kuće uskočio kroz otvoren prozor dimenzija 80 x 1 m, a koji se nalazi
na visini od 1,5 metar od zemlje, a zatim je iz ormara u spavaćoj sobi oduzeo
kutiju sa zlatnim i srebrnim nakitom.
Takođe je utvrđeno da je okrivljeni dana 25.08.2012.godine, u selu Kalače,
Opština Rožaje, u namjeri da sebi pribavi protivpravnu imovinsku korist,
obijanjem, oduzeo tuđe pokretne stvari vlasništvo R. i M. K.u vrijednosti od
1.236,50 Eura, i to: novca u iznosu od 100,00 Eura, jednu zlatnu narukvicu u
vrijednosti od 517,50 Eura, jedan zlatni lanac u vrijednosti od 123,75 Eura,
jedan zlatni lanac u vrijednosti od 112,50 Eura, jednu zlatnu burmu u
vrijednosti od 67,50 Eura, jedan zlatni privjezak u vrijednosti od 56,25 Eura
i dva zlatna prstena u vrijednosti od 135,00 Eura, jedan srebrni lanac u
vrijednosti od 30,00 Eura, jedan srebrni privjezak, jedne srebrne naušnice,
jednu srebrnu garnituru u vrijednosti od 44,00 Eura (lanac sa privjeskom,
minđuše i prsten sa plavim kamenjem), jednu srebrnu narukvicu deblju u
vrijednosti od 30,00 Eura i jednu srebrnu narukvicu tanju u vrijednosti od
20,00 Eura, na način što je na prozoru od špajza dimenzija 0,60m x1m,
pocijepao mrežu za komarce, a zatim upotrebom fizičke snage i podesnog
sredstva obio prozor kroz koji je ušao u unutrašnjost kuće, a zatim iz ormara
na prvom spratu oduzeo sitni novac koji se nalazio u bifeu i zlatni i srebrni
nakit, koji se nalazio u jednoj kutiji.
Nadalje je utvrđeno da je okrivljeni dana 01/02.09.2012.godine, u ul. „30.
septembar“ u Rožajama, u namjeri da sebi pribavi protivpravnu imovinsku
korist, obijanjem, oduzeo tuđe pokretne stvari vlasništvo E. i A. . u
vrijednosti od 3.003,75 Eura, i to: 2 pištolja (jedan marke CZ, model M57, tip
TT kalibra 7,62mm, fabričkog broja 64273 u vrijednosti od 150,00 Eura i jedan
marke CZ, kalibra 9mm fabričkog broja 39481, u vrijednosti od 150,00 Eura),
jedan zlatni lanac u vrijednosti od 742,50 Eura, jednu zlatnu narukvicu halku
u vrijednosti od 180,00 Eura, jednu zlatnu ogrlicu u vrijednosti od 157,50
Eura, jedan zlatnik u vrijednosti od 67,50 Eura, jednu dječiju narukvicu u
vrijednosti od 67,50 Eura, devet debljih zlatnih ženskih prstenova u
vrijednosti od 506,25 Eura, jedan zlatni prsten u vrijednosti od 112,50 Eura,
jedan par minđuša u vrijednosti od 45,00 Eura, jedan privjezak zlatni u obliku
srca u vrijednosti od 67,50 Eura, jedan par minđuša u vrijednosti od 112,50
Eura, jedan dječiji zlatni privjezak (pločica sa ugraviranim slovom L i
zvjezdicama) u vrijednosti od 45,00 Eura, jednu sajlu od bižuterije i novca u
iznosu od 600,00 Eura (30,00 Eura iz dječije kasice za novac i 570,00 Eura iz
novčanika), na način što je nasilno obio ulazna vrata na prvom spratu koja su
bila zaključana, ušao u unutrašnjost i iz dječije kasice oduzeo novac u iznosu
od 30,00 eura, a zatim je spoljašnim stepenicama došao do drugog sprata u koji
je ušao kroz ulazna vrata koja nijesu bila zaključana i hodnikom došao do
spavaće sobe koja je bila zaključana i upotrebom fizičke snage obio vrata od
spavaće sobe u kojoj je vršio premetačinu i oduzeo ostale stvari.
Cijeneći psihički odnos okrivljenog prema učinjenim krivičnim djelima, sud je
našao da je isti bio svjestan svojih djela tj. svjetan da preduzima opisane
radnje u cilju nastupanja zabranjenih posledica, znajući za njihovu
protivpravnost i to je htio pa je postupao sa umišljajem u odnosu na svako
pojedinačno djelo. Pošto je okrivljeni izvršio tri krivična djela teške krađe
u kratkoj vremenskoj povezanosti, korišćenjem iste situacije na jedinstvenom
prostoru, koja djela su obuhvaćena njegovim jedinstvenim umišljajem, to se
ista kvalifikuju kao jedno - produženo krivično djelo.
S obzirom da u postupku nije dokazana teza optužbe da je okrivljeni obio kuću
S. H. i oduzeo navedene stvari iz iste, jer na to ne upućuje ni jedan izvedeni
dokaz u postupku, to je sud iz konstrukcije produženog krivičnog djela koje je
okrivljenom optužbom stavljeno na teret, izostavio činjenični opis djela koje
se odnosi na obijanje kuće S. H., smatrajući da time nije povrijedio identitet
optužbe i presude.
Takođe sud je djemično izmijenio činjenični opis djela kao u stavu 3.
dispozitiva presude i prilagodio ga utvrđenom činjeničnom stanju ubijeđen da
time nije povrijeđen identitet optužbe i presude.
Pravnom ocjenom utvrđenog činjeničnog stanja sud je našao, da su u radnjama
okrivljenog sadržani svi bitni elementi krivičnog djela teška krađa iz čl.
240. st. 2. u vezi st. 1. tačka 1. u vezi čl. 49. KZ, za koje djelo je sud
istog oglasio krivim i osudio ga na kaznu zatvora u trajanju od jedne godine.
Prilikom odlučivanja o izboru vrste i visine kazne, sud je imao u vidu sve
okolnosti iz čl. 42. KZ, koje utiču da kazna bude veća ili manja, pa je
okrivljenom od olakšavajućih okolnosti cijenio njegove porodične prilike -
otac jednog maloletnog djeteta, siromašno imovno stanje i raniju
neosuđivanost, dok otežavajuće okolnosti u konkretnom slučaju nije našao.
Cijeneći navedene okolnosti kao i okolnosti pod kojima je djelo
izvršeno,držanje okrivljenog nakon izvršenog djela i težinu nastupjele
posledice, sud je našao da je imalo mjesta izricanju ovakve vrste i visine
kazne, ubijeđen da je izrečena kazna zatvora u naznačenom trajanju, srazmjerna
težini izvršenog krivičnog djela i stepenu krivice okrivljenog i dovoljna za
ostvarenje svrhe kažnjavanja iz čl. 32. KZ u okviru opšte svrhe krivičnih
sankcija iz čl. 4. istog zakona.
Na osnovu čl. 229. u vezi čl. 226. st. 2. tač. 1.ZKP, sud je obavezao
okrivljenog da plati na ime troškova krivičnog postupka iznos od 143,00 eura,
u korist budžeta Crne Gore, koji troškovi se odnose na ime troškova za
vještačenje.
Na osnovu čl. 229 u vezi čl. 226. st. 1. tač. 9. i st. 3. ZKP, sud je obavezao
okrivljenog da plati na ime paušala iznos od 50,00 eura, u korist budžeta Crne
Gore, a ovo imajući u vidu trajanje i složenost krivičnog postupka kao i
imovno stanje okrivljenog.
Na osnovu čl. 239. st. 2. i čl. 240. ZKP, sud je obavezao okrivljenog da vrati
oštećenoj Š.A. zlatni i srebrni nakit naveden u dispozitivu presude ili da joj
plati na ime naknade štete iznos od 2.244,50 eura. jer je u postupku utvrđeno
da je u tom iznosu pričinio štetu oštećenoj.
Na osnovu čl. 239. st. 2. ZKP, sud je obavezao okrivljenog da plati oštećenim
E. i A. Z.na ime naknade štete iznos od 3.003,75 eura, jer je u postupku
utvrđeno da je u tom iznosu pričinio štetu oštećenim.
Na osnovu čl. 239. st. 2. ZKP, sud je obavezao okrivljenog da plati oštećenim
R. i M. K. na ime naknade štete iznos od 1.112,50 eura, jer je u postupku
utvrđeno da je u tom iznosu pričinio štetu oštećenim, obzirom da je utvrđeno
da je vrijednost oduzetog zlatnog nakita i novca u navedenom iznosu, a da je
oduzeti srebrni nakit vraćen oštećenima tako da se za preostali iznos od
124,00 eura, koliko iznosi vrijednost srebrnog nakita oštećeni R. i M.K.
upućuju na građansku parnicu.
Sa izloženog odlučeno je kao u dipozitivu ove presude.
OSNOVNI SUD U ROŽAJAMA, dana 18.04.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 15 dana od
dana prijema iste i to Višem sudu u Bijelom Polju, a preko ovog suda.