HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE
K.br.51/13
OSNOVNI SUD U HERCEG NOVOM, po sudiji Leković Branislavu ,uz učešće
zapisničara Milović Tereze, u krivičnom predmetu protiv okrivljenog R.M., zbog
krivičnog djela teška krađa iz čl.240.st.1.tačka 1. KZ, povodom optužnice ODT
Herceg Novi Kt.br.93/13 od 17.04.2013 godine, nakon održanog glavnog i javnog
pretresa dana 30.05.2013 godine, u prisustvu zamjenika Osnovnog državnog
tužioca Herceg Novi Stijović Rista,punomoćnika oštećenog adv.M.LJ.,
okrivljenog R.M. i branioca okrivljenog adv.R.I., donio je i javno objavio
sljedeću
P R E S U D U
Okrivljeni R.M., jmb ...,od oca Ž. i majk M.,rođene T. ,rođen ... godine u
P.,sa prebivalištem u selu B. bb,opština M..R Srbija,pismen sa završenom
sss,neoženjen,državljanin Srbije,osuđivan presudom Osnovnog suda u Herceg
Novom K.br.8/10 od 07.06.2010 godine zbog krivičnog djela iz čl.240.stav
1.tačka 1 KZ na kaznu zatvora u trajanju od 1 godine i presudom Osnovnog suda
u Nišu K.br. 15K.7794/10 od 04.11.2010 godine zbog krivičnog djela iz
čl.204.stav 1 KZ na kaznu zatvora u trajanju od 1 godine.
K r i v je
Što je:
U toku noći 13/14.04.2013 godine oko 01,00 časova u ul.... u Meljinama,opština
Herceg Novi,obio ugostiteljski objekat „K.“ vlasništvo oštećenog M.D. i oduzeo
novac u ukupnom iznosu od 172,50 eura,na način što je upotrebom podesnog
sredstva –pajserom nasilno otvorio pvc prozor koji se nalazi na sjevernoj
strani objekta,ušao u unutrašnjost istog i oduzeo novacu iznosu od 52,50 eura
koji se nalazio u metalnoj činiji na donjem dijelu šanka,a zatim upotrebom
pajsera nasilno otvorio dva slot aparata i iz istih oduzeo novac u iznosu od
120,00 eura,a sve u namjeri da njegovim prisvajanjem sebi pribavi protivpravnu
imovinsku korist,pri čemu je bio svjestan svog djela i htio njegovo izvršenje,
-čime je izvršio krivično djelo teška krađa iz čl.240.stav 1.tačka 1 Krivičnog zakonika .
pa ga sud, na osnovu čl.240.stav 1.tačka 1 KZ i primjenom čl.4,32,36, 42,51,
KZ te čl.374,229.stav 1 i 239.stav 2 ZKP-a
OSUĐUJE
Na kaznu zatvora u trajanju od 1(jedne) godine u koju kaznu mu se uračunava
vrijeme provedenu na zadržavanju i u pritvoru od 16.04.2013 godine do
13.05.2013 godine.
Okrivljeni se obavezuje da plati oštećenom M.D.iznos od 172,50 eura na ime
imovinskopravnog zahtjeva,a u preostalom dijelu se upućuje na parnični
postupak.
Okrivljeni se obavezuje da plati troškove krivičnog postupka u iznosu od
200,00 eura,kao i paušalni iznos od 50,00 eura u korist budžeta Crne Gore na
žiro račun 832-158-14 u roku od 15 dana od pravosnažnosti presude.
O b r a z l o ž e n j e
Osnovni državni tužilac Herceg Novi podnio je optužnicu Kt.br.93/13 od
17.04.2013.godine protiv okrivljenog R.M., zbog krivičnog djela teška krađa iz
čl.240 st.1 tač.1 KZ, konačno je na glavnom pretresu ostao pri optuižnici,te
predložio da se okrivljeni oglasi krivim i osudi po zakonu.
Okrivljeni R.M. je u svojoj odbrani priznao izvršenje krivičnog djela i svoju
krivicu zbog istog opisujući način i okolnosti pod kojima je isto izvršio.
Naime, okrivljeni je u bitnom naveo da posljednjih 6 mjeseci živi u Meljinama
sa svojom djevojkom S.L.,koja je nezaposlena i ima dvoje maloljetne djece iz
prethodnog braka.Dalje je naveo da nekoliko dana nisu imali šta da jedu jer
nisu imali novca ,pa je zbog toga odlučio da obije kafanu „K.“ koja se nalazi
u neposrednoj blizini stana u kom stanuju.Objasnio je da je u noći između 13 i
14.04.2013 godine oko 01,00 satidošao do kafane „K.“ i pajserom nasilno
otvorio pvc prozor koji se nalazi na terasi objekta.Zatim je ušao kroz taj
prozor u unutrašnjost kafane i iz metalne činije na donjem dijelu šanka uzeo
cjelokupni novac koji je bio u metalnim apoenima.Dalje je naveo da je zatim
pajserom nasilno otvorio dva poker aparata sa prednje strane i iz istih oduzeo
cjelokupni novac u papirnim i metalnim apoenima. Smatra da je sve ukupno uzeo
oko 120 eura i zatim otišao u svoj stan.Na glavnom pretresu je istakao da je
tačno da je kritičnom prilikom iz objekta oštećenog oduzeo ukupno 170,00 eura
,a ne zna precizan iznos.Pojasnio je da je novac potrošio za hranu i da se
kaje i izvinjava oštećenom zbog toga što je učinio ,da je spreman da mu
nadoknadi štetu u iznosu koji isti traži.
Radi pravilnog i potpunog utvrđivanja činjeničnog stanja sud je u dokaznom
postupku izveo dokaze saslušanjem oštećenog M.D.,te uvidom u fotodokumentaciju
UP PJ H.Novi br.143/13 od 14.04.2013 godine i medicinsku dokumentaciju na ime
R.M.-uvjerenje klinike za stomatologiju iz Niša od 2006 godine i osam
izvještaja ljekara specijalista od 2004 godine i čitanjem izvještaja iz
kaznene evidencije za okrivljenog.
Analizirajući izjavu okrivljenog R.M. i upoređujući je sa izvedenim dokazima
,sud je istu cijenio kao potpuno i jasno priznanje izvršenja krivičnog djela,
jer je uvjerljiva i potvrdjena ostalim izvedenim dokazima – iskazom oštećenog
u svojstvu svjedoka M.D., koji je istakao da mu je provaljen objekat i iz
istog oduzeto oko 170,00 eura ,te pismenim dokazom – fotodokumentacijom UP PJ
H.Novi iz koje se utvrđuje da je objekat obijen,te pričinjena šteta na prozoru
i ulaznim vratima,kao i na dva poker aparata.
Naime,oštećeni u svojstvu svjedoka M.D. je u bitnom izjavio da je vlasnik
objekta-kafea „K.“ u Meljinama,te da ga je dana 14.04.2013.godine oko 06,00
časova pozvala radnica i saopštila mu da je objekat obijen.Pozvao je policiju
i došao na lice mjesta i tom prilikom vidio da su obijena ulazna drvena vrata
na objektu kao i prozor PVC ,te da su u objektu obijena dva poker aparata i iz
istih oduzet novac kao i iz ladice a sve u ukupnom iznosu od oko 170,00 eura,a
to je inače bio cjelokupan novac koji se nalazio u lokalu.Istakao je da se
pridružuje krivičnom gonjenju protiv okrivljenog i postavlja imovinskopravni
zahtjev u iznosu od 500,00 eura ukupno a što se odnosi na oduzeti novac i
pričinjenu štetu na prozoru i vratima i obzirom da kafić nije radio par dana .
Sud je prihvatio iskaz ovog svjedoka jer je logičan i uvjerljiv,te
potkrijepljen sa materijalnim dokazima u spisu- fotodokumentacijom UP PJ
H.Novi ,a na isti ni stranke nisu imale primjedbi.
Iz fotodokumentacije UP PJ H.Novi od 14.04.2013 godine se utvrđuje da je
sačinjena dana 14.04.2013 godine od strane službenika UP PJ H.Novi povodom
obijanja objekta „K.“ u Meljinama,te se iz iste utvrđuje da je pričinjena
šteta na kliznom prozoru PVC u dijelu brave ,kao i na ulaznim drvenim vratima
u dijelu oko brave,te da su pričinjena oštećenja na dva poker aparata.
Sud je navedeni pismeni dokaz cijenio kao vjerodostojan jer je sačinjen u
zakonitoj proceduri,a na iste ni stranke nisu imale primjedbi.
Iz medicinske dokumentacije na ime okrivljenog-uvjerenja klinike za
stomatologiju iz Niša od 2006 godine i osam izvještaja ljekara specijalista
iste klinike od 2004 godine proizilazi da se okrivljeni liječio u navedenoj
zdravstvenoj ustanovi tokom 2004 i 2006 godine .
Sud je cijenio navedene pismene dokaze pa je našao da nisu od značaja u
konkretnom slučaju obzirom da se odnose na period 2004 i 2006 godine.
Uvidom u izvod iz kaznene evidencije za okrivljenog proizilazi da je ranije
osuđivan i to presudom Osnovnog suda u Herceg Novom K.br.8/10 od 07.06.2010
godine zbog krivičnog djela iz čl.240.stav 1.tačka 1 KZ na kaznu zatvora u
trajanju od 1 godine i presudom Osnovnog suda u Nišu K.br. 15K.7794/10 od
04.11.2010 godine zbog krivičnog djela iz čl.204.stav 1 KZ na kaznu zatvora u
trajanju od 1 godine.
Ocjenom izvedenih dokaza i to svakog pojedinačno i u njihovoj međusobnoj
vezi,te dovodeći ih u vezu sa priznanjem okrivljenog nesumnjivo je utvrdjeno
da je okrivljeni R.M. u noći između 13/14.04.2013,u namjeri da prisvajanjem
tuđih pokretnih stvari pribavi protivpravnu imovinsku korist,obio zatvoren
ugostiteljski objekat „K.“ ,na način da je upotrebom podesnog sredstva-pajsera
nasilno otvorio pvc prozor,zatim kroz isti ušao u unutrašnjost objekta i iz
istog oduzeo 52,50 eura koji se nalazio u metalnoj činiji na donjem dijelu
šanka,a zatim upotrebom pajsera nasilno otvorio dva slot aparata i iz istih
oduzeo 120,00 eura.
Pravno kvalifikujući ovako na nesumnjiv način utvrđeno činjenično stanje sud
je našao da se u radnjama okrivljenog stiču sva bitna obilježja krivičnog
djela teška krađa iz čl.240 st.1 tač.1 Krivičnog zakonika. Naime, okrivljeni
je u namjeri da sebi pribavi protivpravnu imovinsku korist, obio zatvoreni
prostor, na način što je podesnim sredstvom-pajserom nasilno otvorio pvc
prozor i kroz isti ušao u objekat i iz istog oduzeo sav novac koji je pronašao
u ladici,a zatim pajserom nasilno otvorio dva slot aparata i iz istih oduzeo
sav novac .
U odnosu na oblik vinosti,sud je utvrdio da je okrivljeni ovo krivično djelo
počinio sa umišljajem, jer je bio svjestan svog djela i htio je njegovo
izvršenje, a to obzirom da je bio svjestan da obija zatvoreni prostor i iz
istog oduzima sav novac koji je pronašao,u namjeri prisvajanja tuđe pokretne
stvari, a radi pribavljanja protivpravne imovinske koristi. Njegov umišljaj je
nesumnjivo utvrđen na naprijed opisani način, a obzirom da je priznao
izvršenje djela i svoju krivicu, a koje priznanje je potkrijepljeno ostalim
izvedenim dokazima.
Odlučujući o vrsti i visini krivične sankcije koju okrivljenom treba izreći za
počinjeno krivično djelo, sud je cijenio sve okolnosti iz 42 KZ,pa mu je od
olakšavajućih okolnosti cijenio da je priznao izvršenje djela i svoju krivicu
zbog istog i izrazio spremnost da oštećenom nadoknadi štetu,te okolnosti zbog
kojih je djelo izvršio-da kupi hranu za sebe i porodicu. Od otežavajućih
okolnosti sud je okrivljenom cijenio raniju osuđivanost pored ostalog i zbog
istovrsnog krivičnog djela. Sud je uvjerenja da je navedena kazna adekvatna
težini počinjenog krivičnog djela i stepenu krivice okrivljenog kao počinioca,
te da će se istom u okviru opšte svrhe izricanja krivičnih sankcija
predvidjene čl.4.KZ ostvariti i svrha kažnjavanja iz čl.32 istog Zakona.
Okrivljeni je obavezan da plati oštećenom M.D.iznos od 172,50 eura na ime
imovinskopravnog zahtjeva,obzirom da je provedenim dokazima i priznanjem
okrivljenog neusmnjivo utvrđeno da je okrivljeni kritičnom prilikom iz objekta
oštećenog oduzeo taj iznos novca,a u preostalom dijelu oštećeni je upućen na
parnični postupak jer podaci u ovom postupku nisu pružali osnov za presuđenje
u tom dijelu. Naime,oštećeni je postavio imovinsko pravni zahtjev u iznosu od
500 eura ,na ime oduzetog novca,te pričinjene štete na prozoru i vratima i
izgubljene zarade jer kafić nije radio par dana,a u tom dijelu sud nije
provodio dokaze radi utvrđivanja visine pričinjene štete na vratima i prozoru
i izgubljene zarade ,jer bi se pribavljanjem ovih podataka krivčni postupak
nepotrebno odugovlačio.
Odluka o troškovima krivičnog postupka zasniva se na odredbi čl.229.st.
1.ZKP-a, pa je sud okrivljenog obavezao da plati troškove krivičnog postupka u
iznosu od 200,00 eura,što se odnosi na troškove postavljenog branioca po
službenoj dužnosti okrivljenom u istražnom postupku,kao i paušalni iznos od
50,00 eura,koji je odmjeren u skladu sa složenosti i dužinom trajanja
krivičnog postupka i imovnim stanjem okrivljenog.
OSNOVNI SUD U HERCEG NOVOM
Dana 30.05.2013 godine.
Zapisničar Sudija
Milović Tereza Branislav Leković
Pravna pouka:
Protiv ove presude dozvoljena je žalba
u roku od 15 dana od dana prijema,
Višem sudu u Podgorici, a preko ovog suda.
DNA:
-ODT H.Novi
-okrivljenom 
- braniocu
- u spise