Posl.br.K.19/13
U IME CRNE GORE
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz sudjelovanje sudskog namještenika Martinović Aleksndre
kao zapisničara, u krivičnom predmetu okr.I M iz C, zbog krivičnog djela
produženo krivično djelo falsifikovanje i zloupotreba kreditnih kartica i
kartica za bezgotovinsko plaćanje iz čl.260.st.2.u vezi st.1. Krivičnog
zakonika,a u vezi čl.49.st.1.Krivičnog zakonika a po optužnom predlogu
Osnovnog državnog tužilaštva u Cetinju Kt.br.212/12 od 18.02.2013.godine,
nakon održanog glavnog i javnog pretresa dana 09.04.2013.godine, u prisustvu
savjetnika ODT-a u Cetinju Đ M, okrivljene I M i ošt. V D iz B, donio je dana
11. 04.2013.godine i javno objavio
P R E S U D U
Okr.I M,od oca M i majke M ,rođene M,rođena .......godine u P,Republika K,sa
prebivalištem u Podgorici, ........ 86 ,državljanka Srbje,labaratorijska
tehničarka ,razvedena,majka dva punoljetna djeteta ,pismena,sa završenom
srednjom školom,lošeg imovnog stanja
K r i v a j e:
Što je:
U vremenskom periodu od 22.06.do 26.06.2011.godine na bankomatu „Crnogorske
komercijalne banke“ A.D.Podgorica – filijale Cetinje ,u ulici Njegoševoj u
Cetinju ,iako svjesna da je zabranjeno neovlašćeno pribaviti tuđu pravu platnu
karticu i istu upotrijebiti ,neovlašćeno pribavila i voljno upotrijebila
platnu karticu „Crnogorske komercijalne banke“ A.D. Podgorica broj 3312
vlasništvo oštećenog V D iz B na način što je istu u više navrata upotrijebila
na bankomatu Crnogorske komercijalne banke A.D. Podgorica –Filijale Cetinje i
to : dana 22.06.2011.godine u 06,55 časova ,podižući i prisvajajući novac u
iznosu od 20,00 eura,dana 22.06.2011.godine u 06,56 časova podižući i
prisvajajući novac u iznosu od 20,00 eura,dana 24.06.2011.godine u 07,03
časova podižući i prisvajajući novac u iznosu od 50,00 eura,dana
24.06.2011.godine u 07,46 časova podižući i prisvajajući novac u iznosu od
50,00 eura i dana 26.06.2011.godine u 06,52 časova ,podižući i prisvajajući
novac u iznosu od 50,00 eura ,na koji način je upotrebom platne kartice sebi
pribavila protivpravnu imovinsku korist u ukupnom iznosu od 190,00 eura ,a
oštećenom za isti iznos pričinila imovinsku štetu
- čime je izvršila produženo krivično djelo falsifikovanje i zloupotreba
kreditnih kartica i kartica za bezgotovinsko plaćanje iz čl.260.st.2.u vezi
st.1.Krivičnog zakonika,a u vezi čl.49.st.1.Krivičnog zakonika.
pa joj Sud primjenom citiranih zakonskih propisa i primjenom č.4,5,13,15,42,
52,53,54, Krivičnog zakonika i čl.226-229,239 i 374 ZKP-a izriče
USLOVNU OSUDU
Kojom okrivljenoj utvrđuje kaznu zatvora u trajanju od 6 mjeseci i istovremeno
odredjuje da se navedena kazna neće izvršiti ukoliko okrivljena u vremenskom
periodu od dvije godine od dana pravosnažnosti presude ne počini novo krivično
djelo.
Troškova krivičnog postupka nije bilo,a obavezuje se okrivljena da na ime
paušala uplati iznos od 30,00 eura ,u korist Budžeta Crne Gore u roku od 15
dana po pravosnažnosti presude pod prijetnjom prinudnog izvršenja.
Oštećenom V D se dosudjuje imovinskopravni zahtjev u cjelosti-190,00 eura,koji
je okrivljena dužna platiti u roku od 15 dana po pravosnažnosti presude pod
prijetnjom prinudnog izvršenja.
O b r a z l o ž e nj e
ODT u C podnijelo je ovom sudu optužni predlog Kt.br.212/12 od
18.02.2013.godine protiv okrivljene I M, zbog produženog krivičnog djela
falsifikovanje i zloupotreba kreditnih kartica i kartica za bezgotovinsko
plaćanje iz čl.260.st.2.u vezi st.1.Krivičnog zakonika ,a u vezi
čl.49.st.1.Krivičnog zakonika.U završnoj riječi na glavnom pretresu zastupnik
optužbe je ostao pri podnijetom optužnom predlogu i predložio sudu da
okrivljenu oglasi krivom i osudi po zakonu, uzimajući u obzir sve olakšavajuće
okolnosti ,a posebno okolnost –potpuno i jasno priznanje okrivljene da je
počinio krivično djelo,koje je doprinjelo brzom i svestranom rasvjetljenju
krivičnopravne odgovornosti.
Okrivljena I M je u svojoj odbrani iznijetoj na glavnom pretresu u cjelosti
priznala izvršenje krivičnog djela koje joj je stavljeno na teret
,prihvatajući krivicu i krivičnopravnu odgovornost za počinjeno
djelo.Pojasnila je da je tačno da je u vremenskom periodu od 22.06.do
26.06.2011.godine na bankomatu „Crnogorske komercijalne banke“ A.D.Podgorica
–filijale Cetinje ,u ulici Njegoševoj u Cetinju ,iako svjesna da je zabranjeno
neovlašćeno pribaviti tuđu pravu platnu karticu i istu upotrijebiti
,neovlašćeno pribavila i voljno upotrijebila platnu karticu „Crnogorske
komercijalne banke“ A.D. Podgorica –Filijale Cetinje i to : dana
22.06.2011.godine u 06,55 časova ,podižući i prisvajajući novac u iznosu od
20,00 eura,dana 22.06.2011.godine u 06,56 časova podižući i prisvajajući novac
u iznosu od 20,00 eura,dana 24.06.2011.godine u 07,03 časova podižući i
prisvajajući novac u iznosu od 50,00 eura,dana 24.06.2011.godine u 07,46
časova podižući i prisvajajući novac u iznosu od 50,00 eura i dana
26.06.2011.godine u 06,52 časova ,podižući i prisvajajući novac u iznosu od
50,00 eura ,na koji način je upotrebom platne kartice sebi pribavila
protivpravnu imovinsku korist u ukupnom iznosu od 190,00 eura ,a oštećenom za
isti iznos pričinila imovinsku štetu .Izrazila je kajanje zbog preduzetih
radnji i žaljenje zbog preduzetih radnji,pojašnjavajući da nije imala novca
,pa je smatrala da će oštećenom uspjeti da ga vrati,prije negoli isti primjeti
da ga nema.Naglasila je da je promjenila i mjesto boravka ,jer će na taj način
lakše doći do zaposlenja.
Radi razjašnjenja date krivičnopravne stvari sud je u dokaznom postupku na
glavnom pretresu proveo dokaze: saslušao ošt.V D i pročitao izvještaj
„Crnogorske komercijalne banke“AD Podgorica od 12.11.2012.godine o
transakcjama kartice br.3312 za period od 01.05.2011.godine do
01.07.2011.godine.
Za napomenuti je da je sud odustao od provođenja dokaza čitanjem Izvoda iz
kaznene evidencije za okrivljenu,obzirom da je njegovo pribavljanje
otežano,tako da bi vodilo odugovlačenju postupka ,a nebi uticalo na donošenje
drugačije odluke.
Oštećeni V D je kod ovakve odbrane okrivljene naveo da ima da istakne da se ne
pridružuje krivičnom gonjenju protiv okrivljene,ali da postavlja
imovinskopavni zahtjev na ime nastale štete.
Iz izvještaja „Crnogorske komercijalne banke“AD Podgorica od 12.11.2012.godine
dat je prikaz o transakcjama kartice br.3312 za period od 01.05.2011.godine do
01.07.2011.godine, a iz kojeg proizilazi da su sve transakcije izvršene dana
22.06.2011.godine u 06,55 časova ; 06,56 časova, kada je podignut iznos od po
20,00 eura, dana 24.06.2011.godine u 07,03 časova ; 07,46 časova kada je
podignut iznod od po 50,00 eura i dana 26.06.2011. godine u 06,52 časova, kada
je podignut iznos od 50,00 eura.
Analizirajući činjenično stanje u spisima predmeta u sklopu sa odbranom
okrivljene - potpunim i jasnim priznajem sud je utvrdio da su rezultati
dokaznog postupka podkrijepili navode optužnog predloga da je okr.I M počinila
produženo krivično djelo falsifikovanje i zloupotreba kreditnih kartica i
kartica za bezgotovinsko plaćanje iz čl.260.st.2.u vezi st.1. Krivičnog
zakonika,a u vezi čl.49.st.1.krivičnog zakonika, činjenično i pravno opisano u
dispozitivu ove presude, a ovo iz sledećih razloga:
Naime,sud je nesumnjivo utvrdio da je okrivljena u vremenskom periodu od
22.06.do 26.06.2011.godine na bankomatu „Crnogorske komercijalne banke“
A.D.Podgorica –filijale Cetinje ,u ulici Njegoševoj u Cetinju ,iako svjesna da
je zabranjeno neovlašćeno pribaviti tuđu pravu platnu karticu i istu
upotrijebiti ,neovlašćeno pribavila i voljno upotrijebila platnu karticu
„Crnogorske komercijalne banke“ A.D. Podgorica –Filijale Cetinje i to: dana
22.06.2011.godine u 06,55 časova ,podižući i prisvajajući novac u iznosu od
20,00 eura,dana 22.06.2011.godine u 06,56 časova podižući i prisvajajući novac
u iznosu od 20,00 eura,dana 24.06.2011.godine u 07,03 časova podižući i
prisvajajući novac u iznosu od 50,00 eura,dana 24.06.2011.godine u 07,46
časova podižući i prisvajajući novac u iznosu od 50,00 eura i dana
26.06.2011.godine u 06,52 časova ,podižući i prisvajajući novac u iznosu od
50,00 eura ,na koji način je upotrebom platne kartice sebi pribavila
protivpravnu imovinsku korist u ukupnom iznosu od 190,00 eura ,a oštećenom za
isti iznos pričinila imovinsku štetu.
U ovakvim se radnjama okrivljene koje se sastoje u neovlašćenom pribavljanju
tuđe prave platne kartice i upotrebi iste,podizanju i prisvajanju novca
–protivpravne imovinske koristi u navedenom vremenskom periodu i iznosu kako
je predstavljen dispozitivom presude ,za koji je iznos oštećenom pričinila
imovinsku štetu stiču sva zakonska obilježja bića krivičnog djela
falsifikovanje i zloupotreba kreditnih kartica i kartica za bezgotovinsko
plaćanje iz čl.260.st.2.u vezi st.1. Krivičnog zakonika, pri čemu je sud
utvrdjujući subjektivan odnos okrivljene prema izvršenom krivičnom djelu
utvrdio direktan umišljaj, jer je ista bila svjesna svog djela i svih njegovih
obilježja i htjela je njegovo izvršenje što je i priznala na glavnom pretresu.
Sud je prihvatio konstrukciju tužilaštva da se radi o produženom krivičnom
djelu jer je više istih djela počinjeno u vremenskoj povezanosti od strane
okrivljene i koja predstavljaju cjelinu zbog istovjetnosti
oštećenog,korišćenje iste trajne situacije, kao i jedinstvenog umišljaja u
odnosu na svaku preduzetu radnju.
Imajući prednje u vidu ,a pritom cjeneci odbranu okrivljene- njeno potpuno i
jasno priznanje izvršenja krivičnog djela sud je kao jasnu i objektivnu u
cjelosti prihvatio,a isto je u saglasnosti sa činjeničnim stanjem u spisima
predmeta.
Prilikom odmjeravanja vrste i visine krivične sankcije koju će sud izreći
okrivljenoj cijenjene su okolnosti iz čl. 42. KZ-a, pa je sud od olakšavajućih
okolnosti na strani okrivljene utvrdio potpuno i jasno priznanje izvršenja
krivičnog djela koje je uistinu doprinjelo bržem rasvjetljenju krivičnopravne
stvari i nije vodilo odugovlačenju postupka, da se radi o majci dvoje djece,da
je izrazila žaljenje zbog preduzetih radnji,spremnost da naknadi nastalu štetu
oštećenom,okolnosti pod kojima je djelo izvršeno-teška materijalna situacija
,da se okrivljeni nije pridružio krivičnom gonjenju, dok otežavajućih
okolnosti van bitnih obilježja bića krivičnog djela u pitanju na njenoj strani
nije bilo. Sud je cijeneći tako utvrdjene okolnosti i imajući u vidu svrhu
kažnjavanja okrivljenoj utvrdio kaznu zatvora u trajanju od 6 mjeseci i
istovremeno našao da su ispunjeni uslovi za izricanje uslovne osude
odredjujući da se navedena kazna neće izvršiti ukoliko okrivljena u vremenskom
periodu od dvije godine od dana pravosnažnosti presude ne počini novo krivično
djelo uz uvjerenje suda da će se i uslovnom osudom uz prijetnju kazne postići
svrha njenog izricanja predvidjena čl. 53. KZ-a.
Prilikom izricanja uslovne osude Sud je vodeći računa o svrsi iste posebno
uzeo u obzir motiv, odnosno pobudu kojom se okrivljena rukovodila da izvrši
krivično djelo, tj.sud je mišljenja da je loša materijalna situacija u kojoj
se nalazi okrivljena rezultirala izršenje krivičnog djela, a posebno je sud
imao u vidu njeno držanje nakon učinjenog djela,tj.spremnost iste da
neutrališe negativne efekte djela ,na način što je promjenila sredinu kako bi
lakše došla do zaposlenja i oštećenom vratila ono što mu je protivpravno
pribavila.
Troškova krivičnog postupka nije bilo ,a odluka o paušalu u iznosu od 30,00
eura, temelji se na odredbi čl. 226 – 229 ZKP-a, a isti je odredjen srazmjerno
dužini trajanja krivičnog postupka i složenosti predmeta,kao i imovnim
prilikama okrivljene,koji je iznos okrivljena dužna platiti u roku od 15 dana
po pravosnažnosti presude u korist budžeta Crne Gore pod prijetnjom prinudnog
izvršenja.
Shodno čl.239.ZKP-a oštećenom V D je dosuđen imovinskopravni zahtjev u
cjelosti koji je okrivljena dužna naknaditi u roku od 15 dana po
pravosnažnosti presude pod prijetnjom prinudnog izvršenja.
Sa izloženog ,a shodno čl.374.ZKP-a,odlučeno je kao u izreci.
OSNOVNI SUD U CETINJU
Dana, 11.04.2013. godine
Zapisničar, S u d i j a,
Martinović Aleksandra Marija Ćupić, s.r.
PRAVNA POUKA:
Protiv ove presude može se
izjaviti žalba u roku od 8 dana
od dana prijema Višem sudu
u Podgorici,a preko ovog suda.