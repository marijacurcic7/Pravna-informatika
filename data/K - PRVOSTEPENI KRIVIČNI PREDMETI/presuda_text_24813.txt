Posl. br. K. 38/13
U I M E C R N E G O R E
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz sudjelovanje sudskog namještenika Martinović Aleksandre,
kao zapisničara, u krivičnom predmetu okr. T G iz C, zbog krivičngo djela
teško djelo protiv bezbjednosti javnog saobraćaja iz čl. 348. st. 3. u vezi
čl. 339. st. 3. u vezi st. 1. Krivičnog zakonika, po optužnom predlogu
Osnovnog državnog tužioca u C Kt. br. 233/12 od 12. 03. 2013. godine, nakon
održanog glavnog I javnog pretresa dana 25.04. 2013. godine u prisustvu
savjetnika ODT-a u Cetinju Đ M, okr T G iz C, donio je dana 29. 04. 2013.
godine I javno objavio
P R E S U D U
1. Okr. T G,jmbg: ……….., zv. “G”, od oca V i majke Z, rođene K, rođen …..
godine u C gdje i prebiva ul……. br. 64, državljanin Crne Gore, po zanimanju
fudbaler, neoženjen, pismen, sa završenom Srednjom školom, dobrog imovnog
stanja, neosuđivan
K r i v j e
Zato što je:
Dana 03.novembra 2012.godine, u 19,40 časova, na magistralnom putu Cetinje-
Podgorica, u mjestu zv. “Ulići”, opština Cetinje, upravljajući u saobraćaju
putničkim motornim vozilom marke “Audi A3” reg.oznaka …., vlasništvo ošt. V Ž
iz C, ne pridržavajući se saobraćajnih propisa iz čl. 35. st. 1. i čl. 37. st.
1. tačka 3. Zakona o bezbjednosti saobraćaja na putevima, ugrozio saobraćaj I
doveo u opasnost život I tijelo ljudi, na način što, iako je znao da je dužan
da se vozilom kreće brzinom koja je prilagodjena karakteristikama i stanju
puta, vidljivosti, preglednosti i drugim saobraćajnim uslovima, i da se na
putu van naselja, vozilom na smije kretati brzinom većom od 80 km/h, jer može
izazvati saobraćajnu nezgodu,i dovesti u opasnost živote I tijela ljudi, ali
je olako držao da do toga neće doći, krećući se navedenim vozilom iz pravca
Podgorice u pravcu Cetinja, nedozvoljenom i nebezbjednom brzinom kretanja od
oko 83 km/h, dok je dozvoljena brzina kretanja vozila na tom dijelu puta
iznosila do 80 km/h, a bezbjedna brzina kretanja vozila prema postojećim
saobraćajnim uslovima do 70 km/h, usljed čega je prilikom savladjivanja
kritičnog poteza puta nastupila destabilizacija I izlijetanje vozila van desne
ivice kolovoza , te nalijetanje bočne desne regije vozila na metalnu odbojnu
gredu, koja se nalazila uz desnu ivicu kolovoza, gledano iz pravca kretanja
okrivljenog, što je uzrokovalo odbijanje vozila, njegov prelazak preko lijeve
ivice kolovoza, I udar u kosinu zasjeka brda, koja se nalazila van lijeve
ivice kolovoza, gledano iz pravca kretanja okrivljenog, a nakon toga I ponovno
odbijanje vozila do desne kolovozne trake, gdje se zaustavilo, kojom prilikom
su saputnici, u njegovom vozilu zadobili tjelesne povrede, I to: oštećena
maloljetna M A iz Podgorice tešku tjelesnu povredu u vidu luksacije-išćšašenja
zgloba lijevog kuka, a oštećena Đ D iz Cetinja laku tjelesnu povredu u vidu:
kontuzije-nagnječenja glave I desne butine, I rane razderotine lijeve
podkoljenice, dok je na putničkom motornom vozilu marke “Audi A3” reg.oznaka
….. 504 (vrijednost 3.200,00 eura) prouzrokovao totalnu imovinsku štetu,
- čime je izvršio krivično djelo teško djelo protiv bezbjednosti javnog
saobraćaja iz čl. 348. st. 3. u vezi čl. 339. st. 3. u vezi st. 1.Krivičnog
zakonika,
- pa mu Sud primjenom citiranog zakonskog propisa, te primjenom članova 4,
5,13, 16, 17, 42, 52, 53, 54, KZ -a i čl. 226 – 229,239 i 374 ZKP-a izriče
USLOVNU OSUDU
Kojom okrivljenom utvrdjuje kaznu zatvora u trajanju od dva mjeseca i
istovremeno odredjuje da se navedena kazna neće izvršiti ukoliko okrivljeni u
vremenskom periodu od dvije godine od dana pravosnažnosti presude ne počini
novo krivično djelo.
Dužan je okrivljeni da na ime troškova krivičnog postupka uplati u korist
Budžeta Crne Gore ukupan iznos 132,00 eura, te na ime sudskog paušala iznos od
30,00 eura, u roku od 15 dana po pravosnažnosti presude pod prijetnjom
prinudnog izvršenja.
Oštećena mldb.M A se radi ostvarenja svog imovinskopravnog zahtjeva upućuje na
redovnu parnicu.
O b r a z l o ž e nj e
Osnovno državno tužilaštvo u C podnijetim opt. predlogom Kt.br. 233/12 od
12.03.2013.godine., okr. T G iz Cetinja, stavilo je na teret izvršenje
krivičnog djela teško djelo protiv bezbjednosti javnog saobraćaja iz čl. 348.
st. 3. u vezi čl. 339. st. 3. u vezi st. 1. Krivičnog zakonika. U završnoj
riječi na glavnom pretresu zamjenik ODT-a u Cetinju ostala je pri podnijetom
opt.predlogu i predložila sudu da okr. T G, oglasi krivim za predmetno
krivično djelo i osudi po zakonu.
Okr. T G, u svojoj odbrani je istakao da je dana 03.11.2012.godine, oko 19,40
časova iz Podgorice upravljao vozilom marke „Audi A3“, zlatne boje, koje je
vlasništvo njegovog komšije V Ž iz C, a koje mu je on prethodno pozjamio da
vozi, sa prijateljima Đ D, M A i Š N krenuli do Cetinja. Upravljao je vozilom,
a pored njega kao suvozač je sjedio Š N, dok su pozadi sjedjele M A i Đ D.
Negdje oko 19,40 časova , kada je došao u mjesto zvano“Ulići“ u jednu krivinu
je ušao malo brže. Po njegovoj procjeni kretao se brzinom od oko 80 km/h, i
izgubio je kontrolu nad vozilom, pa je vozilom udario bankinu koja se nalazila
uz desnu ivicu kolovoza, a onda se vozilo odbilo i prešlo na lijevu stranu
kolovoza, gdje je udarilo u brdo i tu se zaustavilo. Vidio je da su njegove
prijateljice povrijedjene,i ako je i on bio povrijedjen u predjelu glave i
koljena, izašao jeda im pomogne, a ubrzo su naišli i drugi vozači, koji su ih
smjestili u svoja vozila i odvezli u KBC u Podgoricu. Obzirom da su dugo
godina prijatelji, konstantno se interesovano za njihovo zdravlje, a komšiji V
Ž je nadoknadio štetu za vozilo, i isplatio mu 3.200,00 eura, koliko je
tražio. Žao mu je što je došlo do ovoga. Otprilike pola godine prije nezgode
je položio vozački ispit i počeo da vozi i uvijek je sa posebnom pažnjom
učestvovao u saobraćaju, a kako je auto koje je vozio bilo staro i nije bio
navikao da ga vozi, moguće da je loše procijenio brzinu kojom može da se kreće
bezbjedno.Prihvatio je krivicu i krivičnopravnu odgovornost za počinjeno
djelo.
Radi razrješenja ove krivičnopravne stvari, Sud je u dokaznom postupku na
glavnom pretresu proveo dokaze: na saglasan predlog stranaka umjesto
neposrednog saslušanja oštećenih Đ D i V Ž, svjedoka š N pročitao njihove
iskaze date na zapisniku kod ODT-a u C ,pročitao zapisnik o uviđaju
saobraćajne nezgode UP Ispostave C br.128/12 od 03.11.2012. godine, nalaz i
mišljenje sudskog vještaka saobraćajne struke ing.Š M Kt.br.233/12 od januara
mjeseca 2013.godine ,nalaz i mišljenje sudskog vještaka medicinske struke dr.R
S dat na zapisniku Kt.br.233/12 od 11.03.2013.godine sa pratećom medicinskom
dokumentacijom u spisima predmeta o vrsti i težini tjelesnih povreda za
oštećene : Đ D i mldb.M A,izvršio uvid u skicu lica mjesta saobraćajne nezgode
sačinjenu od strane UP Ispostave C dana 13.11.2012. godine ,te pročitao
izvještaj UP Ispostave Cetinje br.15-02-245-5108 od 09.01.2013.godine iz
kaznene evidencije za okr.T G.
Ošt. Đ D, u svom iskazu je navela da su se dana 03.11.2012.godine, oko 19,40
časova ona i njena sestra od tetke M A, kao i njeni prijatelji T G i Š N,
vozilom marke „Audi“ zlatne boje kretali iz pravca Podgorice u pravcu Cetinja.
T G je upravljao vozilom, a suvozač je bio Š N, dok su njih dvije sjedjele
pozadi. Dolaskom u mjesto Uliće, T G se koliko joj se čini, kretao vozilom
brzinom od oko 80-90 km/h i odjednom je izgubio kontrolu nad vozilom i udarili
su u bankinu, koja se nalazila uz desnu ivicu kolovoza, a onda se vozilo
odbilo, pa su udarili u stijenu koja se nalazila pored lijeve ivice kolovoza.
Dalje se ničega ne sjeća, probudila se u bolnicu u Podgorici i doktori su joj
rekli da je moguće da je imala potres mozga. Bila joj je slomljena lijeva šaka
i iščašena lijeva noga, ali nije ostajala u bolnicu, već je iste večeri otišla
kući. Ne sjeća se da su bile u bolnicu u Cetinju, nitise sjeća kako je
dospjela u KBC u Podgoricu. T G se svo vrijeme interesovao za njeno zdravlje.
Nije se pridružila krivičnom gonjenju protiv okrivljenog i nije postavila
odštetni zahtjev.
Ošt. V Ž, u svom iskazu je naveo da mu je T G kum, i više puta mu je tražio da
mu pozajmi auto. Izlazio mu je u susret i pozamljivao mu svoje vozilo. Tako i
dana 03.novembra 2012.godine, zamolio ga je da mu pozajmi vozilo marke „Audi
A3“ , zlatne boje, ne sjeća se koje su bile registarske oznake, zna da su bile
Kolašinske, a koje vozilo je bilo njegovo vlasništvo. Rekao mu je da treba da
ide negdje sa djevojkom i da će se brzo vratiti. Kako ga nije bilo duže
vrijeme zvao ga je na telefon, ali mu se nije javljao, a kasnije je na telefon
dobio njegovog strica, koji mu je rekao da su imali udes i da su u bolnici.
Odmah je pošao u bolnicu. Kada je G, dao vozilo, napomenuo mu je da ga vozi
polako, a vozilo je koristio svakodnevno i bilo je potpuno ispravno. T G mu je
nadoknadio štetu koju je imao na vozilu, odnosno isplatiomu je 3.200,00 eura,
obzirom da je vozilo bilo totalno havarisano. Nije se pridružio krivičnom
gonjenju protiv okrivljenog i nije postavio odštetni zahtjev, obzirom da je T
već nadoknadio svu pričinjenu štetu.
Svjedok Š N, u svom iskazu je naveo da se dana 03.11.2012. godine, nešto
poslije 19,00 časova, iz Podgorice prema Cetinju kretao vozilom marke „Audi
A3“ zlatne boje , sa T G, kao i M A i Đ D. T G je upravljao vozilom, a on je
bio na mjestu suvozača, dok su M A i Đ D sjedjele pozadi. Nijesu išli brzo, po
njegovoj procjeni T G je vozilo brzinom od oko 80-90 km/h, i dolaskom u mjesto
Ulići, G je izgubio kontrolu nad vozilom i udarili su u bankinu koja se
nalazila uz desnu ivicu kolovoza, pa su se odbili i poprečno preko kolovoza
prešli i udarili u stijenu koja se nalazila pored lijeve ivice kolovoza, gdje
su se i zaustavili. Vidio je da mu nije ništa i odmah je izašao da pomogne M A
i Đ D, a i T G im je prišao da im pomogne. Ubrzo je naišlo neko vozilo i njih
troje su odvezli u bolnicu, a on je ostao pored vozila da sačeka policiju.
Iz zapisnika o uvidjaju saobraćajne nezgode Uprave policije- Ispostave
Cetinje, br. 128/1212 od 03.11.2012.godine sa skicom lica mjesta soabraćajne
nezgode, sačinjene od strane Uprave policije-Ispostave C dana 03.11.2012.
godine proizilazi da su na licu mjesta saobraćajne nezgode zatekli p.m.v.
marke .... 504 u kolovoznoj traci, koja je naimjenjna za kretanje vozila iz
pravca Podgorice prema Cetinju, tako što je lijeva bočna strana vozila
okrenuta u pravcu Cetinja gledano iz pravca Podgorice prema Cetinju, tj., iz
pravca kretanja vozila. Na licu mjesta zateklu su odbojnu gredu (bankinu) koja
je oštećena u dužini od 11,30 metara.Uzeta je krv od lica T G na dalju analizu
u OB „D I“ na Cetinju.
Iz nalaza i mišljenja sudskog vještaka saobraćajne struke ing. Š M, Kt.br.
233/12 od januara mjeseca 2013. godine, proizilazi da je na osnovu podataka od
značaja za utvrdjenje uzroka ove nezgode i rezultata dinamičke analize,
proizašlo da je p.m.v. marke „Audi A-3“ oznake ..... 504 voženo brzinom oko 83
km/h u trenutku kada je ovo vozilo skrenulo preko desne ivice puta i naletjelo
na metalnu odbojnu gredu, lociranu pored desne strane kolovoza u smjeru
kretanja.Limitirajući uslovi saobraćaja: linija prostiranja puta, i stanje
kolovoza uslovljavali su bezbjednu brzinu kretanja vozila do 70 km/h ili 19,5
m/sec. Magistralnim putnim pravcem od Podgorice prema Cetinju, vozač sa p.m.v.
marke „Audi A-3“ ,reg.oznake ..... 504 kretao se brzinom oko 83 km/h. Prilikom
savladjivanja kritičnog poteza puta, usled neprilagodjene brzine kretanja
vozila uslovima saobraćaja: zakrivljenosti puta, nastupila je destabilizacija
vozila sa tendencijom izlijetanja vozila preko desne ivice puta, pri čemu je
vozilo u ovoj fazi prešlo preko desne ivice kolovoza,a zatim bočnom desnom
regijom naletjelo na metalnu odbojnu gredu (ogradu), lociranu duž desne ivice
kolovoza puta, koja je spriječila izlijetanje vozila preko desne ivice
kolovoza.Nakon bočnog nalijetanja vozila na ovu gradu, vozilo je prinudno
promijenilo putanju kretanja na lijevo, a zatim je nastavilo usporeno kretanje
prema lijevoj ivici kolovoza u smjeru kretanja prema Cetinju, preko koje ivice
je vozilo prešlo, a nakon toga udarilo u kosinu zasjeka puta,po lijevoj strani
kolovoza da bi se potom odbilo od ovog zasjeka, i zaustavilo na desnoj
kolovoznoj traci u smjeru kretanja. Ovom prilikom M A i Đ D, koje su se
nalazile kao saputnice u vozilu, zadobile su tjelesne povrede , dok je na
vozilu nastupila materijalna šteta.Linija prostiranja puta omogućavala je
vozaču putničkog vozila da zadrži vozilo na bezbjednoj putanji kretanja
vozila- 0,55 metara, uz uslov da se sa vozilom kretao u granicama bezbjedne
brzine do 70 km/h.Sve prednje rezultiralo je zaključkom vještaka da je do ove
nezgode došlo usled propusta u vožnji od strane vozača p.m.v. marke „Audi
A-3“,reg.oznaka .... 504. Ovo se ogleda u tome što isti nije prilagodio brzinu
kretanja vozila uslovima saobraćaja: liniji prostiranja puta i stanju
kolovoza, koje uslove je mogao da predvidi, usled čega je prilikom
savladjivanja kritičnog poteza puta, koji se prostire u obliku krivine,
nastupila destabilizacija vozila sa tendencijom izlijetanja vozila preko desne
ivice kolovoza puta, u smjeru kretanja,preko koje ivice je vozilo prešlo, a
zatim svojom bočnom desnom stranom školjke, naletjelo na metalnu odbojnu
gredu, lociranu uz desnu ivicu kolovoza puta, od koje se vozilo odilo prema
lijevoj ivici puta, preko koje ivice je prešlo i udarilo u kosinu zasjeka, po
lijevoj strani puta u smjeru kretanja, da bi se prisilno zaustavilo na
kolovozu puta i ovom prilikom: Đ D i M A koje su se nalazile kao saputnice u
ovom vozilu, zadobile su tjelesne povrede.
Iz nalaza i mišljenja sudskog vještaka medicinske struke dr. R S dat na
zapisniku Kt.br. 233/112 od 11.03.2013.godine, sa pratećeom medicinskom
dokumentacijom u spisima predmeta o vrsti i težini tjelesnih povreda za ošt. Đ
D i mldb. M A, proizilazi da su kod ošt. Đ D kritičnom prilikom konstatovane
povrede u vidu kontuzije-nagnječenja glave,kontuzija desne butine ,razderotine
lijeve podkoljenice do kojih je došlo prilikom saobraćajnog udesa kada je zbog
inercije ista udarala glavom i tijelom o unutrašnjost putničke kabine.Vještak
je mišljenja da je ošt.Đ D krivtičnom prilikom zadobila lake tjelesne povrede.
Vezano za ošt.M A vještak je konstatovao da su kod iste konkretnom prilikom
konstatovane povrede u vidu luksacije-iščašenje zgloba kuka lijevo ,do kojih
povreda je došlo prilikom saobraćajnog udesa vozila u kojem je ošt.bila
saputnik.Prilikom udara vozila zbog inercije došlo je do jakog oslonca na
lijevu nogu,kojom prilikom je došlo do pomjeranja i iščašenja zgloba kuka
lijevo.Ova povreda je morala biti operativno tretirana ,kojom prilikom je u
OET i uradjena ortopedska repozicija i plasirana koštana trakcija.Vještak je
mišljenja da je M A kritične prilike zadobila tešku tjelesnu povredu ,sa
višemjesečnim liječenjem.
Iz izvještaja UP Ispostave C, br. 15-02-245-5108 od 09.01.2013.godine iz KE za
okr. T G, utvrdjuje se da isti nije osudjivan.
Sud je odustao od saslušanja ošt. mldb. M A, obzirom da bi saslušanje iste ,a
obzirom na rezultate provedenog dokaznog postupka vodilo samo odugovlačenju
postupka ,a nebi uticalo na donošenje drugačije odluke.
Analizirajući rezultate dokaznog postupka, te na osnovu savjesne i brižljive
ocjene svih provedenih dokaza pojedinačno i u svojoj ukupnosti sud je
nesumnjivo utvrdio da je okr.T G, počinio krivično djelo teško djelo protiv
bezbjednosti javnog saobraćaja iz čl. 348. st. 3. u vezi čl. 339. st. 3. a u
vezi st. 1. Krivičnog zakonika.
Naime, sud je nesumnjivo utvrdio da je okrivljeni dana 03.novembra
2012.godine, u 19,40 časova, na magistralnom putu Cetinje-Podgorica, u mjestu
zv. “Ulići”, opština Cetinje, upravljajući u saobraćaju putničkim motornim
vozilom marke “Audi A3” reg.oznaka …. 504, vlasništvo ošt. V Ž iz C, ne
pridržavajući se saobraćajnih propisa iz čl. 35. st. 1. i čl. 37. st. 1. tačka
3. Zakona o bezbjednosti saobraćaja na putevima, ugrozio saobraćaj I doveo u
opasnost život I tijelo ljudi, na način što, iako je znao da je dužan da se
vozilom kreće brzinom koja je prilagodjena karakteristikama i stanju puta,
vidljivosti, preglednosti i drugim saobraćajnim uslovima, i da se na putu van
naselja, vozilom na smije kretati brzinom većom od 80 km/h, jer može izazvati
saobraćajnu nezgodu,i dovesti u opasnost živote I tijela ljudi, ali je olako
držao da do toga neće doći, krećući se navedenim vozilom iz pravca Podgorice u
pravcu Cetinja, nedozvoljenom i nebezbjednom brzinom kretanja od oko 83 km/h,
dok je dozvoljena brzina kretanja vozila na tom dijelu puta iznosila do 80
km/h, a bezbjedna brzina kretanja vozila prema postojećim saobraćajnim
uslovima do 70 km/h, usljed čega je prilikom savladjivanja kritičnog poteza
puta nastupil destabilizacija I izlijetanje vozila van desne ivice kolovoza ,
te nalijetanje bočne desne regije vozila na metalnu odbojnu gredu, koja se
nalazila uz desnu ivicu kolovoza, gledano iz pravca kretanja okrivljenog, što
je uzrokovalo odbijanje vozila, njegov prelazak preko lijeve ivice kolovoza, I
udar u kosinu zasjeka brda, koja se nalazila van lijeve ivice kolovoza,
gledano iz pravca kretanja okrivljenog, a nakon toga I ponovno odbijanje
vozila do desne kolovozne trake, gdje se zaustavilo, kojom prilikom su
saputnici, u njegovom vozilu zadobili tjelesne povrede, I to: oštećena
maloljetna M A iz Podgorice tešku tjelesnu povredu u vicu luksacije-išćšašenja
zgloba lijevog kuka, a oštećena Đ D iz C laku tjelesnu povredu u vidu:
kontuzije-nagnječenja glave I desne butane, I rane razderotine lijeve
podkoljenice, dok je na putničkom motornom vozilu marke “Audi A3” reg.oznaka
….. 504 (vrijednost 3.200,00 eura) prouzrokovao totalnu imovinsku štetu,
Postupajući na prednje opisani način okrivljeni je prekršio odredbe iz
čl.35.st.1.i čl.37.st.1.t.3. Zakona o bezbjednosti saobraćaja na putevima.
Naime, čl.35.st.1. Zakona o bezbjednosti saobraćaja na putevima predviđeno je
da je vozač dužan da brzinu kretanja vozila prilagodi karakteristikama i
stanju puta, vidljivosti, preglednosti, atmosferskim prilikama, stanju vozila
i tereta, gustini saobraćaja i drugim saobraćajnim uslovima, tako da vozilo
može blagovremeno zaustaviti pred svakom preprekom koju pod datim okolnostima
može da vidi ili predvidi,odnosno da vozilom upravlja na način kojim ne
ugrožava bezbjednost saobraćaja, dok je čl.37st.1.t.3. Zakona o bezbjednosti
saobraćaja na putevima predviđeno na putu van naselja vozač ne smije vozilom
da se kreće brzinom većom od 80 km/h na ostalim putevima.
Dakle, cijeneći citirane članove ZOBS-a na putevima u svijetlu konkretne
krivičnopravne stvari, da se zaključiti da je okrivljeni upravljajući u
saobraćaju putničkim motornim vozilom marke “Audi A3” reg.oznaka ….. 504,
vlasništvo ošt. V Ž iz C, ugrozio saobraćaj i doveo u opasnost život i tijelo
ljudi, na način što, iako je znao da je dužan da se vozilom kreće brzinom koja
je prilagodjena karakteristikama i stanju puta, vidljivosti, preglednosti i
drugim saobraćajnim uslovima, i da se na putu van naselja, vozilom na smije
kretati brzinom većom od 80 km/h, jer može izazvati saobraćajnu nezgodu,i
dovesti u opasnost živote I tijela ljudi, ali je olako držao da do toga neće
doći, krećući se navedenim vozilom iz pravca Podgorice u pravcu Cetinja,
nedozvoljenom i nebezbjednom brzinom kretanja od oko 83 km/h, dok je
dozvoljena brzina kretanja vozila na tom dijelu puta iznosila do 80 km/h, a
bezbjedna brzina kretanja vozila prema postojećim saobraćajnim uslovima do 70
km/h, usljed čega je prilikom savladjivanja kritičnog poteza puta nastupil
destabilizacija I izlijetanje vozila van desne ivice kolovoza , te nalijetanje
bočne desne regije vozila na metalnu odbojnu gredu, koja se nalazila uz desnu
ivicu kolovoza, gledano iz pravca kretanja okrivljenog, što je uzrokovalo
odbijanje vozila, njegov prelazak preko lijeve ivice kolovoza, i udar u kosinu
zasjeka brda, koja se nalazila van lijeve ivice kolovoza, gledano iz pravca
kretanja okrivljenog, a nakon toga i ponovno odbijanje vozila do desne
kolovozne trake, gdje se zaustavilo, kojom prilikom su saputnici, u njegovom
vozilu zadobili tjelesne povrede, i to: oštećena maloljetna M A iz Podgorice
tešku tjelesnu povredu u vicu luksacije-išćšašenja zgloba lijevog kuka, a
oštećena Đ D iz C laku tjelesnu povredu u vidu: kontuzije-nagnječenja glave i
desne butane, i rane razderotine lijeve podkoljenice, dok je na putničkom
motornom vozilu marke “Audi A3” reg.oznaka ….. 504 (vrijednost 3.200,00 eura)
prouzrokovao totalnu imovinsku štetu.
Dakle, u uzročno posledičnom smislu do nezgode je došlo usljed propusta u
vožnji okrivljenog,a koji se manifestuju u kršenju pobrojanih i citiranih
zakonskih propisa koji regulišu oblast saobraćaja na putevima.
Cijeneći izloženo okrivljeni se nije pridržavao citiranih saobraćajnih
propisa, pa je time ugrozio saobraćaj i doveo u opasnost život i tijelo ljudi,
pri čemu je bio svjestan da usled takvog ponašanja može nastupiti zabranjena
posledica, ali je olako držao da ona neće nastupiti, čime su se u njegovom
radnjama i nastupjelim posledicama stekla sva objektivna i subjektivna
obilježja bića krivičnog djela ugrožavanja javnog saobraćaja iz čl. 339. st.
3. u vezi st. 1. Krivičnog zakonika, kao osnovnog djela. Kako su usled
osnovnog djela kod ošt. mldb.M A nastupile teške tjelesne povrede,(a kod ošt.
Đ D lake tjelesne povrede), u odnosu na koje je okrivljeni postupao nehatno,
stekli su se uslovi za postojanje odgovornosti za težu posledicu propisanu čl.
17. KZ-a, čime je krivično djelo poprimilo kvalifikovani vid, poprimajući
obilježja bića krivičnog djela teško djelo protiv bezbjednosti javnog
saobraćaja iz čl. 348. st. 3. u vezi čl. 339. st. 3. u vezi st. 1. Krivičnog
zakonika.
Sud je kao uvjerljive, istinite i kao takve od presudne važnosti za
razjašnjenje ove krivičnopravne stvari, prihvatio provedene dokaze i to: iskaz
oštećene Đ D koja je objektivno prikazala kako je došlo do predmetne
saobraćajne nezgode,iskaz saslušanog svjedoka Š N, u sklopu sa zapisnikom o
uvidjaju saobraćajne nezgode sačinjenim od strane ovl.službenih lica UP
Ispostave C, nalazom i mišljenjem sudskog vještaka saobraćajne struke ing. Š M
o uzroku saobraćajne nezgode, kao dokaze od presudne važnosti za razjašnjenje
ove krivičnopravne stvari, zasnovan na egzaktnim matematičkim proračunima i
pravilima saobraćajne nauke i struke i mišljenjem sudskog vještaka med.struke
R dr. S, sa pratećom medicinskom dokumentacijom o vrsti i težini zadobijenih
tjelesnih povreda za oštećene , te skicom lica mjesta saobraćajne nezgode
sačinjenom od strane UP Ispostave C.
Sud je analizirao navode odbrane okrivljenog, koje navode njegove odbrane o
uzroku predmetne saobraćajne nezgode je prihvatio.
Sud je našao da je ošt.V Ž koji nije bio neposredni očevidac nezgode
objektivno svjedočio o onome što mu je poznato vezano za sami dogadjaj,ali
njegov iskaz nije od osobite krivičnopravne relevancije za konkretan dogadjaj.
Na osnovu svega izloženog sud je nesumnjivo utvrdio da je okrivljeni počinio
krivično djelo - teško djelo protiv bezbjednosti javnog saobraćaja iz čl. 348.
st. 3. u vezi čl. 339. st. 3. u vezi st. 1. Krivičnog zakonika za koje ga je
oglasio krivim i osudio kao u izreci.
Prilikom izbora vrste i visine krivične sankcije sud je cijenio sve okolnosti
iz čl. 42. KZ-a, koje su od uticaja da kazna bude manja ili veća, pa je od
olakšavajućih okolnosti na strani okrivljenog našao da se radi o mladoj osobi,
iskreno izraženo kajanje zbog situacije u kojoj se našao, da se oštećeni
nijesu pridružili krivičnom gonjenju, korektno držanje pred sudom, dok
otežavajućih okolnosti na strani okrivljenog van bitnih obilježja krivičnog
djela nije bilo , pa je Sud cijeneći tako utvrdjene okolnosti, a imajući u
vidu svrhu kažnjavanja, okrivljenom utvrdio kaznu zatvora u trajanju od dva
mjeseca odmjerivši kaznu u zakonom propisanim granicama za predmetno krivično
djelo i istovremeno našao da su ispunjeni uslovi za izricanje uslovne osude
propisani čl.54 KZ-a prije svega imajući u vidu cjelokupnu ličnost učinioca te
njegovo stvarno, izraženo kajanje i žaljenje zbog izvršenog djela odredjujući
da se izrečena kazna neće izvršiti ukoliko okrivljeni u vremenskom periodu od
dvije godine od dana pravosnažnosti presude ne počini novo krivično djelo uz
uvjerenje Suda da će se u konkretnom slučaju, a uzimajući u obzir prednje
navedene razloge i sa tako utvrdjenom kaznom postići svrha njenog izricanja
predvidjena čl.52 KZ-a.
Posebno je sud prilikom izricanja uslovne osude imao u vidu ličnost učinioca,
tj.njegovo držanje nakon počinjenog djela- interesovao se za zdravstveno
stanje oštećenih,što se odražava i na njihov stav prema njemu,izražen kroz
nepridruživanje krivičnom gonjenju,da je naknadio štetu ošt.V,kao i da je
ranije neosuđivan.
Na osnovu čl.226-229. Zakonika o krivičnom postupku obavezan je okrivljeni da
na ime troškova krivičnog postupka uplati iznos od 132,00 eura, od čega iznos
od 38,50 eura, na ime med.vještačenja, te iznos od 93,50 eura na ime
saobraćajnog vještačenja, kao i iznos od 30,00 eura, na ime sudskog paušala, a
koji je odredjen shodno dužini trajanja postupka, složenosti predmeta i
imovinskim prilikama okrivljenog.
Shodno čl.239.Zakonika o krivičnom postupku oštećene mldb.M A je radi
ostvarenja svog imovinskopravnog zahtjeva upućene na redovnu parnicu.
Na temelju izloženog shodno čl. 374. ZKP-a valjalo je odlučiti kao u izreci.
OSNOVNI SUD U CETINJU
Dana 29.04.2013.godine
Zapisničar, S u d i j a
Martinović Aleksandra Marija Ćupić
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici a preko ovog Suda.