Posl.br. K. 59/13
U I M E C R N E G O R E
OSNOVNI SUD U CETINJU, kao prvostepeni, krivični, po sudiji Ćupić Mariji, kao
sudiji pojedincu, uz sudjelovanje sudskog službenika Martinović Aleksandre,
kao zapisničara, u krivičnom predmetu okrivljenog K, V. iz Cetinja, zbog
krivičnog djela krađa iz čl. 239. stav 1. Krivičnog zakonika, a po optužnom
predlogu Osnovnog državnog tužilaštva u Cetinju Kt.br. 32/13 od 12.04.2013.
godine, nakon održanog glavnog i javnog pretresa dana 31.05.2013.godine, u
prisustvu Zamjenika ODT-a u Cetinju, R. S. okrivljenog K. V. ovl.predstavnika
oštećene ED Cetinje A. R. donio je i istog dana javno objavio
P R E S U D U
Okrivljeni K. V. od oca V. i majke K. rođene V. rođen …. godine u D. Republika
Makedonija, sa prebivalištem u Cetinju, nas.”…”, državljanin Crne Gore,
nezaposlen, oženjen, otac troje djece, pismen, sa završenom Osnovnom školom,
lošeg imovnog stanja,
K r i v je :
Što je :
U vremenskom periodu od 14.03. do 14.06.2012. godine, u svom poslovnom
prostoru, koji se nalazi u sklopu “Velike pijace”, u Cetinju, iako svjestan da
je oduzimanje tuđe pokretne stvari, u namjeri da njenim prisvajanjem sebi
pribavi protivpravnu imovinsku korist zabranjeno, voljno oduzeo i prisvojio
električnu energiju, vlasništvo oštećene “E. Crne Gore” AD Nikšić – E.
Cetinje, u količini od 6480 KWh, ukupne novčane vrijednosti od 357,03 eura, na
način što je mimo brojila marke “Iskra” br. 1040106, direktno spojio dvije
faze električne energije sa električnim potrošačima u poslovnom prostoru, tako
da se utrošena električna energija nije mogla registrovati na električnom
brojilu naznačene marke,
-čime je izvršio krivično djelo krađa iz čl.239. st.1. Krivičnog zakonika
- pa mu sud primjenom citiranog zakonskog propisa, te primjenom čl. čl. 4 st.
2, 5, 13,15, 42 st. 1, 52 ,53, 54 KZ -a i čl. 226 – 229, i 374 ZKP-a izriče
U S L O V N U O S U D U
Kojom okrivljenom utvrđuje kaznu zatvora u trajanju od trideset dana i
istovremeno određuje da se navedena kazna neće izvršiti ukoliko okrivljeni u
vremenskom periodu od jedne godine od dana pravosnažnosti presude ne počini
novo krivično djelo.
Obavezuje se okrivljeni da na ime troškova krivičnog postupka uplati iznos od
60,50 eura, te na ime paušala iznos od 30,00 eura u roku od 15 dana, po
pravosnažnosti presude pod prijetnjom prinudnog izvršenja u korist Budžeta
Crne Gore.
O b r a z l o ž e nj e
Osnovno državno tužilaštvo u Cetinju podnijelo je ovom sudu optužni predlog
Kt.br.32/13 od 12.04.2013. godine protiv okrivljenog K. V. iz Cetinja, zbog
krivičnog djela krađa iz čl. 239. stav 1. Krivičnog zakonika. U završnoj
riječi na glavnom pretresu zastupnica optužbe je ostala pri podnijetom
optužnom predlogu cijeneći da su potpunim i jasnim priznanjem u svemu
potvrđeni navodi optužnog akta ,te je predložila sudu da okrivljenog oglasi
krivim i osudi po zakonu uzimajući u obzir sve otežavajuće i olakšavajuće
okolnosti, a posebno njegovo jasno i potpuno priznanje na pretresu koje je
doprinijelo bržem utvrđivanju materijalne istine u predmetnoj krivičnopravnoj
stvari.
Okrivljeni K. V. je na glavnom pretresu u cjelosti priznao izvršenje krivičnog
djela koje mu je stavljeno na teret prihvatajući krivicu i krivičnopravnu
odgovornost za isto.Pojasnio je da je tačno da je u vremenskom periodu od
14.03. do 14.06.2012. godine, u svom poslovnom prostoru, koji se nalazi u
sklopu “Velike pijace”, u Cetinju, iako svjestan da je oduzimanje tuđe
pokretne stvari, u namjeri da njenim prisvajanjem sebi pribavi protivpravnu
imovinsku korist zabranjeno, voljno oduzeo i prisvojio električnu energiju,
vlasništvo oštećene “E. Crne Gore” AD Nikšić – E. Cetinje, u količini od 6480
KWh, ukupne novčane vrijednosti od 357,03 eura, na način što je mimo brojila
marke “Iskra” br. 1040106, direktno spojio dvije faze električne energije sa
električnim potrošačima u poslovnom prostoru, tako da se utrošena električna
energija nije mogla registrovati na električnom brojilu naznačene
marke.Izrazio je žaljenje zbog preduzetih radnji .
Imajući u vidu potpuno i jasno priznanje okrivljenog dato na glavnom pretresu
u čiju istinitost sud nije posumnjao jer je u potpunoj saglasnosti sa
činjeničnim stanjem u spisima predmeta na saglasan predlog stranaka nakon
saslušanja ovlašćenog predstavnika oštećene ED Cetinje A. R. ,te čitanja
nalaza i mišljenja sudskog vještaka elektrotehničke struke M. B. od
05.03.2013.go- dine, prekinut je dokazni postupak i prešlo se na izricanje
krivične sankcije u smislu čl.458.st.2.ZKP-a.
Iz iskaza ovlašćenog predstavnika oštećene ED Cetinje A. R. proizilazi da
imajući u vidu potupno i jasno priznanje okrivljenog može da navede da se
pridružuje krivičnom gonjenju protiv istog ,a da što se tiče imovinskopravnog
zahtjeva isti je proveden izvršnim postupkom .Naime,oštećena je dana
26.10.2012.godine podnijela akt br.401601 -9000949 od 26.10.2012.godine-
predlog za izvršenje ,na osnovu kojeg je Osnovni sud donio rješenje kojim je
određeno izvršenje Iv.br.2160/12 od 26.10.2012.godine,na iznos od 2874,00
eura.
Iz nalaza i mišljenja sudskog vještaka elektrotehničke struke M. B. od
05.03.2013.godine proizilazi da je okrivljeni mogao nelegalno oduzeti iz mreže
isporučioca za period od 90 dana - 6480 Kw/h električne energije što odgovara
novčanom ekvivalentu od 357,03 eura sa PDV-om.
Imajući u vidu potpuno i jasno priznanje okrivljenog u sklopu sa činjeničnim
stanjem u spisima predmeta sud je nesumnjivo utvrdio da je okrivljeni počinio
krivično djelo krađa iz čl.239.st.1. Krivičnog zakonika, činjenično i pravno
opisano u dispozitivu ove presude, a ovo iz sledećih razloga:
Nesporno je utvrđeno da je okrivljeni u vremenskom periodu od 14.03. do
14.06.2012. godine, u svom poslovnom prostoru, koji se nalazi u sklopu “Velike
pijace”, u Cetinju, iako svjestan da je oduzimanje tuđe pokretne stvari, u
namjeri da njenim prisvajanjem sebi pribavi protivpravnu imovinsku korist
zabranjeno, voljno oduzeo i prisvoio električnu energiju, vlasništvo oštećene
“E. Crne Gore” AD Nikšić – E. Cetinje, u količini od 6480 KWh, ukupne novčane
vrijednosti od 357,03 eura, na način što je mimo brojila marke “Iskra” br.
1040106, direktno spojio dvije faze električne energije sa električnim
potrošačima u poslovnom prostoru, tako da se utrošena električna energija nije
mogla registrovati na električnom brojilu naznačene marke.
U ovakvim se radnjama okrivljenog koje se sastoje u oduzimanju tuđe pokretne
stvari-električne energije, novčane u vrijednosti od 357,03 eura u svom
poslovnom prostoru, koji se nalazi u sklopu “Velike pijace”, u Cetinju, iako
svjestan da je oduzimanje tuđe pokretne stvari zabranjeno , u namjeri da
njenim prisvajanjem sebi pribavi protivpravnu imovinsku korist preko 150,00
eura ,voljno oduzeo i prisvojio električnu energiju, vlasništvo oštećene “E.
Crne Gore” AD Nikšić – E. Cetinje, stiču se sva zakonska obilježja bića
krivičnog djela kradja iz čl. 239. st. 1. KZ-a, pri čemu je sud utvrdjujući
subjektivan odnos okrivljenog prema izvršenom krivičnom djelu utvrdio direktan
umišljaj, jer je isti bio svjesan svog djela i svih njegovih obilježja i htjeo
njegovo izvršenje, što je priznao na glavnom pretresu i prihvatio krivicu i
krivičnopravnu odgovornost. Isti je bio svjestan da na način što je mimo
postavljenog električnog brojila marke ,,Iskra,, " br. 1040106, direktno
spojio dvije faze električne instalacije sa električnim potrošačima u
poslovnom prostoru ,tako da se utrošena električna energija nije mogla
registrovati na navedenom električnom brojilu, dok je njegov umišljaj po
mišljenju suda bio usmjeren na protivpravno oduzimanje električne energije sve
dok bude u mogućnosti da to čini).
Nalaz angažovanog sudskog vještaka elektrotehničke struke M. B. sud je u
cjelosti prihvatio kao stručan, jasan i istinit jer se vještak osvrnuo na
stvarnu i ukupnu moć spornog objekta.
Dakle, u nedostatku elemenata koji bi umanjili ili isključili sposbnost
okrivljenog da shvati značaj svojih postupaka i da njima upravlja, sud ga
nalazi krivično odgovornim i oglašava krivim.
Prilikom odmjeravanja vrste i visine krivične sankcije koju će sud izreći
okrivljenom cijenjene su okolnosti iz čl. 42. KZ-a, pa je Sud od olakšavajućih
okolnosti na strani okrivljenog našao potpuno i jasno priznanje izvršenja
krivičnog djela koje je doprinjelo bržem rasvetljenju predmetne krivičnopravne
stvari i nije vodilo odugovlačenju postupka,da se radi o porodičnoj osobi,
lošeg imovnog stanja, izraženo žaljenje zbog počinjenog djela , dok
otežavajućih okolnosti na njegovoj strani van bitnih obilježja bića krivičnog
djela u pitanju nije bilo, pa je Sud cijeneći tako utvrdjene okolnosti, a
imajući u vidu svrhu kažnjavanja okrivljenom utvrdio kaznu zatvora u trajanju
od 30 dana, odmjerivši kaznu u zakonom propisanim granicama za predmetno
krivično djelo i istovremeno našao da su ispunjeni uslovi za izricanje uslovne
osude propisani čl. 54. KZ-a, odredjujući da se izrečena kazna neće izvršiti
ukoliko okrivljeni u vremenskom periodu od jedne godine, od dana
pravosnažnosti presude ne počini novo krivično djelo, te uz uvjerenje suda da
će se u konkretnom slučaju postići svrha njenog izricanja predvidjena čl. 52.
KZ-a.
Okrivljeni je shodno čl. 226 -229 ZKP-a obavezan na uplatu troškova krivičnog
postupka u iznosu od 60,50 eura na ime nagrade angažovanom sudskom vještaku
elektrotehničke struke,te na ime paušala iznos od 30,00 eura, u korist budžeta
Crne Gore koji iznos je Sud odredio uzimajući u obzir konkretan slučaj,
trajanje postupka i složenost predmeta.
Sa izloženog shodno čl.374.ZKP-a odlučeno je kao u izreci presude.
OSNOVNI SUD U CETINJU
Dana,31.05.2013. godine
Zapisničar, S u d i j a ,
Martinović Aleksandra Marija Ćupić
PRAVNA POUKA:
Protiv ove presude može se izjaviti
žalba u roku od 8 dana od dana prijema,
Višem sudu u Podgorici, a preko ovog Suda.