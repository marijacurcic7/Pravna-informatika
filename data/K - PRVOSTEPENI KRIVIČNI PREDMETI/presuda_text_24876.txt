.. 107/13
OSNOVNI SUD U CETINJU, kao prvostepeni parnični, po sudiji Vojislavki Vuković,
u pravnoj stvari tužilje V. Lj. iz Cetinja, koju zastupa punomoćnik B. S. iz
Cetinja, protiv tuženog V. D., nepoznatog prebivališta, koga zastupa
privremeni zastupnik I. L. advokat iz cetinja, radi razvoda braka, nakon
glavne tajne rasprave održane dana 29.07.2011.godine, u prisustvu punomoćnika
tužilje, tužilje lično i privremenog zastupnika tuženog, dana
31.07.2013.godine, donio je
P R E S U D U
BRAK STRANAKA – tužilje V. Lj. i tuženog V. D. zaključen dana
31.05.1968.godine pred nadležnim organom Opštine Cetinje pod tekućim br.41 za
1968.godinu, RAZVODI SE shodno članu 56. Porodičnog zakona RCG.
Tužilja Lj. V. zadržava prezime V.
SVAKA STRANKA snosi svoje troškove postupka.
PRESUDA je pravosnažna.
O b r a z l o ž e nj e
Tužilja je ovom sudu podnijela tužbu za razvod braka u kojem su u bitnom
navela da je brak sa tuženim zaključila dana 31.05.1968. godine, pred
nadležnim organom Opštine Cetinje i da iz tog braka nemaju djece i zajedničke
imovine. Istakla je da su bračni odnosi u početku bili skladni, ali da je u
međuvremenu došlo do pogoršanja odnosa zbog neslaganja naravi.
U završnom izlaganju punomoćnik tužilje i privremeni zastupnik tuženog su
predložili da se brak razvede,
Tužilja je izjavila da će ubuduće nositi prezime V.
U dokaznom postupku sud je proveo sledeće dokaze: pročitao je izvod iz matičke
knjige vjenčanih pod tekućiom broje 41 za 1968. godinu za opštinu Cetinje,
dopis Ministarstva unutrašnjih poslova Crne Gore – Područne jedinice za
unutrašnje poslove Podgorica broj 09-UPI-206 od 07.03.2013.godine i saslušao
tužilju u svojstvu parnične stranke.
Sud je cijenio provedene dokaze svaki posebno i sve zajedno, savjesno i
brižljivo, shodno odredbi člana 9., ZPP-a, pa je utvrdio sledeće činjenjično
stanje:
Iz izvoda iz matične knjige vjenčanih pod tekućim brojem 41. za 1968 godinu za
opštinu Cetinje, utvrđuje se da je brak stranaka zaključen dana 31.05.1968.
godine, u Cetinju.
Iz dopisa Ministarstva unutrašnjih poslova Crne Gore – Područne jedinice za
unutrašnje poslove Podgorica broj 09-UPI-206 od 07.03.2013.godine, utvrđuje se
da je tuženi D. V. nepoznatog prebivališta.
Tužilja saslušana u svojstvu parnične stranake je izjavila da su bračni odnosi
među njima u početku bili skladni, ali da su se vremenom pogoršali, zbog
neslaganja naravi, te  da nema izgleda da se bračna zajednica održi. Takođe je
istakla da iz ovog braka nemaju zajedničke djece i imovine, te da je bračna
zajednica faktički prestala da postoji od septembra mjeseca 1994.godine.
Imajući u vidu utvrđeno činjenično stanje, činjenicu da su bračni odnosi
između stranaka trajno poremećeni bez mogućnosti da se u ubuduće usklade, te
da je bračna zajednica faktički prestala da postoji od septembra mjeseca
1994.godine, odlučeno je kao u izreci ove presude, a shodno članu 56.
Porodičnog zakonika Crne Gore.
Troškove postupka stranke nijesu tražile, pa je sud odlučio da svaka stranka
snosi svoje troškove postupka.
OSNOVNI SUD U CETINJU
Dana 31.07.2013. godine.
S U D I J A
Vojislavka Vuković
PRAVNA POUKA:
Protiv ove presude nije dozvoljena žalba, jer su se
stranke odrekle prava na istu.