Posl.br.K. 39/13
U I M E C R N E G O R E
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz sudjelovanje sudskog namještenika Aleksandre Martinović,
kao zapisničara,u krivičnom predmetu protiv okrivljenog K. R. iz Cetinja,zbog
krivičnog djela kradja iz čl. 239 st.1 KZ-a, po optužnom predlogu Osnovnog
državnog tužilaštva u Cetinju, Kt.br.232/12 od 13.03.2013.godine, nakon
održanog glavnog i javnog pretresa dana 04.07.2013.god. u prisustvu savjetnika
ODT D. M. okr. K. R. sa braniocem S. B adv iz Cetinja i ovlašćenog
predstavnika oštećene E. Cetinje A. R. donio je dana 09.07.2013.godine i javno
objavio ovu
P R E S U D U
Okr. K. R. zv. C., JMB ... od oca Lj.i majke M. rodjene V rodjen ....godine u
Cetinju, gdje i prebiva državljanin Crne Gore, po zanimanju službenik,
oženjen, otac dvoje djece, sa završenom srednjom školom, srednjeg imovnog
stanja, neosudjivan
K r i v j e
Što je:
U vremenskom periodu od 16. maja do 16. avgusta 2012.godine, u njegovoj kući,
u ulici. ... u Cetinju, u namjeri da oduzimanjem i prisvajanjem tudjih
pokretnih stvari u iznosu od preko 150,00 eura, sebi pribavi protivpravnu
imovinsku korist, iako svjestan da je oduzimanje i prisvajanje tudjih
pokretnih stvari zabranjeno, voljno preduzeo radnje neovlašćenog djelovanja na
električno brojilo marke "Iskra" br. 44207831, koje je bilo smješteno u
zaključanom ormaru, na stubu, na trotoaru neposredno ispred njegove kuće, na
način što je brojilo probio sa lijeve strane borerom prečnika Q4 mm, da bi
kroz tako načinjen otvor provukao drveni - roštiljski štapić i na taj način
zakočio disk u brojilu, tako da se utrošena električna energija u njegovoj
kući, preko električnog brojila nije mogla registrovati, dok je zakočen disk
brojila kojom prilikom je za navedeni vremenski period protivpravno oduzeo i
prisvojio 3229,77 KWh električne energije, novčane vrijednosti od 177,95 eura.
- čime je izvršio krivično djelo kradja iz čl. 239 st.1 KZ-a
- pa mu Sud primjenom citiranog zakonskih propisa, te primjenom čl. 4, 5, 13,
15, 42, 52, 53, 54 KZ-a, 226-229 i 374 ZKP-a, izriče
USLOVNU OSUDU
Kojom okrivljenom utvrdjuje kaznu zatvora u trajanju 30 (trideset) dana i
istovremeno odredjuje da se navedena kazna neće izvršiti u koliko okrivljeni u
vremenskom periodu od jedne godine od dana pravosnažnosti presude ne počini
novo krivično djelo.
Dužan je okrivljeni da na ime troškova krivičnog postupka plati iznos od
134,40 eura, te na ime paušala iznos od 30,00 eura, u roku od 15 dana od dana
pravosnažnosti presude, pod prijetnjom prinudnog izvršenja u korist budžeta
Crne Gre.
O b r a z l o ž e nj e
Osnovno državno tužilaštvo u Cetinju, podnijelo je ovom sudu Optužni predlog
Kt.br. 232/12 od 13.03.2013.godine protiv okr. K. R. iz Cetinja, zbog
krivičnog djela kradja iz čl. 239 st.1. KZ-a. U završnoj riječi na glavnom
pretresu zastupnik optužbe je istakao da je svim provedenim dokazima utvrdjena
krivica okr. K. R. za počinjeno krivično djelo stavljeno mu na teret , te je
predložio da se isti oglasi krivim i osudi po zakonu u granicama propisanim za
predmetno krivično djelo.
Branilac okrivljenog K..R. adv. S. B. iz Cetinja, u završnoj riječi je istakla
da tokom postupka ni jednim izvedenim dokazom nije utvrdjeno da je okrivljeni
izvršio krivično djelo koje mu se stavlja na teret. Naprotiv, činjenično
stanje utvrdjeno tokom postupka je u suprotnosti sa navodima optužnog akta.
Naime, okrivljenom je stavljeno na teret da je izvršio krivično djelo kradje,
na način što je zakočio disk u brojilo, tako da se utrošena eleketrična
energija u njegovoj kući preko električnog brojila nije mogla registrovati, a
što je u suprotnosti sa finansijskom i energetskom karticom potrošača, koja je
provedena kao dokaz u postupku, a iz koje se da jasno zaključiti da je mjerni
uredjaj okrivljenog registrovao potrošnju električne energije za period koji
mu se stavlja na teret. Nadalje, shodno nalazu i mišljenju vještaka
elektrotehničke struke operativne radnje izvedene na brojilu je jedino moglo
izvesti stručno lice - električar koji poznaje strukturu brojila, te da je
lice koje je preduzimalo ovu radnju moralo posjedovati ključ od ormarića u
kojem se nalazi sporni mjerni uredjaj.Okrivljeni niti je stručno lice, niti je
posjedovao ključ od ormarića, a što je dokazano tokom postupka. Takodje, nema
ni očevidaca koji bi mogli potvrditi da je okrivljeni izvodio operativne
radnje na mjernom uredjaju, te da se mjerni uredjaj nalazi na javnoj površini
van dvorišta i posjeda okrivljenog dostupan bilo kome. Smatra da bi sud
prilikom odlučivanja morao uzeti odredbu iz čl. 3 st.3. ZKP-a, da u slučaju
sumnje u postojanju činjenica koje čine obilježje krivičnog djela sud rešava
na način koji je povoljniji za okrivljenog. Predložila je da se okrivljeni
oslobodi od optužbe.
Okrivljeni krivokapić Rajko je u svojoj odbrani naveo da što se tiče krivične
prijave E. Cetinje br. 40-16-01-7891 od 31.08.2012.godine kao i krivične
prijave Uprave policije Ispostave Cetinje br. 03-Ku.180/2012 od
18.12.2012.godine da su ove krivične prijave potpuno neosnovane i da nema
nikakve veze sa izvršenjem krivičnog djela kradje koje mu se stavlja na teret.
Nezna, niti je bio prisutan, da li su radnici E. Cetinje na njegovom brojilu
pronašli nepravilnosti u vidu mehaničkog probijanja brojila sa lijeve strane
drvenom roštiljskom palicom, kada se na taj način zakočio disk u brojilu, jer
nije bio prisutan toj kontroli, a ni bilo ko od članova njegove porodice.
Pojasnio je da njegova četvoročlana porodica živi u porodičnoj kući čije je
dvorište ogradjeno, a da je električno brojilo izmješteno van kuće i dvorišta,
i da se isto nalazi na betonskom stubu, na prostoru trotoara, koji kao javnu
površinu koristi veći broj prolaznika. Brojilo je smješteno u ormaru zajedno
sa još jednim brojilom njegovog komšije L. T. On od toga ormara nema ključeve,
niti su mu potrebni, a da li ima L. to nezna. Brojilo, odnosno ormar se nalazi
na visini od oko jedan i po metar od trotoara. Redovnu mu stižu računi za
utrošenu električnu energiju i po tim računima ima izvjesna dugovanja prema E.
Cetinje i u medjuvremenu je dio duga izmirio, ali za dug nema nikakve veze
koji je povezan sa kradjom električne energije, jer to nikada nije ni radio.
Njegova kuća nema neke velike potrošače, nema ni parno grijanje, kao ni klimu,
grije se na drva i nije mu jasno kako je E. Cetinje došla do cifre od 4.315,39
eura i za koji vremenski period je obračunato da je on navodno u ovom iznosu
protivpravno oduzeo i prisvojio električne energije. Što se tiče kontrole koje
su vršili radnici E. Cetinje, istima nije prisustvovao, već je očigledno da su
radnici E. sami otvarali ormar i mjerili stanje utrošene električne energije,
te nakon toga su mu pristizali računi. Ko je probio njegovo brojilo i zbog
čega stvarno nezna, ali zna da se u tom periodu u njihovom komšiliku vršila
zamjena brojila, na način što su se umjesto starih postavljali novi uredjaji,
radi čega je da je stvarno napravio nepravilnosti na svom brojilu, iste bi
uklonio nebi čekao da ih pronadju prilikom kontrole. Istog dana kada je vršena
kontrola, odnosno 16.08.2012.godine isključena je električna energija u
njegovom domaćinstvu , a staro brojilo je zamijenjeno novim. Kada je došao
kući, na vrata od verande vidio je ostavljen zapisnik E. Cetinje o kontroli
koju su izvršili i nepravilnostima koje su konstatovali, kao i potvrdu
,odnosno zapisnik o zamjeni brojila. Nakon više njegovih prigovora, električna
energija je uključena početkom oktobra mjeseca 2012.godine i jedno mjesec dana
je imao električnu energiju u kući, koja se registrovala preko novog brojila i
ta potrošnja je bila onolika koliko se registrovalo preko starog brojila. U
novembru mjesecu na nezakonit način E. Cetinje mu je ponovo isključila
električnu energiju, tako da je i dan danas više nema u kući. Na kraju je
istakao da nijesu tačni navodi optužbe da je počinio krivično djelo koje mu je
stavljeno na teret i u svemu je prihvatio takodje odbranu svog branioca.
Radi razrešenja ove krivično pravne stvari Sud je u dokaznom postupku na
glavnom pretresu proveo dokaze; saslušao ovlašćenog predstavnika EP CG A.D.
Nikšić ED Cetinje A. R. svjedoke J. I. K. R. P. L. B. M. pročitao nalaz i
mišljenje sudskog vještaka elektrotehničke struke M. B. od 12.02.2013. godine,
saslušao vještaka elektrotehničke struke M. B. izvršio uvid u finansijsku i
energetsku karticu broj 40-16-01-5865 od 13. 06.2013. godine, pročitao
zapisnik EP CG AD Nikšić ED Cetinje o kontroli mjernog mjesta broj 1 od
16.08.2012. godine sa zapisnikom o zamjeni brojila od istog datuma, pročitao
izvještaj Uprave policije Ispostave Cetinje broj 02-245-149 od 21.01.2013.
godine iz KE za okrivljenog K. R.
Iz iskaza ovlašćenog predstavnika E. Cetinje A. R. proizilazi da o izvršenju
krivičnog djela krađe mogu najbolje posvjedočiti radnici E. Cetinje, koji su
bili u kontroli dana 16.08.2012. godine, odnosno koji su vršili pregled
brojila u ul. ... na području trafo-reona LPO, a u cilju ispitivanja terena i
pripremanja za ugradnju novih elektronskih brojila, pa samim tim i potrošača
K, R. čije se brojilo nalazi na tom području. Nezna koji inkasant je zadužen
za mjerenje utrošene električne energije na tom reonu i da li su se računi za
utrošenu električnu energiju redovno ispostavljali K. R. ali pretpostavlja da
jesu. Napomenula je, a iz razloga da ne dođe do neke zabune u terminološkom
smislu, a i u suštinskom, da se razlikuje očitavanje utrošene električne
energije, što podrazumijeva samo provjera utrošene električne energije za
obračunski period od mjesec dana, a što se vrši na mjestu na brojilu, gdje
stoje te brojke od kontrole brojila što podrazumijeva kontrolu cjelokupnog
brojila i njegovog pravilnog funkcionisanja, odnosno da li je na isto
djelovano kako sa spoljne strane, tako i sa unutrašnje strane, kao i iza table
i na ostalim instalacijama u stanu i van stana, dakle sve radnje koje bi na
jednom mjernom mjestu onemogućavale pravilno registrovanje utrošene električne
energije. Priložila je i tabelu za koji vremenski period je izvršen obračun
br.173/22/12, prema kojem je okr. K. R. protivpravno oduzeo i prisvojio
električnu energiju u iznosu od 4.315,39 eura. U završnoj riječi je istakla da
što se tiče odštetnog zahtjeva koju je utvrdila oštećena na iznos od 4.228,88
eura u toku je drugi postupak, odnosno izvršni postupak koji se vodi pred ovim
sudom, odnosno 20.03.2013.godine podnijet je predlog za izvršenje sa kojih
razloga nije postavila odštetni zahtjev.
.
Svjedok J. I. u svojoj izjavi je naveo da je bio član komisije koja je
kontrolisala reon ulice Peka Pavlovića, odnosno koja je vršila premjeravanje
radi postavljanja novih digitalnih brojila. Kada su došli do ormara u kojem je
bilo smješteno električno brojilo K.R. i još jednog lica, kada je inkasant K.
R. otključao ormar, pukla je jedna drvena grana, koja je kako su nakon toga
ustanovili bila postavljena kroz lijevu stranu ormara, tj. ta grana je
probijala ormar sa lijeve strane, a takođe i brojilo K. R. na koji način je
onemogućeno okretanje diska, a samim tim i mjerenje utrošene električne
energije preko toga brojila. O ovim nepravilnostima sačinjen je zapisnik, koji
je ispisao K. R. jer je takva praksa u njihovom preduzeću. Brojilo je
zamijenjeno istog dana i o tome je takođe sačinjen zapisnik, a umjesto tog
brojila postavljeno je novo "Landis" brojilo. Ormar u kojem je bilo smješteno
brojilo K. R. nalazi se na trotoaru ispred njegove kuće, ali van njegovog
dvorišta koje je ograđeno. Ormar je bio zaključan, a nalazi se na visini od
1,5 m od trotoara. Dalje,je naveo da radnjama koje su preduzete na ovom
brojilu, brojilo je blokirano, a što znači da se potrošnja električne energije
nije mogla uredno registrovati.
Svjedok K. R. svojoj izjavi je naveo da je dana 16.08.2012.godine zajedno sa
Pravilović Lazarom, poslovodjom u Elektrodistribuciji Cetinje, B. M. šefom
kontrole mjerenja i J. I. zaposlenim u Tehničkoj službi E. Cetinje, vršio
pregled ulice Peka Pavlovića, odnosno brojila koja se nalaze u toj ulici, radi
njihove zamjene i postavljanja novih digitalnih elektronskih brojila za
mjerenje električne energije. Prilikom kontrole brojila potrošača K. R.
utvrdjeno je da je njegovo brojilo marke "Iskra" broj 44207831, probjeno sa
lijeve strane i u isto je uvučena drvena palica, na koji način je zakočen disk
brojila i onemogućeno očitavanje utrošene električne energije, tj. onemogućeno
registrovanje utrošene električne energije na tom mjernom mjestu. Oni su po
uočavanju ovih nepravilnosti sačinili zapisnik broj 1. od 16.08.2012.godine u
kojem su konstatovali utvrdjene nepravilnosti, a tom prilikom K. R. nije bio
prisutan kontroli, a takodje ni niko od članova njegove porodice. On je u
svoje ime i u ime P. L. B. M. i J. I. potpisao ovaj zapisnik, obzirom da je
zadužen za kontrolu brojila na ovom reonu, tako da u praksi taj radnik koji
pravi zapisnik potpisuje prisutne radnike koji sa njim idu u kontrolu, kao što
je u konkretnom bio slučaj. Oni su istog dana zamijenili ovo brojilo i
ostavili ga u E. Cetinje, a umjesto njega su postavili novo digitalno brojilo
marke "Landis" br. 19099791, koje su postavili na isto mjesto, ali ga nijesu
priključili na elektrodistributivnu mrežu, jer je potrošač zatečen u kradji, a
o čemu su takodje sačinili zapisnik. Oba zapisnika su potrošaču K. R. ostavili
na ulaznim vratima kuće. Kako je vršen obračun protivpravno oduzete i
prisvojene električne energije nezna, niti je to njegov posao. Isto tako nezna
što se nakon ove kontrole dogadjalo. Dalje, je istakao da je redovno vršio
kontrolu ovog potrošača ,svakomjesečno i očitavanje električne energije sa
njegovog brojila. Brojilo je smješteno u ormaru, koji se nalazi na betonskom
stubu, na trotoaru , van kuće K. R. i van njegovog dvorišta koje je ogradjeno.
Ormar je zaključan, a ključeve od ovog ormara imaju svi inkasanti, koji
očitavaju električnu energiju jer je jedinstven ključ za sve novije ormare,
kao što je predmetni. Bez ključa se ne može otvoriti ormar, a kritične prilike
ormar je bio zaključan i nijesu primijetili da je nasilno otvaran. Osim
brojila K. R. u ovom ormaru smješteno je i brojilo L. Dj. koji je preminuo,
tako da sad brojilo koristi njegov sin. Dodao je i to da je ormar na visini od
oko 2 metra od trotoara. Kada mjeri utrošenu električnu energiju ne otvara
ormar iz razloga što je gornji dio ormara na kojem se nalazilo staklo
polomljeno (nezna kada), pa je jasno vidljivo koliko je K. R. utrošio
električne energije. Prilikom kontrole od 16.08.2012.godine oni su otvorili
ormar, zbog toga što su planirali da postave novo elektronsko brojilo, odnosno
da skeniraju stanje i tada su utvrdili nepravilnosti na brojilu, tako da nezna
kada je ova drvena palica uvučena u brojilo. Istakao je i to da predmetnom
prilikom, kao što je već i pojasnio, nadjene su nepravilnosti na brojilu koji
pripada okrivljenom, dok na drugom brojilu vlasnika L. Dj. nije bilo
nepravilnosti. Nije upućen da li da je na nekom drugom mjestu bila postavljena
grana da li bi se onemogućavalo registrovanje utroška električne energije jer
on samo vrši očitavanje utroška električne energije. Ne ide u kontrolu ,ali
napravi fotografisanje i sačini zapisnik. Kada disk nije blokiran onda se može
registrovati potrošnja električne nergije. Ne bi rekao da je oštećenje
vidljivo za sve prolaznike jer nije toliko oštećeno brojilo. Palica je
probijena sa spoljne strane ormarića, a od plastike do brojila se vidi da je
zavučeno ,a palica je u ravni sa ormarom. Ove nepravilnosti su mogle biti
vidljive samo kada se otvori ormar. Mjesečno kada vrši očitavanje ne otvara
ormar nego samo kroz staklo pročita utrošak i ovom prilikom nije vršena
kontrola nego su kolege samo došle da vide presjek kabla kako bi bilo
postavljeno novo brojilo. Brave se otvaraju posebnim ključem, a koji posjeduje
onaj koji očitava utrošak električne energije. Ključ koji posjeduje i kojim je
otvarano mjerno mjesto, odnosno ormarić u kojem je smješteno brojilo
okrivljenog je ključ koji je koristio za otvaranje svih ormarića u kojima su
smještena brojila ovoga tipa, jer postoje dva tipa ormarića.
Svjedok P. L. u svojoj izjavi je naveo da je bio član komisije koja je vršila
specifikaciju materijala i tehničkih uslova da bi se izvršio projekat
postavljanja novih daljinskih brojila na reonu ulice Peka Pavlovića, medju
kojima je spadao i potrošač K. R. Dakle, nije bila u pitanju ciljna kontrola
radi utvrdjivanja ispravnosti njegovog električnog brojila, već kontrola radi
sticanja uslova za postavljanje novog savremenog daljinskog brojila. Sa njim u
komisiji su bili još inkasant K. R. stručno lice B. M. i J. I. koji je bio
zadužen za održvanje trafostanice. Kada je K. R. otključao ormar primijetili
su da je sa lijeve strane brojila K. R. uvučena drvena - roštiljska palica
koja je blokirala okretanje diska u njegovom brojilu, a samim tim i očitavanje
utrošene električne energije preko tog brojila. Takodje su primijetili da je
sa spoljne lijeve strane ormara probijena rupa, kroz koju se zavisno prema
potrebi, očigledno uvlačila i izvlačila ta palica, tako da je bilo maltene
nemoguće primijetiti je bez otvaranja ormara. O ovim nepravilnostima K. R. je
u njihovom prisustvu sačinio zapisnik koji je prema pravilima E. ptopisao i u
njihovo ime, sa čime su i oni bili saglasni, tj. konstatovao je njihovo
prisustvo. Nakon toga, brojilo su odnijeli u El Cetinje, gdje se još uvijek
nalazi, a umjesto njega su postavili novo "Landis" brojilo o čemu su takodje
sačinili Zapisnik i oba ova zapisnika je K. R. ostavio u vratima potrošača K.
R. koji nije bio prisutan, kao ni neko od članova njegovog domaćinstva, i
isključen je sa napajanja električnom energijom. Brojilo K. R. nalazilo se na
trotoaru u ormaru koji je na visini od oko 1,60 metara, ormar je bio zaključan
i u ormaru se nalazilo još jedno brojilo, potrošača L. pok. Dj. Ključevi od
ovog ormara imaju inkasanti, koji su zaduženi za ovaj reon, kao i radnici D.
koji održavaju sistem. Ormar se nalazi van kuće i imanja potrošača K. R. koje
je ogradjeno, ali svega par metara od njegove kuće, jer su takva pravila E. da
se brojila postavljaju na granici izmedju privatnog i javnog vlasništva. Ormar
gdje je smješteno brojilo K. R. i pored toga što je zaključano, zbog
složenosti brave nije problem ni otključati od strane trećeg lica. Konkretnom
prilikom je zatečena drvena palica od ražnjića koja je bila uvčena kroz ormar
sa spoljne strane. Pojasnio je da je ormar plastičan, da se morao probiti sa
bočne strane i napravljan je bio čep na vrhu te paličice kako bi to bilo manje
vidljivo sa spoljne strane, pa i ofarban u istu crvenu boju. Dakle, dok se ne
otvori brojilo to nije ni bilo vidljivo, odnosno teško je bilo uočljivo, jer
se tu nalazi samo jedno staklo, duplo za ta dva brojila koja su unutar ormara.
Brojilo očitava utrošak, jer samo kada se djeluje na disk brojila u tom
slučaju se ne registruje utrošak električne energije, kao što je i u
konkretnom slučaju. Ovu radnju je bilo moguće preduzeti i bez otvaranja
ormara, sve zavisi od stručnosti lica koje je ovu radnju preduzimalo, ali u
svakom slučaju lakše je bilo ako se ormar otvori. Ovu radnju je moglo
preduzeti i lice koje nije elektro struke, ali koje poznaje gdje je disk,
odnosno mora djelovati direktno na disk da isti ukoči. Dana kada su zatečene
nepravilnosti na brojilu nije bilo stakala na prednjem dijelu ormarića, s tim
što se na taj način nije omogućavalo djelovanje na samo brojilo sa te strane,
sem da se odredi visina, ali se ne može ući.
Svjedok B. M. u svojoj izjavi je istakao da je zaposlen u E. Cetinje na
poslovima šefa grupe za mjerenje i kontrolu. Što se tiče kontrole potrošača K.
R. pojasnio je da je tom prilikom bio kao član grupe u svojstvu stručnog lica
zaduženog za ispitivanje stanja radi postavljanja u tom reonu novih digitalnih
brojila za očitavanje električne energije. Kada su provjeravali brojilo
potrošača K. R. prilikom otvaranja ormara, tačnije otključavanja od strane
inkasanta za taj reon K. R. došlo je do pucanja drvene palice. Ta palica -
drveni ražnjić je bila postavljena tako da je probijala lijevu stranu ormara i
lijevu stranu brojila K. R. i na taj način je blokirala okretanje diska u
brojilu, a samim tim i očitavanje utrošene električne energije. Palica je bila
postavljena tako da je nemoguće bilo uočiti spoljašnjim vizuelnim pregledom,
već jedino kada se otključa ormar. Sa njim u komisiji su bili inkasant K. R.
P. L. - tehničar i J. I. - elektromonter. O ovim nepravilnostima sačinili su
zapisnik koji je prema pravilima službe u ime svih njih potpisao K. R. Nakon
toga su neregularno brojilo zamijenili novim brojilom marke "Landis" i o tome
su takodje sačinili zapisnik, a oba ova zapisnika, koliko se sjeća ostavio je
K. R. u ulaznim vratima potrošača K. R. koji nije bio prisutan ovoj kontroli,
kao ni neko od članova njegove porodice. Što se tiče pozicije brojila ono je
bilo smješteno u ormaru, zajedno sa brojilom još jednog potrošača pod
prezimenom L. Ovaj ormar se nalazi na stubu, na trotoaru koji je udaljen svega
1,50 metara od kuća K. R. Njegova kuća je ogradjena, a ta strana gdje se
nalazi stub nije ogradjena, ali se nalazi u neposrednoj blizini kuće. Ključ od
ormara ima inkasant K. R. Ormar je podignut na visini od 1,60 m od
trotoara.Kao stručno lice dodao je i to da je jedino bilo moguće na ovaj način
probiti brojilo, tako što ga je neko morao prethodno skinuti i isključiti kuću
sa elektronapajanja, te da nakon toga je brojilo, takodje od stručnog lica
moralo biti precizno probijeno, jer se radi o rizičnoj djelatnosti, obzirom da
kad bi brojilo bilo pod naponom, taj koji je probijao brojilo rizikovao bi
strujni udar, a samim tim i svoj život. Rupa koja je probijena je svega
nekoliko milimetara, a sa spoljne strane brojila je postavljena i manja
pločica, tako da prema potrebi može da djeluje na brojilo sa spoljne strane i
to bez otvaranja ormara jednostavnim uvlačenjem i izvlačenjem drvene palice
koju su pronašli. Inače ormar se može otvoriti jednostavno, jer su na nivou
cijele Elektroprivrede Crne Gore isti ključevi za taj tip ormara. I sada kada
se postavljaju digitalna brojila, pravila im nalažu, da se ta brojila
postavljaju na granici vlasništva potrošača i javne svojine - puta, što je u
konkretnom slučaju upravo elektro stub. Brojilo K. R. u kojem su pronadjene
nepravilnosti nalazi se još u E. Cetinje, a za ormar nezna. Inkasant koji
redovno vrši očitavanje električne energije nije dužan ni da vrši kontrolu
brojila. Ovo brojilo je bilo smješteno u ormaru koji je u gornjem dijelu gdje
se registruje potrošnja, imao otvor, tj. mali prozor, tako da nije bilo
potrebe da otvara ormar. Kada su ciljane kontrole, tj. kada postoji sumnja da
neko krade električnu energiju tada se vrši kontrola brojila i to od strane
posebnih radnika E. Kada su vršili kontrolu potrošača K. R. to nije bila ta
vrsta kontrole, već kontrola svih potrošača koji se napajaju elekričnom
energijom na tom reonu, radi postavljanja novih digitalnih brojila. Ove
nepravilnosti nijesu bile vidljive sa spoljne strane, već kada su otvorili
ormar i kada je ta palica pukla. Disk koji registruje utrošak je debljine 1
mm, tako da je jasno kolika je preciznost potrebna prilikom njegovog bušenja.
Ove radnje su mogle biti preduzete dok je brojilo bilo pod naponom, ali je
veći rizik u svakom slučaju, te radnje se u principu preduzimaju kada se
brojilo skine, i to se ne može uraditi za jedan minut, i u principu može da
uradi lice koje poznaje način na koji može da se manipuliše sa brojilom. Dalje
je istakao da je prostorni razmak izmedju zadnjeg zida ormarića i brojila oko
5 cm, i po njegovom mišljenju brojilo je skidano i na njega se djelovalo van
ormara, a ovo se odnosi samo na preciznost preduzetih radnji. Da se palica
nije uvlačila i izvlačila nebi se ništa mjerilo od utroška električne
energije. Disk brojila se nebi oštetio ako bi se svakomjesečno uvlačila i
izvlačila palica, jer kada se izvuče palica onda se disk okreće, a kada se
stavi onda se blokira i tako je brojilo do tada funkcionisalo.
Iz nalaza i mišljenja sudskog vještaka elektrotehničke struke M. B. od
12.02.2013.godine, proizilazi da je zbog navedenih operativnih radnji
izvršenih na brojilu okrivljeni nelegalno koristio električnu energiju.
Vrijeme nelegalnog korišćenja električne energije definisano je Pravilnikom o
snabdijevanju električnom energijom. Operativne radnje izvedene na brojilu
može bez rizika izvesti stručno lice - električar koji poznaje strukturu
brojila bez njegovog skidanja i isključivanja sa distributivne mreže.
Vještak elektrotehničke struke M. B. je u svom neposrednom izjašnjenju
pojasnio da se u ovom slučaju pridržavao norme, te smatra da za neko prosječno
vrijeme korišćenja električne energije , uz usvojeni faktor jednovremenosti i
snagu dotični okrivljeni je mogao potrošiti toliko koliko je istakao u svom
nalazu, odnosno 177,95 eura. Dobro verziran - stručan čovjek može da se usudi
da vrši atak na brojilo, da napravi prodor do diska i da ga ukoči bez rizika
po zdravlje. Da bi se preduzele ove radnje dovoljno je da kvalifikovani radnik
iste preduzme, odnosno da udje borerom i da otvori i da stvori mogućnost da se
zaglavi disk brojila ne ulazeći u sopstveni rizik ili rizik bilo koga. Kada se
te radnje preduzmu zaustavlja se disk brojila nekim neprovodnim materijalom i
brojilo ne registruje električnu energiju preuzetu iz mreže po toj fazi. Ove
radnje je moguće preuzeti i bez isključivanja struje u objektu. Takodje bistar
čovjek kada mu saopštite što treba da radi može da uradi to dobro, a može i da
pogriješi. Stručno ne ,ali je moguće. Potrebno je vrlo kratko vremena, a
djelovalo se definitivno spolja. Djelovanje spoljašnjeg faktora na električnom
brojilu može biti isključivo jedino potreba sa spoljašnje strane u nivou diska
brojila. Sve druge radnje nemaju nikakav bitan uticaj na kočenje diska
brojila, odnosno osporavanja električnog brojila da regularno registruje
preuzetu električnu energiju. Ne isključuje mogućnost da neko sasvim nestručan
proba izvoditi neke radnje da bi potrefio nivo diska brojila, ali ona za njega
kao vještaka nije relevatna. Takodje se nije mogao sa sigurnošću izjasniti da
li je nešto naknadno lijepljeno uz brojilo ili je sastavni dio brojila.
Činjenica je da uz brojilo nema sastavnih djelova, jer brojilo izlazi iz
fabrike sa atestom za ugradnju u njegovom garantnom roku. Moguće je djelovati
na brojilo i sa ručnim ili električnim borerom. U koliko bi ove radnje
sprovelo neko stručno lice, ono isto poznaje gdje su strujni kalemovi, a sve
što mu nije jasno podrazumijeva rizik i opasnost ako potrefi na strujni kalem
loše će proći. Lice koje vrši tu radnju mora biti precizno. Definitivno
potrebno je znati što se čini na nekom uredjaju, a da se ne pretrpe posledice
loših radnji. Svako brojilo ima svoju karakteristiku i svoju manu. Nakon što
je izvršio uvid u brojilo vještak konstatuje da pločica sa oznakom TKAM 3 -12
sa brojnom oznakom 380921 ,oznakom napona 220 volti, 50 herca, struje 10
ampera, ne pripada strukturnom brojilu čiji je broj 44207831. Sa lijeve strane
na oklopu brojila u nivou diska brojila nalaze se četiri pokušaja proboja
oklopa, jedan definitivno otvor kroz koji se moglo neprovidnim sredstvom
djelovati na disk brojila. Izjavio je da je postojala mogućnost kočenja diska
što bi potrošača uvelo u kategoriju nelegalnog potrošača. Svaka fabrika
kateristike mjernog mjesta ističe na displeju brojila. Pločice koje se dodaju
eventualno fabrički mjernim uredjajima oslikavaju samo vremensku distancu,
odnosno proizvodni proces od godine do godine. Na ovom brojilu pločice po
njemu nije bilo. Nakon uvida u brojilo vještak se nadalje izjasnio da je
evidentno da je pločica koja se vidi na brojilu lijepljena na istom. Takodje
lice koje je preduzimalo ovu radnju moralo je posjedovati ključ , odnosno
otvoriti ormarić koji je zaključan da bi se preduzela radnja lijepljenja
pločice.
Iz finansijske i energetske kartice broj 40-16-01-5865 od 13.06.2013. godine
prikazan je ukupan iznos duga potrošača K. R. za vremenski period od januara
mjeseca 2005 do 31.05.2013. godine,a takođe iz energetske kartice se jasno da
zaključiti da u inkriminisanom peridu je potrošnja električne energije
izražena u Kw bila u znatno manjoj količini nego nakon što je brojilo
promjenjeno.
Iz zapisnika EP CG AD ED Cetinje o kontroli mjernog mjesta broj 1 od
16.08.2012. godine sa zapisnikom o zamjeni brojila istog datuma utvrđuje se da
je prilikom kontrole ustanovljeno da je brojilo probijeno sa lijeve strane i
uvučena drvena palica i tom prilikom ukočen disk brojila tako da brojilo ne
očitava utrošak električne energije. Potrošač nije bio prisutan i brojilo je
isključeno. Takođe, kod potrošača K. R. je izvršena zamjena brojila zbog
mehaničkog oštećenja istog.
Iz izvještaja Uprave policije Ispostave Cetinje broj 02-245-149 od 21.
01.2013. godine iz KE za okrivljenog K. R. utvrđuje se da isti ranije nije
osuđivan.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, Sud
je utvrdio da su rezultati dokaznog postupka potkrijepili navode optužnog akta
da je okrivljeni K. R. počinio krivično djelo krađa iz člana 239. st.1.
Krivičnog zakonika, činjenično i pravno opisano u dispozitivu ove presude, a
ovo iz sledećih razloga:
Utvrđujući činjenice radi pravilnog određenja materijalnopravnog odnosa u
datoj krivično pravnoj stavri sud je nesumnjivo utvrdio da je okrivljeni u
vremenskom periodu od 16. maja do 16. avgusta 2012.godine, u njegovoj kući, u
Ul. " Peka Pavlovića" br. ...u Cetinju, u namjeri da oduzimanjem i
prisvajanjem tudjih pokretnih stvari u iznosu od preko 150 eura, sebi pribavi
protivpravnu imovinsku korist, iako svjestan da je oduzimanje i prisvajanje
tudjih pokretnih stvari zabranjeno, voljno preduzeo radnje neovlašćenog
djelovanja na električno brojilo marke "Iskra" br. 44207831, koje je bilo
smješteno u zaključanom ormaru, na stubu, na trotoaru neposredno ispred
njegove kuće, na način što je brojilo probio sa lijeve strane borerom prečnika
0 4 mm, da bi kroz tako načinjen otvor provukao drveni - roštiljski štapić i
na taj način zakočio disk u brojilu, tako da se utrošena električna energija u
njegovoj kući, preko električnog brojila nije mogla registrovati,dok je
zakočen disk brojila , kojom prilikom je za navedeni vremenski period
protivpravno oduzeo i prisvojio 3229,77 KWh električne energije, novčane
vrijednosti od 177,95 eura.
U ovakvim se radnjama okrivljenog koje se sastoje u oduzimanju tuđe pokretne
stvari - električne energije u vrijednosti od 177,95 eura i nastupjelim
posledicama uj jasnu namjeru koja je postojala kod okrivljenog da oduzimanjem
električne energije, kao potrošač iste, pribavi sebi protivpravnu imovinsku
korist, preko 150,00 eura stiču sva zakonaka obilježja bića krivičnog djela
krađa iz člana 239. st. 1. KZ-a, pri čemu je sud utvrđujući subjektivan odnos
okrivljenog prema izvršenom krivičnom djelu utvrdio direktan umišljaj, jer je
isti bio svjestan svog djela i svih njegovih obilježja i htio njegovo
izvršenje (isti je bio svjestan da je time što je brojilo probio sa lijeve
strane borerom prečnika Q 4 mm, i kroz tako načinjen otvor provukao drveni-
roštiljski štapić i zakočio disk brojila, tako da se utrošena električna
energija u njegovoj kući nije mogla registrovati preko električnog brojila,dok
je zakočen disk brojila, dok je njegov umišljaj po mišljenju suda bio usmjeren
na protivpravno oduzimanje električne energije, sve dok bude u mogućnosti da
to čini, a u namjeri da sebi pribavi protivpravnu imovinsku korist ,preko
150,00 eura).
Imajući prednje u vidu, sud je kao jasne i istinite prihvatio saglasne iskaze
svjedoka J. I. K. R. P. L. B. M. koji su po mišljenju suda na detaljan, jasan
i objektivan način prikazali zatečeno stanje na licu mjesta kod okrivljenog,
koje su zapisnički konstatovali, a koji zapisnici, kao i iskaz ovlašćenog
predstavnika oštećene je sud takođe prihvatio nalazeći da su isti od presudne
važnosti za razjašnjenje date krivično pravne stavri, u sklopu sa finansijskom
i energetskom karticom potrošača broj 40-16-01-5865 od 13.06.2013.
Na istovjetan način sud je cijenio i iskaz vještaka elektrotehničke struke M.
B. kojeg je sud u potpunosti prihvatio, kao i njegov nalaz i mišljenje kojeg
je cijenio kao objektivan, jasan i istinit u skladu sa pravilina nauke i
struke.istovremeno sud je prihvatio dati obračun vještaka protivpravno oduzete
električne energije , obzirom da je dati nalaz uže stručni ,odn.vještak se
podrobno izjasnio o stvarnoj i ukupnoj potrošačkoj moći spornog objekta.
Iz njegovog nalaza jasno se utvrđuje koje su se radnje morale preduzeti da bi
se zakočio disk brojila, tako da se utrošena električna energija ne registruje
preko električnog brojila. Ističe i to da bi "bistar čovjek kada mu se saopšti
što treba da uradi, to može da uradi na dobar način".
I pored toga što se brojilo nalazilo ispred njegove kuće i bilo je smješteno u
zaključanom ormaru, na stubu, na trotoaru, okrivljeni je imao interes da
djeluje na brojilo, a njegov interes je bio usmjeren na sticanje koristi. Van
svake razumne sumnje bi bilo da neko drugo lice djeluje i preduzima radnje na
njegovom brojilu, jer ako se pođe od činjenice da je isti imao dugovanje prema
ED Cetinje za utrošenu električnu energiju, isključivo je okrivljeni imao
takav interes, s obzirom na zatečeno stanje.
Predmet posebne ocjene suda bila je i odbrana okrivljenog K. R. koju sud nije
prihvatio, već je odbacio kao nevjerodostojnu, nelogičnu neistinitu
neutemeljenu, a tim prije što je ista u suprotnosti sa svim provedenim
dokazima, pa je istu cijenio kao usmjerenu na izbjegavanje sopstvene krivice i
krivično pravnog položaja.
Poseban osvrt i ocjenu zavređuju stavovi branioca koji su izloženi u završnoj
riječi s predlogom da se isti oslobodi krivične odgovornosti za počinjeno
krivično djelo, jer nije dokazana ni potvrđena teza optužbe da je isti
učestvovao u izvršenju krivičnog djela. Ovakve stavove odbrane sud je odbacio
kao činjenično i pravno neutemeljene, zato što je sud na osnovu provedenih
dokaza utvrdio njegovu krivicu za počinjeno krivično djelo tj. da je isti
izvršilac krivičnog djela,tj.da je okrivljeni taj koji je imao pravni interes
da preduzima inkriminisane radnje,a sama činjenica da u trenutku da dok je bio
zakočen disk brojila se registrovala potrošnja električn energije na njegovom
brojilu ,upravo potvrđuje da je okrivljeni taj koji je preduzimao navedene
radnje ,kako bi na taj način kontrolisao potrošnju električne energije
,odn.odlučivao o količini protivpravno oduzete energije,a sa jasnim ciljem da
sebi pribavi protivpravnu imovinsku korist.
Za napomenuti je da je sud na osnovu utvrđenog činjeničnog stanja na glavnom
pretresu izvršio činjenično preciziranje kojim nije povrijeđen identitet
optužbe .
Dakle, u nedostatku elemenata koji bi umanjili ili isključili sposobnost
okrivljenog da shvati značaj svojih postupaka i da njima upravlja, Sud ga
nalazi krivično odgovornim i oglašava krivim.
Prilikom odmjeravanja vrste i visine krivične sankcije koju će Sud izreći
okrivljenom cijenjene su okolnosti iz člana 42. KZ-a, pa je sud od
olakšavajućih okolnosti na strani okrivljenog našao da se radi o porodičnoj
osobi, okolnosti koje su prethodile izvršenju djela kao i raniju
neosuđivanost, dok otežavajućih okolnosti na njegovoj strani van bitnih
obilježja bića krivičnog djela u pitanju nije bilo,što je sud potvrdio uvidom
u izvod iz kaznene evidencije za istog, pa je Sud cijeneći tako utvrdjene
okolnosti, imajući u vidu svrhu kažnjavanja okrivljenom utvrdio kaznu zatvora
u trajanju od trideset dana, odmjerivši kaznu u zakonom propisanim granicama
za predmetno krivično djelo i istovremeno našao da su ispunjeni uslovi za
izricanje uslovne osude propisani čl. 54 KZ-a, odredjujući da se navedena
kazna neće izvršiti u koliko okrivljeni u vremenskom periodu od jedne godine,
od dana pravosnažnosti presude, ne počini novo krivično djelo, uz uvjerenje
suda da će se u konkretnom slučaju i sa uslovnom osudom uz prijetnju kazne
postići svrha njenog izricanja predvidjena čl. 52. KZ-a.
Shodno čl. 226-229 ZKP-a okrivljeni je obavezan da na ime troškova krivičnog
postupka uplati iznos od 134,40 eura, na ime angažovanja vještaka
elktrotehniičke struke M. B. te na ime paušala iznos od 30,00 eura, koji iznos
je sud odredio imajući u vidu konkretan slučaj, trajanje postupka i složenost
predmeta, sve prednje u roku od 15 dana, po pravosnažnosti presude pod
prijetnjom prinudnog izvršenja, a u korist budžeta Crne Gore.
Sa izloženog, shodno čl. 374 ZKP-a, odlučeno je kao u izreci presude
OSNOVNI SUD U CETINJU
Dana 09.07.2013.godine
Zapisničar, S U D I J A
Aleksandra Martinović Marija Ćupić
PRAVNA POUKA: Protiv ove presude može se izjaviti žalba u roku od 8.
dana od dana prijema, Višem sudu u Podgorici, a
Preko ovog Suda.