K.br.73/12
U IME CRNE GORE
OSNOVNI SUD U DANILOVGRADU, kao krivični, po sudiji Vladimiru Novoviću, kao
pojedincu, uz učešće Branke Nikolić kao zapisničara, u krivičnom predmetu
protiv okrivljenog L.LJ. iz D., zbog krivičnog djela omogućavanje uživanja
opojnih droga iz čl.301 st.1 KZ, odlučujući po optužnom predlogu Osnovnog
državnog tužilaštva Podgorica Kt.br.857/12 od 24.07.2012.godine, koji je na
glavnom pretresu zastupala Romina Vlahović, zamjenik ODT-a u Podgorici, nakon
održanog glavnog i javnog pretresa dana 10.10.2012.godine, u prisustvu
zastupnika optužbe i okrivljenog, donio je dana 10.10.2012.godine i istog dana
javno objavio
P R E S U D U
Okrivljeni L.LJ., od oca M. i majke R., rodjene R., rodjen ...godine u B., sa
mjestom prebivališta u opštini D. - M., državljanin Crne Gore, pismen, završio
srednju školu, zaposlen u DOO "Hemko" Podgorica, neoženjen, bez djece,
srednjeg imovnog stanja, neosudjivan.
Kriv je
Što je:
U maju mjesecu 2012. godine, u Martinićima, opština Danilovgrad, u dva navrata
dao V. R. da uživa opojnu drogu marihuanu, supstancu proglašenu za opojnu
drogu Rješenjem o utvrđivanju opojnih droga ("Sl. list SRJ" br. 44/02) na
način što je V. R. u svojoj kući dao radi uživanja jedan džoint marihuane, da
bi nakon toga ponovo u svojoj kući dao V. R. jedan džoint marihuane, koji su
zajedno konzumirali pušenjem u vozilu "Opel astra" u Spužu,
- čime je počinio krivično djelo omogućavanje uživanja opojnih droga iz
čl.301 st.1 KZ
Pa sud okrivljenom primjenom citiranih zakonskih propisa, te čl. 4, 5,15, 36,
42, 52, 53 i 54 KZ i čl.226, 229 i 374 ZKP-a i z r i č e
USLOVNU OSUDU
Kojom mu utvrdjuje kaznu zatvora u trajanju od 6 (šest) mjeseci i istovremeno
odredjuje da se ista neće izvršiti ako okrivljeni za vrijeme od 2 (dvije)
godine po pravosnažnosti presude ne učini novo krivično djelo.
Dužan je okrivljeni da na ime troškova krivičnog postupka - sudskog paušala
uplati ovom sudu iznos od 30,00 eura, a u roku od 15 dana po pravosnažnosti
presude.
Na osnovu čl.301 st.3 KZ od okrivljenog L.LJ. trajno se oduzima 0,30 grama
opojne droge marihuane i 7 sjemenki marihuane i iste se imaju uništiti.
O b r a z l o ž e nj e
Optužnim predlogom ODT-a Podgorica Kt.br.857/12 od 24.07.2012.godine,
okrivljenom L.LJ. stavljeno je na teret izvršenje krivičnog djela omogućavanje
uživanja opojnih droga iz čl. 301 st.1 KZ. U završnoj riječi zastupnik optužbe
je precizirao činjenični opis krivičnog djela, na način odredjen kao u izreci
ove presude, dok je pravna kvalifikacija ostala ista. Predložio je da sud
okrivljenog oglasi krivim i izrekne mu kaznu u zakonom propisanim granicama.
Okrivljeni L.LJ. u odbrani datoj u istražnom postupku i na glavnom pretresu u
bitnom je naveo da sa ocem i majkom živi u Martinićima, a da mu se brat nalazi
na liječenju od zavisnosti od upotrebe opojnih droga. Dana 04.06.2012.godine
oko 18,00 časova, ovlašćeni policijski službenici su izvršili pretres u
njegovoj kući, kojom prilikom su pronašli određene elektronske uređaje i
izvjesnu količinu marihuane. Istakao je da je službenicima policije rekao da
posjeduje marihuanu i pokazao im je gdje se ista nalazi. Pojasnio je da je
marihuanu nabavio prije otprilike mjesec i po dana u Podgorici, na obali
rijeke Ribnice, pored knjižare „Karver“. Tog dana išao je iza svog brata,
kojeg je pratio zbog problema koje je ovaj imao sa drogom. Prilikom dolaska do
knjižare „Karver“, pomislio je da će njegov brat da kupi heroin. Uočio je da
se njegov brat sastao sa jednim čovjekom kojem je on prišao i dao novac u
iznosu od 20,00 eura, da bi se zatim ovaj čovjek vratio sa zamotuljkom
marihuane. Tvrdi da je na ovaj način htio da spriječi brata u konzumiranju
heriona, obzirom da je smatrao da je konzumiranje marihuane manje opasno od
konzumiranja heriona. Nekoliko dana poslije navedenog događaja, njegov brat je
otišao na liječenje, dok je preostala količina marihuane ostala u njegovoj
kući. Pojasnio je da se upravo radilo o drogi koju su ovlašćeni policijski
službenici pronašli prilikom vršenja pretresa. Dalje je naveo da je prije
otprilike desetak dana, kod njega došao V. R., koji je inače imao problema sa
narkomanijom i kako je isti znao da njegov brat u kući posjeduje marihuanu,
pitao ga je da li može da mu da navedenu marihuanu, odnosno da li mu je ostalo
nešto od ove droge. Odgovorio je V. R. da će da pregleda stvari svog brata N.,
da bi nakon toga u jednom paketu pronašao zamotuljak sa marihuanom. Tu
marihuanu dao je V.R. s tim što se nije mogao sa sigurnošću izjasniti da li je
džoint napravio on ili V.R. Poslije toga su vozilom marke „Opel astra“,
vlasništvo njegovog brata N., otišli na obalu rijeke Zete i to ispod mosta u
Spužu, nakon čega su konzumirali pušenjem marihuanu prethodno pripremljenu u
džoint. Kada su završili konzumiranje džionta, razišli su se i otišli svojim
kućama. Poslije ovog događaja više nije konzumirao drogu, niti je davao bilo
kome da je uživa. Još je dodao da je jednom prilikom prije opisanog događaja
V.R. došao kod njega i tom prilikom mu tražio da mu da malo marihuane, jer je
isti svo vrijeme znao da je droga ostala kod njega kući nakon odlaska njegovog
brata na liječenje. Nije se mogao sjetiti tačno kada je V.R. dolazio kod
njega, ali mu je poznato da je to bilo negdje tokom maja mjeseca. Tvrdi da je
nakon što mu je V.R. tražio marihuanu, njemu dao izvjesnu količinu ove droge,
a preostalu količinu je ostavio u kući. Nakon što je V.R. predao drogu, V.R.
je pošao negdje, s tim što se nije mogao izjasniti da li je imenovani ovu
drogu konzumirao. Istakao je da kada je prvi put dao V.R. malo marihuane, da
mu je dao jedan napravljeni džoint. Pojasnio je da marihuana koju je u oba
slučaja dao V.R., potiče upravo od količine marihuane koja je kupljena u
Podgorici i koja je pronađena i oduzeta od strane policije tokom pretresa. Za
drogu koju je dao V.R. nije primio novac, niti je Vešović njemu za uzvrat
činio bilo kakvu uslugu. Tvrdi da je V.R. dao marihuanu jer je znao da isti
ima problema sa drogom, te da mu je bilo poznato da je zabranjeno drugom
davati opojnu drogu marihuanu da je uživa. U završnoj riječi je kazao da
priznaje izvršenje krivičnog djela i da se kaje zbog učinjenog.
Sud je u dokaznom postupku na glavnom pretresu saslušao svjedoka V.R.,
pročitao zapisnik o pretresanju stana i drugih prostorija Uprave policije
Ispostava Danilovgrad broj SI/12 od 04.06.2012.godine, pročitao potvrdu o
privremeno oduzetim predmetima Uprave policije Ispostava Danilovgrad broj
SI/12 od 04.06.2012.godine, izdatu na ime okrivljenog L.LJ., pročitao
izvještaj o kriminalističko-tehničkom pregledu lica mjesta i uzorkovanja
tragova broj 21712, pročitao izvještaj o vještačenju Forenzičkog centra Uprave
policije broj 2390/12, a koji je urađen od strane dipl.ing.S. P., a po naredbi
ODT Podgorica, izvršio uvid u fotografije dostavljene uz izvještaj o
vještačenju Forenzičkog centra Uprave policije broj 2390/12, a koji je urađen
od strane dipl.ing.S. P. i pročitao izvod iz kaznene evidencije Uprave
policije PJ Berane od 13.06.2012.godine, izdat na ime okrivljenog.
Svjedok V.R. u iskazu datom u istažnom postupku i na glavnom pretresu u bitnom
je naveo da živi u Spužu i da mu je okrivljeni L.LJ. komšija kojeg poznaje već
duže vrijeme. Tvrdi da je u maju mjesecu 2012.godine dva puta konzumirao
opojnu drogu marihuanu, koja je pripadala L. Lj. i koji mu je dao da je
konzumira. Istakao je da je drugi put zajedno sa okrivljenim ovu opojnu drogu
konzumirao u vozilu marke „Opel astra“ u Spužu.
Iz zapisnika o pretresanju stana i drugih prostorija Uprave policije Ispostava
Danilovgrad broj SI/12 od 04.06.2012.godine i izvještaja o kriminalističko-
tehničkom pregledu lica mjesta i uzorkovanja tragova broj 21712 utvrđuje se da
su ovlašćeni policijski službenici Uprave policije Ispostava Danilovgrad, po
naredbi sudije za istragu Osnovnog suda u Danilovgradu Kri.br.35/12 od
04.06.2012.godine, izvršili pretres stambenog objekta okrivljenog L.LJ. u
mjestu M. u D. i da je prilikom pretresa pronađena i privremeno oduzeta
najlonska kesica u kojoj se nalazio zamotuljak tamno-zelene boje nalik na
opojnu drogu marihuanu kao i jedna kutija od cigareta marke „Davidof“, u kojoj
se nalazila manja količina (sedam) kuglica zelene boje nalik na opojnu drogu
marihuanu.
Iz potvrde o privremeno oduzetim predmetima Uprave policije Ispostava
Danilovgrad SI/12 od 04.06.2012.godine, izdate na ime okrivljenog L.LJ.,
utvrdjuje se da je od istog oduzeta jedna najlonska kesa u kojoj se nalazi
zamotuljak tamno-zelene boje nalik na opojnu drogu marihuanu kao i jedna
kutija od cigareta marke „Davidof“, u kojoj se nalazila manja količina (sedam)
kuglica zelene boje nalik na opojnu drogu marihuanu.
Iz izvještaja o vještačenju Forenzičkog centra Uprave policije broj 2390/12, a
koji je urađen od strane dipl.ing.S. P., a po naredbi ODT Podgorica, utvrđuje
se da je na vještačenje između ostalog dostavljen jedan ručno pravljeni
zamotuljak od plastične kese u kojem se nalazila sasušena biljna materija
tamno-zelene boje, karakterističnog opojnog mirisa, neto mase 0,30 grama, koji
materijal je označen pod rednim br.1 i jedna kutija od cigareta „Davidof“ u
kojoj se nalazilo sedam (7) sjemenki, koji materijal je označen pod rednim
br.2, a koji su oduzeti od okrivljenog L.LJ. Na osnovu karakteristične
morfološke građe elemenata u dostavljenom biljnom materijalu pod rednim br.1,
konstatovano je da isti potiču od biljke čiji je botanički naziv Cannabis
sativa L. iz familije Canabaceae, poznatiji kao konoplja, marihuana. Hemijska
analiza dostavljenog uzorka rađena je metodom tankoslojne hromatografije (TLC)
i gasne hromatografije sa masenim spektrometrom GC/MS. Tankoslojna
hromatografija (TLC) je metoda koja se zasniva na razdvajanju komponenti na
osnovu različite raspodjele ispitivane supstance izmedju stacionarne i mobilne
faze. Nakon razdvajanja i vizuelizacije pogodnim reagensom, a na osnovu Rf
vrijednosti, boje, mrlje pod UV i VIS svjetlosti, utvrdjuje se identitet
sporne supstance. GC/MS je metoda koja se zasniva na radzvajanju komponenti u
hromatografskoj kapilarnoj koloni, te njihovoj kasnijoj fragmentaciji i
analiziranju pomoću masenog spektrometra. Dobijeni rezultati se softverski
obradjuju i porede sa bazama podataka. Ovim analizama dokazano je i prisustvo
tetrahidrokanabinola THC-a u koncentraciji iznad 0,3%. Na osnovu morfološkog
izgleda uzoraka pod rednim br.2-sjemenki, utvrđeno je da iste potiču od biljke
Cannabis. Sjemenke biljke Cannabis ne sadrže psihoaktivnu komponentu
tetahidrokanabinol THC i kao takve nemaju psihoaktivno svojstvo ali se mogu
koristiti za uzgoj biljke. Navedene sjemenke mogu se koristiti kao
industrijski proizvod (hrana za ptice), ali je takav preparat mehanički ili
termički obrađen što onemogućava razvolj biljke iz tako obrađenih sjemenki.
Dalje se utvrđuje da se predmetne sjemenke nalaze u fazi klijanja, pri čemu je
procenat klijanja 86%. Kanabis, poznatiji kao marihuana, i THC se nalaze na
listi opojnih droga ("Sl.list SRJ" br. 44/2002).
Sud je cijenio izvještaj o vještačenju Forenzičkog centra Uprave policije broj
2390/12, a koji je urađen od strane dipl.ing.S. P., a po naredbi ODT
Podgorica, pa je isti prihvatio kao objektivan, stručan i jasan, te dat prema
pravilima struke i nauke.
Na fotografijama dostavljenim uz izvještaj o vještačenju Forenzičkog centra
Uprave policije broj 2390/12, nalazi se između ostalog predmetna marihuana i 7
sjemenki marihuane.
Iz izvoda iz kaznene evidencije Uprave policije PJ Berane od
13.06.2012.godine, izdatog na ime okrivljenog L.LJ., utvrđuje se da isti nije
osuđivan.
Sud je cijenio iskaz svjedoka V. R. pa je našao da se ovaj svjedok objektivno
i istinito izjasnio o činjenici da mu je okrivljeni L.LJ. u dva navrata dao
opojnu drogu marihuanu da je uživa. Ovakve navode svjedoka potvrdio je
okrivljeni L.LJ. u datoj odbrani.
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da su
se u radnjama okrivljenog L.LJ. stekla sva obilježja bića krivičnog djela
omogućavanje uživanja opojnih droga iz čl.301 st.1 KZ. Naime, okrivljeni je u
maju mjesecu 2012. godine, u Martinićima, opština Danilovgrad, u dva navrata
dao V.R. da uživa opojnu drogu marihuanu, supstancu proglašenu za opojnu drogu
Rješenjem o utvrđivanju opojnih droga ("Sl. list SRJ" br. 44/02) na način što
je V.R. u svojoj kući dao radi uživanja jedan džoint marihuane, da bi nakon
toga ponovo u svojoj kući dao V.R. jedan džoint marihuane, koji su zajedno
konzumirali pušenjem u vozilu "Opel astra" u Spužu.
Sve naprijed navedene činjenice utvrđene su iz odbrana okrivljenog L.LJ.a iz
istražnog postupka i sa glavnog pretresa, iskaza svjedoka V.R., zapisnika o
pretresanju stana i drugih prostorija Uprave policije Ispostava Danilovgrad
broj SI/12 od 04.06.2012.godine, izvještaja o kriminalističko-tehničkom
pregledu lica mjesta i uzorkovanja tragova broj 21712, potvrde o privremeno
oduzetim predmetima Uprave policije SI/12 od 04.06.2012.godine izdate na ime
okrivljenog L.LJ., izvještaja o vještačenju Forenzičkog centra Uprave policije
broj 2390/12, a koji je urađen od strane dipl.ing.S.P., a po naredbi ODT
Podgorica i fotografija dostavljenih uz ovaj izvještaj.
Okrivljeni L.LJ. u odbranama datim u istražnom postupku i na glavnom pretresu
priznao je izvršenje krivičnog djela. Naime, okrivljeni navodi da je opojnu
drogu marihuanu prethodno nabavio u Podgorici kod jednog njemu nepoznatog
čovjeka, da je negdje u maju mjesecu 2012.godine, V.R. došao kod njega kući u
Martinićima i tražio od njega da mu da manju količinu opojne droge marihuane,
što je i učinio na način što je V.R. dao jedan napravljeni džoint. Dalje se iz
odbrana okrivljenog L.LJ. utvrđuje da je kod njega kući ponovo u maju mjesecu
2012.godine došao V.R., kada je V.R. na njegovo traženje, dao jedan džoint
marihuane, koji su zajedno konzumirali pušenjem u vozilu "Opel astra" u Spužu.
I svjedok V.R. potvrdio je činjenicu da mu je okrivljeni L.LJ. u maju
2012.godine dva puta dao da uživa opojnu drogu marihuanu, kao i da je drugi
put zajedno sa okrivljenim ovu opojnu drogu konzumirao u vozilu marke „Opel
astra“ kada su se nalazili u Spužu. Ovakvo priznanje okrivljenog sud je
cijenio kao istinito, potpuno i jasno, a isto stoji u skladnoj vezi sa
zapisnikom o pretresanju stana i drugih prostorija Uprave policije Ispostava
Danilovgrad broj SI/12 od 04.06.2012.godine, izvještajem o kriminalističko-
tehničkom pregledu lica mjesta i uzorkovanju tragova broj 21712, potvrdom o
privremeno oduzetim predmetima Uprave policije SI/12 od 04.06.2012.godine,
izdatom na ime okrivljenog L.LJ., izvještajem o vještačenju Forenzičkog centra
Uprave policije broj 2390/12, a koji je urađen od strane dipl.ing.S. P., a po
naredbi ODT Podgorica i fotografijama dostavljenim uz ovaj izvještaj, iz kojih
dokaza se utvrđuje da 0,30 grama supstance koja je pronađena prilikom pretresa
kuće okrivljenog L.LJ. i oduzeta od okrivljenog, predstavlja opojnu drogu
marihuanu, a okrivljeni L.LJ. je potvrdio da je marihuana koju je u dva
navrata davao na uživanje svjedoku V.R., upravo dio opojne droge marihuane
koju su mu prilikom pretresa pronašli i oduzeli policijski službenici.
Krivično djelo omogućavanje uživanja opojnih droga iz čl.301 st.1 KZ čini onaj
ko navodi drugog na uživanje opojne droge ili mu daje opojnu drogu da je uživa
on ili drugo lice ili stavi na raspolaganje prostorije radi uživanja opojne
droge ili na drugi način omogućuje drugom da uživa opojnu drogu. Okrivljeni
je, s obzirom na naprijed navedeno činjenično utvrđenje, u dva navrata dao
V.R. da uživa opojnu drogu marihuanu.
Sud je cijenio psihički odnos okrivljenog prema izvršenom krivičnom djelu, pa
je utvrdio da je okrivljeni predmetno krivično djelo učinio sa direktnim
umišljajem. Okolnost da je zabranjeno drugim licima davati opojnu drogu da je
uživaju okrivljenom je bila poznata. Znači, kod okrivljenog je postojala
svijest o svim obilježjima krivičnog djela i htjenje njegovog izvršenja.
Krivično djelo za koje je okrivljeni oglašen krivim je krivično djelo sa
blanketnom dispozicijom, pa je kod ovog krivičnog djela pored navođenja
činjenica i okolnosti koje čine obilježje ovog krivičnog djela, a o kojima se
sud izjasnio, bilo nužno navesti i materijalno-pravni propis od kojeg zavisi
postojanje ovog djela. Naime, marihuana je supstanca koja je proglašena za
opojnu drogu Rješenjem o utvrđivanju opojnih droga ("Sl.list SRJ" br. 44/02).
Zbog toga su se u radnjama okrivljenog L.LJ. stekla sva bitna obilježja bića
krivičnog djela omogućavanje uživanja opojnih droga iz čl.301 st.1 KZ, zbog
čega ga je valjalo oglasiti krivim.
Sud je prilikom odlučivanja o vrsti i visini krivične sankcije imao u vidu sve
okolnosti na strani okrivljenog u smislu čl.42 KZ, pa je od olakšavajućih
okolnosti našao da je priznao izvršenje krivičnog djela i da je neosuđivan što
je utvrđeno iz citiranog izvoda iz kaznene evidencije, dok otežavajućih
okolnosti nije bilo, pa je sud okrivljenom izrekao uslovnu osudu kojom mu je
utvrdio kaznu zatvora u trajanju od 6 mjeseci i istovremeno odredio da se ista
neće izvršiti ako okrivljeni za vrijeme od 2 (dvije) godine po pravosnažnosti
presude ne učini novo krivično djelo. Sud je našao da se u konkretnom slučaju,
a imajući u vidu naprijed navedene olakšavajuće okolnosti, može očekivati da
će se upozorenjem uz prijetnju kaznom uticati na okrivljenog da ubuduće ne
vrši krivična djela, te da nije nužno da se kazna primijeni radi krivično-
pravne zaštite, pa sud nalazi da će se uslovnom osudom iz izreke ove presude u
potpunosti ostvariti svrha izricanja ove krivične sankcije iz čl.52 KZ u
okviru opšte svrhe propisivanja i izricanja krivičnih sankcija iz čl. 4 st.2
KZ.
Na osnovu čl.301 st.3 KZ od okrivljenog L.LJ. trajno se oduzima 0,30 grama
opojne droge marihuane i 7 sjemenki marihuane i određeno je da se iste imaju
uništiti.
O troškovima krivičnog postupka odlučeno je na osnovu čl. 226 i 229 ZKP-a, pa
kako je okrivljeni oglašen krivim obavezan je da na ime troškova krivičnog
postupka-sudskog paušala uplati ovom sudu iznos od 30,00 eura koji je odmjeren
shodno složenosti i trajanju postupka uz ocjenu imovinskih prilika
okrivljenog, a sve u roku od 15 dana po pravosnažnosti presude.
Na osnovu izloženog, a primjenom čl.374 ZKP-a, odlučeno je kao u izreci.
ZAPISNIČAR S U D I J A,
Branka Nikolić s.r. Vladimir Novović s.r.
PRAVNA POUKA: Protiv ove presude dozvoljena je žalba Višem sudu u Podgorici u
roku od 8 dana, od dana prijema pismenog otpravka presude, a preko ovog suda.