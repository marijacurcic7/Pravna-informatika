Posl.br.K. 236/11
U I M E C R N E G O R E
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz sudjelovanje sudskog namještenika Olge Lipovine, kao
zapisničara, u krivičnom predmetu okr. V. S. iz Podgorice, zbog krivičnog
djela nesavjestan rad u službi iz čl. 417 st.2 u vezi st.1 KZ CG, po optužnom
predlogu Osnovnog državnog tužioca u Cetinju, Kt.br.133/11 od
15.12.2011.godine, nakon održanog glavnog i javnog pretresa dana
16.10.2012.god. u prisustvu zamjenika ODT R. S. okr. V. S. i njenog branioca
T. D. adv. iz Podgorice, ošt. Č. R. donio je dana 22.10.2012.godine i javno
objavio ovu
P R E S U D U
Okrivljena V. S. od oca D. i majke B. rodjene J. rodjene ......godine u
Podgorici, gdje i prebiva , državljanka Crne Gore, po zanimanju dipl.pravnice,
udata, majka jednog djeteta, pismena sa završenim Pravnim fakultetom, srednjeg
imovnog stanja, neosudjivana
K r i v a j e
Što je:
U vremenskom periodu od dana 23.11.2007.godine do 13.05.2008.godine, u
Cetinju, u svojstvu službenog lica – samostalnog savjetnika Uprave za
nekretnine Područne jedinice C, kršenjem odredbi iz čl. 47 st.1, čl. 48 st.3,
čl. 200 st.5 i 6, čl. 206 st.1 Zakona o opštem upravnom postupku, kojima je
propisano da se punomoćje može dati pisano ili usmeno na zapisnik sačinjen u
Upravnom postupku, te ako se u toku postupka ne sastavlja zapisnik, o usmenom
punomoćju sastaviće se zabilješka u spisima predmeta; da se pravilnost
punomoćja ispituje po službenoj dužnosti; da se rješenje donijeto u upravnom
postupku mora dostaviti stranci u originalu ili ovjerenom prepisu; da se
pisano rješenje smatra izdatim kada se dostavi stranci ( ako ima više stranaka
kada se dostavi poslednjoj stranci); te kada se radi o upravnoj stvari koja se
tiče više lica može se za sva lica donijeti jedno rješenje koje se mora
dostaviti svakom od tih lica, očigledno nesavjesno postupala u vršenju službe,
i ako je bila dužna i mogla biti svejsna da usled toga može nastupiti teška
povreda prava drugog, na način što je donijela Rješenje br.
954-119-UPI-1412/07 od 23.11.2007.godine, kojim se briše zabilježba privremene
mjere, upisane na osnovu rješenja Osnovnog suda u Cetinju I.br.9/06 od
20.06.2006.godine, iz G lista nepokretnosti br. 1471 KO Cetinje I, sa
nepokretnosti označene kao poslovni prostor pov.60 m2, spratnost P, PD1 u
objektu br. 1, na kat. Parceli br. 3434 svojina A.D. „I. O.“ B. a privremena
mjera je služila kao sredstvo obezbedjenja potraživanja povjerilaca –
oštećenih Č. V. i Č. R. iz Cetinja prema dužniku AD I. O. B. iz Z., u iznosu
od 22.222,08 eura, koje rješenje o brisanju zabilježbe privremene mjere nije
dostavila strankama u postupku oštećenim Č. V. i Č. R. kao predlagačima
obezbedjenja, već D. Ž. adv. iz Cetinja, koji nije bio njihov punomoćnik u
upravnom postupku, niti je preduzeo bilo koju pravnu radnju u tom postupku
pred Upravom za nekretnine – Područnom jedinicom C, usled čega je došlo do
teške povrede prava oštećenih Č. V. i Č. R. kojima je uskratila pravo žalbe na
naznačeno rješenje o brisanju privremene mjere i istovremeno omogućila
protivniku obezbedjenja AD „I. O. B.“ iz Z. da dana 23.11.2007.godine otudji
naznačenu nepokretnost – poslovni prostor pov.60 m2, spratnost P, PD1 u
objektu br. 1, na kat.parceli br. 3434, a oštećenim Č.V. i Č. R. onemogućila
naplatu potraživanja koje je proizašlo iz njihovog radnog odnosa u AD „I. O.
B.“, u iznosu od 22.222,08 eura, prodajom nepokretnosti za koju je bila
odredjena privremena mjera,
-​ čime je izvršila krivično djelo nesavjestan rad u službi iz čl. 417. st.2. u vezi st.1 KZ-a
-​ pa joj Sud primjenom citiranog zakonskog propisa, te primjenom čl. 4, 5, 13, 15, 42, 52, 53, 54 KZ-a, 226-229,239 i 374 ZKP-a, izriče
USLOVNU OSUDU
Kojom okrivljenoj utvrdjuje kaznu zatvora u trajanju 6 (šest) mjeseci i
istovremeno odredjuje da se navedena kazna neće izvršiti u koliko okrivljena u
vremenskom periodu od jedne godine od dana pravosnažnosti presude ne počini
novo krivično djelo.
Oštećeni Č. V. i Č. R. se radi ostvarenja imovinsko pravnog zahtjeva, upućuju
na redovnu parnicu.
Dužna je okrivljena da na ime troškova krivičnog postupka uplati iznos od
203,00 eura, te na ime paušala iznos od 30,00 eura, na blagajni suda, u roku
od 15. dana po pravosnažnosti presude, pod prijetnjom prinudnog izvršenja.
O b r a z l o ž e nj e
Osnovno državno tužilaštvo u C, podnijelo je ovom sudu Optužni predlog Kt.br.
133/11 od 15.12.2011.godine protiv okr. V. S. zbog krivičnog djela nesavjestan
rad u službi iz čl. 417 st.2. u vezi st.1 KZ-a. U završnoj riječi na glavnom
pretresu zastupnica optužbe je istakla da je provedenim dokazima nesporno
dokazano da je okr. V. S. kršenjem citgiranim odredbama Zakona o opštem
upravnom postupku očigledno nesavjesno postupala u vršenju službe iako je bila
dužna i mogla biti svjesna da usled toga može nastupiti teška povreda prava
oštećenih na način što je donijela rješenje o brisanju sporne privremene
mjere, a isto nije dostavila oštećenim kao jedinim legitimisanim strankama u
ovom postupku, već je isto dostavila D. Ž. adv. iz Cetinja, koji nije bio
njihov punomoćnik u Upravnom postupku, niti je preduzeo bilo koju pravnu
radnju u tom postupku, usled čega je došlo do teške povrede prava oštećenih
preciziranih dispozitivom optužnog akta, tako da su se u njenim radnjama
stekla sva obilježja bića krivičnog djela stavljenog joj na teret, te je s
toga je ostala pri podnijetom optužnom predlogu i predložila sudu da
okrivljenu oglasi krivom i osudi po zakonu, uzimajući u obzir sve otežavajuće
i olakšavajuće odredbe propisane Zakonom.
Okr. V. S. u svojoj odbrani je istakla da je od 1999. pa sve do 2010.godine
bila zaposlena u Upravi za nekretnine Područna jedinica C na mjesto
samostalnog savjetnika. Postupajući po Rješenju Višeg suda koje je dostavljeno
dana 22.11.2007.godine donijela je rješenje kojim je dozvolila brisanje
zabilježba Rješenja Osnovnog suda u Cetinju I.br.9/06 od 20.06.2007.godine,
jer je istim rješenjem ukinuto pomenuto rješenje. Istakla je i to da je
Rješenje Višeg suda sprovodivo danom donošenja, što znači da žalba ne odlaže
izvršenje rješenja, pa je samim tim i obaveza prvostepenog organa da postupi
po njemu odmah. Imajući u vidu da je u Rješenju Višeg suda u Podgorici
zastupnik predlagača obezbedjenja Č. V. i R adv. D. Ž. iz Cetinja, isto
rješenje o brisanju dostavljeno je punomoćniku, tj. advokatu D. Ž. o čemu
postoji dokaz o urednoj dostavi, koju je priložila uz zapisnik. Nakon isteka
roka za pravosnažnost, što znači od dana prijema rješenja od strane advokata
D. Ž. dana 28.11.2007.godine rješenja o brisanju zabilježbe privremene mjere,
a nakon isteka roka od 8. dana, postalo je izvršno i tada je napravljena
promjena u bazi podataka. Čak i da nije čekan rok za pravosnažnost rješenja
isto bi bilo moguće sprovesti, sobzirom da se radi o odluci Suda gdje žalba ne
zadržava izvršenje rješenja. Odluka koju je donijela dana 23.11.2007.godine
temelji se i na praksi organa gdje je zaposlena. Dodala je i to da nije
počinila navedeno krivično djelo koje joj se stavlja na teret, jer je u svemu
postupala savjesno i u skladu sa pravilima struke, tako da ni na koji način
nikom nije pribavila imovinsku korist i niti svojim preduzetim radnjama bilo
kome nanijela štetu. Otpravak rješenja poslala je advokatu D. Ž. pošto je isti
bio punomoćnik predlagača obezbedjenja Č. V. i R. a ni na koji način nije
mogla znati, niti je bila upućena da li su oni promijenili advokata, i smatra
da je advokat D. trebao da vrati pomenuto rješenje sa naznakom da on više ne
zastupa predlagača obezbedjenja. I pored činjenice što stranke u konkretnom
slučaju nijesu imale pravo na žalbu na donijeto rješenje, učinila je korak
više i ostavila žalbeni rok, odnosno tek nakon pravosnažnosti tog rješenja
izvršila je brisanje privremene mjere. Nije se mogla sjetiti da li je u
spisima predmeta postojalo punomoćje, ali zna da je kako u presudi
prvostepenog, tako i drugostepenog Suda kao punomoćnik oštećenih bio naveden
D. Ž. adv. iz C, koji je uredno primio predmetno rješenje, a ovo je uradila
što nijesu postojale adrese oštećenih Č. V. i Č. R. D. Ž. je dolazio na
konsultacije za predmete koji su imali Č. ali se nije mogla izjasniti da li je
baš dolazio za ovaj konkretni predmet.
Branilac okrivljene T. D. adv. iz Podgorice u završnoj riječi je istakao: da
bi se utvrdila krivična odgovornost učinioca za ovo djelo optužba je morala
dokazati da je okrivljena kršenjem propisa nesavjesno postupala u vršenju
službe i tako teško povrijedila pravo oštećenih. Nesavjesno postupanje kako u
teoriju tako i u praksi samo po sebi nije krivično djelo, već disciplnski
prestup, a samo najgrublji oblici nesavjesnog postupanja koje je izrazito i po
svom intezitetu i značaju prevazilazi običnu nemarnost može predstavljati
krivično djelo. Rezultati dokaznog postupka očigledno su pokazali da je na
strani okrivljene izostalo tako postupanje, ponašanje okrivljene u konkretnom
slučaju definitivno se ne može smatrati ni običnim nemarom, a pogotovu ne
grubom povredom službene dužnosti. Naime, okrivljena nijednim svojim postupkom
u donošenju i otrpemi rješenja nije prekršila nijednu odredbu ZUP-a, koje su
navedene optužnim aktom. Suština i krunska stvar u opredeljenju Suda o
postojanju i nepostojanju krivice u ovom slučaju jeste da je okrivljena
postupala po zahtjevu suda – Osnovnog suda u Cetinju, u čijem prilogu je i
dostavljeno rješenje Višeg suda u Podgorici, da bi se po njemu postupilo.
Poznato je naročito sudu da u ovoj stvari nije otvoren dvostranački postupak,
već se radi o jednostranačkoj stvari, odnosno o postupanju okrivljene po
službenoj dužnosti, u izvršenju sudske odluke. Okrivljena u postupku pripreme
i donošenju predmetnog rješenja nije odlučivala o pravima i obavezama gradjana
shodno ZUP-u, već je postupala u izvršenju sudske odluke, kojom je odredjeno
pravo utvrdjeno i u kojem je istovremeno obezbijedjena dvostepenost
odlučivanja. Oštećeni su u tom postupku učestvovali. Sve ovo potvrdjuje da
okrivljena nije bila obavezna da dostavlja predmetno rješenje bilo kome osim
sudu, što je i učinila. To što je rješenje dostavila advokatu koji je zastupao
oštećene u sudskom postupku, samo znači da je uradila i više nego što je
obavezna bila. Iz svega ovoga nesumnjivo proizilazi zaključak da radnja
okrivljene ne predstavlja kršenje propisa, a time ni krivično djelo, jer se
nedostavljanje rješenja o brisanju privremene mjere oštećenima ni u kom
slučaju ne može okarakterisati kao uskraćivanje strankama prava na žalbu, jer
se radi o izvršenju sudske odluke kojom je ta mjera brisana. Kao potvrdu
navodi primjer u postupanju organa u kojem okrivljena radi, a naime,
dostavljanjem rješenja o nasledjivanju od strane Suda gdje se takodje radi o
službenom postupanju Organ za poslove katastra je dužan samo da sprovede takvu
sudsku odluku, a ne nikako da se bavi utvrdjivanjem bilo kakvog prava koje je
već utvrdjeno takvom odlukom, tj. dužan je da u kat.operatu sprovede sudsku
odluku onako kako ona glasi. Po njegovom mišljenju ovi argumenti su sasvim
dovoljni za Sud da donese jedino pravilnu i zakonitu odluku, a to je
oslobadjanje okrivljene od odgovornosti. Istakao je i to da je za postojanje
ovog djela neophodan i subjektivni elemenat, a to je da je službeno lice bilo
svjesno ili je dužno biti svjesno da usled njene radnje može nastupiti teža
povreda prava drugog. Ovo predstavlja objektivni uslov inkriminacije. Da je
bila namjera okrivljene da svojim postupanjem povrijedi pravo oštećene jasno
je da nebi predmetno rješenje, mimo svoje obaveze, dostavljala bilo kome osim
sudu, pa ni advokatu koji je bio naznačen u sudskoj odluci. Postupanjem
okrivljene nije došlo do teške povrede prava oštećenih, odnosno niti su bili
onemogućeni, niti si izgubili pravo na naplatu potraživanja od svog bivšeg
poslodavca. Naime Zakon o izvršenju i obezbedjenju ne predvidja mogućnost
naplate povjerioca isključivo na jedan način, odnosno kako to stoji u optužnom
aktu prodajom nepokretnosti, već on predvidja više načina naplate tog
potraživanja. Onemogućavanje naplate potraživanja ne može predstavljati
obilježje djela u pitanju.Istakao je i to da je u saznanju da se naplata
potraživanja oštećenih izvršava na drugi način. Na kraju je dodao da su u
radnjama okrivljene izostala sva zakonska obilježja djela koja su joj
stavljena na teret, te je s toga tražio da bude oslobodjena od optužbe jer po
njegovom mišljenju svaka drugačija odluka nebi mogla pravno opstati.
Radi razrešenja ove krivičnopravne stvari Sud je u dokaznom postupku na
glavnom pretresu proveo sledeće dokaze; saslušao ošt. Č. V. i Č. R. saslušao
svjedoke D. Ž. i M. D. izvršio uvid u kompletne spise predmeta I.br.9/06,
izvršio uvid u spise predmeta Uprave za nekretnine Podgorica br.
954-119/UPI-742/07, koji su formirani po zahtjevu oštećenih za upis rješenja
ovog Suda I.br. 9/06 od 20.06.2006.godine i izvršio uvid u spise Uprave za
nekretnine Područne jedinice Cetinje br. 954/119-UPI 1412/07 pročitao nalaz i
mišljenje sud.vještaka ekonomsko finansijske struke M. S. iz Podgorice, od
27.10.2011.godine, pročitao Rješenje Osnovnog suda u Cetinju, posl.br.I.9/06
od 20.06.2006.godine,koje je priloženo u spisima predmeta I 9/06 pročitao
rješenje Uprave za nekretnine PJ C br. 954-119-UPI-742/07 od
21.06.2007.godine, pročitao rješenje Višeg suda u Podgorici posl.br.
Gž.2602/07 od 06.11.2007.godine, pročitao rješenje Uprave za nekretnine PJ
Cetinje br. 954-119-UPI-1412/07 od 23.11.2007.godine, pročitao Ugovor o
kupoprodaji nepokretnosti zaključen dana 23.11.2007.godine izmedju AD „I. O.
B.“ sa sjedištem u Z. kao prodavca, s jedne strane i „M.“ DOO Cetinje, kao
kupca, s druge strane, pročitao Rješenje Uprave za nekretnine PJ Cetinje br.
954-119-UPI-553/08 od 13.05.2008.godine, izvršio uvid u list nepokretnosti br.
1471 KO C I za kat.parcelu br. 3434, te pročitao izvještaj UP PJ P br.
29-245/11-16872/2-2662 od 23.06.2011.godine iz kaznene evidencije za okr. V.
S.
Iz iskaza svjedoka-ošt. Č. V. proizilazi da je od 01.januara 1979.godine bio
radnik AD Industrija obuće „B.“ sa sjedištem u Cetinju. Dana 19.06.2007.godine
predao je zajedno sa suprugom Upravi za nekretnine PJ C Rješenje Osnovnog suda
u Cetinju I.br.9/06 kojim se odredjuje privremena mjera zabrana raspolaganjem
na nepokretnosti iz lista nepokretnosti br. 1471 KO Cetinje i na nepokretnosti
označenoj kao poslovni prostor površine 60 m2, spratnosti P PD-1 u objektu br.
1, na kat.parceli br. 3434 svojina Industrije obuće „B.“. Samom predajom
rješenja lično je postao stranka u upravnom postupku pred Upravom za
nekretnine. Njegov punomoćnik, kao i njegove supruge ,adv. D. Ž. bio je
isključivo punomoćnik pred Osnovnim sudom u Cetinju i to za drugu vrstu spora,
koja se odnosila na naknadu neisplaćenih ličnih dohodaka, kao i prava na
zdravstveno osiguranje i radni staž. Na osnovu njegovog zahtjeva dana
21.06.2007.godine Uprava za nekretnine PJ C, Rješenjem br. 954-119-UPI-742/07
od 21.06.2007.godine donijela je Rješenje kojim se upisuje teret-zabilježba u
G listu nepokretnosti. Navedeno rješenje od 21.06.2007.godine dostavljeno je
njemu i supruzi, što se vidi iz dostavne naredbe rješenja. Ovo rješenje dakle
nije dostavljeno advokatu D. Dana 21.12.2007.godine Uprava za nekretnine
Rješenjem br. 954-119-UPI-1412/07 od 23.11.2007.godine briše predmetnu
privremenu mjeru na osnovu Rješenja Višeg suda Podgorica Gž.br. 2602/07 od
06.11.2007.godine i ovim rješenjem je naložen ponovni postupak u predmetu
I.br.9/06 koje nije sprovedeno.Rješenje Uprave za nekretnine PJ Cetinje br.
954-119-UPI-1412/07 od 23.11.2007.godine biva dostavljeno adv. D. Ž. dakle ne
njemu koji je stranka u Upravnom postupku. Dostavljanjem ovog rješenja
advokatu D. njegovo pravo na žalbu je uskraćeno, tako da nije bio u prilici
dostaviti žalbu Ministarstvu finansija. Ova žalba je morala uspjeti obzirom da
rješenje Višeg suda nije smjelo da bude osnov za brisanje privremene mjere,
obzirom da je istim naložen ponovni postupak. Dana 23.11.2007.godine ,dakle na
isti dan kad Uprava za nekretnine donosi rješenje za brisanje privremene
mjere, Industrija obuće „B.“ i DOO „M.“ sklapaju ugovor o kupoprodaji
predmetne nepokretnosti. Ovaj ugovor je ovjeren u Srbiji u IV beogradskom
Opštinskom sudu i ovjera je izvršena uz postojanje dvije privremene mjere,
koje su morale egzistirati u G listu nepokretnosti br. 1471 KO C. Sumnja da
okr. V. S. nije ispoštovala rok od 8. dana koji je u pravnoj pouci egzistirao
kao rok za žalbu. Ovjera ugovora u Beogradu je izvršena 26.11.2007.godine,
dakle tri dana nakon donošenja rješenja o brisanju privremene mjere. U vrijeme
potpisivanja i ovjere ugovora Industrija obuće „B.“ i DOO „M.“ u G listu
nepokretnosti egzistirala je još jedna privremena mjera, koja je donošena na
osnovu rješenja ovog Suda R.br.43/03 od 12.11.2003.godine i ista je izbrisana
Rješenjem Uprave za nekretnine PJ C 954-119-UPI-1448/07 od 21.12.2007.godine,
i ovo rješenje je dostavljeno njemu i supruzi lično. Smatra da je činjenjem
odgovornih lica Uprave za nekretnine nanesena mu ogromna šteta, obzirom da je
sporni objekat bio jedini garant za ispunjenje obaveza koje Industrija obuće
„B.“ je imala prema njemu i njegovoj supruzi, a koje se tiču isplate novčanih
iznosa nastalih iz radnog odnosa. Uknjižba „M.“ DOO na predmetnoj
nepokretnosti izvršena je protivzakonito, a i u momentu ovjere ugovora
egzistirale su dvije privremene mjere, pa je rješenje o uknjižbi donijeto tek
13.05.2008.godine, dakle kada su svi rokovi protekli, a u Rješenju o uknjižbi
Uprave za nekretnine PJ Cetinje br. 954-119-UPI-553/08 od 13.05.2008.godine u
stavu 1. stoji „dozvoljava se na osnovu ugovora o kupoprodaji nepokretnosti
IV.14074,07 od 26.11.2007.godine ovjerenog od IV Opštinskog suda u Beogradu“.
Dakle u tom trenutku, tj. dana 26.11.2007.godine postojale su dvije privremene
mjere koje su kočile mogućnost raspolaganja predmetnom nepokretnošću. Ističe
da mu je pričinjena velika materijalna šteta, da se još uvijek vodi u radnom
odnosu kod AD I. O. „B.“ sa sjedištem u Zemunu, tako da mu ni do danas nije
vraćena radna knjižica i ne može ostvariti nikakva prava iz radnog odnosa.
Pridružio se krivičnom gonjenju protiv okrivljene i postavio je odštetni
zahtjev. Dodao je da je okrivljena sve to znala u trenutku donošenja rješenja
o brisanju upisa privremene mjere i čišćenja lista nepokretnosti. Posledice je
htjela, takoda je više nego sigurno da je postupila sa direktnim umišljajem
pri izvršenju krivičnog djela.
Iz iskaza oštećene Č. R. proizilazi da je više od 30.godina bila radnik AD
Industrija o „B.“ sa sjedištem u Cetinju. Dana 19.06.2007.godine predala je
Upravi za nekretnine PJ Cetinje Rješenje Osnovnog suda u Cetinju I.br.9/06
kojim se odredjuje privremena mjera zabrana raspolaganjem na nepokretnosti iz
lista nepokretnosti br. 1471 KO Cetinje i na nepokretnosti označenoj kao
poslovni prostor površine 60 m2, spratnosti P PD-1 u objektu br. 1, na
kat.parceli br. 3434 svojina I o „B“. Samom predajom rješenja lično je postala
stranka u upravnom postupku pred Upravom za nekretnine. Njen punomoćnik, kao i
njenog supruga adv. D. Ž. bio je isključivo punomoćnik pred Osnovnim sudom u
Cetinju i to za drugu vrstu spora, koji se odnosio na naknadu neisplaćenih
ličnih dohodaka, kao i prava na zdravstveno osiguranje i radni staž. Na osnovu
njenog zahtjeva dana 21.06.2007.godine Uprava za nekretnine PJ C Rješenjem br.
954-119-UPI-742/07 od 21.06.2007.godine donijela je Rješenje kojim se upisuje
teret-zabilježba u G listu nepokretnosti. Navedeno rješenje od
21.06.2007.godine dostavljeno je njoj i suprugu, što se vidi iz dostavne
naredbe rješenja. Ovo rješenje dakle nije dostavljeno advokatu D. Dana
21.12.2007.godine Uprava za nekretnine Rješenjem br. 954-119-UPI-1412/07 od
23.11.2007.godine briše predmetnu privremenu mjeru na osnovu Rješenja Višeg
suda Podgorica Gž.br. 2602/07 od 06.11.2007.godine kojim rješenjem je naložen
ponovni postupak u predmetu I.br.9/06 ,koje nije sprovedeno.Rješenje Uprave za
nekretnine PJ C br. 954-119-UPI-1412/07 od 23.11.2007.godine biva dostavljeno
adv. D. Ž. dakle ne njoj koja je stranka u Upravnom postupku. Dostavljanjem
ovog rješenja advokatu D. njeno pravo na žalbu je uskraćeno, tako da nije bila
u prilici dostaviti žalbu Ministarstvu finansija. Ova žalba je morala uspjeti
sobzirom da rješenje Višeg suda nije smjelo da bude osnov za brisanje
privremene mjere, obzirom da je istim naložen ponovni postupak. Dana
23.11.2007.godine, dakle na isti dan kada Uprava za nekretnine donosi rješenje
za brisanje privremene mjere, I. O. „B.“ i DOO „M.“ sklapaju ugovor o
kupoprodaji predmetne nepokretnosti. Ovaj ugovor je ovjeren u Srbiji u IV
beogradskom Opštinskom sudu i ovjera je izvršena uz postojanje dvije
privremene mjere, koje su morale egzistirati u G listu nepokretnosti br. 1471
KO Cetinje. Sumnja da okr. V. S. nije ispoštovala rok od 8. dana koji je u
pravnoj pouci egzistirao kao rok za žalbu. Ovjera ugovora u Beogradu je
izvršena 26.11.2007.godine, dakle tri dana nakon donošenja rješenja o brisanju
privremene mjere. U vrijeme potpisivanja i ovjere ugovora Industrija obuće
„B.“ i DOO „M.“ u G listu nepokretnosti egzistirala je još jedna privremena
mjera, koja je donešena na osnovu rješenja ovog Suda R.br.43/03 od
12.11.2003.godine i ista je izbrisana Rješenjem Uprave za nekretnine PJ
Cetinje 954-119-UPI-1448/07 od 21.12.2007.godine, i ovo rješenje je
dostavljeno njoj i suprugu lično. Smatra da je činjenjem odgovornih lica iz
Uprave za nekretnine nanesena joj ogromna šteta, obzirom da je sporni objekat
bio jedini garant za ispunjenje obaveza koje Industrija obuće „B.“ je imala
prema njoj i suprugu, a koje se tiču isplate novčanih iznosa nastalih iz
radnog odnosa. Uknjižba „M.“ DOO na predmetnoj nepokretnosti izvršena je
protivzakonito, a i u momentu ovjere ugovora egzistirale su dvije privremene
mjere, pa je rješenje o uknjižbi donijeto tek 13.05.2008.godine, dakle kada su
svi rokovi protekli, a u Rješenju o uknjižbi Uprave za nekretnine PJ Cetinje
br. 954-119-UPI-553/08 od 13.05.2008.godine u stavu 1. stoji „dozvoljava se na
osnovu ugovora o kupoprodaji nepokretnosti IV.14074,07 od 26.11.2007.godine
ovjerenog od IV Opštinskog suda u Beogradu“. Dakle, u tom trenutku tj. dana
26.11.2007.godine postojale su dvije privremene mjere koje su kočile mogućnost
raspolaganja predmetnom nepokretnošću. Istakla je da joj je pričinjena velika
materijalna šteta, zbog čega se pridružila krivičnom gonjenju protiv
okrivljene i postavila je odštetni zahtjev. Dodala je da je okrivljena sve to
znala u trenutku donošenja rješenja o brisanju upisa privremene mjere i
čišćenja lista nepokretnosti. Posledice je htjela, takoda je više nego sigurno
da je postupila sa direktnim umišljajem pri izvršenju krivičnog djela.
Iz iskaza svjedoka D. Ž. proizilazi da nije bio punomoćnik Č. V. i Č. R. u
Upravnom postupku pred Direkcijom za nekretnine PJ Cetinje. Imenovani su
stavili zahtjev za upis privremene mjere pred tim Organom i nakon donošenja
rješenja od te Područne jedinice u dostavnom rješenju naznačeno je da isto
treba dostaviti Č. V. i R. Tek nakon brisanja privremene mjere Rješenje je
dostavljeno njemu mada je službenom licu, koje je vodilo taj postupak bilo
jasno da on nije punomoćnik Č. u tom postupku, niti je u tim spisima postojalo
punomoćje za njegovo ovlašćenje i zastupanje. Iz tog razloga nije ni izjavio
žalbu na to Rješenje, jer nije bio ovlašćen. Nije vraćao rješenje ni Područnoj
jedinici Cetinje sa naznakom da mu je pogrešno upućeno, već je zbog službene
zauzetosti propustio da to uradi. Smatrao je da će isto rješenje biti
dostavljeno Č. V. i Č. R. Što se tiče zastupanja oštećenih on je bio njihov
punomoćnik samo u postupku koji se vodi pred sudom radi utvrdjivanja
ništavosti ugovora o kupoprodaji izmedju Industrije modne obuće i „M.“ i
njegova ovlašćenja su se odnosila na taj postupak. Dodao je da nije preduzeo
nikakvu radnju u Upravnom postupku, već samo da je podnio zahtjev za izdavanje
privremene mjere koja je izdata poslije dužeg vremenskog perioda, i onog trena
kada je dobio tu privremenu mjeru on je predao Č.. Nije siguran da je ta
privremena mjera na način kako je to trebalo da bude uradjeno, proslijedjena
Katastru od strane Suda. Takodje, kada je dobio sporno rješenje o tome nije
obavijestio oštećene, jer je smatrao da će oni dobiti to rješenje i da će mu
onda reći. Na kraju je istakao da on nema niti jednu zakonsku obavezu da vraća
rješenje.
Iz iskaza svjedoka M. D. proizilazi da je ugovor o kupoprodaji nepokretnosti
zaključen u Beogradu dana 23.11.2007.godine i to izmedju prodavca AD I o „B.“
sa sjedištem u Zemunu, koju je zastupao direktor A. D. i kupca „M.“ DOO
Cetinje, koju je zastupao njegov otac M. M.. Ova lica su i potpisala predmetni
ugovor u IV Beogradskom sudu u Beogradu. Ugovor je sklopljen na osnovu javnog
poziva, koji je raspisala I. O. „B.“, a sve dalje procedure oko uknjižbe vršio
je njihov pravni zastupnik K. A. adv. iz Cetinja. Nije se mogao izjasniti na
okolnosti brisanja zabilježbe privremene mjere sa nepokretnosti, koja je bila
predmet kupoprodajnog ugovora, a na te okolnosti se može izjasniti advokat
koji ih je i zastupao u tom postupku.
Iz spisa predmeta I.br.9/06 proizilazi da je Osnovnom sudu Cetinje stavljen
predlog za izdavanje privremene mjere, koju je u ime povjerioca Č. V. i Č. R.
podnio punomoćnik adv. D. Ž. iz Cetinja, protiv dužnika AD I. O. „B.“. Osnovni
sud u Cetinju je dana 20.06.2006.godine donio rješenje o odredjivanju
privremene mjere ,a koja je odredjena do pravosnažnog okončanja parnice koju
je povjerilac dužan inicirati u roku od 30 dana od dana dostavljanja, uz
obavezu da u naznačenom roku dostavi primjerak tužbe.Dana 21.06.2007.godine
Uprava za nekretnine PJ Cetinje br. 954-119-UPI-742/07 od 21.06.2007.godine je
donijela rješenje kojom se vrši upis na osnovu rješenja Osnovnog suda u
Cetinju posl.br.I.9/06 od 20.06.2006.godine teret-zabilježba privremene mjere
u G listu lista nepokretnosti br. 1471 KO Cetinje I i na nepokretnosti
označenoj kao poslovni prostor površine 60 m2 spratnosti P PD 1 u objektu br.
1 na kat.parceli br. 3434 svojina In o „B“. Zabilježba privremene mjere se
upisuje u korist Č. V. i Č. R. Dana 05.07.2007.godine Osnovnom sudu Cetinje
predata je žalba protivnika obezbedjenja AD I. O. „B.“ , koju je zastupao K.
A. adv. Iz Cetinja, a izjavljena je na Rješenje Osnovnog suda u Cetinju
I.br.9/06 od 20.06.2006.godine i dana 06.11.2007.godine Viši sud u Podgorici
postupajući po navedenoj žalbi ukinuo je Rješenje Osnovnog suda u Cetinju I.
br.9/06 od 20.06.2006.godine i predmet vratio istom sudu na ponovni postupak.
Dana 23.11.2007. godine Uprava za nekretnine PJ C br. 954-119-UPI-1412/07 od
23.11.2007.godine donijela je Rješenje da se na osnovu rješenja Višeg suda u
Podgorici Gž.br.2602/07 od 06.11.2007.godine briše upis zabilježba privremene
mjere upisane na osnovu rješenja Osnovnog suda u Cetinju I.br.9/06 od
20.06.2007.godine iz G lista nepokretnosti br. 1471 KO Cetinje I, sa
nepokretnosti označene kao poslovni prostor povr. 60 m2, spratnosti P, PD1 u
objektu br. 1 na kat. parceli br. 3434 svojina AD I o. „B.“.Na navedeno
rješenje kako su stranke poučene moguće je izjaviti žalbu Ministarstvu
finansija Podgorica u roku od 8 dana od dana prijema Rješenja ,a preko
Područne jedinice ,koja se taksira sa 5 eura administrativne takse.Dostavnom
naredbom je naznačeno da se rješenje ima dostaviti adv. D. Ž. iz Cetinja,
A.D.I o. B.. Z. Osnovnom sudu u Cetinju, sudiji M. N. odjeljenju i a/a.
Iz spisa predmeta Uprave za nekretnine Podgorica br. 954-119/UPI-742/07 koji
su formirani po zahtjevu oštećenih za upis rješenja ovog Suda I.br.9/06 od
20.06.2006.godine proizilazi da je Uprava za nekretnine PJ C donijela rješenje
dana 21.06.2007.godine kojim se upisuje na osnovu Rješenja Osnovnog suda u
Cetinju posl.br.I.9/06 od 20.06.2006.godine teret – zabilježba privremene
mjere u G listu lista nepokretnosti br. 1471 KO Cetinje I na nepokretnosti
označenoj kao poslovni prostor površine 60 m2, spratnosti P PD1 u objektu br.
1, na kat. parceli br. 3434 svojina Industrije obuće „B.“. Zabilježba
privremene mjere se upisuje u korist Č. V. i Č. R.. U dostavnoj naredbi je
naznačeno da se rješenje ima dostaviti Č. R. iz Cetinja, Č. V. iz Cetinja, I.
M. O. Beograd , Osnovnom sudu Cetinje-sudiji M. N. odjeljenju,a/a.
Iz spisa Uprave za nekretnine PJ Cetinje br. 954/119/UPI 1412/07 proizilazi da
su isti formirani povodom brisanja privremene mjere,tj. da je Uprava za
nekretnine PJ C br. 954/119/UPI1412/07 dana 23.11.2007.godine donijela
rješenje da se briše na osnovu rješenja Višeg suda u Podgorici Gž.br.2602/07
od 06.11.2007.godine upis zabilježbe privremene mjere upisane na osnovu
Rješenja Osnovnog suda u Cetinju I.br.9/06 od 20.06.2007.godine iz G lista
nepokretnosti br. 1471 KO C I, sa nepokretnosti označene kao poslovni prostor
povr. 60 m2, spratnosti P, PD1 u objektu br. 1 na kat. parceli br. 3434,
svojina AD I o „B“. U rješenju je navedena i dostavna naredba, tj. da se isto
dostavlja adv. D Ž iz C, AD I o „B“ Z, kao i Osnovnom sudu u Cetinju i
odjeljenju a/a.Rješenje Višeg suda br.Gž.br.2602/07 od 06.11.2007.godine je
Upravi za nekretnine dostavljeno dana 22.11.2007.godine.
Iz nalaza i mišljenja sud.vještaka ekonomsko finansijske struke S M od
27.10.2011.godine, proizilazi da visina potraživanja novčanog iznosa, koji bi
pripao V Č i R Č, na ime neisplaćenih zarada i drugih naknada po osnovu rada:
toplog obroka i regresa za periode od 01.03.2002. do 01.04.2010.godine i od
01.03.2002. do 31.03.2004.godine, a koji su osttvarili kod AD I o „B“ – Z za
naznačene periode, ukupno iznosi 22.222,08 eura, pri čemu se na neisplaćenu
zaradu odnosi iznos 17.553,00 eura; na neisplaćeni topli obrok iznos od
3.124,08 eura i na neisplaćeni regres iznos od 1.545,00 eura po mjesecima.
Iz rješenja Višeg suda u Podgorici posl.br. Gž. 2602/07 od 06.11.2007.godine,
proizilazi da je Viši sud u Podgorici ukinuo Rješenje Osnovnog suda u Cetinju
I.br. 9/06 od 20.06.2007.godine i predmet vratio istom sudu na ponovni
postupak.
Iz Ugovora o kupoprodaji nepokretnosti od 23.11.2007.godine, proizilazi da je
isti zaključen u Beogradu izmedju prodavca AD I o „B“ – Z, koju zastupa
direktor A D i kupca „M“ DOO Cetinje, koju zastupa M M. Ovaj ugovor je takodje
ovjeren u IV Opštinskom sudu u Beogradu dana 26.11.2007.godine,kojim se
prodavac obavezao da prenese na kupca pravo svojine na zgradi broj
1,spratnosti P1 ,površine 80 m2,poslovnom prostoru broj zgrade 1,spratnosti
prizemlje ,površine 60 m2,stambeni prostor spratnosti P1 ,površine 60 m2 broj
zgrade 1 ,stambenom prostoru br.zgrade 1, spratnosti PN površine 60
m2,pomoćnoj zgradi broj zgrade 2 ,spratnost prizemlje površine 35 m2i pomoćnoj
zgradi ,broj zgrade 3 spratnosti prizemlje ,površine 20 m2,sve izgrađeno na
kat parceli br.3434 za KO C I ,upisane u list nepokretnosti broj 1471 ,kao
pravo korišćenja na zemljištu na kojem su izgrađene nepokretnosti u ukupnoj
površini 193 m2,kat.parcela br.3434 za KO C I upisano u listu nepokretnosti
broj 1471 i da mu preda odmah po zaključenju ugovora .
Iz Rješenja Uprave za nekretnine PJ C br. 954-119-UPI-553/08 od
13.05.2008.godine, proizilazi da je Uprava za nekretnine PJ C donijela
Rješenje da se dozvoljava 1. uknjižba prava korišćenja i svojine sa osnovom
sticanja kupovina na nepokretnosti označenoj kao kat.parce.a br. 3434 sa svim
kulturama i pd-ovima iz lista nepokretnosti br. 1471 KO C I u korist „M“ DOO
C, 2. briše se, AD I „B“ sa nepokretnosti iz tačke 1.ovog rješenja, 3. briše
se teret zabilježba postojanja ugovora o kupoprodaji. IV. br. 14074/07 od
26.11.2007.godine i u stavu 4. da će se promjena upisa izvršiti nakon
pravosnažnosti rješenja.
Iz lista nepokretnosti br. 1471 KO C I, za kat.parcelu br. 3434, proizilazi da
je DOO I O „B“ korisnik objekta na parceli br. 3434 i da je stavljena zabrana
otudjenja i opterećenja – privremena mjera u korist Č V i Č R po više osnova i
poslovnih oznaka ,kao i predmetna privremena mjera I.br.9/06 od
20.06.2006.godine ,a u korist Č V i Č R.
Iz izvještaja Uprave policije PJ P br. 29-245/11-16872/2-2662 od
23.06.2011.godine iz kaznene evidencije za okrivljenu V S, proizilazi da ista
do sada nije osudjivana.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, Sud
je utvrdio da su rezultati dokaznog postupka potkrijepili navode optužnog
predloga da je okrivljena V S počinila krivično djelo nesavjesan rad u službi
iz čl. 417 st.2 u vezi st.1 KZ-a, činjenično opisano u dispozitivu ove
presude, a ovo iz sledećih razloga:
Utvrdjujući činjenice radi pravilnog odredjenja krivičnopravnog odnosa Sud je
nesumnjivo utvrdio da je okrivljena u vremenskom periodu od dana
23.11.2007.godine do 13.05.2008.godine u C, u svojstvu službenog lica –
samostalnog savjetnika Uprave za nekretnine PJ C očigledno nesavjesno
postupala u vršenju službe iako je bila dužna i mogla biti svjesna da usled
toga može nastupiti teška povreda prava drugog time što je donijela rješenje
br. 954-119-UPI-1412/07 od 23.11.2007.godine, kojim se briše zabilježba
privremene mjere, upisane na osnovu rješenja Osnovnog suda u C I.br.9/06 od
20.06.2006.godine, iz G lista nepokretnosti br. 1471 KO C I, sa nepoketnosti
označene kao poslovni prostor površine 60 m2, spratnost P, PD 1 u objektu br.
1, na kat.parceli br. 3434 svojina AD I o „B“, a privremena mjera je služila
kao sredstvo obezbedjenja potraživanja povjerilaca – oštećenih Č V i Č R iz C,
prema dužniku Ad I O „B“ iz Z u iznosu od 22.222,08 eura, a koje rješenje o
brisanju zabilježbe privremene mjere, nije dostavila strankama u postupku
oštećenim Č V i Č R, kao predlagačima obezbedjenja, već D Ž advokatu iz C,
koji nije bio njihov punomoćnik u upravnom postupku, niti je preduzeo bilo
kakvu pravnu radnju u tom postupku pred Upravom za nekretnine – PJ C. Usled
prednjeg je došlo do teške povrede prava oštećenih Č V i Č R, kojima je
uskratila pravo žalbe na naznačeno rješenje o brisanju privremene mjere i
istovremeno omogućila protivniku obezbedjenja AD „I o B“ iz Z, da dana
23.11.2007.godine otudji naznačenu nepokretnost – poslovni prostor pov.60 m2,
spratnost P, PD1 u objektu br. 1, na kat.parceli br. 3434, a oštećenim Č V i Č
R onemogućila naplatu potraživanja koje je proizašlo iz njihovog radnog odnosa
u AD „I o B“, u iznosu od 22.222,08 eura, prodajom nepokretnosti za koju je
bila odredjena privremena mjera.
Dakle, radnja okrivljene V S se sastoji u kršenju odredbi iz čl. 47 st.1 čl.
48 st.3, čl. 200 st.5 i 6. čl. 206 st.1 Zakona o opštem upravnom postupku,
kojima je propisano da se punomoćje može dati pisano ili usmeno na zapisnik
sačinjen u upravnom postupku, te ako se u toku postupka ne sastavlja zapisnik,
o usmenom punomoćju sastaviće se zabilješka u spisima predmeta; da se
pravilnost punomoćja ispituje po službenoj dužnosti; da se rješenje donijeto u
upravnom postupku mora dostaviti stranci u originalu ili ovjerenom prepisu; da
se pisano rješenje smatra izdatim kada se dostavi stranci ( ako ima više
stranaka kada se dostavi poslednjoj stranci); te kada se radi o upravnoj
stvari koja se tiče više lica može se za sva lica donijeto jedno rješenje koje
se mora dostaviti svakom od tih lica, usled čega je došlo do teške povrede
prava oštećenih Č V i Č R, kojima je uskratila pravo žalbe na naznačeno
rješenje o brisanju privremene mjere i istovremeno omogućila protivniku
obezbedjenja AD I o „B“ iz Z, da dana 23.11.2007.godine otudji naznačenu
nepokretnost – poslovni prostor pov.60 m2, spratnost P, PD1 u objektu br. 1,
na kat.parceli br. 3434, a oštećenim Č V i Čakić R onemogućila naplatu
potraživanja koje je proizašlo iz njihovog radnog odnosa u AD „I o B“, u
iznosu od 22.222,08 eura, prodajom nepokretnosti za koju je bila odredjena
privremena mjera.
Naime, iz spisa predmeta je nesporno utvrđeno da su Č V i Č R, kao predlagači
podnijeli Osnovnom sudu u C predlog za izdavanje privremene mjere protiv
dužnika I o „B“, a radi obezbedjenja potraživanja koje su imali prema dužniku
AD I o „B“ iz Z. Osnovni sud u C je dana 20.06.2006.godine donio Rješenje o
odredjivanju privremene mjere.Oštećeni su sami podnijeli zahtjev za upis
predmetne privremene mjere ,a kod činjenice da to rješenje nije bilo
dostavljeno od strane Osnovnog suda u C službenim putem.Ovo proizilazi kako iz
iskaza oštećenih tako i iz spisa predmeta ovog Suda pod posl.brojem I. 9/06 i
na osnovu kojeg je Uprava za nekretnine PJ C donijela Rješenje br.
954-119-UPI-742/07 od 21.06.2007.godine, i stavila teret – zabilježbu
privremene mjere u G listu, lista nepokretnosti br. 1471 KO Cetinje I i na
nepokretnosti označenoj kao poslovni prostor površine 60 m2, spratnosti P,
PD-1 uobjektu br. 1, na kat.parceli br. 3434 svojina I o „B“, a koja
zabilježba se upisala u korist ošt. Č V i Č Radojke,a ovo rješenje je
dostavljeno uredno podnosiocima u konkretnom strankama u Upravnom postupku Č V
i Č R. Na rješenje Osnovnog suda C podnijeta je žalba protivnika obezbjedjenja
AD I o „B“ tako da je postupajući po navedenoj žalbu Viši sud u P dana
06.11.2007.godine i ukunio Rješenje Osnovnog suda u C i predmet vratio na
ponovni postupak. Uprava za nekretnine PJ C je na osnovu takvog Rješenja
donijela Rješenje br. 954-119-1412/07 od 23.11.2007.godine, kojim se briše
upis zabilježba privremene mjere, koja je bila upisana na osnovu Rješenja
Osnovnog suda u C I br.9/06 od 20.06.2006.godine iz G lista nepokretnosti br.
1417 KO C I na predmetnim nepokretnostima. Ovo rješenje nije dostavljeno
strankama u upravnom postupku Č V i Č R,već D Ž,koji je saslušan u svojstvu
svjedoka ( što je potvrđeno i provedenim dokazima-spisima predmeta Uprave za
nekretnine PJ C) a koji je naveo da nije bio punomoćnik Č u predmetnoj
upravnoj stvari,pritom pojašnjavajući iz kojih razloga nije postupao po
dostavljenom rješenju.
U ovakvim se radnjama okrivljene i nastupjelim posledicama stiču sva
subjektivna i objektivna obilježja krivičnog djela u pitanju ,pri čemu je sud
cjeneći subjektivni odnos okrivljene prema učinjenom djelu našao da je
okrivljena u odnosu na mogućnost nastupanja teže povrede prava drugog kao
posledice ovog krivčnog djela postupala sa nehatom jer je bila dužna i mogla
je biti svjesna da usled preduzetih radnji može nastupiti teška povreda prava
drugog ,dok je u odnosu na druga obilježja ovog krivičnog djela postupala sa
umišljajem.
Sud je punu vjeru poklonio provedenim dokazima na glavnom pretresu i to prije
svega iskazu svjedoka-oštećenih Č V i Č R, koji su na vjerodostojan i za Sud
prihvatljiv način iznijeli kako je u potpunosti tekao postupak pred Upravom za
nekretnine PJ C, a na koje stranke nijesu imale prigovora, iskazu svjedoka D Ž
iz čijeg iskaza se jasno utvrdjuje da isti nije bio punomoćnik oštećenih po
navedenom predmetu u Upravnom postupku, niti je imao bilo kakvu obavezu da
primljeno rješenje vraća Upravi za nekretnine, a iz razloga što nije postojalo
njegovo punomoćje za zastupanje oštećenih u spisima predmeta. Takodje sud je
punu vjeru poklonio i dokazima – spisima predmeta I.br.9/06, spisima predmeta
Uprave za nekretnine P iz kojih se jasno utvrdjuje kako je hronološki tekao
postupak od podnošenja predloga za izdavanje privremene mjere ,upisa iste do
donošenja rješenja o brisanju donijete privremene mjere.
Sud je cijenio i Ugovor o kupoprodaji nepokretnosti, koji je zaključen izmedju
AD I o „B“ sa sjedištem u Z, kao prodavca s jedne stranke i „M“ DOO kao kupca
s druge strane, koji je i sklopljen na osnovu javnog poziva, koje je raspisala
Industrija obuće „B“, a iz kojeg proizilazi da je isti zaključen istog dana
kada je donijeto od strane Uprave za nekretnine PJ C rješenje o brisanju
zabilježbe privremene mjere,nakon čega se isti upisao kao vlasnik ,a kako to
proizilazi iz Rješenja Uprave za nekretnine PJ C br. 954-119-UPI-553/08 od
13.05.2008.godine,iako iz lista nepokretnosti br. 1471 KO C I za kat.parcelu
3434 proizilazi da je u korist oštećenih po više osnova bila određena zabrana
otuđenja i opterećenja .
Sud je punu vjeru poklonio i nalazu i mišljenju sud.vještaka ekonomsko
finansijske struke M S, koji je na jasan način i u skladu sa pravilima nauke i
struke, odredio visinu potraživanja novčanog iznosa koji je proizašao iz
njihovog radnog odnosa u AD "I o B" .
Iskaz svjedoka M D nije od presudne važnosti u za razrešenje ove krivično
pravne stvari, jer isti nije ni bio stranka prilikom zaključenja ugovora o
kupoprodaji nepokretnosti izmedju prodavca AD I o „B“ sa sjedištem u Z i kupca
„M“ DOO C, a iz razloga što je u ime kupca „M“ ugovor potpisao njegov otac M
M, a što se tiče zabilježbe privremene mjere sa nepokretnosti koja je bila
predmet kupoprodajnog ugovora takodje nije preduzimao nikakve radnje iz
razloga što je to sve odradio advokat koji je zastupao DOO „M“.
Cijeneći odbranu okrivljene, Sud je odbacio kao usmjerenu na izbjegavanje
krivice i krivično pravne odgovornosti,obzirom da su rezultati dokaznog
postupka nasuprot stavu odbrane pokazali da je okrivljena svojim postupanjem i
ponašanjem upravo načinila grubu povredu službene dužnosti.Sud nije mogao
prihvatiti navode njene odbrane da je čak učinila korak više time što je
donijela rješenje tek nakon proteka roka za žalbu,obzirom da od iste nije
traženo da učini korak više ,samim tim što strankama u Upravnom postupku
rješenje nije ni dostavljeno,a kod činjenice da su imali urednu adresu,te da
nije bilo punomoćja u spisima predmeta za adv.D.
Sa iznijetih razloga stajalište odbrane je za sud bilo neprihvatljivo.
Sud je odustao od saslušanja ovlašćenog predstavnika AD "I o B" obzirom da i
pored više uredno primljenih poziva isti nije pristupio sudu,,a kod činjenice
da njegov iskaz nebi uticao na donošenje drugačije odluke.
Na osnovu svega izloženog, Sud je neusmnjvo utvrdio da su se u radnjama
okrivljene stekla sva subjektivna i objektivna obilježja bića krivičnog djela
nesavjestan rad u službi iz čl. 417 st.2 u vezi st.1, činjenično i pravno
opisano dispozitovom presude, za koje je djelo Sud oglasio krivom i osudio kao
u izireci.
Prilikom izbora vrste i visine krivične sankcije koju će Sud izreći
okrivljenoj V S, Sud je cijenio sve okolnosti iz čl. 42 KZ-a koje su od
uticaja da kazna bude manja ili veća, pa je od olakšavajućih okolnosti na
strani okrivljene našao da se radi o porodičnoj osobi, majci jednog mldb.
djeteta, raniju neosudjivanost, okolnost pod kojima je došlo do izvršenja
krivičnog djela, dok otežavajućih okolnosti na njenoj strani van bitnih
obilježja krivičnog djela u pitanju nije bilo, pa je istoj utvrdio kaznu
zatvora u trajanju od šest mjeseci zatvora i istovremeno našao da su ispunjeni
uslovi za izricanje uslovne osude , propisani čl. 54. KZ-a, odredjujući da se
izrečena kazna neće izvršiti ukoliko okrivljena u vremenskom periodu od jedne
godine od dana pravosnažnosti presude ne počini novo krivično djelo , uz
uvjerenje Suda da će se u konkretnom slučaju, a uzimajući u obzir prednje
navedene razloge i sa tako utvrdjenom kaznom postići svrha njenog izricanja
predvidjena čl.52 KZ-a.
Prilikom izricanja uslovne osude Sud je vodeći računa o svrsi iste posebno
imao u vidu neporočan način života okrivljene.
Shodno čl. 239 ZKP-a oštećeni Č V i Č R su radi ostvarenja imovinsko pravnog
zahtjeva, upućeni na redovnu parnicu,a ovo sa razloga što je u toku postupak
namirenja oštećenih kako je to odbrana navela, a činjenice u spisima predmeta
ne pružaju pozdan osnov ni za potpuno ni za djelimično presuđenje,a njihovo
utvrđivanje bi vodilo znatnom odugovlačenju postupka ,sa kojih razloga je u
smislu čl. 239 . ZKP-a sud i odlučio da oštećene radi ostvarivanja
imovinskopravnog zahtjeva uputi na redovnu parnicu.
.
Na osnovu čl. 226-229 ZKP-a obavezna je okrivljena da na ime troškova
krivičnog postupka uplati iznos od 203,00 eura, na ime vještačenja po vještaku
finansijske struke M S, kao i iznos od 30,00 eura na ime sudskog paušala, a
koji je odredjen shodno dužini trajanja postupka, složenosti predmeta i
imovinskim prilikama okrivljene.
Sa svega izloženog, a na osnovu čl. 374. ZKP-a, odlučeno je kao u izreci.
OSNOVNI SUD U CETINJU
Dana 22.10.2012.godine
Zapisničar, S U D I J A,
Olga Lipovina Marija Ćupić s.r.
PRAVNA POUKA:
Protiv ove presude može se izjaviti žalba
u roku od 8. dana od dana prijema, Višem
sudu u Podgorici a preko ovog Suda.