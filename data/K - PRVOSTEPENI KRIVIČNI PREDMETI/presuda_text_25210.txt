K.br.94/13
U IME CRNE GORE
OSNOVNI SUD U BERANAMA, po sudiji pojedincu Dašić Draganu, uz učešće
namještenika suda Čukić Mirjane, kao zapisničara, u krivičnom predmetu protiv
okrivljenog D. K., iz P., zbog krivičnog djela nedozvoljena trgovina iz
čl.284. st.3. u vezi st.2. Krivičnog zakonika, po optužnom predlogu Osnovnog
državnog tužilaštva u Beranama Kt.br.104/2013 od 15. maja 2013. godine, nakon
održanog glavnog i javnog pretresa, u prisustvu zastupnika javne optužbe
Savjetnika ODT - a u Beranama Bojović Marka i okrivljenog, donio je i javno
objavio dana 17.06.2013. godine
P R E S U D U
Okrivljeni D. K. /jmbg .../, od oca A. i majke V., rođene F., rođen ....
godine u P., sa prebivalištem u selu V., Opština P., državljanin C. G.,
nezaposlen, oženjen – otac četvoro djece, pismen, sa završenom SSS, po
zanimanju radnik, siromašnog imovnog stanja, neosuđivan.
KRIV JE
Što je:
Dana 07.05.2013. godine, u R., neovlašćeno i u većem obimu bavio se trgovinom,
na način što je nemajući ovlašćenje za trgovinu, u svrhu prodaje na teritoriji
optine P., nabavio veću količinu robe, i to: 5 /pet/ komada sobnih antena, 500
/petsto/ metara koksijalnog kabla, 24 /dvadesetčetiri/ kompleta staklenih
čaša, 34 /tridesetčetiri/ kompleta šolja za kafu, 5 /pet/ komada guma za ručna
kolica, 4 /četiri/ komada čaša, 5 /pet/ komada piksli, 3 /tri/ komada
kuhinjskih česama za vodu, 13 /trinaest/ komada gumenih lopti, 130
/stotrideset/ pari radnih rukavica, 50 /pedeset/ komada adaptera za mobilne
telefone, 5 /pet/ komada spoljnih antena, 8 /osam/ pari zvučnika za
kompjutere, 1 /jedan/ fen za kosu, 5 /pet/ komada poklopaca za plinske flaše,
4 /četiri/ komada slušalica za vokmen, kao i 7 /sedam/ kg rezanog duvana, čije
je stavljanje u promet zabranjeno, shodno čl.6. Zakona o duvanu /Sl.list Crne
Gore br.48/08 od 11.08.2008. godine, 76/08 od 12.12.2008. godine, 40/11 od
08.08.2011. godine/, koje je utovario u svoje putničko motorno vozilo marke
“G. ...”, reg. oznaka PL ... ..., a što je utvrđeno prilikom kontrole od
strane službenih lica U. p. – PJ B..
- čime je izvršio krivično djelo nedozvoljena trgovina iz čl.284. st.3. u
vezi st.2. Krivičnog zakonika.
- pa mu sud za izvršeno krivično djelo na osnovu navedenog Zakonskog propisa,
te primjenom čl.4. st.2, čl.32, čl.36, čl.42, čl.52, čl.53, čl.54, čl.75.
st.1. i 3. i čl.284. st.6. Krivičnog Zakonika /KZ-a/, kao i primjenom čl.226.
st.2. tač.9. i čl.374. Zakonika o krivičnom postupku /ZKP-a/,
I z r i č e:
U S L O V N U O S U D U
Kojom mu utvrđuje kaznu zatvora u trajanju od 3 /tri/ mjeseca i istovremeno
određuje da se ista neće izvršiti ukoliko okrivljeni za vrijeme od 1 /jedne/
godine od dana pravosnažnosti presude ne učini novo krivično djelo.
Na osnovu čl.75. st.1. i 3. i čl.284. st.6. KZ-a, okrivljenom se izriče mjera
bezbjednosti oduzimanja predmeta, i to: 5 /pet/ komada sobnih antena, 500
/petsto/ metara koksijalnog kabla, 24 /dvadesetčetiri/ kompleta staklenih
čaša, 34 /tridesetčetiri/ kompleta šolja za kafu, 5 /pet/ komada guma za ručna
kolica, 4 /četiri/ komada čaša, 5 /pet/ komada piksli, 3 /tri/ komada
kuhinjskih česama za vodu, 13 /trinaest/ komada gumenih lopti, 130
/stotrideset/ pari radnih rukavica, 50 /pedeset/ komada adaptera za mobilne
telefone, 5 /pet/ komada spoljnih antena, 8 /osam/ pari zvučnika za
kompjutere, 1 /jedan/ fen za kosu, 5 /pet/ komada poklopaca za plinske flaše,
4 /četiri/ komada slušalica za vokmen i 7 /sedam/ kg rezanog duvana, kao
predmeta izvršenja krivičnog djela.
Troškova krivičnog postupka nije bilo, a okrivljeni se obavezuje da na ime
paušala plati iznos od 30,00 € /trideseteura/, u korist budžeta C. G. na žiro
račun broj ...-...-..., a sve u roku od 15 dana od dana pravosnažnosti
presude, pod prijetnjom prinudnog izvršenja.
Imovinskopravnog zahtjeva za naknadu štete nije bilo.
O b r a z l o ž e nj e
Optužnim predlogom Osnovnog državnog tužilaštva u Beranama Kt.br.104/2013 od
15. maja 2013. godine, stavljeno je na teret okrivljenom D. K., iz P.,
krivično djelo nedozvoljena trgovina iz čl.284. st.1. KZ-a.
Na glavnom pretresu od 17.06.2013. godine, zastupnik javne optužbe Savjetnik
ODT-a u Beranama Bojović Marko, prije davanja završne riječi, precizirao je
navedeni optužni predlog u činjeničnom opisu i u pravnoj kvalifikaciji djela.
U završnoj riječi, ostao je pri izmijenjenom optužnom predlogu, jer je na
osnovu svih izvedenih dokaza u potpunosti utvrđena odgovornost okrivljenog D.
K. za krivično djelo koje mu je stavljeno na teret. Uzimajući u obzir
činjenicu da okrivljeni nije osuđivan kao počinilac krivičnih djela, kao i
okolnosti iz čl.42. KZ-a, koji utiču da kazna bude veća ili manja, cijeneći ih
kroz propisanu kaznu za predmetno krivično djelo, predložio je sudu da
okrivljenog oglasi krivim i izrekne mu uslovnu osudu kojom će mu utvrditi
kaznu zatvora u trajanju od 3 /tri/ mjeseca i istovremeno odrediti da se ista
neće izvršiti ukoliko okrivljeni za vrijeme od 1 /jedne/ godine od dana
pravosnažnosti presude ne učini novo krivično djelo. Takođe, predložio je sudu
i da se, shodno čl.286. st.6. KZ-a, od okrivljenog oduzme navedena roba
nastala izvršenjem predmetnog krivičnog djela.
Izjašnjavajući se o optužnom predlogu ODT-a u Beranama, okrivljeni D. K.,
tokom postupka, u svoju odbranu, naveo je da drži tezgu na pijaci u P., ali da
nije registrovan za prodaju stvari i da nema registovanu radnju, a da za život
zarađuje kupujući po pijacama stvari i prodavajući ih po malo većim cijenama u
P.. Da je tačno da je na pijaci u R. kupio stvari navedene u optužnom
predlogu, sa namjerom da ih proda u P. i tako zaradi za život svoje porodice.
Ali, nije bio upoznat sa činjenicom da se ne smije vršiti kupovina i prodaja
rezanog duvana u većoj količini, pa je, pored ostalog, kupio i sedam kilograma
rezanog duvana, a te stvari su mu od strane policije oduzete dana 07.05.2013.
godine. U završnoj riječi, naveo je da mu je žao zbog učinjenog krivičnog
djela, da neće u buduće činiti ovakva niti slična krivična djela, ali da je na
to bio prinuđen jer izdržava svoju mnogobrojnu porodicu, a siromašnog je
imovnog stanja, pa da ga ukoliko sud nađe da je kriv što blaže kazni.
Radi pravilnog i zakonitog presuđenja ove krivične stvari sud je, na glavnom
pretresu, u dokaznom postupku, izveo sledeće dokaze:
pročitao potvrdu o privremeno oduzetim predmetima U. p. – PJ B. broj SL/... od
.... godine na ime D. K.; pročitao potvrdu o vraćanju privremeno oduzetih
predmeta U. p.– PJ B. broj SL/... od .... godine na ime D. K.; izvršio uvid u
fotodokumentaciju U. p. – PJ B. broj .../...-... od .... godine; pročitao
službenu zabilješku U. p. - PJ B. broj ...-...-...-... od .... godine; i
pročitao izvod iz kaznene evidencije za okrivljenog D. K..
Nakon sprovedenog dokaznog postupka cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.16. i 370.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane i da je
okrivljeni D. K. izvršio krivično djelo nedozvoljena trgovina iz čl.284. st.3.
u vezi st.2. Krivičnog zakonika, koje mu je preciziranim optužnim predlogom
ODT – a stavljeno na teret, pa ga je oglasio krivim i krivičnopravno
odgovornim jer nije bilo osnova koji bi isključivali postojanje krivičnog
djela i krivičnopravne odgovornosti okrivljenog. Pri tome, sud je najprije
cijenio priznanje okrivljenog D. K. i za isto našao da je potpuno, iskreno,
objektivno i ničim dovedeno u sumnju. Iz odbrane okrivljenog kao nesumnjivo je
utvrđeno da je okrivljeni i pored toga što nije posjedovao odobrenje za
bavljenje trgovinom, niti registovanu radnju, predmetnog dana u R. nabavio
veću količinu robe navedene u optužnom predlogu, a između ostalog i 7
kilograma rezanog duvana, čiji je promet zabranjen, a sve isključivo u svrhu
prodaje. Dakle, nesporno je da je okrivljeni izvršio krivično djelo za koje je
optužen na način, vrijeme i u mjestu opisanom u činjeničnom opisu izreke
presude. S toga, kako je okrivljeni D. K. bez ovlašćenja za trgovinu nabavio
naznačene količine robe u svrhu prodaje - neovlašćene, u njegovim radnjama
sadržani su svi bitni elementi krivičnog djela za koje je optužen.
Iz potvrde o privremeno oduzetim predmetima U. p. – PJ B. broj SL/... od ....
godine, na ime D. K., vidi se da su od okrivljenog, dana 08.05.2013. godine,
ovlašćeni policijski službenici privremeno oduzeli sljedeće predmete: 7
/sedam/ kg rezanog duvana, 5 /pet/ komada sobnih antena, 500 /petsto/ metara
koksijalnog kabla, 24 /dvadesetčetiri/ kompleta staklenih čaša, 34
/tridesetčetiri/ kompleta šolja za kafu, 5 /pet/ komada guma za ručna kolica,
4 /četiri/ komada čaša, 5 /pet/ komada piksli, 3 /tri/ komada kuhinjskih
česama za vodu, 13 /trinaest/ komada gumenih lopti, 130 /stotrideset/ pari
radnih rukavica, 50 /pedeset/ komada adaptera za mobilne telefone, 5 /pet/
komada spoljnih antena, 8 /osam/ pari zvučnika za kompjutere, 1 /jedan/ fen za
kosu, 5 /pet/ komada poklopaca za plinske flaše i 4 /četiri/ komada slušalica
za vokmen.
Iz potvrde o vraćanju privremeno oduzetih predmeta U. p. – PJ B. broj SL/...
od .... godine, na ime D. K., vidi se da je dana 08.05.2013. godine od strane
ovlašćenih policijskih službenika okrivljenom vraćene sledeće privremeno
oduzete stvari: pmv marke “V.” G. ... reg. oznaka PL ... ... i saobraćajna
dozvola br. serije ..., izdata od strane MUP-a P..
Uvidom u fotodokumentaciju U. p. – PJ B. broj .../...-... od .... godine i
službenu zabilješku U. p. - PJ B. broj ...-...-...-... od .... godine, vidi se
da je dana .... godine, izvršena kontrola pmv marke “V.” ... ... reg. oznaka
PL ... ..., vlasništvo okrivljenog te da je već navedena roba nađena u tom
pmv, za koju imenovani nije imao nikakvu prateću dokumentaciju.
Sud je cijenio navedene pismene dokaze i iste prihvatio, jer su izdate od
strane nadležnog državnog organa, snabdjeveni su pečatom i potpisom ovlašćenog
službenog lica, a ni sam okrivljeni D. K. nije sporio da je predmetnog dana od
njega oduzeta navedena roba za koju nije imao nikakvu dokumentaciju. S toga,
navedeni dokazi su, pored međusobne saglasnosti, u odlučnim činjenicama
saglesni i sa odbranom okrivljenog D. K.. Pa, iz navedenih dokaza vidi se
vrsta i količina robe koja je oduzeta od okrivljenog, pa je sud ove dokaze
prihvatio kao tačne i ničim dovedene u sumnju.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog D. K., stekla sva bitna obeležja bića krivičnog
djela nedozvoljena trgovina iz čl.284. st.3. u vezi st.2. KZ-a. Naime, tokom
postupka nesporno je utvrđeno da je okrivljeni D. K., dana 07.05.2013. godine,
u R., neovlašćeno i u većem obimu bavio se trgovinom, na način što je nemajući
ovlašćenje za trgovinu, u svrhu prodaje na teritoriji optine P., nabavio veću
količinu robe i to: 5 /pet/ komada sobnih antena, 500 /petsto/ metara
koksijalnog kabla, 24 /dvadesetčetiri/ kompleta staklenih čaša, 34
/tridesetčetiri/ kompleta šolja za kafu, 5 /pet/ komada guma za ručna kolica,
4 /četiri/ komada čaša, 5 /pet/ komada piksli, 3 /tri/ komada kuhinjskih
česama za vodu, 13 /trinaest/ komada gumenih lopti, 130 /stotrideset/ pari
radnih rukavica, 50 /pedeset/ komada adaptera za mobilne telefone, 5 /pet/
komada spoljnih antena, 8 /osam/ pari zvučnika za kompjutere, 1 /jedan/ fen za
kosu, 5 /pet/ komada poklopaca za plinske flaše, 4 /četiri/ komada slušalica
za vokmen, kao i 7 /sedam/ kg rezanog duvana, čije je stavljanje u promet
zabranjeno, shodno čl.6. Zakona o duvanu /Sl.list Crne Gore br.48/08 od
11.08.2008. godine, 76/08 od 12.12.2008. godine, 40/11 od 08.08.2011. godine/
koje je utovario u svoje putničko motorno vozilo marke “... ...”, reg. oznaka
PL ... ..., a što je utvrđeno prilikom kontrole od strane službenih lica U. p.
– PJ B.. Tokom postupka, kao nesporno, utvrđeno je da je okrivljeni D. K.
navedenog dana, u R. nabavio predmetnu robu, a između ostalog i 7 /sedam/
kilograma rezanog duvana, čije je stavljanje u promet zabranjeno, shodno čl.6.
Zakona o duvanu, a u svrhu prodaje. Nesporno je utvrđeno da okrivljeni nije
imao odobrenje za bavljenje trgovinom, jer nema regostovanu radnju za prodaju
stvari, već da je veću količinu nabrojanih stvari nabavio kako bi prodajom
istih po većoj cijeni od nabavne, zaradio novac neophodan za izdržavanje
njegove porodice. Ovakav zaključak suda proizilazi nesporno iz priznanja
okrivljenog D. K., za koje je sud našao da je potpuno, jasno i iskreno, a koje
navode potvrđuju i pismeni dokazi: potvrda o privremeno oduzetim predmetima U.
p. – PJ B. broj SL/... od .... godine, fotodokumentacija U. p. – PJ B. broj
.../...-... od .... godine i službena zabilješka U. p. - PJ B. broj
...-...-...-... od .... godine. Na osnovu svega navedenog, nesporno je da je u
konkretnom slučaju okrivljeni D. K. postupao sa umišljajem, svjestan da iako
nema ovlašćenje za bavljenje trgovinom, nabavlja robu čiji je promet
ograničen, u svrhu prodaje po većim cijenama, čime je htio postizanje
zabranjene posledice.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom D. K. za naprijed
navedeno krivično djelo sud je imao u vidu sve okolnosti u smislu čl.42. KZ-a.
Tako je od olakšavajućih okolnosti na strani okrivljenog D.K. sud cijenio i
uzeo u obzir da se radi o porodičnom čovjeku - oženjenom, ocu četvoro djece,
siromašnog imovnog stanja, dok otežavajućih okolnosti na njegovoj strani nije
bilo, pa mu je sud na osnovu čl.53. i 54. KZ-a, utvrdio kaznu zatvora u
trajanju od 3 /tri/ mjeseca i istovremeno odredio da se ista neće izvršiti ako
okrivljeni za vrijeme od 1 /jedne/ godine, od dana pravosnažnosti presude ne
učini novo krivično djelo. Imajući posebno u vidu činjenicu da bi izricanje
efektivne zatvorske kazne negativno uticalo na život okrivljenog, sud je
uvjerenja da će se uslovnom osudom kao mjerom upozorenja, u okviru opšte svrhe
izricanja krivičnih sankcija predviđene u čl.4. st.2. KZ-a, postići svrha
izricanja uslovne osude iz čl.52. istog Zakonika, jer se osnovano može
očekivati da će i uslovna osuda kao mjera upozorenja uz prijetnju kaznom,
dovoljno uticati na okrivljenog D. K. da više ne čini krivična djela.
Na osnovu čl.75. st.1. i 3. i čl.284. st.6. KZ-a, od okrivljenog D. K. oduzima
se navedena roba koja je predmet izvršenja krivičnog djela.
Troškova krivičnog postupka nije bilo, dok je paušalni iznos odmjeren s
obzirom na složenost i trajanje krivičnog postupka, te imovnog stanja
okrivljenog, shodno čl.226. ZKP-a.
Imovinsko pravnog zahtjeva za naknadu štete nije bilo.
Sa iznijetih razloga odlučeno je kao u izreci presude.
OSNOVNI SUD U BERANAMA
Dana, 17.06.2013. godine
Zapisničar S U D I J A
Mirjana Čukić Dragan Dašić
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/osam/ dana od dana prijema pismenog
otpravka, preko ovog suda u dva primjerka.