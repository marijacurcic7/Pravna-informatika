K.br.172/2012
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Anite Mihajlović kao zapisničara, u krivičnom predmetu
protiv okrivljenog B. C., iz sela B., opština B., zbog krivičnog djela
protivpravno zauzimanje zemljišta iz čl. 254 st. 1 KZ, po optužnom predlogu
Osnovnog državnog tužilaštva u Beranama Kt. br. 72/2011 od 19.07.2011. godine,
nakon održanog javnog i glavnog pretresa, u prisustvu Zamjenika ODT-a u
Beranama Amre Sujković, okrivljenog i njegovog branioca adv. S. M., ovlašćenog
prestavnika oštećene AD P. i š. M. L., donio je i javno objavio dana
08.04.2013.godine,
P R E S U D U
Okrivljeni B. C., od oca R. i majke F., rodjene V., rođen .... godine u O.,
H., stalno nastanjen u selu B., opština B., državljanin CG, nezaposlen,
pismen, završio SSS, oženjen, otac dvoje djece, srednjeg imovnog stanja,
neosuđivan,
Kr i v j e
Što je:
Dana 12.03.2011. godine, u selu B., opština B., protivpravno zauzeo zemljište,
upisano na ime A.D. „P. i š.“, B., po posjedovnom listu br. ... KO B. I, broj
parcele .../..., zv. „P.“, u dužini od 127 m i to sa istoka 94 m i sa sjevera
33 m, na način što je isto ogradio drvenim kocima i bodljikavom žicom,
- čime je izvršio krivično djelo protivpravno zauzimanje zemljišta iz čl. 254
st. 1 Krivičnog zakonika.
Pa ga sud za izvršeno krivično djelo na osnovu navedenog zakonskog propisa, te
primjenom čl. 32. 39. i 42. KZ, kao i primjenom čl. 374. ZKP-a,
O S U Đ U J E
Na novčanu kaznu u iznosu od 600,00 / šest stotina/ eura koju je dužan platiti
okrivljeni u roku od 3 /tri/ mjeseci od dana pravosnažnosti presude, a ukoliko
ista ne bude plaćena u navednom roku zamijeniće se tako što će se za svakih
započetih 25,00 /dvadeset pet/ eura novčane kazne odrediti 1 /jedan/ dan
zatvora, a ako okrivljeni plati samo dio novčane kazne, ostatak novčane kazne
će se srazmjerno zamijeniti kaznom zatvora, a ako okrivljeni isplati ostatak
novčane kazne izvršenje kazne zatvora će se obustaviti.
Okrivljeni se obavezuje da u korist budžeta C. G. na žiro račun broj
...-...-... plati troškove krivičnog postupka u iznosu od 178,00
/stosedamdesetosam/ eura, kao i da na ime paušala plati sudu iznos od 30,00
/trideset/ eura u roku od 15 dana od dana pravosnažnosti presude pod
prijetnjom prinudnog izvršenja.
Imovinsko pravnog zahtjeva za naknadu štete nije bilo.
O b r a z l o ž e nj e
Osnovno državno tužilaštvo u Beranama, podnijelo je optužni predlog Kt. br.
72/2011 od 19.07.2011. godine, protiv okrivljenog B. C., iz sela B., opština
B., zbog krivičnog djela protivpravno zauzimanje zemljišta iz čl. 254 st. 1
KZ. Zamjenik ODT-a u Beranama Amra Sujković, u završnoj riječi je izjavila, da
ostaje pri završnoj riječi sa glavnog pretresa od 27.12.2011.godine, jer je
svim izvedenim dokazima utvrđena krivica okrivljenog za krivično djelo koje mu
je stavljeno na teret i tražila da sud okrivljenom izrekne novčanu kaznu u
iznosu od 600,00 eura.
Ovlašćeni predstavnik oštećene AD P. i š. M. L., u završnoj riječi je izjavio,
da se pridružuje krivičnom gonjenju protiv okrivljenog, a ne postavlja
imovinsko pravni zahtjev za naknadu štete.
Izjašnjavajući o navodima iz optužnog predloga ODT-a u Beranama, okrivljeni B.
C., na glavnom pretresu od 28.02.2013.godine, je istakao, da ostaje pri datoj
odbrani, kao i na zapisniku iz predmeta Kri.br.74/2011 i sa zapisnika sa
glavnog pretresa od 18.10.2011.godine, da nije izvršio krivično djelo koje mu
je stavljeno na teret i da nije protivpravno zauzeo zemljište, već da je to
njegova imovina i da se navedena parcela vodi na ime njegove tetke R. C., koju
mu je ona prepisala Ugovorom o doživotnom izržavanju br. .../... od ....
godine. Predmetnog dana, zastupnik AD P. i š. L. L., zatekao ga je na licu
mjesta kako drvenim kolcima i bodljikavom žicom ograđuje navedenu parcelu, za
koju tvrdi da je njegova. Naveo je da nije zauzeo ništa što je tuđe, jer tu
parcelu on obrađuje skoro 20 godina, ali ista nije bila ograđena, a on je
ogradio 11. i 12.03.2011. godine, te da je tužio AD P. i š.radi utvrđivanja
prava svojine. U završnoj riječi je prihvatio završnu riječ svoga branioca.
Branilac okrivljenog, adv. S. M. u završnoj riječi je izjavio, da smatra da
nije dokazano da je okrivljeni izvršio predmetno krivično djelo, pa je
predložio da ga sud oslobodi od optužbe shodno čl.373. st.1. tač.2. ZKP-a.
Istakao je, da je u konkretnom slučaju nastupila zastarjelost krivičnog
gonjenja, te da je do izvjesnosti utvrđeno, a na osnovu više saslušanih
svjedoka da je ograđivanje predmetnog zemljišta izvršeno prije više od 10.
godina, te da se postupak utvrđivanja prava svojine nastavlja, jer je
okrivljeni uvjeren da se radi o imovini njegovih pravnih prethodnika. Dalje je
naveo, da je rješenjem Osnovnog suda u Beranama P.br.316/2011 od
03.05.2012.godine odbijen tužbeni zahtjev sada oštećenog AD P.i š. za smetanje
posjeda, a koja činjenica je odlučujućeg značaja za odlučivanje u ovoj pravnoj
stvari gdje je utvrđeno da smetanje nije izvršeno tj. da je nastupila
zastarjelost za podnošenje tužbe za smetanje posjeda, pa je predložio da ga
sud oslobodi od optužbe i traži troškove po AT.
Radi pravilnog i zakonitog presuđenja ove krivično pravne stvari, sud je na
glavnom pretresu, u dokaznom postupku, izveo sledeće dokaze: saslušao
predstavnika oštećene AD P. i š. u svojstvu svjedoka M. L., pročitao list
nepokretnosti Uprave za nekretnine PJ B. broj .... KO B. I, opština B. od
.....godine, pročitao zapisnik o uviđaju sa lica mjesta iz predmeta
Kri.br.74/11 od 12.07.2011.godine, pročitao nalaz i mišljenje vještaka
geodetske struke Č. D. iz predmeta Kri.br.74/2011 od 15.07.2011.godine, kao i
dopunski nalaz i mišljenje od 24.10.2011.godine, te postupajući po primjedbama
Višeg suda u Bijelom Polju, saslušao vještaka geometra D. Č., pročitao iskaze
svjedoka i to V. V., sa zapisnika sa glavnog pretresa od 23.12.2011.godine, D.
G. sa zapisnika sa glavnog pretresa od 23.12.2011.godine, M. -M. K. sa
zapisnika sa glavnog pretresa od 23.12.2011.godine, saslušao svjedoka R. zv.R.
B., svjedoka V. R. zv.M.-M., pročitao spise Osnovnog suda u Beranama
P.br.348/2011- tužbu tužioca C. B. protiv tuženog AD P. i š. od
29.03.2011.godine, pročitao presudu Osnovnog suda u Beranama P.br. 348/11 od
09.05.2011.godine, pročitao presudu Višeg suda u Bijelom Polju Gž.br.1504/12
od 14.11.2012.godine, pročitao rješenje Osnovnog suda u Beranama P.br.316/11,
pročitao Ugovor o doživotnom izdržavanju između primaoca izdržavanja C. R. i
davaoca izdžavanja C. B. zaključen pred Osnovnim sudom u Beranama R.br.../...
, pročitao Ugovor o zamjeni zemljišta između C.S.i predstavnika P. z. Š. S. od
15.decembra 1963.godine, kao i zaključak I.br..../.. i pročitao izvod iz KE za
okrivljenog.
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu člana 16. i 370. ZKP-a, a
dovodeći ih u vezu jedne sa drugim, sud je stao na stanovište, da su činjenice
iz činjeničnog opisa izreke presude u svemu dokazane da je okrivljeni Cemović
Branislav, izvršio krivično djelo kako to stoji u izreci presude, pa ga je
oglasio krivim jer nije bilo osnova koji bi isključivali postojanje krivičnog
djela i krivice okrivljenog.
Iz iskaza svjedoka M. L., je utvrđeno, da je pravni zastupnik AD P. i š. i da
je dana 12.03.2011. godine, na kat. parceli br. .../..., zv. "P.", koja je
upisana u listu nepokretnosti br. ... KO B., a koja parcela je vlasništvo AD
P. i š. B., zatekao okrivljenog, kako istu ograđuje drvenim kolcima i
bodljikavom žicom. Kada je htio okrivljenom da kaže da je ta parcela
vlasništvo oštećenog, isti nije htio da stupi u razgovor, niti je htio da
prekine dalju radnju ograđivanja parcele i duž cijele istočne strane, pored
puta zauzeo je pomenutu parcelu. Na glavnom pretresu je napomenuo da je
upoznat sa Ugovorom o doživotnom izdržavanju, kojim je tetka okrivljenog
imovinu prepisala okrivljenom, ali je istakao da se radi o drugim parcelama, a
ne o predmetnoj parceli.
Iz lista nepokretnosti br. ..., utvrđeno je, da se parcela br. .../..., zv.
"P...", KO B., vodi na ime AD P.i š.o, a iz zapisnika o uviđaju sa lica mjesta
iz predmeta Kri.br.74/2011 od 12.07.2011.godine, konstatovano da se na
pokazanoj parceli uočava ograda od bodljikave žice sa drvenim kolcima i to sa
istočne i sa sjeverne strane parcele. Iz nalaza i mišljenja vještaka geodetske
struke D. Č., te dopune nalaza i mišljenja, je utvrđeno, da je u selu B.,
opština B., u mjestu zv. "P.", na parceli br. .../..., upisanoj u posjedovnom
listu br. ... KO B. na ime AD P. i š., okrivljeni postavio ogradu od
bodljikave žice sa drvenim kolcima, sa sjeverne strane uz put i međom parcele
.../..., u dužini od 33 metra, kao i sa istočne strane, takođe uz put i međom
parcele .../..., u ukupnoj dužini od 94 metra, te da ukupna dužina ograde sa
sjeverne i istočne strane iznosi 127 metara. Sa ostalih strana: jugo istočne,
južne zapadne i dijela sjeverne strane ne postoji ograda, kao u navedenom
dijelu. Sa pojašnjenja sa glavnog pretesa, i to iz Ugovora o zamjeni
zaključenog između C. S. i P. z. pod brojem OV.br..../... od ....godine, je
zaključeno da je P. z. I. ustupila parcelu pok. C. S. registrovanu pod brojem
.../..., zv. P. i dio kat. parcele .../... , zv.P., po kulturi voćnjak, u
površini od 59 ari, što znači da parcela koja je predmet ovog spora Ugovorom o
zamjeni zemljišta je pripala tadašnjoj P. z. I., te još jednom istakao, da je
parcela koja je predmet spora parcela .../..., zv. P. u međama i granicama
kako to stoji u nalazu i mišljenju vlasništvo AD P. i š.B. i da ista nije
obuhvaćena Ugovorom o doživotnom izdržavanju R.br..../... zaključenog između
davaoca i primaoca izdržavanja.
Sud je u potpunosti prihvatio prednje dokaze, na osnovu kojih je nesporno
utvrđeno, da je na predmetnoj parceli, koja se u listu nepokretnosti vodi na
ime oštećenog, okrivljeni postavio ogradu od bodljikave žice sa drvenim
kolcima, sa istočne i sjeverne strane.
Iz iskaza svjedoka V. V., sa zapisnika sa glavnog pretresa od
23.12.2011.godine, a čiji iskaz je sud pročitao je utvrđeno, da je počeo da
radi 1963. godine u ZZ B. Tada su u njenom vlasništvu bile i predmetne
površine koje se zovu "K." i "O.". U zadruzi je radio do 1973. godine. Poznato
mu je da je Z.. z. ovo zemljište obradjivala i zasijavala ratarske kulture. Od
1973. do 1975. godine bio je u drugom preduzeću, a 1975. godine su spojene Z..
z. i p. - p. i formirana radna organizacija A. koja je bila u sastavu A. "...
j.", a koji je pravni predhodnik AD P. i š.. Nije mu poznato kako je sticano
pravo na tim površinama, a koliko mu je poznato njih druga pravna lica nijesu
obradjivala, već samo z., a kasnije A.. Te površine su kasnije pretvorene u
livade, a ne zna tačno kada. Godine 1998. izvršena je segmentacija preduzeća i
poljoprivredne površine, pa su iste pripale segmentu P. i š.. Kada je donešen
Zakon o povraćaju poljoprivredenog zemljišta nije mu poznato da li je njime
vraćena i ova parcela, a ono što nije vraćeno, ostalo je u vlasništvu AD P. i
š.. Za konkretnu parcelu, nije mu poznato da li je vraćena, kao ni to čija je
bila, prije nego što je postala zadružna svojina.
Sud je iskaz ovog svjedoka prihvatio u dijelu da je predmetna parcela bila
vlasništvo Z.. z., medjutim, svjedok nije mogao da se izjasni čije je
vlasništvo ista bila ranije.
Iz iskaza svjedoka D. G., sa zapisnika sa glavnog pretresa od
23.12.2011.godine, a čiji iskaz je sud pročitao na glavnom pretresu se vidi,
da posjeduje parcelu sa zapadne strane predmetne parcele. Poznato mu je da je
predmetna parcela bila vlasništvo C., a da je1963. godine prešla u svojinu Z..
z. B., u kojoj je tada radio njegov otac i koliko mu je poznato za tu parcelu
C. nijesu dobili naknadu. Poslednjih 20 godina C. su tu pacelu davali drugima
da koriste uz naknadu. Parcela je bila vlasništvo C. G., F. i drugih, a G. je
bio djed okrivljenog. Nije mu poznato na koji način je imovina oduzeta F.,
niti da li je konfiskovana, a to je bilo 1963. godine. Nije mu poznato da je
C. D. predmetnu parcelu prodao Z. i da su njegovi i F.naslednici podnosili
zahtjev Komisiji za povraćaj i obeštećenje. Okrivljeni je parcelu davao da se
kosi, da se sadi krompir, kao i za ispašu stoke. Mjesna zajednica je htjela da
traži od AD P. i š. da kupi dio ove parcele, ali je rečeno da postoji spor
izmedju okrivljenog i oštećenog, pa se od toga odustalo, a ne zna da li je
Mjesna zajednica učestvovala na tenderu za prodaju ove parcele. Z. odnosno A.
je na ovoj parceli sijala pšenicu.
Sud je prihvatio iskaze prednjih svjedoka koji su potvrdili da im je poznato
da je porodica okrivljenog nekada bila vlasnik predmetne pacele, svjedok R. B.
je istakao da je on predmetnu parcelu obradjivao, a istu su mu davali na
korišćenje tetke okrivljenog, a okrivljeni je preuzeo da je obradjuje od 1991.
godine, što je potvrdio i svjedok M. M. K., kao i D. G., na osnovu čega sud
zaključuje da je okrivljeni unazad više godina smatrao da je to njegova
parcela i istu plodouživao, što isključuje njegov unišljaj.
Iz iskaza svjedoka M. M. K., sa zapisnika sa glavnog pretresa od
23.12.2011.godine, a čiji iskaz je sud pročitao na glavnom pretresu se vidi,
da je predmetna parcela bila vlasništvo njegovog djeda, koji je istu prodao
djedu okrivljenog, od koga je oduzeta 1946. godine. Nije mu poznato da li je
zemlja njima vraćana, dok mu je poznato da su je obradjivale baba i tetke
okrivljenog. Smatra da je okrivljeni vlasnik ove parcele, a ne zna na čije se
ime vodi u Katastru. Baba i tetke okrivljenog su davale ovu zemlju da drugi
obrađuju i poznato mu je da je zemlja obradjivana, te smatra da je ista
vraćena okrivljenom, jer je njegova porodica davala drugima da je obrađuju.
Ovo zemljište je obrađivala Z., a ne zna koje godine, niti mu je poznato da li
je to Z. platila majci i tetkama okrivljenog. Nije mu poznato da je baba
okrivljenog S. vršila zamjenu ove parcele. F.C. je oduzeta zemlja kao ratnom
zločincu. Ovu zemlju je obrađivao, kosio i sijao krompire R. B..
Iz iskaza svjedoka R. zv.R. B., je utvrđeno, da je on predmetnu parcelu
obrađivao do 1991. godine, kada je okrivljeni došao iz H., a istu su mu davale
da obrađuje tetke okrivljenog R. i R. C.. Tada se niko iz A., odnosno A. nije
pojavljivao, a zemlja je bila vraćena na osnovu povraćaja poljoprivrednog
zemljišta, a kasnije se to promijenilo i preuzeo je M. L.. Koliko mu je
poznato, ta zemlja je najprije bila vlasništvo Z., pa A. i ona je sada
vlasništvo AD P. i š.. Predmetna parcela je obrađivana do 1991. godine, a on
ju je lično obrađivao i zagrađivao u saglasnosti sa tetkama okrivljenog i
radio je kao da je bila njegovo vlasništvo, a istima je plaćao naknadu. Od
1991. godine, tu parcelu, odnosno livadu je kosio okrivljeni, a na mjestu gdje
je okrivljeni postavio ogradu, postavljao je i on, u periodu kada je navedenu
parcelu obrađivao. Koliko mu je poznato ta parcela je vraćena C., ali to nije
bilo u knjigama P. i š., pa je na kraju parcela bila njihova svojina.
Sud je cijenio iskaze pomenutih svjedoka u dijelu da je porodica okrivljenog
nekada bila vlasnik predmetne parcela, kao i iskaz svjedoka R. zv.R. B. da je
predmetnu parcelu obrađivao.
Iz spisa predmeta Osnovnog suda u Beranama P.br.348/11 je utvrđeno, da je
okrivljeni u svojstvu tužioca podnio tužbu, protiv tuženog AD P. i š. iz B.,
dana 29.03.2011.godine, radi utvrđivanja prava svojine i ista je presudom
Osnovnog suda u Beranama P.br.348/11 od 09.05.2012.godine odbijena kao
neosnovana, a koja presuda je potvrđena presudom Višeg suda u B.Polju
Gž.br.1504/12 od 14.12.2012.godine. Iz rješenja Osnovnog suda u Beranama
P.br.316/11 od 03.04.2012.godine, se vidi da je odbijen tužbeni zahtjev
tužioca AD P. i š.iz B., kojim je tražio da se utvrdi da ga je tuženi smetao u
poslednjem mirnom posjedu, kao neosnovan.
Sud je cijenio vjerodostojne navedene pisane dokaze, te ih je prihvatio
obzirom na to da je riječ o sudskim odlukama iz kojih nesporno proizilazi da
je vlasnik sporne parcele AD P. i š. B..
Iz Ugovora o doživotnom izdržavanju između primaoca izdržavanja C. R. i
davaoca izdržavanja C. B. zaključenog pred Osnovnim sudom u Beranama pod
brojem R.br..../..., utvrđeno da sporna nepokretnost koja je predmet ovog
postupka nije bila predmet Ugovora o doživotnom izdržavanju, a što je utvrđeno
iz pojašnenog nalaza i mišljenja geometra D. Č., koji nalaz i mišljenje je sud
u potpunosti prihvatio. Iz Ugovora o zamjeni, zaključenog između C. S. i P. z.
I.i zaključka I.br..../..., se vidi da je P. z. I. ustupila parcelu sada pok.
C. S. registrovanu pod broje .../... i dio kat. parcele .../... po kulturi
voćnjak, u površini od 59 ari i da je parcela konfiskovana i procijenjena u
vrijednosti od 15.000,00 dinara.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog C. B. stekla sva bitna obiležja bića krivičnog
djela protivopravno zauzimanje zemljišta iz čl. 254. st.1. KZ CG. Naime, svim
izvedenim dokazima tokom postupka je utvrđeno, da je okrivljeni dana
12.03.2011. godine, u selu B., opština B., protivpravno zauzeo zemljište,
upisano na ime A.D. „P. i š.“, B., po posjedovnom listu br. ... KO Buče I,
broj parcele .../..., zv. „P.“, u dužini od 127 m i to sa istoka 94 m i sa
sjevera 33 m, na način što je isto ogradio drvenim kolcima i bodljikavom
žicom, a što je utvrđeno kako iz iskaza predstavnika oštećenog AD P. i š. M.
L., lista nepokretnosti br..... zapisnika uviđaja suda sa lica mjesta i nalaza
i mišljenja vještaka geodetske struke D. Č.. Odbranu okrivljenog C. B. da je
predmetna parcela njegova imovina i da se ista vodi na ime njegove tetke R.
C., koju mu je prepisala Ugovorom o doživotnom izdržavanju R.br..../..., sud
nije mogao prihvatiti, jer je iz pojašnjenog nalaza i mišljenja vještaka
geodetske struke D. Č. sa glavnog pretresa od 04.04.2013.godine, utvrđeno da
parcela koja je predmet ovog postupka nije obuhvaćena ugovorom o doživotnom
izdržavanju između primaoca izdžavanja C. R. i davaoca izdržavanja C. B., već
da se ista parcela nalazi na drugoj lokaciji. Sama činjenica da je okrivljeni
dana 29.03.2011.godine ustao sa tužbom protiv tužene AD P. i š., radi
utvrđivanja prava svojine na parceli br..../... zv. "P.", a što je utvrđeno iz
spisa predmeta P.br.348/2011, koja tužba je presudom Osnovnog suda u Beranama
od 09.05.2012.godine odbijena kao neosnovana, te odbrane okrivljenog u dijelu
da predmetna parcela nije bila ograđena, a da je istu ogradio
12.03.2012.godine kada ga je i zatekao na licu mjesta zastupnik AD P. i š., M.
L. kako drvenim kolcima i bodljikavom žicom ograđuje predmetnu parcelu znači,
da je kod okrivljenog postojala svijest da zauzeta parcela nije njegovo
vlasništvo, već vlasništvo oštećenog AD P. i š. iz B., što znači da je kod
okrivljenog postojao kako objektivni, tako i subjektivni element krivičnog
djela protivpravno zauzimanje zemljišta.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom C. B. za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir da je oženjen, otac dvoje djece i da je neosuđivan.Dok
otežavajućih okolnosti na strani okrivljenog nije bilo, pa ga je snodno čl.39.
KZ Cg osudio na novčanu kaznu u iznosu od 600,00 eura, koju je okrivljeni
dužan da plati u roku od 3 /tri/ mjeseca, po pravosnažnosti presude, a ukoliko
ista ne bude plaćena u navednom roku zamijeniće se tako što će se za svakih
započetih 25,00 /dvadesetpet/ eura novčane kazne odrediti 1 /jedan/ dan
zatvora, a ako okrivljeni plati samo dio novčane kazne, ostatak novčane kazne
će se srazmjerno zamijeniti kaznom zatvora, a ako okrivljeni isplati ostatak
novčane kazne izvršenje kazne zatvora će se obustaviti. Sud je uvjerenja da je
navedena kazna, srazmjerna težini izvršenog krivičnog djela i stepenu krivice
okrivljenog i predstavlja onu mjeru, koja je neophodno potrebna, za
postizanje, u okviru opšte svrhe izricanja krivičnih sankcija propisane članom
4. st.2. KZ, svrhe kažnjavanja propisane članom 32 istog Zakona. Osnovano se
može očekivati da će novčana kazna pozitivno djelovati na okrivljenog da u
buduće ne vrši krivična djela.
Odluka o troškovima krivičnog postupka u iznosu od 178,00 eura zasnovana je na
odredbi čl.229. st.1. ZKP-a i predstavlja izdatke koje je sud imao prilikom
izlaska na lice mjesta iz predmeta Kri.br.74/11 u iznosu od 112,00 eura, kao
naknadu i nagradu vještaku geometru u iznosu od 66,00 eura, dok je paušalni
iznos od 30,00 eura odmjeren s obzirom na trajanje i složenost krivičnog
postupka, te imovnog stanja okrivljenog shodno čl.226. st.3. ZKP-a.
Imovinsko pravnog zahtjeva za naknadu štete nije bilo.
Sa izloženog odlučeno je kao u izreci presude.
OSNOVNI SUD U BERANAMA
Dana, 08.04.2013. godine
Zapisničar, S U D I J A,
Anita Mihajlović Milovan Spasović
PRAVNA POUKA:
Protiv ove presude, dozvoljena je žalba,
u roku od 8 ( osam ) dana, od dana prijema iste,
Višem sudu u B. Polju, a preko ovog suda.