K.br. 212/12
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Mihajlović Anite kao zapisničara, u krivičnom predmetu
protiv okrivljenog S. A., iz B., zbog krivičnog djela krađa iz čl.239.st.1.
Krivičnog zakonika, po optužnom predlogu Osnovnog državnog tužilaštva u
Beranama Kt.br.110/2012 od 28.novembra 2012.godine, nakon održanog glavnog i
javnog pretresa, u prisustvu Savjetnika ODT-a u Beranama Bojović Marka,
okrivljenog S. A., a u odsustvu uredno pozvanog oštećenog D. Đ., donio je i
javno objavio u prisustvu stranaka, dana 28.01.2013. godine,
P R E S U D U
Okrivljeni S. A. , JMBG ..., od oca I. i majke R., rođene M., rođenog
....godine, u B., sa prebivalištem u naselju D. L., opština B., državljanin
CG, , završio SSS, oženjen, nezaposlen, lošeg imovnog stanja, osuđivan
presudom Osnovnog suda u Beranama K.br.39/01 od 14.06.01.godine zbog krivičnog
djela iz čl.172.st.3.KZ RCG na novčanu kaznu u iznosu od 3.000,00 dinara.
K r i v j e
Što je:
U noći 02/03/12.2011.godine, u naselju T., opština B., sa parking prostora
stovarišta “T. S.”, vlasništvo B. Ž., zajedno sa R. M. i A. D. oduzeo auto
prikolicu ručne izrade sive boje, dužine oko 4 m, vlasništvo ošećenog D. Đ.,
na način što su je zakačili za pmv marke “P.” vlasništvo R. M. i odvezao je u
nepoznatom pravcu,a sve u namjeri da njenim prisvajanjem sebi pribavi
protivpravnu imovinsku korist u iznosu od 300,00 eura.
-Čime je izvršio krivično djelo krađa iz čl.239.st.1 Krivičnog zakonika.
- Pa mu sud za izvršeno krivično djelo na osnovu navedenog zakonskog propisa,
te primjenom čl. 32, 36, 42, 52, 53 i 54 KZ, kao i primjenom člana 374. ZKP-a,
I z r i č e :
USLOVNU OSUDU
Kojom mu utvrđuje kaznu zatvora u trajanju od 45/četrdesetpet/ dana i
istovremeno određuje da se ista neće izvršiti ako okrivljeni za vrijeme od 1
/jedne/ godine od dana pravosnažnosti presude ne učini novo krivično djelo.
Okrivljeni se obavezuje da u korist budžeta C. G. na žiro račun
br....-...-..., plati troškove na ime paušala u iznosu od 30,00 /trideset/
eura, a sve u roku od 15 dana po pravosnažnosti presude pod prijetnjom
prinudnog izvršenja.
Imovinsko pravnog zahtjeva za naknadu štete nije bilo.
O b r a z l o ž e nj e
Osnovno državno tužilaštvo u Beranama je optužnim predlogom Kt.br.110/2012 od
28.novembra 2012.godine optužilo S. A., iz B., da je izvršio krivično djelo
izazivanje krađa iz čl.239.st.1 Krivičnog zakonika.
Na glavnom pretresu od 28.01.2013. godine, Savjetnik ODT-a u Beranama, Marko
Bojović, u završnoj riječi je izjavio, da u svemu ostaje pri podnijetom
optužnom predlogu Kt.br.110/2012 od 27.11.2012.godine i smatra da je izvedenim
dokazima na glavnom pretresu utvrđena ogovornost okrivljenog S. A. za krivično
djelo koje mu je stavljeno na teret, te je predložio sudu da istog oglesi
krivim za predmetno krivično djelo i da mu izrekne novčanu kaznu u iznosu od
1.200,00 evra.
Izjašnjavajući se o optužnom predlogu ODT-a u Beranama, okrivljeni S. A., je u
toku postupka izjavio, da nije sa parking prostora stovarišta “T. S.”, vl. B.
Ž.oduzeo auto prikolicu, ali da je tačno da je R. M. i A. D. povezao sa R. M.,
iz K., na način što je istog pozvao putem telefona i kazao mu da ima jedna
prikolica na prodaju, a da je dalji razgovor sa R. M., obavljao A. D.. Takodje
je istakao, da je zajedno sa A. D. i R. M., koji su prethodno prikolicu
zakačili za pmv marke “P.”, pošao do K. da im pokaže gdje živi R. M. i da su
tom prilikom prikolicu prodali. Da je novac od R. M. uzeo A. D., a zatim su se
vratili iz K. i otišli svako svojoj kući. Dalje je naveo, da je nakon toga
saznao da je prikolica bila ukradena, a da su mu na putu za K., A. D. i R. M.
kazali da su istu našli u “L. l.”. Te da nije siguran koliko je R. M. dao
novca A. D. za prikolicu, a misli negdje oko 100,00 li 200,00 eura. Istakao
je, da je kod ODT-a u Beranama na zapisniku Kt.br.110/2012 od 31.jula 2012.
godine izjavio da su djelimično tačni navodi iz krivične prijave i da su
spornu prikolicu prodali, ali da su je našli i da je bio saglasan da se donese
rješenje o odlaganju krivičnog gonjenja zbog krivičnog djela koje mu je
stavljeno na teret, ali pošto nije mogao da plati novčani iznos tj.da ispuni
obavezu, optužen je. Prikolicu koja je oduzeta sa stovarišta “T. S.”, saznao
je da je ukradena kada je po naselju D. L. počela da kruži priča da je D. Đ.
nestala prikolica. Odmah nakon toga je pošao kod sina D. Đ., D. D. zv. C. i
kazao mu da je prikolica prodata u K., ali mu nije kazao da su je prodali A.D.
i R. M., kao i on i to zajedno. Takođe je istakao da su on, A. D. i R. M. čuli
da su prikolicu oduzela neka druga lica ali da se sa R. M. i A. D. dogovorio
da sve to prihvate na sebe. U završnoj riječi je dodao, da ne priznaje da je
izvršio krivično djelo koje mu je stavljeno na teret, pa je molio sud da ga
oslobodi.
Radi pravilnog i zakonitog presuđenja ove krivične stvari sud je na glavnom
pretresu u dokaznom postupku izveo sledeće dokaze: saslušao svjedoka-oštećenog
D. Đ., saslušao svjedoke R. M., Č. D.,M. I., D. A., N. Š., D. D. zv.C., A. D.
i R. M., pročitao potvrdu uprave policije PJ B. br. .../... od ....godine o
privremeno oduzetim predmetima, na ime M. I., iz R., pročitao potvrdu uprave
policije PJ B. br. ...-.../...-...-/... od .... godine o vraćanju privremeno
oduzetih predmeta, na ime D. Đ., iz B., pročitao spise predmeta ODT-a u
Beranama Kt.O.br.110/12 i pročitao izvod iz KE za okrivljenog.
Nakon sprovedenog dokaznog postupka cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.16. i 370.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane da je
okrivljeni S. A. izvršio krivično djelo krađa iz čl.239.st.1. Krivičnog
zakonika, pa ga je oglasio krivim i krivično odgovornim jer nije bilo osnova
koji bi isključivali postojanje krivičnog djela i krivice okrivljenog.
Iz iskaza svjedoka-oštećenog D. Đ., je utvrđeno da je vršio uslugu čišćenja
placa u naselju T. u krugu starog stovarišta, koje je bilo u posjedu B. Ž., a
da je predmetnu prikolicu koristio tako što je na nju tovario otpad, odvozio
ga i vraćao prikolicu na isto mjesto, gdje se nalazila kao i ostala
mehanizacija. Dana 31.12.2012. godine, u popodnevnim časovima je primijetio da
prikolice nema na mjestu gdje inače stoji i pomislio da ju je neko uzeo da se
posluži, ali kako ista nije vraćena, slučaj je prijavio Upravi policije PJ B..
Istakao je da ne zna ko je uzeo prikolicu sa parking prostora stovarišta “T.
S.”-a, u naselju T., gdje ju je predhodno stavio, ali da mu je ista vraćena od
strane službenika PJ B., uz potvrdu koju posjeduje. Dalje je naveo, da mu je
kod ODT-a u Beranama, A. D. kazao da je on tu prikolicu našao sa R. M. u
mjestu zv. “L. L.” i da mu nije poznato da je S. A. razgovarao sa njegovim
sinom u vezi otuđene prikolice, ali mu je brat okrivljenog S. A., tražio 50,00
eura za informaciju gdje se prikolica nalazi, da bi 2-3 dana nakon toga
izjavio da to nije njegova prikolica. Takođe je saznao od jednog lica sa T.,
romske nacionalnosti, čije ime ne zna da se njegova prikolica nalazi u R. kod
M. I. i o tome je obavijestio policiju koja mu je prikolicu i vratila. Naveo
je da se kao oštećeni ne pridružuje krivičnom gonjenju, niti postavlja bilo
kakav odštetni zahtjev.
Sud je u potpunosti prihvatio iskaz svjedoka oštećenog D. Đ. jer je isti jasan
a i u skladu sa ostalim izvedenim dokazima tokom postupka.
Iz iskaza svjedoka R. M., je utvrđeno, da ga je putem telefona pozvao S. A.
zv.A., kojeg zna od ranije i kazao mu da jedan njegov drug po imenu Ž. ima
prikolicu ručne izrade koju bi prodao, jer mu je potreban novac u vezi rate za
kredit, a da je istu uzeo od nekog lica koje mu duguje novac. Da bi sa licem
koje mu se predstavilo kao Ž., koga inače lično poznaje, ali mu ne zna pravo
ime i prezime, saznao da se radi o prikolici ručne izrade, da je istu uzeo od
nekog lica koje mu duguje novac, da bi je prodao za 250,00 eura, jer mu je
novac potreban za ratu za kredit. Iste večeri, negdje oko 23,00 sata, kod
nejga kući su došli S. A., A. D. zv. Ž. i još jedno lice koje je upravljalo
pmv vozilom marke „P.“, za koje je bila zakačena prikolica, da je prikolicu je
platio 250,00 eura i novac dao A. D.na ruke, a tu su bili prisutni i S. A. i
treće lice koje ne poznaje i da li su to vidjeli ne zna. Sjutradan je vidio da
predmetna prikolica ne odgovara njegovim potrebama pa je istu prodao D. A., iz
R., za iznos od 100,00 eura i dvoje drvenih vrata i tako povratio iznos koji
je dao za nju.
Iz iskaza svjedoka Č. D. je utvrđeno da se inače bavi kupovinom i prodajom
auta i da je kod N. Š., iz R., kupio auto, kombi i prikolicu i da je istog
dana prikolicu prodao M. I. u nekoj kompenzaciji.
Iz iskaza svjedoka M. I., je utvrđeno, da ponekad kupuje i preprodaje vozila i
da je kupio predmetniu prikolicu kod Č. D., iz B., kompenzacijom za jedno auto
i 250,00 eura. Nakon nekog vremena pozvali su ga iz Uprave policije PJ B. i
kazali mu da prikolicu doveze ispred zgrade policije u B., što je i uradio, a
da istu ne uzeo da je znao da je ukradena.
Iz iskaza svjedoka D. A., je utvrđeno, da je januara mjeseca 2011. godine,
vraćajući se svojim putničkim motornim vozilom iz pravca primorja ka R., gdje
inače živi, svratio kod svog prijatelja R. M. u K.. Tom prilikom mu je R.
rekao da ima jednu prikolicu i da bi mu je prodao. Nakon toga su se pogodili,
pa je kupio prikolicu za 100,00 eura i dvoje drvenih vrata, koja su se
nalazila u gepeku njegovog vozila. Pošto tom prilikom nije mogao da poveze
prikolicu , nakon 5-6 dana se vratio kod R. u K., zajedno sa M. I. i istu
dovezao u R. kod svoje kuće. Prikolica je bila kod njega 5-6 mjeseci i pošto
je na njoj radio i dograđivao, istu je prodao kompenzacijom za deterdžente za
pranje suđa i kisjelinu potrebnu za održavanje kupatila N. Š., iz R.. Kasnije,
kada je bio pozvan od strane policije PJ B., saznao je da je N. Š. tu
prikolicu prodao Č. M..
Iz iskaza svjedoka N. Š., je utvrđeno, da je kod D. A. kupio prikolicu, ručne
izrade, nekom kompenzacijom, obzirom da se inače bavi trgovinom mješovite robe
na veliko i malo, da bi nakon 2-3 mjeseca istu prodao Č. D., kompenzacijom za
vozila, a Č. D. istu prikolicu prodao M. I., takođe kompenzacijom.
Iz iskaza svjedoka D. D. zv. C., je utvrđeno, da je u decembru mjesecu 2012.
godine sa parkinga stovarišta “T. S.”-a u naselju T., gdje su prethodno nešto
radili, nestala ručno izrađena prikolica. Da bi njegov otac je prijavio
nestanak iste Upravi policije PJ B.. Kada je pošao poslom u R. kod prodavca
auta, za koga misli da se zove M. I., primijetio je prikolicu svog oca i o
tome ga odmah obavijestio i tada je prikolica vraćena njegovom ocu. Istakao
je, da je brat okrivljenog S. A. dolazio kod njegovog oca i nudio mu 50,00
eura za informaciju gdje se nalazi prikolica, ali da je nakon 2-3 dana izjavio
da ne zna gdje se ista nalazi. Takođe mu je S.A. 2-3 dana nakon što je
prikolica pronađena rekao da je ista prikolica sa "T. S."stovarišta odvezena u
“L. l.”.
Sud je u potpunosti prihvatio iskaze svjedoka R. M.,Č. D., M.I., D. A. i N. Š.
jer su isti u saglasnosti jedan sa drugim, kao i iskaz svjedoka D. D. zv.C.jer
je isti u skladu sa iskazom svjedoka-oštećenog D. Đ., a nije osporen odbranom
okrivljenog, kao ni ostalim dokazima izvedenim tokom postupka.
Iz iskaza svjedoka A. D., se vidi, da je u decembru mjesecu 2011.godine,
zajedno sa komšijom R. M. šetao kroz “L. L.” i da su u jednom jarku, pored
stadiona za male sportove, gdje je bilo otpada, primijetili jednu prikolicu,
na kojoj su bile izdušene gume i šetnju su nastavili dalje i nakon toga
krenuli svojim kućama. Da bi u povratku, u blizini D. m. z. D. L. sreli druga
S. A.i rekli mu da su pronašli jednu prikolicu, koju mogu osposobiti i
prodati. Odmah nakon toga S. A.je pozvao R. M. zv. M., iz K., i kazao mu da
ima prikolicu za prodaju. Dalje je naveo, da je nakon toga, R. M. putem
telefona, lično objasnio da je prikolica dobra, ručne izrade i da je prodaje
za 250,00 evra. Odmah nakon toga su on, R. M. i S.A.zakačili prikolicu za džip
R. M. i istu odvezli u K., gdje su je prodali R. M. za 200,00 eura. Prilikom
predaje novca od strane R. M. njemu, su bili prisutni R. M. i S. A.. Takođe je
istakao da ni on ni S.A. kao ni R. M. nijesu znali da je prikolica ukradena.
Te kada je bio pozvan od strane ODT-a Berane u svojstvu okrivljenog, prvo nije
htio da potpiše zapisnik za odloženo gonjenje i da plati kaznu u iznosu od
300,00 eura, ali se dogovorio sa S. A. i R. M. da ipak potpišu zapisnik, iako
prikolicu nijesu otuđili sa parking prostora “T. S.”.
Iz iskaza svjedoka R.M. je utvrđeno da je sa komšijom A. D. šetao kroz naselje
D.L., dje inače žive i da su tom prilikom na smetlištu primijetili staru
prikolicu na kojoj su bile izdušene gume i koja je bila izlomljena, tako da je
izgledalo da je tu bačena. Pri povratku kući, u blizini d. M. z. D. Luge,
naišli su na S. A. i kazali mu da imaju prikolicu koju bi željeli da prodaju.
S. je odmah pozvao prijatelja iz K., sa kojim je zatim razgovarao A. D.. Nakon
toga su prikolicu zakačili za njegovo vozilo – džip i odvezli je u K. da bi je
prodali tom čovjeku, sa kojim su razgovarali S. A. i A. D., a on nije izlazio
iz auta. U povratku su mu rekli da su prikolicu prodali za 200,00 eura i A. D.
mu je dao iznos od 30,00 eura, koje je prethodno zadužio da bi sipao gorivo u
svoje vozilo. Takođe je istakao da je pristao da plati kaznu da ne bi išao po
sudu.
Iskaze svjedoka A. D. i R. M. sud nije mogao prihvatiti u dijelu da okrivljeni
nije izvršio krivično djelo koje mu je stavljeno na teret jer smatra da su
isti sračunati u cilju izbjegavanja krivične odgovornosti okrivljenog i isti
nijesu u saglasnosti sa ostalim izvedenim dokazima tokom postupka i to spisa
predmeta Kt.(O)br.110/12 a iz kojih je utvrđeno da su isti za odloženo
gonjenje za krivično djelo krađa iz čl.239.st.1.KZ platili kaznu u iznosu od
300,00 eura a za koje krivično djelo je okrivljeni S. A. optužen optužbom
ODT-a u Beranama Kt.br.110/12.
Iz potvrde Uprave policije PJ B. o privremeno oduzetim predmetima br..../...
od .... godine, na ime M. I. iz R. je utvrđeno da je od istog oduzeta
prikolica ručne izrade, sive boje, dužine oko 4 metra, bez stranica, sa
ugrađenim arnjevima sa strane, sa dvije osovine, dok je iz potvrde UP PJ B. o
vraćanju privremeno oduzetih predmeta br. ...-.../...-.../..., od ....godine,
na ime D. Đ., utvrđeno da je ista prikolica, vraćena oštećenom D. Đ., a koja
je bila predmet krađe sa stovarišta “T. S.”-a, T.,B..
Sud je u potpunosti prihvatio navedene potvrde jer su iste izdate potpisane i
snadbjevene pečatom od strane Uprave policije PJ B..
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog S. A., stekla sva bitna obilježja bića krivičnog
djela krađa iz čl.239. st.1.Krivičnog zakonika. Naime, svim izvedenim dokazima
tokom postupka je utvrđeno da je okrivljeni u noći 02/03/12.2011.godine, u
naselju T., opština B., sa parking prostora stovarišta “T. S.”-a, vlasništvo
B. Ž., zajedno sa R. M. i A.D., oduzeo auto prikolicu ručne izrade, sive boje,
dužine oko 4 m, vlasništvo oštećenog D. Đ., na način što su je zakačili na pmv
marke “P.”, vlasništvo R. M. i odvezao je u nepoznatom pravcu, a sve u namjeri
da njenim prisvajanjem sebi pribavi protivpravnu imovinsku korist u iznosu od
300,00 eura. Pri tom sud nije prihvatio odbranu okrivljenog da nije izvršio
krivično djelo stavljeno mu na teret, a iz razloga jer ista nije u skladu sa
ostalim izvedenim dokazima i to odbranom datom pred ODT-om u Beranama i sa
iskazom svjedoka D. D. da okrivljeni uopšte kod njega nije dolazio, pa je kao
takva sračunata na izbjegavanje krivične odgovornosti. Djelujući na opisani
način okrivljeni je postupao sa umišljajem, svjestan da oduzimanjem prikolice
sebi pribavlja protivpravnu imovinsku korist pa je i pored takve svijesti htio
izvršenje krivičnog djela i postizanje zabranjene posledice.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom S. A. za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir da je nezaposlen, oženjen, da je otac jednog maloljetnog djeteta,
da se oštećeni nije pridružio krivičnom gonjenju niti postavio imovinsko
pravni zahtjev za naknadu štete, dok je iz izvoda iz kaznene evidencije UP PJ
B. br. .../...-...-... od ....godine utvrđeno da je ranije osuđivan zbog
krivičnog djela ugrožavanje javnog saobraćaja iz čl.172. st.3. KZ RCG, na
novčanu kaznu u iznosu od 3.000,00 dinara, te kako se ne radi o istorodnom
krivičnom djelu koje mu je stavljeno na teret sud mu je na osnovu čl.53. i 54.
KZ CG, utvrdio kaznu zatvora u trajanju od 45 /četrdesetpet/ dana i
istovremeno odredio da se ista neće izvršiti ako okrivljeni za vrijeme od 1
/jedne/ godine, od dana pravosnažnosti presude ne učini novo krivično djelo.
Imajući posebno u vidu činjenicu da bi izricanje efektivne zatvorske kazne
negativno uticalo kako na njegov život tako i na život njegove porodice pa je
sud uvjerenja da će se uslovnom osudom kao mjerom upozorenja u okviru opšte
svrhe izricanja krivičnih sankcija predviđenih čl.4. st.2. KZ CG, postići
svrha uslovne osude iz čl.52. istog Zakona, jer se osnovano može očekivati da
će i uslovna osuda, kao mjera upozorenja uz prijetnju kaznom, dovoljno uticati
na okrivljenog, da više ne čini krivična djela.
Odluka o troškovima krivičnog postupka-paušala u iznosu od 30,00 (trideset)
eura, odmjerena je s obzirom na trajanje i složenost krivičnog postupka, te
imovnog stanja okrivljenog na osnovu čl. 226. st.3. ZKP-a.
Imovinsko pravnog zahtjeva za naknadu štete nije bilo.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 28.01.2013. godine
Zapisničar, S U D I J A,
Anita Mihajlović MILOVAN SPASOVIĆ
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/ osam / dana od dana prijema pismenog
otpravka, a preko ovog suda.