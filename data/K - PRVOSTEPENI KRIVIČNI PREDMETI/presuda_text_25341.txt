Posl.br.K. 182/11
U I M E C R N E G O R E
OSNOVNI SUD U CETINJU, kao prvostepeni, po sudiji pojedincu Mariji Ćupić, uz
sudjelovanje namještenika suda Aleksandre Martinović, kao zapisničara, u
krivičnom predmetu opt.J P, iz Cetinja, zbog krivičnog djela nedozvoljeno
držanje oružja i eksplozivnih materija iz člana 403. stav 3 u vezi stava 2 i
1. KZ-a, po Optužnici Osnovnog Državnog Tužioca u Cetinju, Kt.br.185/11 od
28.10.2011.godine, nakon održanog glavnog i javnog pretresa dana
04.04.2013.godine u prisustvu zamjenika ODT-a P K, optuženog J P, sa braniocem
D Ž, adv. iz Cetinja, donio je dana 08.04.2013.godine i javno objavio, ovu
P R E S U D U
Opt. J P od oca J i majke S, rodjene B, rodjen .......godine u Cetinju, gdje i
prebiva naselje L I br. 29, državljanin Crne Gore, po zanimanju
poljoprivrednik, oženjen, otac jednog maloljetnog djeteta, pismen sa završenom
srednjom školom, srednjeg imovnog stanja, neosudjivan, nalazio se u pritvoru
od 29.08.2011.godine do 06.09.2011.godine
K R I V J E
Što je:
Dana 29. avgusta 2011.godine, oko 06,00 časova, u svojoj porodičnoj kući
lociranoj u selu J k bb, opština Cetinje, voljno neovlašćeno držao veću
količnu vatrenog i rasprskavajućeg oružja, čije držanje je gradjanima
zabranjeno, i to: jednu vojnu pušku marke „M-48“, kalibra 7,9 mm fabričkog
broja M26129 (na zatvaraču br. G22046), jednu vojnu pušku – karabin marke
„mauzer Mod. 98“, kalibra 7,9 mm, fabričkog broja 323, zakinute drvene obloge
cijevi, jedan revolver marke „ruger“, model „super redhawk“, kalibra 45 mm,
fabričkog broja R-551-786453, sa optičkim nišanom marke „Bushnell trophy“,
četiri ručne bombe – zvane „kašikare“, i posebnu opremu za oružje – prigušivač
za oružje nepoznate marke, koje je prethodno u neutvrdjenom vremenskom periodu
neovlašćeno nabavio, i ako je znao da je čl. 10 a. Stav 1. Zakona o oružju
propisana zabrana nabavljanja i držanja navedenog oružja, kao i veću količinu
vatrenog oružja, i to: jednu lovačku pušku marke „Herstal – Belgiquf“, kalibra
12 mm, fabričkog broja 3665, jedan pištolj marke „CZ“, model 50, kalibra 7,65
mm, fabričkog broja B-21338 i jedan pištolj marke „Vis-Radom“, model 35,
kalibra 9 mm, fabričkog broja 31763, jedan revolver marke „Smith Wesson“,
model 19-6, kalibra 357 mm Magnum, fabričkog broja BDF 1835, jedan revolver
marke „Smith Wesson“, kalibra 38 mm S W Specijal, fabričkog broja 129046, pet
praznih okvira za municiju, i to dva koji pripadaju vatrenom oružju kalibra
7,62 x 51 NATO, jedan koji pripada engleskom automatu „STEN“, kalibra 9 mm,
jedan koji pripada izraelskom automatu „ UZI“, kalibra 9 mm, i jedan koji
pripada automatskoj puški kalibra 7,62 x 39 mm, i 603 komada municije za
vatreno oružje, i to: 67 komada puščanih metaka kalibra 7,9 mm, od kojih je
jedan metak 8 x 57 JS, 202 komada puščanih metaka kalibra 7,62 x 51 NATO, 185
komada puščanih metaka kalibra 7,62 x 39 mm, 23 komada revolverskih metaka
kalibra 357 mm MAGNUM, 19 komada revolverskih metaka kalibra 454 CASULL, 12
komada revolverskih metaka kalibra 38 mm, 17 komada pištoljskih metaka kalibra
7,65 mm, tri komada pištoljskih metaka kalibra 7,62 mm, 15 komada pištoljskih
metaka kalibra 9 mm, 25 komada pištoljskih metaka kalibra 9 MM – K, 22 komada
metaka kalibra 22 mm LR, i 13. komada lovačkih metaka kalibra 12mm, koji je
prethodno u neutvrdjenom vremenskom periodu neovlašćeno nabavio, i ako je znao
da je čl. 10 a. St. 2 Zakona o oružju propisana zabrana nabavljanja i držanja
predmetnog vatrenog oružja bez odgovarajuće isprave o oružju, a istu nije
posjedovao čl. 15. st.1 istog zakona da se predmetno vatreno oružje može
nabavljati samo na osnovu odobrenja, koje takodje nije posjedovao, a čl. 24
navedenog Zakona da municiju za vatreno oružje fizička lica mogu nabavljati na
osnovu oružnog lista koji nije posjedovao, kao i eksplozivne materija –
sredstva za paljenje eksploziva, i to tri komada inicijalnih kapisli, koje je
takodje, prethodno u neutvrdjenom vremenskom periodu neovlašćeno nabavio, i
ako je znao da je čl. 37 st.1 Zakona o eksplozivnim materijama propisano da
dozvolu za nabavku eksplozivnih materija izdaje Ministarstvo unutrašnjih
poslova na zahtjev fizičkog lica koje ima dozvolu za upotrebu eksplozivnih
materija, koju dozvolu, takodje, nije posjedovao,
-čime je izvršio krivično djelo nedozvoljeno držanje oružja i eksplozivnih materija iz člana 403. stav 3 u vezi st.2 i 1 KZ-a
pa ga Sud na osnovu citiranih zakonskih propisa, te primjenom čl. 4, 5, 13,
15, 32, 36, 42, 45, 46, 51 i 75 KZ-a i čl. 226-229 i 374 ZKP-a,
O S U Đ U J E
Na kaznu zatvora u trajanju od četiri mjeseca i petnaest dana (4 mjeseca i 15
dana) u koju mu se uračunava vrijeme provedeno u pritvoru od 29.08.2011. do
06.09.2011.godine,dok preostali dio kazne ima izdržati po pravosnažnosti
presude.
Optuženom se shodno čl. 75 ZKP-a izriče mjera bezbjednosti oduzimanja
predmeta, vojne puške marke „M-48“, kalibra 7,9 mm fabričkog broja M26129 (na
zatvaraču br. G22046), jedne vojne puške – karabina marke „mauzer Mod. 98“,
kalibra 7,9 mm, fabričkog broja 323, zakinute drvene obloge cijevi, jednog
revolvera marke „ruger“, model „super redhawk“, kalibra 45 mm, fabričkog broja
R-551-786453, sa optičkim nišanom marke „Bushnell trophy“, četiri ručne bombe
– zvane „kašikare“, i posebnu opremu za oružje – prigušivač za oružje
nepoznate marke, jedne lovačke puške marke „Herstal – Belgiguf“, kalibra 12
mm, fabričkog broja 3665, jednog pištolja marke „CZ“, model 50, kalibra 7,65
mm, fabričkog broja B-21338 i jednog pištolja marke „Vis-Radom“, model 35,
kalibra 9 mm, fabričkog broja 31763, jednog revolvera marke „Smith Wesson“,
model 19-6, kalibra 357 mm Magnum, fabričkog broja BDF 1835, jednog revolvera
marke „Smith Wesson“, kalibra 38 mm S W Specijal, fabričkog broja 129046, pet
raznih okvira za municiju, i to dva koji pripadaju vatrenom oružju kalibra
7,62 x 51 NATO, jedan koji pripada engleskom automatu „STEN“, kalibra 9 mm,
jedan koji pripada izraelskom automatu „ UZI“, kalibra 9 mm, i jedan koji
pripada automatskoj puški kalibra 7,62 x 39 mm, i 603 komada municije za
vatreno oružje, i to: 67 komada puščanih metaka kalibra 7,9 mm, od kojih je
jedan metak 8 x 57 JS, 202 komada puščanih metaka kalibra 7,62 x 51 NATO, 185
komada puščanih metaka kalibra 7,62 x 39 mm, 23 komada revolverskih metaka
kalibra 357 mm MAGNUM, 19 komada revolverskih metaka kalibra 454 CASULL, 12
komada revolverskih metaka kalibra 38 mm, 17 komada pištoljskih metaka kalibra
7,65 mm, tri komada pištoljskih metaka kalibra 7,62 mm, 15 komada pištoljskih
metaka kalibra 9 mm, 25 komada pištoljskih metaka kalibra 9 MM – K, 22 komada
metaka kalibra 22 mm LR, i 13. komada lovčakih metaka kalibra 12mm, kao i
eksplozivnih materija – sredstva za paljenje eksploziva, i to tri komada
inicijalnih kapisli, a koji se po pravosnažnosti presude ima predati Upravi
policije – Ispostava C, na dalji postupak.
Obavezuje se optuženi da na ime troškova krivičnog postupka u korist budžeta
Crne Gore uplati iznos od 180,50 eura, te na ime paušala iznos od 30,00 €, a u
roku od 15. dana po pravosnažnosti presude, pod prijetnjom izvršenja.
O b r a z l o ž e nj e
Osnovno državno tužilaštvo u C podignutom Optužnicom Kt.br. 185/11 od
28.10.2011.godine opt. J P, iz Cetinja, stavilo je na teret izvršenje
krivičnog djela nedozvoljeno držanje oružja i eksplozivnih materija iz čl.
403. stav 3 u vezi st.2 i 1 KZ. U završnoj riječi na glavnom pretresu
zastupnik optužbe je uz manje činjenične izmjene istakao da ostaje pri
podignutoj optužnici i predložio sudu da optuženog oglasi krivim za predmetno
krivično djelo i osudi po zakonu, kao i da istom izrekne mjeru oduzimanja
predmeta vatrenog i rasprskavajućeg oružja, municije i eksplozivnih materija
shodno čl. 75 st.1 KZ-a.
Optuženi J P, u svojoj odbrani je istakao da je stalno nastanjen u C i u
mjestu „J k“ posjeduje porodičnu kuću čiji je on vlasnik, dok u Cetinju u ul.
L I br. 29 njegov otac J posjeduje porodični stan. U porodičnoj kući u mjestu
„J k“ osim njega, njegove supruge i maloljetne kćerke žive njegovi roditelji,
a u porodičnom stanu u ul. L I već duže vrijeme ne živi niko i ovaj stan samo
povremeno obilazi. Takodje u kući osim njih povremeno boravi i njegov brat M i
njegova supruga S, i brat već neko vrijeme se ne nalazi u Crnoj Gori, dok
sanha dolazi povremeno u koje vrijeme takodje boravi u njihovoj kući. On,
njegova supruga i kćerka konkretno koriste spavaću sobu u prizemlju kuće, ali
su mu dostupne sve prostorije u kući i može ih po potrebi normalno koristiti.
Što se tiče vojničke puške „M 48“ ističe da je puška vlasništvo njegovog djeda
po ocu M J i ista je ostala u kući poslije njegove smrti 1992.godine, vojnička
puška „mauzerka“ je takodje vlasništvo njegovog djeda M J i on je sa istom
1992.godine izvršio samoubistvo, nakon čega je jedno vrijeme bila privremeno
oduzeta od strane službenika Policije Ispostave C i poslije toga vraćena u
njihov posjed. Lovačka puške „ herstal“ je bila vlasništvo njegovog pokojnog
djeda M i ostala je u kući poslije njegove smrti i pretpostavlja da je ovo
oružje registrovano u policijskim evidencijama kao vlasništvo njegovog djeda.
Pištolj marke „Češka zbrojevka“ je takodje pištolj koji je bio vlasništvo
njegovog pokojnog djeda i isti je registrovan na njegovo ime, pištolj „Vis
poljski“ je trofejno oružje koje je dobio njegov djed M kao pripadnik
kontraobavještajne službe i taj je pištolj ostao poslije djedove smrti u kući,
revolver „smit weson 38 specijal“ je bio vlasništvo njegovog djeda M, revolver
„smit weson kalibra 357“ je registrovan na njegovog brata J M i već 20-tak
godina se nalazi u njihovoj kući. Što se tiče porijekla i posjeda revolvera
„Ruger 454 kasul“ sa optičkim nišanom ističe da je taj revolver dobio
najvjerovatnije na poklon njegov bliski srodnik koga ne želi da imenuje od
1997.godine, zbog zasluga koje je imao kao pripadnik posebnih jedinica
Policije Crne Gore u vrijeme aktivnosti takozvanog sedmog bataljona, te se
ovaj revolver od tada nalazi u njihovoj kući. Nije mu poznato dali je njegov
bliski sordnik ovaj revolver imao na zaduženje. Četiri bombe kašikare koje su
obmotane papirom i zalijepljene selotejpom na isti način je dobio njegov
bliski srodnik, kao što je slučaj sa prethodno navedenim revolverom i takodje
mu nije poznato da li je on sa istim bombama bio zadužen. Što se tiče
porijekla i posjeda oko 600 komada municije raznih kalibara, kao i dve kape
famtomke koje su takodje pronadjene prilikom pretresa u njihovoj kući,
ponavlja sve što je ranije naveo a što se odnosni na revolver „Ruger“, ručne
bombe kao i inicijalne kapisle. Takodje prigušivač je bio u posjedu njegovog
bliskog srodnika i nije mu poznat način na koji je on došao u posjed tog
prigušivača niti mu je poznato za koju vrstu oružja je taj prigušivač. Vezano
za porijeklo i posjed rezervnih okvira za vatreno oružje koji su takodje
pronadjeni u njegovoj kući, istakao je da je to vezano za posjed njegovog
bliskog srodnika. Istakao je i to da mu nije bilo poznato da je on kao vlasnik
kuće bio u obavezi da prijavi svo navedeno oružje, minsko – eksplozivna
sredstva, municiju i djelove vatrenog oružja, koji su pronadjeni prilikom
pretresa u njegovoj porodičnoj kući, jer je koristio samo dio kuće u koju je
bio sa svojom porodicom. Poznato mu je bilo da se nalazi u kući samo ono što
je bilo vlasništvo njegovog djeda M i revolver „magnum“ koji je registrovan na
njegovog brata M. Dodaje i to da je ulazio u prostorije u kojima je pronadjen
ostali dio vatrenog oružja, minsko eksplozivna sredstva i djelovi oružja, ali
na to nije obraćao pažnju, niti je te prostorije posebno pregledao i to
predmeti nijesu bili vidljivi golim okom i koliko zna nalazili su se u nekim
koferima i sanducima, koje on nije ranije pregledao. Nikada se protiv njegova
nije vodio postupak, niti je ikad prekršajno ili krivično odgovarao u vezi
posjeda vatrenog oružja. I pored toga što su sve prostorije u kući dostupne i
drugim članovima njegove porodice, ističe da se on eksponirao kao vlasnik
kuće, jer njegovi roditelji i ostali članovi porodice sobzirom na svoju
starosnu dob i na situaciju u vezi njegovog brata koji već duže vrijeme nije u
Crnoj Gori, ne želi da na bilo koji način budu povezani sa ovim oružjem i
ostalim predmetima, i ako je posjed odnosno porijeklo ovog oružja tako kako je
i naveo. Nadalje je istakao da pištolj marke „Magnum 357“ ima odobrenje koje
je vlasništvo njegovog brata, a ruger sa optičkim nišanom je dobio za zasluge.
Dodao je i to da je njegovom nepreciznom izjavom navedeno da je njegov brat
vlasnik municije, bombi i fantomki, ali taj dio je korigovao i istakao da to
oružje i municija pripadaju takodje članu njegove porodice bliskom srodniku, s
tim što se ne izjašnjava o kome se radi, jer na to nema zakonsko pravo.
Ponovio je da je tačno je da je oružje koje je pronadjeno u njegovoj kući,
odnosno da je on vlasnik kuće u kojoj je isto nadjeno, medjutim ne prihvata
krivicu i krivično pravnu odgovornost za krivično djelo, koje mu je optužbom
stavljeno na teret, s tim što dodaje da koristi donji dio kuće, a u dijelu
koje on koristi nije se našlo nikakvo oružje ,ali da prostorija u kojoj je
oružje nađeno je bila dostupna svakom, pa i njemu.
Branilac optuženog D Ž, adv. iz C, je istakao da je J P oženjen čovjek, da je
otac jednog mldb. djeteta, da on to oružje koje je nadjeno nije skrivao, da
nikada do sada nije bio kažnjavan. Takodje je istakao da je optuženi koristio
samo jednu prostoriju u porodičnoj kući u selu J k u kojoj prostoriji nije
pronadjena niti jedna od navedenih pušaka ili bilo kojeg drugog naoružanja,
kao ni od municije i ostalog materijala koji je zatečen prilikom pretresa.
Pretresu je prethodila naredba Istražnog sudije, tako da su policijski
službenici imali zadatak da izvrše pretres onih prostorija koje zaprema J P i
da se u tim prostorijama nije našlo oružje, pa nema ni govora o nedozvoljenom
držanju oružja i eksplozivnih materija i predlaže da ga sud oslobodi optužbe.
J P je lice koje nikada do sada nije došlo u sukob sa zakonom da je čovjek
koji radi na porodičnom imanju i obavlja poljoprivredne i druge poslove, tako
da za neke kriminalne radnje nema ni vremena ni volje.
Radi razjašnjenja ove krivično-pravne stvari sud je u dokaznom postupku na
glavnom pretresu proveo dokaze: saslušao svjedoka S Z, S M, J J, J D i J N, J
S, sud.vještaka balističara M M, svjedoka K V, V A, pročitao zapisnik UP
Ispostave C o pretresanju stana i drugih prostorija br. 02-SL.-Kri 168/11 od
29.08.2011.godine, pročitao dvije potvrde UP Ispostave C br 02-Kri. 168/11 i
br. 02-Sl. Obje od 29.08.2011.godine o privremeno oduzetim predmetima od
okrivljenog J P, pročitao izvještaj o blističkom vještačenju UP Forenzički
centar br. 3666/1 sa nalazom i mišljenjem vještaka balističara M M, pročitao
nalaz i mišljenje sud.vještaka balističara M M Ki.br 43/11 od
10.10.2011.godine, izvršio uvid u fotodokumentaciju UP Ispostave Cetinje br.
112/11 od 29.08.2011.godine, pročitao izvještaj UP -Forenzičkog centra
Danilovgrad o analizi br.5045/12 ,pročitao izvještaj UP Ispostave Cetinje br.
02-245/3052 od 15.09.2011.godine iz kaznene evidencije za okr. J P.
Iz iskaza svjedoka S Z proizilazi da je on dana 29.08.2011.godine oko 06,00
časova zajedno sa kolegama S M, V A, K V M I i T G došao u selu J K do
porotične kuće J P, gdje su po naredbi Istražnog sudije trebali izvršiti
pretres kuće i drugih objekata sa prvenstvenim ciljem pronalaska vatrenog
oružja i drugih predmeta i tragova krivičnog djela. Dolaskom do kuće J, ispred
su zatekli J P i njegovu suprugu A, kao i njegove roditelje. Odmah su lišili
slobode J P, i saopštili ocu okrivljenog da imaju naredbu za pretres kuće i
drugih objekata. Na početku pretresa pozvali su J J i ostale članove porodice
da predaju ili da im pokažu svo vatreno oružje koje imaju u kući ili predmete
koji nijesu njihovo vlasništvo, našto je J J kolegama u sobama na gornjem
spratu pokazao dvije vojne puške, jednu lovačku pušku, kao i dva pištolja, za
koje oružje se izjasnio da je ostalo kao nasledje od njegovog pokojnog oca J
M. Daljim pretresom pronadjena su još tri revolvera, četiri ručne bombe
tkz.“kašikare“, koje su bile obmotane papirom i zalijepljene selotejp trakom,
jedan prigušivač nepoznate marke, dvije kape crne boje tkz. fantomke i 600
komada metaka raznih kalibara. U vezi ovog pretresa sačinjen je pismeni
zapisnik koji su bez prigovora potpisali svjedoci J D i J N. Sobzirom da se J
P izjasnio da preuzima svu odgovornost vezano za pronadjeno i oduzeto vatreno
oružje i ostale predmete, na licu mjesta je sačinjena i potvrda o privremenom
oduzimanju koju je isti i potpisao. J P je priveden i saslušan u svojstvu
osumljičenog.
Iz iskaza svjedoka S M proizilazi da je dana 29.08.2011.godine oko 06,00
časova zajedno sa svojim kolegama otišao do sela Jankovića krši do porodične
kuće J P, gdje je trebao da se izvrši pretres kuće i drugih objekata sa
prvenstvenim ciljem pronalaska vatrenog oružja i drugih predmeta i tragova
krivičnog djela. Prije pretresa njegov kolega S Z je upitao oca okrivljenog J
J, dali posjeduju u kući vatreno oružje i nakon toga isti je pokazao
prostoriju na spratu porodične kuće u sobu sa desne strane u ormaru gdje su se
nalazile tri puške od čega dvije vojne i jedna lovačka. U prizemlju kuće u
sobi sa lijeve strane na ormaru su se nalazila još dva pištolja. U toku daljeg
pretresa kuće pronadjeno je nekoliko pištolja, prigušivač, nekolike bombe,
dvije fantomke i više komada municije različitog kalibra. Nakon što je
fotografisao sve to je izuzeto i dolaskom u Stanicu kasnije poslato u
Forenzički centar u Danilovgrad na vještačenje.
Iz iskaza svjedoka J J, oca okrivljenog, proizilazi da je toga dana bio
prisutan u svojoj kući kada je policija vršila pretres i da od nadjenog oružja
njegov sin P ništa nije donio, niti je to njemu pripadalo. Jedan dio oružja i
to lovačka puška bila je pod dozvolom i ona je pripadala njegovom ocu M, kao i
puška „mauzer“ koju je donio iz rata. Sa ovom puškom M se ubio, tako da je
ista bila duže vrijeme u policiju u Cetinju, nakon čega mu je vraćena sa
potvrdom da je može držati kao trofejno oružje. Takodje pod dozvolom je bio i
pištolj „magnum“ i to na ime njegovog starijeg sina M, koji je bio pripadnik
Specijalnih jedinica u vrijeme kada je bio aktuelan VII Bataljon iz zbog tih
zasluga je dobio pištolj „ruger „ sa optičkim nišanom, a pod dozvolom je
takodje bio revolver „zbrojevka“. Ostalo nadjeno oružje i municija, a radi se
o bombama, municiji i dvije fantomke, donijete su u njegovu kuću od strane
bliskog srodnika, kojeg nije htio da imenuje, jer bi ga doveo u sveru krivične
odgovornosti i kategorički je tvrdio da njegov sin P nije imao ni palicu, a ne
bilo kakvo oružje. Dodao je i to da je P koristio samo donji dio kuće, a
cijelu kuću oni zajednički koriste, odnosno cijela porodica.
Svjedok J D u svojoj izjavi navodi da se nalazio u svojoj kući lociranoj u J k
i to dana 29.08.2011.godine kada je sestra J P, V došla i pozvala njega i
njegovu suprugu da prisustvuju njihovoj kući prilikom pretresa, jer je bilo
potrebno prisustvo dva svjedoka. U toku trajanja čitavog pretresa bio je
prisutan u izvršenju službenih radnji policije. Naveo je i to da sva porodica
J J koristi kuću u J k.
Svjedok J N, navodi da se dana 29.08.2011.godine nalazila u svojoj kući u J k,
kada je sestra J P, V došla i pozvala nju i njenog supruga da prisustvuju
pretresu, ista je bila prisutna tokom čitavog pretresa u izvršenju službenih
radnji policije.
Iz iskaza vještaka balističara M M proizilazi da vojna puška – karabin marke
„Mauzer“ model 98, kalibra 7,99 mm, fabričkog broja 323, zakinute drvene
obloge cijevi, da ista spada u izuzetno staro oružje, i kada se kod ovakvog
oružja drvena obloga koja se proteže pod cijev skrati, to uopšte ne utiče na
njegovu funkciju jer isti ostaju u ispravnom stanju. Drvena obloga služi za
lakše hvatanje puške prilikom pucanja. Što se tiče optičkog nišana marke
„Bushnell trophy“ ovaj nišan se može naći kao sastavni dio revolvera ovog
kalibra, a služi više za impresioniranje nego što je stvrno neophodan. Razlog
zato je taj što ovaj revolver spada u najače vatreno oružje kratkih cijevi,
tako da se samom montažom ovakve opreme, koja je fabrički uradjena dobija na
inpresivnosti samog oružja i nešto bolje nišanjenje na većim daljinama.
Svjedok K V navodi da je dana 29.08.2011.godine oko 06,00 časova zajedno sa
svojim kolegama došao u selu Jankovića krš do porodične kuće J P, gdje su po
naredbi izvršili pretres kuće i drugih objekata, sa prvenstvenim ciljem
pronalaska vatrenog oružja i drugih predmeta i tragova krivičnog djela.
Prilikom pretresa pronašli su nekolike puške, nekoliko pištolja, municije, 4
bombe i dvije fantomke. Nakon pretresa putili su se u Stanicu policije u
Cetinje. Otac okrivljenog J J samovoljno je predao nekoliko puški i jedan
pištolj.
Svjedok V A navodi da je dana 29.08.2011.godine oko 06,00 časova zajedno sa
kolegama došao u selu J k do porodične kuće J P, gdje su po naredbi izvršili
pretres kuće i drugih objekata sa prvenstvenim ciljem pronalaska vatrenog
oružja i drugih predmeta i tragova krivičnog djela. Prilikom pretresa pronašli
su nekoliko pištolja, pušaka, revolvera, municije, bombi kao i dvije fantomke.
Kada su završili pretres uputili su se u Cetinje u Stanicu policije.
Svjedok J S je koristila pravo koje joj je zakonom omogućeno i nije svjedočila
u postupku koji se vodi protiv njenog sina.
Sud je odustao od saslušanja svjedoka J M,M I i T G obzirom da bi saslušanje
istih vodilo odugovlačenju postupka, a nebi uticalo na donošenje drugačije
odluke.
Iz zapisnika UP Ispostave C o pretresanju stana i drugih prostorija br.
02-Sl.-Kri. 168/11 od 29.08.2011.godine, se vidi da su ovlašćeni policijski
službenici Ž V, M D, Č V po naredbi Istražnog sudije dana 29.08.2011.godine
vršili pretres stana u ul. L I br. 29 kod J P uz prisustvo dva svjedoka.
Prilikom pretresa nijesu pronadjeni predmeti koji su traženi, niti drugi
predmeti od interesa za službu. J P nije imao prigovora na zapisnik. Takodje
pretresom porodične kuće u selu J k istog dana, od strane policijskih
službenika S Z, S M, V S, K V, M I i T G gdje je bio prisutan J J, kao i dva
svjedoka prilikom pretresa isti je dobrovoljno predao vatreno oružje i
municiju: pušku „M-48“ fabričkog broja M26129, 7,9 mm, vojničku pušku
„mauzerka“ kalibra 7,9 mm, fabričkog broja 323, lovačku pušku „ herstag“
kalibra 12 mm, fabričkog broja 3665, jedan okvir sa pet metaka kalibra 7,9 mm,
jedan prazan okvir, pištolj „češka zbrojevka“ kalibra 7,65 mm, fabričkog broja
B-21338, pištolj „vis poljski“ kalibra 9 mm, fabričkog broja 31763, revolver
„smit weson 357“ fabričkog broja BOF 835 sa šes komada metaka u burencetu,
municije – 12 komada metaka kalibra 357 plus pet komada metaka kalibra 357,
municije – jedan metak kalibra 22 m, municije – 25 kom. Metaka kalibra 9 mm
(kratka), municije – 5 kom. Metaka kalibra 7,9 mm, 21 komad metaka kalibra 22
mm, pet komada metaka kalibra 12 mm i 6 kom. Metaka kalibra 38 specijal. Na
zapisnik nije bilo prigivora, a isti su potpisali gradjani J D i J N.
Iz potvrde Uprave policije Isposave C br. Kri.02-Kri.168/11 i br. 02-Sl. obje
od 29.08.2011.godine o privremeno oduzetim predmetima, utvrdjuje se da je od J
P iz porodične kuće u selu J k, privremeno oduzeto; vojna puška „M 48“ kalibra
7,9 mm, fabričkog broja M26129, vojna puška „mauzerka“ kalibra 7,9 mm,
fabričkog broja 323, lovačka puška „Hester“ kalibra 12 mm, fabričkog broja
3665, pištolj „češka zbrojevka“ kalibra 7,65 mm, fabričkog broja B-21338,
pištolj „vis poljski“ kalibra 9 mm, fabričkog broja 31763, revolver „smit
weson 357“ fabričkog broja BDF1835, revolver „smit weson 38 specijal“
fabričkog broja 3129046, revolver „ruger – kasul“ 454 kalibra 45 mm, fabričkog
broja R-551-786453, sa optičkim nišanom, bomba ručna kašikara 4 komada
obmotana u papir i zalijepljena selotejpom, prigušivač NN marke crne boje, pet
raznih okvira za municiju raznih kalibara, 185 komada metaka 7,62 mm
(puščani), 227 komada metaka 7,9 mm, 13 komada metaka 12 mm, 25 komada metaka
9 mm (kratka), 15 komada metaka 9 mm (duga), 12 komada metaka 38 mm specijal,
23 komada metaka 357, 17 komada metaka 7,65 mm, 22 komada metaka 22 mm, 19
komada metaka 45 mm, 3 komada metka 7,62 mm (pištoljski), 42 kom. metaka NN
kalibra, dvije kape fantomke crne boje, tri komada inicijalnih kapisli i
takodje je oduzet mobilni telefon marke „Nokia 1661“ „ IMEI
357997/03/951240/1“ sa SIM karticom 069/441-162, mobilni telefon marke „Nokia
1600“ „IMEI 358635/01/441968/4“ sa SIM karticom 068/722-426.
Iz izvještaja o balističkom vještačenju UP Forenzički centar br. 3661 sa
nalazom i mišljenjem vještaka balističara M M, utvrdjuje se da je dostavljeno
oružje funkcionalno u skladu sa tehničkim karakteristikama predvidjenim za tu
vrstu oružja. Hemijskom analizom naslaga na brisevima iz cijevi dostavljenog
oružja utvrdjeno je da je poslije zadnje upotrebe očišćeno oružje i to; puška
„M 48“ kalibra 7,9 mm, fabričkog broja M26129 ( na zatvaraču broj G22046),
karabin sistema „mauzer“ model 98, proizvodjača BNZ, kalibra 7,9 mm, fabričkog
broja 323, zakinute drvene obloge cijevi, revolver marke „smit weson“ model
19/6, kalibra 357 magnum, fabričkog broja BDF 1835 i revolver marke „ruger“
model super redhwk, kalibra 454 kasul i 45 kolt, fabričkog broja R-551-786453,
sa optičkim nišanom marke „bushnell trophy“, dok ostalo oružje poslije zadnje
upotrebe nije čišćeno ili je slabo čišćeno. Komparacijom čaura i projektila
ispaljenih iz dostavljenog oružja sa čaurama i projektilima iz birke po NN
počiniocima, koje posjeduju u FC, nijesu nadjene podudarne karakteristike.
Iz nalaza i mišljenja sud.vještaka balističara M M Ki.br. 43/11 od
10.10.2011.godine, utvrdjena je tačna vrsta i kategorija predmetnog vatrenog i
rasprskavajućeg oružja i eksplozivnih materija.
Iz izvještaja UP -Forenzičkog centra D o analizi br.5045/12 proizilazi da su
im dostavljena na vještačenje pravilno upakovana četiri tijela od ručne bombe
i četiri upaljača za ručnu bombu.Optičkom metodom ,na osnovu geometrijskih
karakteristika i literaturnih podataka utvrđeno je da dostavljeni uzorci
potiču od ručne bombe M 57 ,dok upaljač ručne bombe M 75 je udarni,vremenskog
dejstva .Namjenjen je da eksplozivno punjena dovede do detonacije.Naprijed
navedenim metodama utvrđeno je da dostavljeni uzorci predstavljaju djelove od
ručne bombe M 57 .S obzirom da dostavljene ručne bombe M 57 imaju sve sastavne
djelove (tijelo,eksplozivno punjenje i upaljač)-ispravne su.
Iz fotodokumentacije UP ispostave C br. 112/11 od 29.08.2011.godine, utvrdjuje
se da je lice mjesta – porodična kuća J u selu J k fotografisana, a dat je
prikaz vatrenog oružja i municije koji su se nalazili u porodičnoj kući.
Iz izvještaja UP Ispostave C br. 02-245/3052 od 15.09.2011.godine iz kaznene
evidencije za opt. J P, utvrđuje se da isti ranije nije osuđivan.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da su rezultati dokaznog postupka podkrijepili navode optužnice da
je opt. J P počinio krivično djelo nedozvoljeno držanje oružja i eksplozivnih
materija iz člana 403. stav 3 u vezi st.2 i 1 KZ-a, činjenično opisano u
dispozitivu ove presude, a ovo iz sledećih razloga:
Naime, optuženi je dana 29.08.2011.godine oko 06,00 časova u svojoj porodičnoj
kući lociranoj u selu J k bb, opština C, voljno neovlašćeno držao veću količnu
vatrenog i rasprskavajućeg oružja, čije držanje je gradjanima zabranjeno, i
to: jednu vojnu pušku marke „M-48“, kalibra 7,9 mm fabričkog broja M26129 (na
zatvaraču br. G22046), jednu vojnu pušku – karabin marke „mauzer Mod. 98“,
kalibra 7,9 mm, fabričkog broja 323, zakinute drvene obloge cijevi, jedan
revolver marke „ruger“, model „super redhawk“, kalibra 45 mm, fabričkog broja
R-551-786453, sa optičkim nišanom marke „Bushnell trophy“, četiri ručne bombe
– zvane „kašikare“, i posebnu opremu za oružje – prigušivač za oružje
nepoznate marke, koje je prethodno u neutvrdjenom vremenskom periodu
neovlašćeno nabavio, kao i veću količinu vatrenog oružja, i to: jednu lovačku
pušku marke „Herstal – Belgiguf“, kalibra 12 mm, fabričkog broja 3665, jedan
pištolj marke „CZ“, model 50, kalibra 7,65 mm, fabričkog broja B-21338 i jedan
pištolj marke „Vis-Radom“, model 35, kalibra 9 mm, fabričkog broja 31763,
jedan revolver marke „Smith Wesson“, model 19-6, kalibra 357 mm Magnum,
fabričkog broja BDF 1835, jedan revolver marke „Smith Wesson“, kalibra 38 mm S
W Specijal, fabričkog broja 129046, pet raznih okvira za municiju, i to dva
koji pripadaju vatrenom oružju kalibra 7,62 x 51 NATO, jedan koji pripada
engleskom automatu „STEN“, kalibra 9 mm, jedan koji pripada izraelskom
automatu „ UZI“, kalibra 9 mm, i jedan koji pripada automatskoj puški kalibra
7,62 x 39 mm, i 603 komada municije za vatreno oružje, i to: 67 komada
puščanih metaka kalibra 7,9 mm, od kojih je jedan metak 8 x 57 JS, 202 komada
puščanih metaka kalibra 7,62 x 51 NATO, 185 komada puščanih metaka kalibra
7,62 x 39 mm, 23 komada revolverskih metaka kalibra 357 mm MAGNUM, 19 komada
revolverskih metaka kalibra 454 CASULL, 12 komada revolverskih metaka kalibra
38 mm, 17 komada pištoljskih metaka kalibra 7,65 mm, tri komada pištoljskih
metaka kalibra 7,62 mm, 15 komada pištoljskih metaka kalibra 9 mm, 25 komada
pištoljskih metaka kalibra 9 MM – K, 22 komada metaka kalibra 22 mm LR, i 13.
komada lovčakih metaka kalibra 12mm, koji je prethodno u neutvrdjenom
vremenskom periodu neovlašćeno nabavio, kao i eksplozivne materija – sredstva
za paljenje eksploziva, i to tri komada inicijalnih kapisli koje je takođe
prethodno u neutvrđenom vremenskom periodu neovlašćeno nabavio.
Navedeno činjenično stanje utvrdjeno je iz iskaza svjedoka S Z, S M, V A, K V,
kojim iskazima je Sud poklonio punu vjeru, a koji iskazi u potpunosti
korenspondiraju sa zapisnikom o pretresanju stana i drugih prostorija br.
02-Sl.Kri. 168/11, i dvijema potvrdama br. 02-Kri.168/11 o privremeno oduzetim
predmetima od opt. J P sačinjenih od strane Uprave policije Ispostave C dana
29.08.2011.godine, te iz izvještaja o balističkom vještačenju UP – Forenzički
centar br. 3666/1 sa nalazom i mišljenjem vještaka balističara dipl. Ing. M
M,kao i nalaze i mišljenja sud.vještaka balističara M M Ki.br. 43/11 od
10.10.2011.godine,izvještaja o analizi br.5045/12, te iz fotodokumentacije
Uprave policije Ispostave C br. 112/11 od 29.08.2011.godine. Iz ovih dokaza se
jasno utvrdjuje da je optuženi dana 29.08.2011.godine oko 06,00 časova
prilikom izvršenog pretresa porodične kuće u selu J k, opština C nedozvoljeno
držao predmetno oružje i eksplozivne materije, pa je samim tim optuženi
počinio krivično djelo koje mu se stavlja na teret.
Svjedoci J D i J N, koji su prisustvovali kao svjedoci pretresu porodične kuće
opt. J P, su potvrdili da su predmetno oružje i eksplozivne materije zaista
zatečene prilikom obavljenog pretresa u kući J P.
Iskaz J J, oca optuženog, Sud nije prihvatio iz razloga što je isti usmjeren
na olakšanje krivice i krivično pravne odgovornosti optuženog ,tj.isti je u
suprotnosti sa ostalim provedenim dokazima.
Dakle,po mišljenju suda nesumnjivo je utvrđeno da je optuženi prekršio čl.10 a
st.1. Zakona o oružju, kojim je propisano da je  zabranjeno nabavljanje,
držanje i nošenje oružja kategorije A ,osim ako zakonom nije drugačije
propisano,dok je čl.10a.st.2.propisana zabrana nabavljanja I držanja
predmetnog vatrenog oružja bez odgovarajuće isprave o oružju. Takodje optuženi
je prekršio čl. 15 st.1 istog zakona, kojim je propisano da se vatreno oružje
može nabavljati samo na osnovu odobrenja , čl.24. Zakona o oružju, koji
predviđa da municiju za vatreno oružje, fizička lica mogu nabaviti na osnovu
oružnog lista, a privredna društva i preduzetnici na osnovu odobrenja za
držanje oružja, ako ovim zakonom nije drukčije određeno,kao i odredbe
čl.37.st.1.Zakona o eksplozivnim materijama kojim je određeno da dozvolu za
nabavku eksplozivnih materija izdaje Ministarstvounutrašnjih poslova na
zahtjev privrednog društva,drugog pravnog lica,preduzetnika I fizičkog lica
koje ima dozvolu za upotrebu eksplozivnih materija.
Na osnovu svega izloženog Sud je nesumnjivo utvrdio da je okrivljeni počinio
krivično djelo činjenično i pravno opisano u dispozitivu ove presude. Dakle,
kada se zakonske odredbe iz čl. 403. st.3. u vezi st.2.i 1. KZ-a, te prednje
citirani propisi dovedu u logičnu vezu sa utvrdjenim stanjem na glavnom
pretresu, sud izvodi jasan pravni zaključak da su se u radnjama optuženog
stekla sva bitna obilježja konkretnog krivičnog djela i to kako objektivna ,
tako i subjektivna .
Po nalaženju suda učinilac je bio svjestan svog djela i htio je njegovo
izvršenje,-postupao je sa umišljajem što je sud kako je već istakao utvrdio
nesporno na glavnom pretresu jer je predmetno oružje, kao i eksplozivne
materije držao u svojoj porodičnoj kući.
Predmetom posebne ocjene bila je odbrana optuženog kojoj sud nije poklonio
vjeru, samim tim što je optuženi i boravio u kući u J k u kojoj se nalazilo
oružje i eksplozivne materije,pa je znao za sve navedeno oružje,kao i za
eksplozivne materije , bez obzira što je ono bilo spakovano u kofere i
sanduke, samim tim što je bio i najupućeniji u detalje vezane za enterijer
kuće, a posebno kada se ima u vidu da je isti naveo da mu je prostorija , u
kojoj je isto pronađeno bila dostupna ,pa sve naprijed navedene okolnosti
ukazuju da je njegova odbrana sračunata na izbjegavanje, odnosno ublažavanje
njegove krivice i krivično pravne odgovornosti.
Prilikom utvđivanja vrste i visine krivične sankcije koje će sud izreći
optuženom, cijenjene su okolnosti iz čl. 42 KZ-a, pa je Sud od olakšavajućih
okolnosti na strani optuženog utvrdio da se radi o porodičnom čovjeku, ocu
jednog maloljetnog djeteta, raniju neosudjivanost, dok od otežavajućih
okolnosti van elemenata bića krivičnog djelanije bilo.
Sud je ove utvrđene okolnosti cijenio kao naročito olakšavajuće, pa je shodno
čl.45. i 46. KZ-a, primijenio institut ublaženja kazne, i istom utvrdio kaznu
zatvora u trajanju od četiri mjeseca i petnaest dana, ispod zakonskog minimuma
od jedne godine propisanog za krivično djelo u pitanju, smatrajući u
konkretnom slučaju da će se i sa tako izrečenom kaznom postići svrha
kažnjavanja predvidjena čl.32 KZ-a.
Shodno članu 75. KZ-a optuženom J P, sud je izrekao mjeru bezbjednosti
oduzimanja predmeta - vojne puške marke „M-48“, kalibra 7,9 mm fabričkog broja
M26129 (na zatvaraču br. G22046), jedne vojne puške – karabina marke „mauzer
Mod. 98“, kalibra 7,9 mm, fabričkog broja 323, zakinute drvene obloge cijevi,
jednog revolvera marke „ruger“, model „super redhawk“, kalibra 45 mm,
fabričkog broja R-551-786453, sa optičkim nišanom marke „Bushnell trophy“,
četiri ručne bombe – zvane „kašikare“, i posebnu opremu za oružje – prigušivač
za oružje nepoznate marke, jedne lovačke puške marke „Herstal – Belgiguf“,
kalibra 12 mm, fabričkog broja 3665, jednog pištolja marke „CZ“, model 50,
kalibra 7,65 mm, fabričkog broja B-21338 i jednog pištolja marke „Vis-Radom“,
model 35, kalibra 9 mm, fabričkog broja 31763, jednog revolvera marke „Smith
Wesson“, model 19-6, kalibra 357 mm Magnum, fabričkog broja BDF 1835, jednog
revolvera marke „Smith Wesson“, kalibra 38 mm S W Specijal, fabričkog broja
129046, pet raznih okvira za municiju, i to dva koji pripadaju vatrenom oružju
kalibra 7,62 x 51 NATO, jedan koji pripada engleskom automatu „STEN“, kalibra
9 mm, jedan koji pripada izraelskom automatu „ UZI“, kalibra 9 mm, i jedan
koji pripada automatskoj puški kalibra 7,62 x 39 mm, i 603 komada municije za
vatreno oružje, i to: 67 komada puščanih metaka kalibra 7,9 mm, od kojih je
jedan metak 8 x 57 JS, 202 komada puščanih metaka kalibra 7,62 x 51 NATO, 185
komada puščanih metaka kalibra 7,62 x 39 mm, 23 komada revolverskih metaka
kalibra 357 mm MAGNUM, 19 komada revolverskih metaka kalibra 454 CASULL, 12
komada revolverskih metaka kalibra 38 mm, 17 komada pištoljskih metaka kalibra
7,65 mm, tri komada pištoljskih metaka kalibra 7,62 mm, 15 komada pištoljskih
metaka kalibra 9 mm, 25 komada pištoljskih metaka kalibra 9 MM – K, 22 komada
metaka kalibra 22 mm LR, i 13. komada lovčakih metaka kalibra 12mm, kao i
eksplozivnih materija – sredstva za paljenje eksploziva, i to tri komada
inicijalnih kapisli, i odredio da se po pravosnažnosti presude imaju predati
Upravi policije – Ispostava C, na dalji postupak.
Shodno čl. 51 ZKP-a optuženom se u izrečenu kaznu uračunava vrijeme provedeno
u pritvoru od 29.08.2011. do 06.09.2011.godine,dok će preostali dio kazne
izdržati po pravosnažnosti presude.
Dužan je optuženi shodno čl. 226-229 ZKP-a da na ime troškova krivičnog
postupka u budžet Crne Gore uplati iznos od 180,50 eura, a koji troškovi se
odnose za dati nalaz i mišljenje vještaka balističke struke M M, kao i iznos
od 30,00 eura, na ime sudskog paušala, koji iznos je Sud odredio uzimajući u
obzir konkretan slučaj, trajanje postupka i imovne prilike optuženog.
Na temelju izloženog u smislu čl. 374. ZKP-a valjalo je odlučiti kao u izreci.
OSNOVNI SUD U CETINJU,
Dana 08.04.2012.godine.
Zapisničar, SUDIJA,
Aleksandra Martinović, Marija Ćupić,
PRAVNA POUKA:
Protiv ove presude dozvoljena je žalba,
u roku od 15. dana od dana prijema iste,
Višem sudu u Podgorici, a preko ovog Suda