K.br. 359/11
U IME CRNE GORE
OSNOVNI SUD U BERANAMA, kao prvostepeni krivični sud, po sudiji pojedincu
Aleksandru Ćulafiću, uz učešće namještenika suda Mirosave Lekić, kao
zapisničara, u krivičnom predmetu protiv okrivljenog K. V., iz B., zbog
krivičnog djela nesavjestan rad u službi iz čl. 417 st. 1 Krivičnog zakonika,
po optužnom predlogu Osnovnog državnog tužioca u Beranama Kt.br. 204/11 od
17.11.2011. godine, nakon održanog usmenog, glavnog i javnog pretresa, u
prisustvu zamjenika ODT-a u Beranama Đalović Vladana, okrivljenog K. V. i
njegoVog branioca adv. M. R., iz Berana, a u odsustvu oštećene Uprave za šume
P. – PJ B., dana 21.02.2013. godine donio je i javno objavio
P R E S U D U
Okrivljeni K. V., od oca R. i majke R., rođene Ž., rođen .... godine u B., sa
prebivalištem u selu D. R., državljanin C. G., neoženjen, zaposlen, pismen, sa
završenom SSS, srednjeg imovnog stanja.
K r i v j e
Što je:
- U toku aprila i maja mjeseca 2011. godine, kao s. l. - l. Uprave za šume P.
– PJ B., očigledno nesavjesno postupio u vršenju službe na način što, kršenjem
Pravilnika o unutrašnjoj organizaciji i sistematizaciji Uprave za šume od
2005. godine, nije zaštitio šumu od bespravnih sječa na reonu gazdinske
jedinice "K. – D. š." u odjeljenjima ..., ..., ..., ... i ..., opština B., sa
kojim je bio zadužen za zaštitu, pa su NN lica izvršila bespravene sječe na
tom reonu u količini od 35,81 m3, iako je bio svjestan da time može nastupiti
šteta za Upravu za šume, pa je za Upravu za šume P.– PJ B. nastupila šteta u
iznosu od 5.440,36 €,
- čime je izvršio krivično djelo nesavjestan rad u službi iz čl. 417 st. 1
Krivičnog zakonika,
- pa ga sud, primjenom navedenih zakonskih propisa i čl. 39 i 42 Krivičnog
zakonika i čl. 229 i 374 ZKP CG,
O S U Đ U J E
Na novčanu kaznu u iznosu 1.500,00 € (hiljadu i pet stotina eura), koju je
dužan da plati u roku od 3 mjeseca po pravosnažnosti presude, na žiro račun
br. ..-...-... državnog trezora C. G..
Ako osuđeni ne plati novčanu kaznu u ostavljenom roku, sud će novčanu kaznu
zamijeniti kaznom zatvora tako što će svakih 25,00 € novčane kazne odrediti
jedan dan zatvora, a ako osuđeni plati samo dio novčane kazne sud će ostatak
kazne srazmjerno zamijeniti kaznom zatvora, pa ako osuđeni ne isplati ostatak
novčane kazne izvršenje kazne zatvora će se obustaviti.
Okrivljeni se obavezuje da plati ovome sudu na ime paušala iznos od 50,00 €,
kao i na ime troškova krivičnog postupka iznos od 827,00 €, koje iznose će
uplatiti na žiro račun br. ...-...-... državnog trezora C. G., u roku od 15
dana pod prijetnjom posledica prinudnog izvršenja.
Imovinsko pravnog zahtjeva nije bilo.
O b r a z l o ž e nj e
Optužnim predlogom Osnovnog državnog tužilaštva u Beranama, Kt.br. 204/11 od
17.11.2011. godine, okrivljen je K. V., iz B., zbog krivičnog djela
nesavjestan rad u službi iz čl. 417 st. 1 Krivičnog zakonika, s tim što je
zamjenik ODT-a u Beranama na glavnom pretresu precizirao činjenični opis
istog.
Glavni pretres je održan i zaključen u prisustvu zamjenika ODT-a u Beranama
Đalović Vladana, okrivljenog K. V. i njegovog branioca adv. M. R., iz B., a u
odsustvu oštećene Uprave za šume P. – PJ B..
Zamjenik ODT-a u Beranama, Đalović Vladan je u svojoj završnoj riječi ostao
pri preciziranom optužnom predlogu, ističući da je dokazima izvedenim tokom
postupka utvrđeno je da je okrivljeni učinio krivično djelo koje mu se stavlja
na teret i to saslušanjem svjedoka, kao i aktima Uprave za šume PJ B.,
zapisnicima o izvršenom inspekcijskom pregledu Ministarstva poljoprivrede
šumarstva i vodoprivede, zapisnikom o uviđaju Osnovnog suda u Beranama,
nalazima i mišljenjima vještaka geometara koji su se izjasnili u pogledu
svojine na odjeljenjima u kojima su bespravne sječe izvršene i vještaka
šumarske struke u pogledu količine bespravno posječenih i neopravdanih stabala
i visine štete koja je nepostupanjem okrivljenog pričinjena Upravi za šume P.
- PJ B.. Kako je okrivljeni ranije osuđivan i to jedanput, predložio je sudu
da ga oglasi krivim za krivično djelo stavljeno mu na teret i osudi ga na
kaznu zatvora u trajanju od 3 mjeseca.
Okrivljeni K. V. je u svojoj odbrani u bitnom istakao, da je kao lugar Uprave
za šume P. - PJ B., bio zadužen reonom, donji dio K., R. i Š. do 30.05.2011.
godine, kada je taj dio terena preuzeo lugar P. M.. Primopredaja je počela je
04.04.2011. godine, a završila se krajem maja 2011. godine, kojom prilikom je
sačinjen zapisnik o kontroli lugarskog reona br. ... od .... godine. Za
vrijeme primopredaje, P.M. je vršio otpremu i zaplenu dijela građe, o čemu
postoje otpremnice. Dio sječe koji mu se stavlja na teret izvršen je u vrijeme
primopredaje u odjeljenju ... i to ... stabala bijelog bora i 2 šmrče, kao i
bespravna sječa izvršena u .... odjeljenju, vlasništvo AD P. i š.. Ta sječa
ulazi u bruto masu od 99,93 m3, u koju ulazi veći broj panjeva od sječe u šumi
koja je pripadala bivšem A., koja je sada privatna svojina. Od ove mase,
zaplijenio je 13,50 m3 čamove građe o čemu postoji otpremnica, razdužena u
periodu primopredaje. Dio građe je naknadno pronađen, pa mu se od 99,93 m3, na
teret stavlja 58,70 m3.
U završnoj riječi je tražio da ga sud oslobodi od optužbe jer nije kriv za
krivično djelo stavljeno mu na teret i u svemu je prihvatio završnu riječ svog
branioca, adv. M. R., koji je naveo da okrivljeni kao lugar pokriva teren od
više od 500 hektara površine, teško pristupačnog terena, jer se radi o
planinskom predjelu, pa se postavlja pitanje ekvivalentnosti nastale štete u
odnosu na njegovu mogućnost svakodnevnog kontrolisanja cijelog terena. Navodi
optužbe nijesu potvrđeni, jer je na lice mjesta sud uz učešće vještaka morao
tačno identifikovati odjeljenja na kojima je izvršena sječa i o kolikoj se
sječi radi. Tokom postupka, to je nekoliko puta mijenjano u pogledu broja
odjeljenja sporne sječe i u pogledu drvne mase, pa je predložio da sud zbog
nedostatka dokaza okrivljenog oslobodi od optužbe.
Provjeravajući navode optužnog akta i odbranu optuženog, sud je radi
utvrđivanja odlučnih činjenica, u dokaznom postupku, pročitao iskaze svjedoka:
D. M., T. Ž., V. M. i P. M., pročitao: akte Uprave za šume B. br. ... od
....godine, br. ... od .... godine i br. ... od .... godine, prijavu za šumsku
štetu Uprave za Šume CG P. br. ... od .... godine, zapisnik o izvršenom
inspekcijskom pregledu inspektora Ministarstva poljoprivrede, šumarstva i
vodoprivrede br. .../...-...-... od .... godine i .../...-...-... od ....
godine, zapisnik o uviđaju Osnovnog suda u Beranama na licu mjesta Ki.br
225/2011 od 27.09.2011. godine i 28.09.2011. godine, nalaz i mišljenje
vještaka geometra M. V. od. .... godine, dat u predmetu Kri.br 225/11 i
pojašnjenje nalaza dato na zapisniku K.br. 359/11 od 15.03.2012. godine, nalaz
i mišljenje vještaka geometra Č. D. dat u predmetu Kri.br. 225/11 i
pojašnjenje nalaza dato na zapisniku K.br. 359/11 od 15.03.2012. godine, nalaz
i mišljenje vještaka šumsrske struke F. A. dat u predmetu Kri.br. 225/11 od
02.11. 2011. godine. kao i dopune istog nalaza od 08.11.2011, 25.05.2012,
19.06.2012, 21.10.2012, 11.10.2012, i 09.11.2012. godine, otpremnice Uprave za
šume CG P., br: ... od ..., ... od ..., ... od ..., ... od ..., ... od ....
godine, uplatnice Uprave za šume CG P., br. ... od ..., .... od .... godine,
kao i izvod iz KE na ime okrivljenog.
Cijeneći odbranu okrivljenog i dokaze pojedinačno i u međusobnoj vezi, shodno
čl. 370 ZKP CG, sud je utvrdio činjenično stanje i na osnovu takvog utvđenog
činjeničnog stanja zaključio da je okrivljeni izvršio krivično djelo
nesavjestan rad u službi iz čl. 417 st. 1 Krivičnog zakonika, pa ga je za isto
krivično djelo oglasio krivim i izrekao mu novčanu kaznu kao u izreci presude.
Naime, sud je činjenično stanje utvrdio kroz iskaze saslušanih svjedoka, kao i
nalaza i mišljenja vještaka i kroz sadržinu izvedenih pisanih dokaza, a
dovedeno u vezu sa odbranom okrivljenog. Tako su svjedoci D. M. i T. Ž., u
svojim saglasnim iskazima, naveli da su u periodu od 04.05.2011. godine do
27.05.2011. godine, u prisustvu l. K. V. i P. M., vršili kontrolu i
primopredaju terena koji je dužio K. V., kojom prilikom je utvrđena bespravna
sječa 106 čamovih i bukovih stabala, ukupne bruto mase 180,64 m3 i sačinjen
zapisnik br. ... od .... godine. K. V. je jedan dio sječe opravdao, dok je 55
čamovih i 6 bukovih stabala bruto mase od 99,93 m3 ostalo neopravdano, pa je
prijava podnijeta samo za taj dio građe. T. Ž. je naveo da u ..., .... i ....
odjeljenju dio šume posjeduje AD P. i š., dok u .... odjeljenju veći dio šume
posjeduje Z.. Z. J.. U .... odjeljenju je bilo bespravne sječe, ali je građa
zatečena na licu mjesta, pa je ista opravdana, dok u .... odjeljenju prilikom
uviđaja, zbog požara, nisu pokazani panjevi obuhvaćeni izvještajem o kontroli.
Sud je iskaze ovih svjedoka prihvatio u dijelu da je bilo bespravne sječe, s
tim što nije prihvatio da se radi o količini od 55 čamovih i 6 bukovih
stabala, bruto mase 99,93 m3, koja je ostala neopravdana i na koju je
podnešena prijava, s obzirom da su ovakvi navodi obezvrijeđeni nalazom i
mišljenjem vještaka šumarske struke i vještaka geometara, kao i pisanim
dokazima.
Iz iskaza svjedoka V. M., sud nije mogao utvrditi pravno relevantne činjenice
vezane za kritični događaj, osim što je u svom iskazu naveo da je po dobijenoj
informaciji o bespravnoj sječi na reonu "J. R.", koji duži K. V., dana
12.05.2011. godine, sa predstavnicima Uprave za šume PJ B. obišao teren i
ustanovio da ima bespravne sječe, o čemu je sačinio zapisnik br.
.../...-...-... od .... godine i ukazao Upravi za šume da detaljno izvrše
pregled čitavog terena, nakon čega bi se sačinio izvještaj i preduzele
odgovarajuće radnje, a koje navode je sud cijenio kao potvrdu navoda da je
bilo bespravne sječe u istom reonu.
Iz iskaza svjedoka P. M. sud nije mogao utvrditi pravno relevantne činjenice
vezane za kritični događaj, ali je u svom iskazu naveo da je u prisustvu
kontrolora Uprave za šume T. Ž., D. M. i l. K. V. obišao teren, kojom prilikom
je građa koju su zatekli na licu mjesta zaplijenjena i prebačena na lager
"R.". Dva kamiona, po 7 m3 bukovih drva je po odobrenju šefa otpremio R. R. i
R. S. avgusta 2011. godine. Ostatak zatečene čamove građe je otpremljen na
lager "R." u količinama 13,2 m3, 16,95 m3 i 10,38 m3.
Iz zapisnika o uviđaju Osnovnog suda u Beranama Kri.br. 225-11 od 27.09.2011.
godine i 28.09.2011. godine, sud je utvrdio da je u prisustvu K. V., tehničkog
kontrolora Uprave za šume PJ B. D. M. i vještaka geometara M. V. i Č. D. i
šumarske struke F. A. utvrđeno da je u .... odjeljenju, u mjestu zv. "U."
pokazano i premjereno 29 panjeva posječenih stabala i to 13 od bukve i 16
čamovih stabala, u .... odjeljenju, u mjestu zv. "U." 12 panjeva i to 2 bukve
i 10 čamovih stabala, u ... odjeljenju, u mjestu zv. "B. O.", 9 panjeva
čamovih stabala, u odjeljenju ... u mjestu zv. "Ć.", 13 panjeva borove
kulture, u odjeljenju ... u mjestu zv. "U." 12 panjeva čamovih stabala. U
odjeljenju ..., u mjestu zv. "R. B." 5 panjeva čamovih stabala, u ....
odjeljenju, u mjestu zv. "T.", 15 panjeva čamovih stabala, dok u odjeljenju
..., u mjestu zv. "R. B." nije vršeno mjerenje posječenih čamovih stabala jer
je mjesto bilo zahvaćeno požarom.
Iz nalaza i mišljenja vještaka geometra Č. D. sud je utvrdio da je u mjestu
zv."U.", u odjeljenju broj ... izvršena sječa 4 stabla u dijelu državne šume
upisane u pos. listu ..., K.O. Š., kao i sječa 8 stabala u dijelu zadružne
imovine "J.", upisane u pos. listu .... U mjestu zv. "R. B.", u odjeljenju
broj ... posječeno je 5 stabala u državnoj šumi upisanoj u pos. listu br. ...
KO Š.. U odjeljenju broj ... izvršena je sječa 10 stabala u dijelu državne
svojine upisane u pos. listu .... U mjestu zvanom "T.", u odjeljenju broj ...,
izvršena je sječa 15 stabala u dijelu zadružne imovine "J.", upisane u pos.
listu br. .... Sud je u potpunosti prihvatio nalaz i mišljenje istog vještaka,
cijeneći ga kao jasan, objektivan i ničim doveden u pitanje, dat po pravilima
struke i nauke, a na osnovu katastarske evidencije kojom raspolaže Uprava za
nekretnine PJ B..
Iz nalaza i mišljenja vještaka geometra M. V., sud je utvrdio da je parcela na
kojoj je izvršena sječa 41. stabla, u odjeljenjima broj ... i ..., i 13
stabala u odjeljenju ..., upisana u pos. listu br. ... KO K., na kat. parceli
broj .../.../..., šuma druge klase, pov. 6200 m2, u državnoj svojini, dok je
parcela zv. "B. O.-L.", na kojoj je izvršena sječa 9 stabala u odjeljenju ...,
upisana u pos. listu br. ... KO K., na kat. parceli .../.../..., šuma 4.
klase, pov. 17 62 50 m2, na ime "AD P. i š.". Sud je u potpunosti prihvatio
nalaz i mišljenje istog vještaka, cijeneći ga kao jasan, objektivan i ničim
doveden u pitanje, dat po pravilima struke i nauke, a na osnovu katastarske
evidencije kojom raspolaže Uprava za nekretnine PJ B..
Iz nalaza i mišljenja vještaka šumarske struke F. A., preciziranog na glavnom
pretresu 21.02.2013. godine, sud je utvrdio da je u državnoj svojini, u ....
odjeljenju posječeno 2 stabla smrče zapremine 3,09 m3 i 11 stabala bijelog
bora zapremine 9,86 m3, od koje količine je opravdano 5,18 m3 bijelog bora, a
7,77 m3 bruto drvne mase ostaje neopravdano. U odjeljenju ... posječeno je 11
stabala jele, zapremine 21,09 m3 i 5 stabala smrče zapremine 6,52 m3, od koje
količine je prijavom br. ... od ..... godine i otpremnicom br. ... od ....
godine opravdano 26,62 m3, a neopravdano 0,99 m3. U odjeljenju ... posječeno
je 5 stabala jele zapremine 11,46 m3 i 5 stabala smrče zapremine 6,85 m3, od
koje količine je opravdano 1,61 m3 nađenih na licu mjesta, a neopravdano 16,70
m3. U ovom odjeljenu posječena su i 2 stabla bukve zapremine 1,31 m3 čija je
sječa opravdana. U odjeljenju ... posječeno je ukupno 16 stabala jele
zapremine 35,20 m3 od čega 8 stabala na dijelu parcele u vlasništvu Z.Z. J.
zapremine 12,03 m3, od čega je na licu mjesta nađeno 3,48 m3, a otpremnicom
br. ... opravdano 9.51 m3, pa je od ukupne drvne mase neopravdano 11,07 m3,
što se odnosi na 8 stabala posječenih u dijelu državne šume. U odjeljenju ...
posječeno je 5 stabala jele zapremine 8,22 m3 koja je neopravdana. U
odjeljenju ... posječeno je 5 stabala smrče zapremine 7,87 m3 i 5 stabala
crnog bora zapremine 16,37 m3 od čega je opravdano 8,57 m3, a neopravdano
15,76 m3. U ovom odjeljenju zbog požara nije obračunao neopravdanu količinu po
izvještaju komisije od 15,76 m3, kao ni u odjeljenjima ... i ..., koja nijesu
u državnom vlasništvu. Ukupna neopravdana količina drvne mase, izuzev 4 stabla
crnog bora u odjeljenju ... koja se nisu mogla mjeriti zbog požara, iznosi
44,76 m3 bruto ili 35,81 m3 neto drvne mase. Vrijednost ove drvne mase po
tržišnim cijenama, izračunata prema cjenovniku Uprave za šume broj ... od ....
godine iznosi 1.456,89 €, sa PDV-om 1.704,56 €, dok računato prema Pravilniku
o naknadi šteta koju pričine pravna i fizička lica šumama u državnoj svojini
Sl.br 56/2001 od 27.11.2001. godine iznosi 4.649,88 €, sa PDV-om 5.440,36 €.
Sud je u potpunosti prihvatio nalaz i mišljenje istog vještaka, cijeneći ga
kao jasan, objektivan i ničim doveden u pitanje, a dat po pravilima struke i
nauke.
Iz izvještaja o kontroli lugarskog reona R. Uprave za šume P. – PJ B., br. ...
od .... godine, sud je utvrdio da je konkretnom prilikom pronađeno 106
bespravno posječenih stabala bruto mase 180,64 m3 građe i to: u ....
odjeljenju 12 stabala bijelog bora i 2 smrče u bruto masi od 8.97 m3 i 3.02
m3, u ... odjeljenju 1 stablo smrče, 11 jele i 17 bukve u bruto masi od 3,23
m3, 19,60 m3 i 23,23 m3, u ... odjeljenju 5 stabala smrče, 5 jele i 2 bukve u
bruto masi od 9.96 m3, 11,49m3 i 5,08 m3, u ... odjeljenju 9 stabala smrče u
bruto masi od 15.28 m3, u ... odjeljenju 1 stablo smrče i 11 jele u bruto masi
od 1.31 m3 i 34, 97m3, u ...b odjeljenu 5 stabala jele u bruto masi od 8.47
m3, u ... odjeljenju 5 stabala crnog bora i 5 smrče u bruto masi od 16.37 m3 i
8, 54 m3 i u ... odeljenju 14 stabala jele i 1 crni bor u bruto masi od 9.91
m3 i 1,21 m3. Lugar je pravdao bespravnu sječu zaplenom u bruto masi od 8.23
m3, sječu u šumi Z.Z. J. od 8.61 m3. kao i sječu od 13.65 m3 putem prijave na
NN lice. Na lager Z.Z. J. nalazi se količina od 23.20 m3, kao i 18 stabala
četinara i 13 stabala lišćara u šumi pored panja u bruto masi 41,23 m3 i 17,60
m3 .Od ukupne količine K. V. ne pravda sječu 61 stabla u bruto masi 99,93m3,
od čega 55 stabla četinara i 6 stabala bukve, tj. 89,22 m3 i 10,71 m3.
Činjenice iz ovog izvještaja da je konkretnom prilikom pronađeno 55 čamovih i
6 bukovih stabala bruto mase od 99,93 m3, koja su ostala neopravdana, sud nije
prihvatio s obzirom da su obezvrijeđene izvedenim dokazima tokom postupka i to
prvenstveno nalazom i mišljenjem vještaka šumarske struke F. A., kao i
vještaka geometara Č. D. i M.V..
Iz akta Uprave za šume broj ... od .... godine, sud je utvrdio da K. V. nije
savjesno obavljao radne zadatke jer nije na vrijeme otkrio bespravnu sječu,
niti je istu pokrio prijavama. Ukupna bespravna sječa iznosi 180,64 m3 i
bespravna sječa u šumi ZZ Š. u bruto masi iznosi 31,8 m3. Zaplenom pravda 8,23
m3 i 8,61 m3 u šumi ZZ Š., 13,65 m3 prijavom na NN lice, dok se pored panja
nalazi 41,23 m3 četinara i 17,60 m3 lišćara, kao i 23,20 m3 četinara u šumi ZZ
Š.. Ničim ne pravda bruto masu od 89,22 m3 četinara i 10,71 m3 lišćara.
Pričinjena šteta po odštetnom cjenovniku ukupno iznosi 8.521,34 €. Činjenice
iz ovog akta da konkretnom prilikom okrivljeni ne pravda bruto drvnu masu od
99,93 m3, sud nije prihvatio s obzirom da su obezvrijeđene izvedenim dokazima
tokom postupka i to prvenstveno nalazom i mišljenjem vještaka šumarske struke
F. A., kao i vještaka geometara Č. D. i M. V..
Iz zapisnika o izvršenom inspekcijskom pregledu br. ... - ...-...-... od ....
godine sud je utvrdio da je detaljnim pregledom terena koji duži K. V.
utvrđeno da ima bespravne sječe u količini od 61 stablo, od čega 55 stabala
četinara bruto mase 89,22 m3 i 6 stabala bukve bruto mase 10,71 m3, za koju
nema opravdanja.
Iz otpremnice br. ... Uprave za šume CG – P. od .... godine sud je utvrdio da
je otpremljeno 11,94 m 3 građe koja se odnosi na dio šume u vlasništvu Z.Z.
J.. Iz otpremnice broj ... Uprave za šume CG – P. od .... godine proizilazi da
je otpremljeno 15,90m3 građe iz .... odjeljenja.
Iz otpremnice broj ... Uprave za šume CG – P. od .... godine proizilazi da je
otpremljeno 10,30 m3 iz .... i .... odjljenja. Iz otpremnice broj ... Uprave
za šume CG – P. od .... godine proizilazi da je otpremljeno 7,18 m3 a iz
otpremnice broj ... od .... godine 6,86m3 iz .... odjeljenja. Iz uplatnice
broj ... Uprave za šume CG – P. od .... godine proizilazi da je R. R. u
odjeljenju ..., prodato na panju iz državne šume, 7,00 m3 bukovog ogrijevnog
drveta po cijeni od 56,00 €, sa PDV-om 65,52€. Iz uplatnice broj ... Uprave za
šume CG – P. od .... godine proizilazi da je R. S., u odjeljenju ..., prodato
na panju iz državne šume, 7,00 m3 bukovog ogrijevnog drveta po cijeni od 56,00
€, sa PDV-om 65,52 €.
Iz prijave za šumsku štetu Uprave za šume CG P. br. ... od .... godine,
podnešene protiv NN lica, sud je utvrdio da je dana 10.05.2011. godine u ....
odjeljenju izvršena bespravna sječa 8 stabala bruto drvne mase 13,65 m3.
Iz akta Uprave za šume br. ... od .... godine, sud je utvrdio da postoji
osnovana sumnja da je K. V. učinio disciplinski prekršaj iz člana 59 Zakona o
državnim službenicima i namještenicima, te je direktor Uprave za šume P.
predložio da se protiv zaposlenog pokrene disciplinski postupak.
Iz zapisnika o inspekcijskom pregledu br. .../...-...-... od .... godine, sud
je utvrdio da je kontrolom dijela lugarskog terena u mjestu zv. "J. r.",
vršena kontrola bespravne sječe u dijelu zadružne šume koja je 2007. godine,
2008. godine i 2009. godine, bila zahvaćena požarom kojom prilikom je utvrđeno
da ima bespravno posječenih stabala ukupne mase Z=14,04. Vršena je sječa bez
prijema drvnih sortimenata i nije slagan šumski red, a na lageru je izvučeno
oko 35 m3 borove građe bez prijemnog žiga, koja potiče iz zadružne šume.
Iz izvoda iz KE na ime okrivljenog UP PJ B. br. .../... – ...-... od ....
godine, sud je utvrdio da je K. V. osuđivan presudom Osnovnog suda u Beranama
K.br. 189/07 od 26.12.2007. godine, zbog krivičnog djela iz čl. 339 st. 3 KZCG
i osuđen na 6 mjeseci zatvora uslovno za jednu godinu, koja osuda mu je
brisana.
Sadržinu naznačenih pisanih dokaza sud je u potpunosti prihvatio jer ista
tokom postupka nije učinjena spornom, a izvedeni pisani dokazi u međusobnoj su
saglasnosti, kako pojedinačno tako i sa iskazima saslušanih lica tokom
postupka.
Dakle, iz izvedenih dokaza sud je na nesumnjiv način utvrdio da je u reonu
gazdinske jedinice K. – D. š., u aprilu i maju 2011. godine izvršena bespravna
sječa i to u količini od 35,81 m3, pa je usled toga nastupila imovinska šteta
za oštećenu Upravu za šume P. – PJ B., u iznosu od 5.440,36 €. Okrivljeni je
očiglednim nesavjesnim postupanjem u vršenju službene dužnosti lugara,
odgovoran za izvršenu bespravnu sječu, iz razloga što je shodno Pravilniku o
unutrašnjoj organizaciji i sistematizaciji radnih mjesta Uprave za šume P.,
bio dužan da zaštiti šumu od bespravne sječe. U konkretnom slučaju u datim
okolnostima može se zaključiti da okrivljeni nije zaštitio šumu od bespravne
sječe, jer je očigledno nesavjesno postupao u vršenju službe, omogućivši NN
licima da izvrše bespravnu sječu. Postupanje okrivljenog u pogledu zaštite
šuma od bespravne sječe, po svom intenzitetu prevazilazi običnu nepažnju i
zanemarivanje dužnosti i ukazuje na trajnu i sistematičnu neurednost, odnosno
na očigledno nesavjesno postupanje. Kako je u konkretnom slučaju na nesumnjiv
način dokazano da je okrivljeni bio svjestan da usled njegovog nesavjesnog
postupanja može nastupiti imovinska šteta, to je djelo izvršeno sa umišljajem.
Pritom je sud imao u vidu da se kod krivičnog djela nesavjestan rad u službi
iz čl. 417 st. 1 Krivičnog zakonika, radnja sastoji u očiglednom nesavjesnom
postupanju u vršenju službe od strane nekog službenog lica ili u propuštanju
vršenja dužnog nadzora. To se može činiti kršenjem zakona i drugih propisa,
kao i opštih akata. Lice koje nesavjesno postupa treba da je svjesno, ili je
bilo dužno i moglo biti svjesno da usled toga može nastupiti teža povreda
prava drugog ili imovinska šteta. U tome se ogleda i posledica djela, a u
odnosu na tu posledicu koja je data alternativno učinilac može da postupa ili
sa umišljajem ili iz nehata. Znači da je jedna od posledica koje su
alternativno date kod ovih djela teža povreda prava drugog, a druga posledica
je imovinska šteta pa da takva povreda nastupi, odnosno teža povreda prava
drugog ili šteta koja prelazi iznos od 3.000,00 €, kao u ovom slučaju. Šteta
preko 3.000,00 € je objektivni uslov inkriminacije djela.
Za krivično djelo nesavjestan rad u službi iz čl. 417 st. 1 Krivičnog
zakonika, predviđena je novčana kazna ili kazna zatvora do tri godine.
Prilikom odlučivanja o vrsti i visini kazne, sud je cijenio sve okolnosti iz
čl. 42 Krivičnog zakonika, koje se odnose na odmjeravanje kazne, pa je
okrivljenom, od olakšavajućih okolnosti našao da se radi o mladom čovjeku,
koji se korektno ponašao tokom postupka, dok je sud cijenio i njegovu raniju
osuđivanost, s tim što je imao u vidu da je osuda brisana, pa sud istu nije
uzeo kao otežavajuću okolnost, te u nedostatku otežavajućih okolnosti sud je
olakšavajuće okolnosti u njihovoj sveukupnosti cijenio kao osobito
olakšavajuće i našao da postoje uslovi da se okrivljenom predviđena zatvorska
kazna zamijeni novčanom, te da će se tako ublaženom kaznom postići svrha
kažnjavanja predviđena u čl. 32 Krivičnog zakonika, pa je sud okrivljenom
izrekao novčanu kaznu u iznosu od 1.500,00 €, imajući u vidu da je isti
srednjeg imovnog stanja.
Odluka o paušalu donijeta je na osnovu odredbe čl. 229 st. 2 Zakonika o
krivičnom postupku, pri čemu je sud cijenio složenost i trajanje krivičnog
postupka, te imovinske prilike okrivljenog, a troškovi krivičnog postupka se
odnose na ime troškova isplaćenih za vještačenje vještaku šumarske struke F.
A., u iznosu od 594,00 €, kao i vještacima geometrima Č. D. iznos od 60,50 € i
M. V. iznos od 60,50 € i troškove izlaska suda na lice mjesta u iznosu od
112,00 €.
Iz iznijetog je odlučeno kao u izreci presude, a shodno čl. 374 ZKP CG.
OSNOVNI SUD U BERANAMA
Dana 21.02.2013. godine
Zapisničar S U D I J A
Mirosava Lekić Aleksandar Ćulafić
PRAVNA POUKA: Nezadovoljna stranka
ima pravo žalbe, u roku od 8 (osam) dana,
od dana prijema presude, preko ovog
suda za Viši sud u Bijelom Polju.