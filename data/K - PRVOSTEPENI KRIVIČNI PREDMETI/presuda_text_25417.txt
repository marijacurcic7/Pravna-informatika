K.br. 224/13
U IME CRNE GORE
OSNOVNI SUD U NIKŠIĆU, kao prvostepeni krivični, sudija Kovačević Vesna, uz
sudjelovanje Nikolić Rade, kao zapisničara u krivičnom predmetu protiv
okrivljenog P. R., zbog produženog krivičnog djela samovlašće iz čl.384 st.1.u
vezi čl.49 KZ po optužnim predlozima ODT-a u Nikšiću, Kt.br.345/12 od
30.08.2012. godine i Kt.br.168/13 od 13.05.2013. godine, nakon dovršenog
glavnog i javnog pretresa, dana 6.06.2013.god. godine, u prisustvu zastupnika
ODT-a Nikšić, I. I., okrivljenog P. R. i predstavnika oštećene
Elektrodistribucije Nikšić – Lj.M., istog dana donio je i javno objavio
P R E S U D U
Okrivljeni: P.R. od oca L. od majke M., rodjene Đ., rodjen …, u N. sa
prebivalištem u N., K. P., završio srednju školu,otac troje djece, nezaposlen,
lošeg imovnog stanja, ranije osuđivan presudom Opštinskog suda Nikšić K.141/86
od 15.01.1987.god. zbog kriv .djela iz čl.185 st.3 u vezi st.1 KZ CG , na
kaznu zatvora u trajanju od 60 dana (presuda brisana dana 13.02.2013.god. od
strane PJ Nikšić)
K r i v j e
Što je:
Neutvrđenog dana u periodu od.13.03.2012.godine do 23.03.2012.godine u N., i u
periodu od. 9.05.2012.godine do 25.05.2012.godine u N. kao zakupac u poslovnom
objektu vlasništvo V.Z. koji se nalazi na K.P., svjestan svog djela čije
izvršenje je htio, samovlasno pribavio pravo za koje smatra da mu pripada, na
način što se, nakon što su ga dana 13.03.2012.god. i nakon dana
9.05.2012.godine ovlašćeni radnici Elektrodistribucije Nikšić isključili sa
niskonaponske mreže ,zbog neplaćenog duga na ime utrošene električne energije,
samovlasno priključio na niskonaponsku mrežu Elektrodistribucije Nikšić
- čime je počinio produženo krivično djelo samovlašće iz čl. 384.st.1.
Krivičnog zakonika u vezi čl.49 Krivičnog zakonika
- pa Sud okrivljenom primjenom čl. 4 st. 2, čl. 42, čl. 52, čl. 53 i čl. 54
Krivičnog zakonika i čl. 226, 229 i 374 Zakonika o krivičnom postupku i z r i
č e
USLOVNU OSUDU
Kojom mu utvrdjuje kaznu zatvora u trajanju od 90 (devedeset) dana i
istovremeno odredjuje da se ova kazna neće izvršiti ako u roku od 1 (jedne)
godine po pravosnažnosti presude ne učini novo krivično djelo.
Okrivljeni se oslobadja troškova krivičnog postupka-paušala u iznosu od 40,oo
eura.
O b r a z l o ž e n j e
Optužnim predlogom ODT-a Nikšić Kt.br. 168/13 od 13.05.2013 god. stavio je na
teret okrivljenom P.R. izvršenje produženog krivičnog djela samovlašće iz čl.
384.st.1. Krivičnog zakonika u vezi čl.49 Krivičnog zakonika pa je zastupnik
ODT-a I. I. zastupajući optužni akt na glavnom pretresu u završnoj riječi
ostala pri istom, predlažući sudu da okrivljenog oglasi krivim i osudi po
zakonu.
Okrivljeni je priznao da je od januara do juna mjeseca 2012.god. bio zakupac
objekta K. P. čiji je vlasnik V.Z., te da se sjeća da mu je u dva navrata
struja bila isključena u martu i u maju mjesecu 2012.god. zbog duga koji je
postojao pa se lično priključio na mrežu Elektrodistribucije nakon
isključenja.U završnoj riječi je istakao da se kaje zbog počinjenog krivičnog
djela.
U dokaznom postupku sud je pročitao zapisnike Elektrodistribucije o izvšrenju
naloga za obustavu snadbijevanja elektičnom energijom br. 0001181 od
13.03.2012.god. br. 000142, od 23.03.2013.god. br. 0001134 od 9.05.2013.god. i
broj 0011931, od 25.05.2013. godine i pročitao izvod iz kaznene evidencije na
ime okrivljenog.
Cijeneći navode optužbe i odbrane, te provedene dokaze kako pojedinačno tako i
u njihovoj međusobnoj povezanosti, sud nalazi da je okrivljeni počinio
kriv.djelo stavljeno mu na teret, na način, vrijeme i mjesto kako je to bliže
predstavljeno izrekom ove presude, pa je istog oglasio krivom i krivično
pravno odgovornim:
Iz citiranog zapisnika o izvršenju naloga za obustavu snadbijevanja
električnom energijom br. 0001181 od 13.03.2012.god. zapisnika br. 000142 od
23.03.2013.god., zapisnika br. 0001134 od 9.05.2013.god. i zapisnika broj
0011931, od 25.05.2013. godine. sud je utvrdio da je konstatovano da su zbog
neplaćenog duga za isporučenu energiju radnici Elektrodistribucije Nikšić u
dva navrata isključili potrošača V. Z. na brojilu zbog duga, a zatim da je
konstatovano da se isti potrošač u oba navrata samovoljno priključio na
elektrodistributivnu mrežu.
Izvedenim dokazima, te na osnovu priznanja okrivljenog, sud je na nesumnjiv
način utvrdio da je okrivljeni P.R. neuvrđenog dana u periodu
od.13.03.2012.godine do 23.03.2012.godine u Nikšiću, i u periodu od.
9.05.2012.godine do 25.05.2012.godine u N.kao zakupac u poslovnom objektu
vlasništvo V.Z koji se nalazi na K. P., svjestan svog djela čije izvršenje je
htio,samovlasno pribavio pravo za koje smatra da mu pripada, na način što se,
nakon što su ga dana 13.03.2012.god.i nakon dana 9.05.2012.godine ovlašćeni
radnici Elektrodistribucije Nikšić isključili sa niskonaponske mreže, zbog
neplaćenog duga na ime utrošene električne energije, samovlasno priključio na
niskonaponsku mrežu Elektrodistribucije Nikšić, sa kojim radnjama je sa
direktnim umišljajem počinio produženo krivično djelo samovlašće iz
čl.384.st.1. u vezi čl.49 Krivičnog zakonika.
Navedeno krivično djelo samovlašće okrivljeni je izvršio u produženom
trajanju, budući da je izvršio dva krivična djela u vremenskoj povezanosti i
to u periodu od 13.03.2012.godine do 25.05.2012.godine a koja djela
predstavljaju cjelinu, imajući u vidu istovrsnost predmeta djela, istovrsnost
oštećenog i mjesta izvršenja krivičnog djela pri čemu je postupio sa
jedinstvenim umišljajem.
Krivično djelo samovlašće čini onaj ko samovlasno pribavlja neko svoje pravo
za koje smatra da mu pripada. Učinilac ovog djela samovlasno preduzima neke
djelatnosti mimoilazeći nadležne državne organe i propisani postupak da bi
pribavio to svoje pravo pa kako je okrivljeni u konkretnom slučaju to učinio i
prikopčao se bez saglasnosti na elektodistributivnu mrežu smatrajući da mu to
pravo pripada po nalaženju suda, postupao je sa direktnim umišljajem, jer je
bio svjestan svog djela i htjenja njegovog izvršenja.
Sud je prihvatio predlog zastupnika ODT-a I. I.da se nesaslušavaju svjedoci J.
Ž., K. M., V. V. i T. P.radnici Elektrodistribucije Nikšić obzirom na
priznanje okrivljenog i utvrdjeno činjenično stanje u postupku.
Prilikom utvrdjivanja krivične sankcije, Sud je na strani okrivljenog u smislu
čl.42 st1. KZ, kao olakšavajuće okolnosti cijenio porodičnost-otac troje
djece, nezaposlenost, loše imovno stanje, dok je kao otežavajuću okolnost sud
imao u vidu njegovu raniju osudjivanost ali obzirom da je od izvršenja
poslednjeg krivičnog djela protekao duži vremenski period i da je osuda
brisana dana 13.02.2013. godine od strane PJ Nikšić, a što je sud utvrdio
uvidom u izvod iz kaznene evidencije na ime okrivljenog, sud je mišljenja nije
bilo smetnji da se okrivljenom primjenom čl.53 i 54 KZ, izrekne uslovna osuda,
kao u izreci, nalazeći da će se sa prijetnjom izvršenja utvrdjene kazne
zatvora, te provjerom ponašanja okrivljenog u periodu od jedne godine u
dovoljnoj mjeri uticati na njega da ubuduće ne čini nova krivična djela, čime
će se sa uspjehom ostvariti svrha uslovne osude iz čl.52 KZ u okviru opšte
svrhe izricanja kriv.sankcija u smislu čl.4 st. 2. KZ.
Odluku o troškovima krivičnog postupka sud je donio na osnovu člana 229 stav 4
ZKP-a i okrivljenog oslobodio plaćanja troškova postupka jer je isti
nezaposleno lice, otac troje djece, lošeg imovnog stanja, tako da bi po ocjeni
suda plaćanje dosta visokih troškova ovog krivičnog postupka značajno ugrozilo
egzistenciju okrivljenog .
Sa svega izloženog a primjenom čl.374 ZKP-a, odlučeno je kao u izreci presude.
OSNOVNI SUD U NIKŠIĆU, dana 06.06.2013. godine.
Zapisničar, S U D I J A,
Rada Nikolić,s.r. Vesna Kovačević,s.r.
Za tačnost otpravka tvrdi i ovjerava
službenik suda
PRAVNA POUKA: Protiv ove presude nezadovoljna stranka ima pravo žalbe u roku
od 8 dana od dana prijema iste preko ovog suda, Višem sudu Podgorica.