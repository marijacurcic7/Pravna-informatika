


CRNA GORA



OSNOVNI SUD U NIKŠIĆU
K.br. 133/2013
Dana 10.06.2013. godine


U IME CRNE GORE


OSNOVNI SUD U NIKŠIĆU, kao prvostepeni krivični, sudija pojedinac Djuričković Igor, uz sudjelovanje Papović Budimirke, kao zapisničara, rješavajući u krivičnom predmetu okrivljenog M.B.iz N., zbog krivičnog djela ugrožavanje sigurnosti iz člana 168 stav 1 KZ, postupajući po optužnom predlogu ODT Nikšić Kt.br. 661/2011 od 16.11.2012. godine i ukidnim rješenjima Višeg suda u Podgorici Kž.br.979/12 od 12.07.2012.godine i Kž.br.272/13 od 05.03.2013.godine, nakon javnog glavnog pretresa, održanog dana 10.06.2013. godine, u prisustvu zamjenika ODT-a iz Nikšića P.Ž.,i okrivljenog i njegovog branioca K. P. advokata iz N., donio je i istog dana javno objavio 


P R E S U D U


Prema okrivljenom: 


M. B., od oca V. i majke Nj.rodjene B., rodjen ... u N., sa prebivalištem u N.
, državljanin Crne Gore, oženjen, otac četvoro djece, srednjeg imovnog stanja,
ranije osudjivan presudom Opštinskog suda u Nikšiću K.br.374/86 od
20.02.1987.godine, zbog kriv.djela iz člana 185 stav 3 u vezi stava 1 KZ,
novčanom kaznom u iznosu od 20.000 dinara,


- Na osnovu člana 372 stav 1 tačka 1 ZKP-a 


ODBIJA SE OPTUŽBA


Da je: 


Dana 21.07.2011. godine, u N., u mjestu Lj.-selo O., ugrozio sigurnost
oštećenog Dj.J., prijetnjom da će napasti na njegov život i tijelo, a na način
što je oštećenom uputio prijetnju: »Platišeš mi za ovo«.
-čime bi izvršio krivično djelo ugrožavanje sigurnosti iz člana 168 stav 1 Krivičnog zakonika
Troškovi krivičnog postupka padaju na teret budžetskih sredstava ovog suda.


O b r a z l o ž e n j e


Osnovni državni tužilac u Nikšiću svojim optužnim predlogom Kt.br.661/11 od 16.11.2011. godine, stavio je na teret okrivljenom M. B. izvršenje krivičnog djela ugrožavanje sigurnosti iz člana 168 stav 1 Krivičnog zakonika, koje krivično djelo je činjenično opisano u izreci presude.


Zamjenik ODT-a P.Ž., koji je zastupao optužni akt na glavnom pretresu, u svojoj završnoj riječi izjavio je da odustaje od krivičnog gonjenja protiv okrivljenog M. B., iz razloga što imajući u navode obrazloženja odluka Višeg suda u Podgorici donijetih u predmetnom postupku, na osnovu dokaza provedenih u predmetnom krivičnom postupku se ne može na nesumnjiv način utvrditi da u radnjama okrivljenog M. B. postoje elemenati krivičnog djela ugrožavanje sigurnosti iz člana 168 stav 1 KZ, čije mu je izvršenje bilo stavljeno na teret podnijetim optužnim aktom.


Imajući u vidu činjenicu da je zastupnik ODT-a na glavnom pretresu odustao od krivičnog gonjenja protiv okrivljene, sud je na osnovu člana 372 stav 1 tačka 1 ZKP-a donio presudu kojom se prema okrivljenoj optužba odbija.


Troškovi krivičnog postupka u smislu odredbe člana 230 ZKP-a padaju na teret budžetskih sredstava ovoga suda.


Na osnovu svega izloženog, u smislu citiranih zakonskih odredbi odlučeno je kao u izreci presude. 


OSNOVNI SUD U NIKŠIĆU, dana 10.06.2013. godine.


Zapisničar S U D I J A

