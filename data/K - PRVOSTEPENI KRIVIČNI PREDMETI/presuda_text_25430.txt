K.br.61/13
U IME CRNE GORE
OSNOVNI SUD U BERANAMA, po sudiji pojedincu Draganu Dašiću, uz učešće
namještenika suda Mirjane Čukić kao zapisničara, u krivičnom predmetu protiv
optuženog Ć. A., iz A., zbog krivičnog djela teška krađa iz čl.240. st.1.
tač.1. Krivičnog zakonika, po optužnici Osnovnog državnog tužilaštva u
Beranama, Kt.br.20/2013, od 20. marta 2013. godine, nakon održanog glavnog i
javnog pretresa u prisustvu zastupnika javne optužbe Zamjenika ODT-a u
Beranama Sujković Amre, branioca optuženog adv. S. M. iz B. i optuženog, a u
odsustvu oštećenog, donio je dana 28.05.2013. godine, a javno objavio dana
29.05.2013. godine
P R E S U D U
Optuženi Ć. A. /jmbg .../, od oca Ž. i majke A., rođene K., rođen .... godine
u B., sa prebivalištem u selu G. L., Opština A., državljanin C. G., pismen, sa
završenom Osnovnom školom, nezaposlen, oženjen, siromašnog imovnog stanja,
neosuđivan.
OSLOBAĐA SE OD OPTUŽBE
Da je :
U noći 06/07.01.2013. godine, u selu U., Opština A., u namjeri da njihovim
prisvajanjem sebi pribavi protivpravnu imovinsku korist, obio garažu,
vlasništvo oštećenog Š. P., na način što je upotrebom podesnog sredstva
razvalio katanac, otvorio vrata, ušao u unutrašnjost iste i oduzeo: 4 /četiri/
polovne auto gume marke "S. - e. M+S ...-...-R..." sa odgovarajućim felmama, u
vrijednosti od 120,00 eura.
- čime bi izvršio krivično djelo teška krađa iz čl.240. st.1. tač.1.
Krivičnog zakonika /KZ-a/.
- pošto nije dokazano da je izvršio krivično djelo za koje je optužen, na
osnovu čl.373. st.1. tač.2. Zakonika o krivičnom postupku /ZKP-a/.
- troškovi krivičnog postupka padaju na teret budžetskih sredstava suda, dok
će o troškovima branioca optuženog adv. S. M., iz B., sud odlučiti posebnim
rješenjem, shodno čl.230. st.5. ZKP-a.
-​ imovinskopravnog zahtjeva za naknadu štete nije bilo.
O b r a z l o ž e nj e
Optužnicom Osnovnog državnog tužilaštva u Beranama, Kt.br.20/2013 od 20. marta
2013. godine, stavljeno je na teret optuženom Ć. A., iz A., krivično djelo
teška krađa iz čl.240. st.1. tač.1. KZ-a.
Na glavnom pretresu od 28.05.2013. godine, zastupnik javne optužbe Zamjenik
ODT-a u Beranama Sujković Amra, u završnoj riječi, ostala je pri podnesenoj
optužnici, jer je izvedenim dokazima nesporno utvrđeno da je optuženi izvršio
krivično djelo koje mu je stavljeno na teret, u vrijeme, mjestu i na način
opisan dispozitivom optužnice. S toga, predložila je sudu da optuženog Ć. A.
oglasi krivim i osudi na kaznu zatvora u trajanju od osam mjeseci.
U toku krivičnog postupka oštećeni Š. P. nije se prodružio krivičnom gonjenju
protiv optuženog Ć. A. i nije postavio imovinskopravni zahtjev za naknadu
štete.
Branilac optuženog Ć. A., adv. S. M., iz B., u završnoj riječi, izjavio je da
izvedenim dokazima nije potvrđena teza optužbe i optuženi nije doveden u vezu
sa radnjom koja sadrži elemente bića citiranog krivičnog djela. Naveo je da je
svjedok oštećeni negirao navode optužnice, dok svjedok koji je ovlašćeno
službeno lice nije sa sigurnošću posvjedočio da optuženi ima veze sa teškom
krađom koja je predmet optužbe, već je svjedočio na određene okolnosti prema
kazivanju oštećenog. Dokaz da optuženi nema veze sa radnjom koja mu se stavlja
na teret, potvrđuje i svjedok Ć. Ž., koji navodi da je vozilo njegovo
vlasništvo koje je kupio kod izvesnog K. N., koji navodi da su gume na vozilu
bile skoro nove, na prednjim točkovima, a da su gume na zadnjim točkovima,
takođe, bile solidne, pa se postavlja pitanje da li bi neko oduzimao na ovakav
način gume koje su lošije od onih koje ima i iste mijenjao na vozilu. S toga,
predložio je sudu da optuženog Ć. A. oslobodi od optužbe i dosudi mu troškove
krivičnog postupka koje je imao za angažovanje branioca po AT.
Optuženi Ć. A. u toku postupka, u svoju odbranu, naveo je da nije počinio
krivično djelo teška krađa iz čl.240. st.1. tač.1. KZ-a, koje mu je navedenom
optužnicom stavljeno na teret. Da živi u selu G. L., Opština A., u porodičnoj
zajednici sa ocem, majkom i suprugom. Njegov otac Ć. Ž. je prije dvije godine
kupio pmv marke „G. ...“ dizel, crvene boje, 1995. godine proizvodnje, za
iznos od 800,00 eura, od K. N., iz B., a na autu su se tada nalazile gume
marke „S.“, koje su i sada na tom autu, odnosno da iste nijesu ni jednom
zamijenjene. Istakao je i da nije u noći 06/07.01.2013. godine, obio garažu
oštećenog Š. P. i nije oduzeo četiri gume sa felmama, a i da je oštećeni
shvatio da gume koje su mu pokazali u policiji nijesu njegove, već da su
slične sa njegovim. U završnoj riječi, prihvatio je završnu riječ svog
branioca adv. S. M., iz B..
Radi pravilnog i zakonitog presuđenja ove krivične stvari sud je na glavnom
pretresu u dokaznom postupku izveo sledeće dokaze:
saslušao oštećenog Š. P.; saslušao svjedoke K. R. i Ć. Ž.; pročitao iskaz
svjedoka K. N. iz predmeta Kt.br.20/13 sa zapisnika od 01.03.2013. godine;
pročitao službenu zabilješku Uprave policije - PJ B., Ispostava A., br.... od
.... godine; pročitao potvrdu Uprave policije - PJ B., Ispostava A., od ...
godine, o privremenom čuvanju četiri automobilske gume marke "S.-e.
..-...-R... M+S" za p.m.v.; izvršio uvid u fotodokumentaciju Uprave policije -
PJ B. broj .../...-... od .... godine; izvršio uvid u fotodokumentaciju Uprave
policije - PJ B. broj .../...-... od .... godine; pročitao nalaz i mišljenje
vještaka ekonomske struke A. S., dipl.ecc iz B., dat u predmetu Kt.br.20/13 od
13.03.2013. godine; i izvršio uvid u izvod iz kaznene evidencije za optuženog
Ć. A..
Nakon sprovedenog dokaznog postupka cijeneći navode optužbe, odbranu
optuženog, te izvedene pobrojane dokaze, cijeneći ih u smislu čl.16. i 370.
ZKP-a, dovodeći ih u vezu jedne sa drugim, sud je stao na stanovište da
činjenice iz činjeničnog opisa izreke presude nijesu dokazane, pa je optuženog
Ć. A. oslobodio od optužbe, pošto nije dokazano da je izvršio krivično djelo
teška krađa iz čl.240. st.1. tač.1. KZ-a, za koje je optužen. Pri tome, sud je
u potpunosti prihvatio odbranu optuženog Ć. A. koji negira izvršenje
predmetnog krivičnog djela, jer je njegova odbrana logična i jasna, a ista je
i u skladu sa ostalim dokazima izvedenim na glavnom pretresu. Pa tako, u
svojoj odbrani optuženi negira da je u noći 06/07.01.2013. godine, obio garažu
vlasništvo oštećenog Š. P. i oduzeo četiri gume sa felmama, dalje navodeći da
je pmv marke „G. ...“ njegov otac Ć. Ž. kupio od K. N., sa gumama marke „S.“
koje su se na tom autu nalazile i u vrijeme njegove kupovine i sada. Takva
odbrana optuženog potvrđena je iskazom svjedoka Ć. Ž., oca optuženog, koji je
povrdio da je on vlasnik pmv marke „G. ...“, na kome se nalaze predmetne gume
marke „S. - e. M+S ...-...-R...“ koje su kupljene zajedno sa autom i sada se
nalaze na vozilu. Takođe, odbrana optuženog potvrđena je iskazom svjedoka
K.N., prodavca i prethodnog vlasnika navedenog vozila, koji je potvrdio da su
u vrijeme prodaje navedenog vozila, na tom vozilu su prednje gume bile marke
„S.“, a da su zadnje gume na vozilu bile relativno nove, a sud je iskaze
navedenih svjedoka u potpunosti prihvatio. Prethodno navedeno, nesporno
ukazuje na to da gume koje se nalaze na vozilu marke „G. ...“, koje je u
vlasništvu oca optuženog Ć. Ž., nijesu gume koje su predmetne večeri oduzete
iz garaže koja je vlasništvo oštećenog Š. P.. Najvažnije, odbrana optuženog
nesporno je potvrđena iskazom oštećenog Š. P., koji je istakao da bi svoje
gume i felme, koje su predmetne večeri oduzete iz njegove garaže, po izgledu
mogao prepoznati, nije da nije apsolutno siguran da su to iste gume koje je
vidio na vozilu marke „G. ...“. Navedeno, potvrđuje i iskaz svjedoka K. R.,
ovlašćenog službenog lica Uprave policije PJ B., Ispostava A., koji je naveo
da je prijava protiv optuženog podnesena samo iz razloga što je istog
sumnjičio oštećeni, dok on, kao službeno lice, nije imao nikakvih dokaza koji
bi optuženog doveo u vezu sa predmetnim krivičnim djelom, a dok oštećeni
navodi da je njegova sumnja prema optuženom upravo zasnovana na činjenici da
mu je inspektor K. R. rekao da se na vozilu marke „G. ...“ nalaze gume
.../...-... marke "S. -e.", koje se rijetko prodaju. Dakle, na osnovu svega
navedenog, nesporno je da se radnja predmetnog krivičnog djela ne može dovesti
u vezu sa optuženim, čime su u potpunosti dovedeni u sumnju navodi optužbe, pa
je sud primjenom načela in dubio pro reo donio odluku kao u izreci presude,
primjenom čl.373. st.1. tač.2. ZKP-a.
Iz iskaza oštećenog Š. P., vidi se da živi u selu U., Opština A. i da na svom
imanju ima sagrađenu garažu od drveta u kojoj ostavlja auto, rezervne gume i
alat. Da je dana 06.01.2013. godine, garaža u kojoj su bile sedam rezervnih
polovnih guma, namontiranih na čelične felme, bila zaključana. Ujutru, dana
07.01.2013. godine, vidio je da je njegova garaža otvorena i da su vidna
oštećenja u predjelu reze, da nema katanca na vratima i da nema pet polovnih
guma sa felmama, a da su dvije nenaduvane gume sa felmama na podu garaže, o
čemu je obavijestio policiju. Dana 12.01.2013. godine, na vozilu “G.. ...”,
vlasništvo optuženog, primijetio je sa udaljenosti od oko desetak metara da su
napumpane gume, za koje je posumnjao da su njegove, jer su po izgledu na njih
podsjećale, a i krajem ljeta 2012. godine, viđao je da gume na tom autu nijesu
napumpane, ali vozilu nije bliže prilazio. Prema stepenu zarđarlosti i
rasporedu rupa na felmama bio je mišljenja da su to njegove gume i felme.
Službenicima policije u A. tada je ispričao da su na autu optuženog njegove
gume koje je prepoznao, pa je sa inspektorom K. R., pogledao navedeno auto,
kada je inspektor mobilnim telefonom slikao navedene gume na vozilu, ali
nijesu skidali točkove i gume. Istakao je da svoje gume i felme nije
zabjeležio na bilo koji način, ali da bi ih možda mogao prepoznati po izgledu.
Posebno je naveo da on nije optužio Ć. A. za provalu garaže, jer ne sumnja da
je on to uradio, jer je predmetne gume mogao i da kupi. A da, takođe, nije ni
apsolutno siguran da su gume koje je vidio na vozilu, njegove, a da je njegova
sumnja zasnovana na činjenici da mu je inspektor rekao da su gume na vozilu
.../...-... marke "S. -e." i da se te gume rijetko prodaju, ali da svoje gume
nije objeležio na bilo koji način. Da nije apsolutno siguran da su gume koje
je vidio na vozilu optuženog njegove, da optuženog nije zatekao ni prilikom
obijanja garaže, niti ga je viđao da u blizini posmatra njegovu garažu, niti
da vrši bilo kakvu pripremnu radnju.
Sud je cijenio iskaz oštećenog Š. P. i isti prihvatio kao nesporan dokaz da
optuženi Ć. A. nije izvršio krivično djelo teška krađa iz čl.240. st.1. tač.1.
KZ-a koje mu je stavljeno na teret. Na osnovu navedenog, nesporno je utvrđeno
da je u noći 06/07.01.2013. godine, obijena garaža vlasništvo oštećenog iz
koje su oduzete četiri polovne auto gume sa felmama. Da je nakon nekoliko
dana, oštećeni na vozilu marke “G. ...”, za koje je mislio da je u vlasništvu
optuženog, primijetio napumpane gume, koje po izgledu podsjećaju na njegove,
pa je posumnjao da to i jesu, što je prijavio policiji. Međutim, sem sumnje
oštećenog koja je rezultat navedene sličnosti, ni jedan dokaz izveden u toku
postupka nije mogao potvrditi tezu optužbe da je optuženi izvršio krivično
djelo stavljeno mu na teret. Kako to sam oštećeni navodi, pored toga što bi
svoje gume i felme mogao da prepozna, nije apsolutno siguran da su njegove
gume one koje je vidio na vozilu marke „G. ...“, a da optuženog nije zatekao
ni prilikom obijanja garaže, niti ga je viđao da u blizini posmatra njegovu
garažu, niti da vrši bilo kakvu pripremnu radnju, te da na njega i ne sumnja
da je obio njegovu garažu. Sud je posebno cijenio navode svjedoka K. R.,
ovlašćenog službenog lica Uprave policije PJ B., Ispostava A., da je prijava
protiv optuženog podnesena samo iz razloga što je istog sumnjičio oštećeni,
koji ističe da je njegova sumnja prema optuženom zasnovana na činjenici da mu
je inspektor K. R. rekao da su gume na vozilu marke „G. ...“ .../...-... marke
"S. -e.", koje se rijetko prodaju. Pa dakle, iz tih razloga, sud nije sa
sigurnošću mogao utvrditi da je optuženi izvršio krivično djelo za koje se
tereti, na način kako je te opisano u optužnici, pa samim tim, kako je sud
ostao u sumnji, odlučio je u korist optuženog Ć. A..
Iz iskaza svjedoka K. R., vidi se da je kao ovlašćeni policijski službenik
Područne Jedinice B. - Ispostave A., u januaru 2013. godine, zajedno sa
oštećenim Š. P. otišao na parking prostor u blizini kuće optuženog gdje je
zatekao pmv marke "G.", koje nije bilo u voznom stanju, a na kom su se
nalazile četiri polovne gume, čije se marke i bližih karakteristika ne sjeća,
a koje su slikali. Naveo je da su tada Ć. tvrdili da su gume na vozilu njihovo
vlasništvo i nijesu dozvolili da se skinu sa vozila, pa im je on izdao potvrdu
o čuvanju predmeta i gume i felme su ostale na vozilu. Naveo je da ne zna
karakteristike tih guma, njihov broj, ni oznaku, ali zna da se radilo o starim
gumama i starim felmama. Naveo je da je prijava protiv optuženog podnesena
samo iz razloga što je istog sumnjičio oštećeni, a da on nema nikakvih dokaza
da je izvršio ovo krivično djelo.
Iz iskaza svjedoka Ć. Ž., vidi se da je pmv marke "G." crvene boje, njegovo
vlasništvo, a da je auto kupio kod K. N., pa da je ukoliko oštećeni može da
tvrdi da se na tom vozilu nalaze njegove gume, spreman da na duži vremenski
period ide u zatvor. Naveo je da je navedeno vozilo neispravno i da oko godinu
dana nije u voznom stanju, jer mu je crkao motor. A da su gume na vozilu, koje
se i sada nalaze na njemu, kupljene zajedno sa vozilom, odnosno da nijesu
mijenjane i da se i sada nalaze na vozilu.
Iz iskaza svjedoka K. N., iz predmeta Kt.br.20/13 sa zapisnika od 01.03.2013.
godine, vidi se da je on prije tri godine prodao svoje pmv marke „G. ...“,
godina proizvodnje 1995, crvene boje, optuženom Ć. A., iz A., koji mu je sa
svojim ocem Ž. platio 800,00 eura. Naveo je da su tada prednje gume na vozilu
bile nove, marke „S.“, zimska šara i da ih je neposredno prije prodaje
postavio na vozilu, a da zadnje gume na vozilu nije mijenjao, jer su bile
relativno nove, ali nije siguran da su i one imale zimsku šaru.
Iskaze navedenih svjedoka sud je cijenio i iste prihvatio kao nesporne dokaze
koji u svemu potvrđuju navode odbrane optuženog Ć. A. da nije izvršio krivično
djelo stavljeno mu na teret, odnosno da nije predmetne večeri obio garažu
vlasništvo oštećenog Š. P. i da nije iz iste oduzeo navedene gume sa felmama.
Pored toga što iz navedenih iskaza proističe nesporna usklađenost sa odbranom
optuženog, isti su i u skladu sa iskazom oštećenog Š. P. i sa potvrdom Uprave
policije - PJ B., Ispostava A., od .... godine, o privremenom čuvanju četiri
automobilske gume marke "S.-e. ...-...-R ... M+S". Nesporno je potvrđeno da je
vozilo marke „G. I...“, na kome se nalaze predmetne gume u vlasništvu Ć. Ž.,
oca optuženog. Kao i da su na navedenom vozilu u vrijeme njegove prodaje,
odnosno kupovine, postojale gume marke „S.“, što je potvrdio svjedok K. N.,
prethodni vlasnik tog vozila, dok da iste nijesu mijenjane potvrđuje svjedok
Ć. Ž., otac optuženog i sadašnji vlasnik navedenog vozila. Nesporno je i da je
svjedok K. R., kao ovlašćeno službeno lice Uprave policije PJ B., Ispostava
A., istakao da je prijavu protiv optuženog podnio samo iz razloga što je istog
sumnjičio oštećeni Š. P., dok on nije imao nikakvih dokaza da je optuženi
izvršio navedeno krivično djelo.
Iz službene zabilješke Uprave policije - PJ B., Ispostava A., br.... od ....
godine, fotodokumentacije Uprave policije - PJ B. broj .../...-... od ....
godine i fotodokumentacije Uprave policije - PJ B. broj .../...-... od ....
godine, vidi se da je po prijavi Š. P., iz mjesta U. – A., izvršen pregled
njegove garaže i ustanovljeno da su nasilno putem podesnog sredstva razvaljena
ulazna vrata od garaže koja su bila zaključana katancem i otuđeno pet
pneumatika sa felmama za pmv. Takođe, vidi se izgled pmv marke „G. ...“ i
izgled garaže vlasništvo oštećenog Š. P., kao i oštećeni katanac na vratima
garaže.
Iz potvrde Uprave policije - PJ B., Ispostava A., od .... godine, o
privremenom čuvanju četiri automobilske gume marke "S.-e. ...-...-R ... M+S"
za p.m.v., vidi se da su navedene automobilske gume predate na čuvanje Ć. A.,
iz A., dana 21.01.2013. godine.
Iz nalaza i mišljenja vještaka ekonomske struke A. S., dipl.ecc iz B., datog u
predmetu Kt.br.20/13 od 13.03.2013. godine, vidi se da je vrijednost četiri
polovne auto gume marke „S.-e. M+S ...-...-R ...“ sa odgovarajućim felmama, na
dan 06/07.01.2013. godine, iznosila 120,00 eura.
Sud je u potpunosti prihvatio navedene dokaze, jer isti potiču od strane
nadležnih organa, snabdjeveni su pečatom i potpisom ovlašćenih lica, isti su
kako međusobno saglasni, tako i sa ostalim izvedenim dokazima tokom glavnog
pretresa. Navedeno potvrđuje da je u noći 06/07.01.2013. godine, u selu U.,
Opština A., obijena garažu, vlasništvo oštećenog Š. P., upotrebom podesnog
sredstva kojim je razvaljen katanac na vratima garaže i oduzete polovne auto
gume sa felmama. Takođe, za sud je nesporan i nalaz i mišljenje vještaka
ekonomske struke A. S., dipl.ecc, koji se izjasnio o vrijednosti četiri
polovne auto gume marke „S.-e. M+S ...-...-R ...“, koje se nalaze na vozilu
marke „G. ...“ koje je u vlasništvu Ć. Ž., oca optuženog. Međutim, navedeni
dokazi ne mogu potvrditi tezu optužbe i dovesti u vezi radnju optuženog Ć. A.
sa radnjom krivičnog djela stavljenog mu na teret. A, takođe, nesporno je da
je sumnja oštećenog da je optuženi preduzeo navedene radnje nastala usled
sličnosti guma na pmv marke “G ...” sa gumama koje su oduzete iz njegove
garaže, ali da ni on sam nije siguran da su gume koje je vidio na navedenom
vozilu njegove.
Nijedan dokaz izveden u toku krivičnog postupka nije mogao potvrditi tezu
optužbe da je optuženi Ć. A. izvršio krivično djelo teška krađa iz čl.240.
st.1. tač.1. KZ-a, koje mu je optužnicom Osnovnog državnog tužilaštva iz
Berana stavljeno na teret. Naime, u toku postupka, na osnovu odbrane optuženog
i ostalih dokaza, kao nesporno je utvrđeno da optuženi Ć. A. nije u noći
06/07.01.2013. godine, u selu U., Opština A., u namjeri da njihovim
prisvajanjem sebi pribavi protivpravnu imovinsku korist, obio garažu,
vlasništvo oštećenog Š. P., na način što je upotrebom podesnog sredstva
razvalio katanac, otvorio vrata, ušao u unutrašnjost iste i oduzeo: 4 /četiri/
polovne auto gume marke "S. - e. M+S ..-... -R ..." sa odgovarajućim felmama,
u vrijednosti od 120,00 eura, čime bi izvršio krivično djelo stavljeno mu na
teret. Naime, navodi optužbe da je optuženi Ć. A. izvršio krivično djelo koje
mu je stavljeno na teret, nijesu potkrijepljeni ni jednim dokazom izvednim
tokom postupka. Pa tako, navodi optužbe dovedeni su u sumnju prvenstveno
iskazom oštećenog Š. P. koji je istakao da i on sam nije siguran da su gume
koje je vidio na vozilu marke „G. ...“, njegove gume, a da je to prethodno
zaključio, sa razdaljine od desetak metara, na osnovu njihove sličnosti,
odnosno činjenice da su i gume oštećenog Šoškić Peka i gume na autu marke „G.
...“ iste marke „S.“. Sud je u potpunosti prihvatio odbranu optuženog da nije
izvršio navedeno krivično djelo, jer je kao nesporno utvrđeno da je pmv marke
„G ...“, vlasništvo oca optuženog Ć. Ž., i da je kupljeno od K. N., sa
navedenim gumama, koje u međuvremenu nijesu mijenjane. Navedeno nesporno
proizilazi iz iskaza svjedoka Ć. Ž., oca optuženog i kupca navedenog
automobila i K. N., njegovog prodavca. A, kako je nesporno da automobilske
gume predstavljaju stvari određene po rodu, odnosno da nijesu stvari sa
određenim specifičnostima, koje kao takve nijesu jedinstvene stvari, nesporno
je da ih ni sam oštećeni Š. P. ne bi sa sigurnošću ni mogao prepoznati, po
isteku nekoliko dana od njihovog oduzimanja, dok optuženog nije zatekao u
preduzimanju bilo koje radnje koja ima veze sa radnjom krivičnog djela za koje
je optužen. Na osnovu navedenog, u predmetnom slučaju, izvedeni dokazi nijesu
doveli predmetne činjenice do stepena izvjesnosti, odnosno ni iz iskaza
oštećenog Š. P., ni iz drugih izvedenih dokaza, nije moglo izvjesno utvrditi
da je optuženi izvršio krivično djelo koje mu je stavljeno na teret, te je sud
donio odluku koja je povoljnija za optuženog, kog je primjenom čl.373. st.1.
tač.2. ZKP-a, oslobodio od optužbe. Sa naznačenih razloga i ocjenom navedenih
dokaza, kako je to prethodno naznačeno, sud je zaključio da nema dokaza koji
bi radnju predmetnog krivičnog djela doveli u vezu sa optuženim Ć. A.. Ovakav
zaključak izvodi se i na osnovu odredbe čl.3. st.3. ZKP-a, koja je saglasna sa
odredbom čl.6. st.2. EKLJP, koja predstavlja prezumpciju nevinosti, a s toga
je u konkretnom slučaju, sud primjenom navedenih zakonskih propisa optuženog
oslobodio od optužbe.
Odluka da se o troškovima krivičnog postupka koji se odnose na nagradu i
naknadu branioca optuženog Ć. A., adv. M. S., iz B., odluči posebnim
rješenjem, zasnovana je na odredbi čl.230. st.5. ZKP-a.
Imovinskopravnog zahtjeva za naknadu štete nije bilo.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 29.05.2013. godine
Zapisničar, S U D I J A
Mirjana Čukić Dragan Dašić
PRAVNA POUKA:
Protiv ove presude nezadovoljna stranka
ima pravo žalbe u roku od 15 /petnaest/ dana
od dana prijema iste presude i to Višem
sudu u Bijelom Polju, a preko ovog suda.