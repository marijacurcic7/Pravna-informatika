K.br.65/13
U IME CRNE GORE
OSNOVNI SUD U PODGORICI, po sudiji Đuković Goranu, uz učešće namještenika suda
kao zapisničara M.A., u krivičnom predmetu protiv okrivljenog K.M. iz
Podgorice, zbog krivičnog djela gradjenje objekta bez gradjevinske dozvole iz
člana 326a Krivičnog zakonika, odlučujući po optužnom predlogu Osnovnog
državnog tužilaštva Kt.br.1476/12 od 16.01.2013. (izmijenjenog na glavnom
pretresu)kojeg je zastupala savjetnik ODT-a I. D., nakon glavnog, javnog
pretresa održanog dana 25.03.2013. godine , u prisustvu stranaka, izrekao je i
istog dana javno objavio
PRESUDU
Okrivljeni:K.M., od oca V. i majke Z. rođene L., rođen 02...... godine u P.,
sa prebivalištem u P.- P.Z., državljanin Crne Gore, oženjen, otac dvoje
maloljetne djece, završio srednju školu, lošeg imovinskog stanja, osuđivan
presudom O.s. u T., K.br. 460/81 od 23.11.1983.godine, zbog krivičnog djela iz
čl.152 KZ SRCG, 3 mjeseca zatvora, uslovno na 1(jednu) godinu, presudom
Osnovnog suda u P. K.br. 00/10584 od 19.12.2001. godine, zbog krivičnog djela
iz čl. 161 st.3 KZ RCG, 3 mjeseca zatvora, uslovno na 1(jednu) godinu.
KRIV JE
Zato što je:
Početkom spetembra 2012. godine, u P., u naselju Z., postupajući protivno
odredbi čl.69 Zakona o uređenju prostora i izgradnji objekata, započeo
građenje objekta bez prethodno pribavljenje građevinske dozvole, na način što
je vršio rekonstukciju useljenog prizemnog objekta,tako što je nadogradio
sprat na prizemnom objektu dimenzija u osnovi 8,0 x 6,0 m, a da prethodno nije
pribavio građevinsku dozvolu, pri čemu je bio svjestan svog djela, čije je
izvršenje htio, znajući da je njegovo djelo zabranjeno
-čime je izvršio krivično djelo gradjenje objekta bez gradjevinske dozvole iz čl.326 a Krivičnog zakonika
Pa sud okrivljenog primjenom citiranih zakonskih propisa te čl.3, 4, 5, 13,
15, 32, 36,42, 45, 46, Krivičnog zakonika te čl. 226 i 374 Zakonika o
krivičnom postupku
O S U Đ U J E
Na kaznu zatvora u trajanju od 30 (trideset) dana.
Obavezuje se okrivljeni da ovom sudu na ime paušala uplati novčani iznos od
30,00 eura u roku od 15 dana po pravnosnažnosti presude pod prijetnjom
prinudnog izvršenja.
Obrazloženje
Optužnim predlogom Osnovnog državnog tužilaštva iz Podgorice Kt. Br. 1476/12
od dana 16.01.2013. godine, okrivljenom K.M. je stavljeno na teret izvršenje
krivičnog djela gradjenje objekta bez gradjevinske dozvole iz čl. 326a
Krivičnog zakonika. Prije završne riječi zastupnik optužbe izmjenio je
činjenični opis optužnog akta,na način kao u izreci presude.Zastupnik optužbe
je u završnoj riječi je izjavila da u ostaje pri preciziranom optužnom
predlogu i predložila sudu da okrivljenog oglasi krivim i osudi po zakonu sa
razloga što je tokom postupka nesumnjivo utvrđeno da je izvršio krivično djelo
koje mu se optužnim aktom stavlja na teret.
Iznoseći svoju odbranu na glavnom pretresu, okrivljeni K.M. priznao je
izvršenje krivičnog djela stavljenog mu na teret, navodeći da je početkom
septembra 2012. godine izvršio nadogradnju sprata na prizemnom objektu kuće u
naselju Z. dimenzija 8,0 x 6,0 metara. Dalje navodi da je znao da mu je za
izgradnju objekta neophodna građevinska dozvola ali u tom naselju svi grade
objekte bez dozvole. To je učinio jer je lošeg imovinskog stanja,
prokišnjavala mi je ploča i morao sam zaštiti prizemlje od prokišnjavanja.
U završnoj riječi, okrivljeni je ostao pri navodima svoje odbrane iznijete na
glavnom pretresu.
Sud je, u cilju utvrđivanja potpunog i pravilnog činjeničnog stanja, u
dokaznom postupku proveo sledeće dokaze: pročitao zapisnik o inspekcijskom
pregledu odjeljenja inspekcijske zaštite prostora P. broj 000611 od
25.09.2012. godine, pročitao Rješenje sekreterijata za planiranje i uređenje
prostora i zaštitu životne sredine, odjeljenje inspekcije i zaštite prostora
UP2 08-363/ 12-593 od 02.10.2012. godine, pročitao izvod iz KE za okrivljenog
izdat od MUP-a PJ Pljevlja, ekspozitura kriminalističke policije broj 03-245/
13-1645/2 od 08.02.2013. godine, izvršio uvid u fotoelaborat predmetnog
objekta.
Iz citiranog zapisnika Glavnog grada Podgorica Sekretarijata za planiranje i
uređenje prostora i zaštitu životne sredine proizilazi da je dana 25.09.2012.
godine izvršen inspekcijski pregled na lokaciji P.š.Z.,katastarska parcela
broj 4447/1,koji su izvršili inspektori zaštite prostora A.O. i R.V.,a
pregledu je prisustvovao K.M.. U postupku vršenja inspekcijskog pregleda po
službenoj dužnosti inspektori su ustanovili da se na gore naznačenoj lokaciji
izvode građevinski radovi rekonstrukcije u smislu nadgradnje useljenog
prizemnog objekta. Nadgradnja je dimenzija u osnovi cca 8,0 x 6,0m. U trenutku
kontrole urađeno je sledeće: ozidani zidovi sprata do visine 7 redova blok
opekom i izbetonirani vertikalni AB serklaži. Prisutni radnici zidaju
pregradne zidove. Dalje proizilazi da je K.M. izjavio da je on investitor
objekta u izgradnji. Inspektor je pitao K.M. da li posjeduje građevinsku
dozvolu za izgradnju objekta, a K.M. izjavio je da je ne posjeduje. Dalje
proizilazi da je inspektor ukazao investitoru da se objekat može graditi na
osnovu građevinske dozvole i tehničke dukomentacije i upoznao ga o toku
upravnog postupka. Zapisnik je pročitan, na isti stranka nije imala primjedbe,
priznaje ga za svoj i svojeručno ga potpisuje. Pregled je završen u 12:40
časova.
Iz rješenja sekreterijata za planiranje i uređenje prostora i zaštitu životne
sredine, odjeljenje inspekcijske zaštite prostora UP2 08-363/ 12-593 od
02.10.2012. godine proizilazi da se naređuje K.M. iz Podgorice da poruši
nadogradnju useljenog prizemnog objekta, dimenzija u osnovi cca 8,0 x 6,0m, na
katastarskoj parceli broj 4447/1 KO Podgorica (P.š.- Z.).Zatim proizilazi da
će se ukoliko K.M. ne izvrši naložene radnje u roku od 3(tri) dana, pristupaće
se administrativnom izvršenju rešenja koje troškove snosi subjekt nadzora.
Uvidom u fotoelaborat predmetnog objekta sud je utvrdio da činjenično stanje
odgovara opisu koji je ustanovljen zapisnikom glavnog grada Podgorica
Sekretarijata za planiranje i uređenje prostora i zaštitu životne sredine br.
000611 od 25.09.2012. godine.
Iz citiranog izvoda iz KE za okrivljenog, izdat od MUP-a PJ
Pljevlja,ekspozitura krim. policije broj 03-245/13-1645/2 od 08.02.2013.godine
proizilazi da je okrivljeni K.M. osuđivan presudom Opštinskog suda u
Titogradu, K.br. 460/81 od 23.11.1983.godine, zbog čl.152 KZ SRCG, 3 mjeseca
zatvora, uslovno na 1 godinu i presudom Osnovnog suda u Podgorici, K.br.
00/10584 od 19.12.2001. godine, zbog krivičnog djela iz čl. 161 st.3 KZ RCG, 3
mjeseca zatvora, uslovno na 1 godinu.
Na provedene dokaze stranke nisu imale primjedbi.
Sud je donio rješenje da se u dokaznom postupku neće saslušavati svjedok A.O.,
jer je činjenično stanje u dovoljnoj mjeri razjašnjeno da bi se mogla donijeti
konačna odluka.
Brižljivom ocjenom navoda optužbe, odbrane okrivljenog, te svih provedenih
dokaza, kako pojedinačno, tako i u njihovoj medjusobnoj povezanosti, sud je na
nesumnjiv način utvrdio da je okrivljeni K.M. izvršio krivično djelo koje mu
je optužnim aktom stavljeno na teret, na način, mjesto i vrijeme kako je to
predstavljeno u izreci ove presude, pa je sud okrivljenog oglasio krivim i
osudio na kaznu kao u izreci presude,a sve ovo iz sledećih razloga:
Optužnim aktom tužioca, okrivljenom je stavljeno na teret izvršenje krivičnog
djela građenje objekta bez građevinske dozvole iz čl.326a Krivičnog zakonika,
pri čemu je postupao protivno odredbi čl. 69 Zakona o uređenju prostora i
izgradnji objekata, kojom je propisano da se objekat može graditi na osnovu
građevinske dozvole i tehničke dokumentacije, na način što je na nadogradio
postojeći stambeni objekat dimenzija u osnovi 0,8x6,0m.
Dispozicija krivičnog djela koje je okrivljenom stavljeno na teret glasi: ’’
Ko protivno propisima o izgradnji objekta, planiranju i uređenju prostora
započne građenje objekta bez prethodno pribavljene građevinske dozvole ili
gradi objekat suprotno izdatoj građevinskoj dozvoli i tehničkoj dokumentaciji
ili odluci nadležnog organa o zabrani građenja.’’
Iznoseći svoju odbranu na glavnom pretresu okrivljeni je priznao izvršenje
krivičnog djela, ne sporeći da je je početkom septembra 2012.godine izvršio
nadogradnju na prizemnom objektu kuće dimenzija u osnovi 8 x 6m,to je učinio
jer mu je prokišnjavala ploča i morao je zaštiti prizemlje od prokišnjavanja.
Znao je da mu je za izgradnju objekta neophodna građevinska dozvola ali istu
nije tražio jer u tom naselju svi grade bez građevinske dozvole. Ovakvu
njegovu odbranu sud cijeni kao jasnu i istinitu jer je ista potvrdjena
dokazima provedenim u postupku.Naime, prednje je sud utvrdio iz citiranih
zapisnika glavnog grada Podgorica Sekretarijata za planiranje i uređenje
prostora i zaštitu životne sredine i Rešenja Sekretarijata za planiranje i
uređenje prostora i zaštitu životne sredine, u čiju vjerodostojnost sud nije
imao razloga da sumnja i kojima je poklonio vjeru. Iz istih jasno proizilazi
da su u postupku vršenja inspekcijskog pregleda po službenoj dužnosti
inspektori zaštite prostora R.V. i A.O. izašli na lice mjesta i konstatovali
da u mjestu kuće K.M. se izvode građevinski radovi rekonstukcije u smislu
nadgradnje useljenog prizemnog objekta u osnovi 9 x 6m.Iz navedenog Rešenja je
utvrđeno da je okrivljenom K.M. naređeno da u roku od tri (3) dana poruši
nadogradnju objekta, što okrivljeni nije učinio. Navedeno činjenično stanje
potkrijepljeno je i uvidom u fotografije predmetnog objekta koje u potpunosti
odgovaraju opisanim zatečenim stanjem na licu mjesta inspekcijskog pregleda.
Postupajući na način kao u izreci presude, okrivljeni je postupao suprotno
odredbi člana 69 Zakona o uredjenju prostora i izgradnji objekata koji glasi:
’’Ko protivno propisima o izgradnji objekata, planiranju i uredjenju prostora
započne gradjenje bez prethodno pribavljene gradjevinske dozvole ili gradi
objekat suprotno izdatoj gradjevinskoj dozvoli i tehničkoj dokumentaciji ili
odluci nadležnog organa o zabrani gradjenja’’ i na taj način ostvario sve,
kako objektivne tako i subjektivne elemente bića krivičnog djela gradjenje
objekta bez gradjevinske dozvole iz čl. 326a Krivičnog zakonika.
Cijeneći subjektivni odnos okrivljenog prema izvršenom krivičnom djelu, sud je
utvrdio da je okrivljeni bio svjestan krivičnog djela, da je htio njegovo
izvršenje, pa je postupao sa oblikom vinosti koji se definiše kao direktan
umišljaj, jer je okrivljeni započeo izgradnju na način što je vršio
nadogradnju sprata na prizemnom objektu dimenzija u osnovi 8,0 x 6,0 m,a da
prethodno nije pribavio građevinsku dozvolu,iako je, po sopstvenom kazivanju,
znao da je ista neophodna, a što je sud utvrdio kako iz navoda odbrane
okrivljenog na glavnom pretresu tako i iz drugih dokaza provedenih u postupku
kojima je poklonio vjeru.
Odlučujući o kazni za okrivljenog K.M., sud je u smislu čl.42 Krivičnog
zakonika cijenio sve okolnosti od kojih zavisi izbor i visina krivične
sankcije (olakšavajuće i otežavajuće okolnosti), pa je kao otežavajuću
okolnost na strani okrivljenog cijenio činjenicu da je okrivljeni ranije
osuđivan koja je utvrđena iz izvoda iz KE izdat od MUP-a PJ P., ekspozitura
kriminalističke policije broj 03-245/ 13-1645/2 od 08.02.2013. godine i to
presudom Opštinskog suda u Titogradu, K.br. 460/81 od 23.11.1983.godine, zbog
krivičnog djela iz čl.152 KZ SRCG, 3 mjeseca zatvora, uslovno na jednu godinu
i presudom Osnovnog suda u Podgorici, K.br. 00/10584 od 19.12.2001. godine,
zbog krivičnog djela iz čl.161 st.3 KZ RCG, 3 mjeseca zatvora, uslovno na
jednu godinu. Dok je kao olakšavajuće okolnosti na strani okrivljenog sud
cijenio činjenicu da je lošeg imovnog stanja, da je priznao izvršenje
krivičnog djela kao i činjenicu da je porodični čovjek i otac dvoje dvoje
maloljetne djece, koju činjenicu je sud cijenio kao naročito olakšavajuću
okolnost, pa je okrivljenom ublažio kaznu po mjeri na osnovu člana 45 st.1
tačka 3 KZ-a, poštujući granice ublažavanja kazne propisane čl.46 st.1 tačka 5
KZ-a, u uvjerenju da se i ublaženom kaznom može postići svrha kažnjavanja, pa
je okrivljenog K.M. osudio na kaznu zatvora u trajanju od 30(trideset) dana, u
uvjerenju da se izrečenom kaznom može ostvariti svrha kažnjavanja iz čl.32
Krivičnog zakonika, u okviru opšte svrhe propisivanja i izricanja krivičnih
sankcija iz čl.4.st.2 Krivičnog zakonika.
Kako stvarnih troškova u toku postupka nije bilo, sud je obavezao okrivljenog
da na ime paušala uplati novčani iznos od 30,00 eura u roku do 15 dana po
pravosnažnosti presude, pod prijetnjom prinudnog izvršenja, osnovom odredbe
čl.226 st.3 Zakona o krivičnom postupku.Visinu paušala sud je odmjerio shodno
imovnom stanju okrivljenog, dužini trajanja i složenosti krivičnog postupka.
Imajući u vidu navedeno, primjenom citiranih zakonskih propisa, odlučeno je
kao u izreci presude.
OSNOVNI SUD U PODGORICI
Dana 25.03.2013.godine
S U D I J A
Đuković Goran s.r.
PRAVNA POUKA:
Protiv ove presude može se izjaviti žalba u roku
od 8 dana od dana prijema pismenog optavka,
Višem sudu u Podgorici a preko ovog suda.
Z.T.O. Maraš Ana