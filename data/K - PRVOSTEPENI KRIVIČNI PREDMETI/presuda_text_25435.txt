CRNA GORA
OSNOVNI SUD U NIKŠIĆU
K. br. 174/2013
Dana 17.06.2013.godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje sudijskog pripravnika Vukotić Sladjane i Papović
Budimirke kao zapisničara, rješavajući u krivičnom predmetu okrivljenog D.
R.iz Nikšića, zbog krivičnog djela skidanje i povreda službenog pečata ili
znaka iz člana 381 stav 1 KZ, postupajući po optužnom predlogu ODT Nikšić
Kt.br. 136/13 od 08.04.2013.godine, nakon javnog glavnog pretresa održanog
dana 17.06.2013. godine, u prisustvu zamjenika ODT-a Dj. D. i okrivljenog D.
R.,donio je i istog dana javno objavio
P R E S U D U
Okrivljeni:
D.R.,od oca V. i majke S. rodjene P., rodjen 24.01.1966.godine u N., sa
prebivalištem u N. –ulica A.B.,državljanin Crne Gore, nezaposlen, oženjen,
otac troje djece, lošeg imovnog stanja, ranije osudjivan presudama Osnovnog
suda Nikšić K.394/94 od 02.03.1995.godine zbog krivičnog djela iz čl.172 st.1
KZ RCG novčanom kaznom u iznosu od 500,00 dinara i V Opštinskog suda Beograd
IIIK.1318/03 od 21.03.2007.godine zbog krivičnog djela iz čl.233/3 KZ RS,
uslovnom osudom na kaznu zatvora u trajanju od 5 mjeseci uslovno na 2 godine
K r i v j e
Što je:
Neutvrdjenog dana u periodu od 28.02.2013. godine do 12.03.2013.godine, u
N.,iako je bio svjestan svog djela i htio njegovo izvršenje, sa ulaznih vrata
kafe bara L.u ulici J.C., vlasništvo njegovog sina D. R., skinuo službeni
pečat koji je dana 28.02.2013.godine postavilo ovlašćeno službeno lice
inspector Poreske uprave CG PJ Nikšić, radi osiguranja prostorije
- čime je počinio krivično djelo skidanje i povreda službenog pečata ili
znaka iz člana 381 stav 1 Krivičnog zakonika,
- pa sud okrivljenom zbog izvršenja navedenog krivičnog djela primjenom
citiranih zakonskih odredbi, odredbi iz člana 4 stav 2, člana 52, 53 i 54 KZ,
kao i odredbi iz člana 226, 229 i člana 374 ZKP-a izriče
USLOVNU OSUDU
Sa kojom okrivljenom utvrdjuje kaznu zatvora u trajanju od 3 (slovima:tri)
mjeseca i istovremeno odredjuje da se navedena kazna neće izvršiti ukoliko
okrivljeni u roku od jedne godine od dana pravosnažnosti presude ne počini
novo krivično djelo.
Obavezuje se okrivljeni da na ime paušala kao dijela troškova krivičnog
postupka plati novčani iznos od 50,00 € u roku od 15 dana od dana
pravosnažosti presude, pod prijetnjom prinudnog izvršenja na na žiro račun
Osnovnog suda u Nikšiću broj 832-152-32 i da sudu dostavi dokaz o izvršenoj
uplati.
O b r a z l o ž e nj e
Osnovni državni tužilac u Nikšiću svojim optužnim predlogom Kt.br. 136/13 od
08.04.2013.godine, stavio je na teret okrivljenom D.R. izvršenje krivičnog
djela skidanje i povreda službenog pečata ili znaka iz člana 381 stav 1 KZ.
Zamjenik ODT-a Dj. D., koji je zastupao optužni akt na glavnom pretresu, u
svojoj završnoj riječi ostao je pri navodima podnijetog optužnog akta i u
konačnom predložio sudu da okrivljenog oglasi krivim i osudi po zakonu.
Okrivljeni D.R. na glavnom pretresu, priznao je izvršenje krivičnog djela
stavljenog mu na teret optužbom, i u tom pravcu objasnio da je njegov sin D.
R. od 15.04.2010.godine vlasnik kafe bara L., koji se nalazi u ulici J. C. N.
i da je u taj lokal dana 28.02.2013.godine došla poreska inspekcija, čiji
službenici su od njegovog sina tražili da im prezentira rješenje o
registraciji poreskog obveznika, koje rješenje on nije imao zbog čega je
poreski inspektor sačinio zapisnik i donio rješenje o privremenoj zabrani
obavljanja djelatnosti i nakon toga na ulaznim vratima lokala postavila
službeni pečat. Objasnio i da je on tom prilikom bio prisutan u lokalu, ali da
je zapisnik o inspekcijskoj kontroli potpisao njegov sin R.. Istakao je i da
je nakon nekih par dana on skinuo službeni pečat sa vrata predmetnog
ugostiteljskog objekta koji je vlasništvo njegovog sina R.jer je taj
ugostiteljski objekat jedini izvor njegove porodice, nakon čega su dana
12.03.2013.godine inspektori Poreske uprave došli u ponovnu kontrolu i priliko
iste konstatovali da je njihov službeni pečat koji je bio postavljen na
ulaznim vratima predmtnog ugostiteljskog objekta skinut.
U svojoj završnoj riječi okrivljeni je, ostajući pri datom priznanju, izrazi
kajanje zbog učinjenog krivičnog djela i predložio sudu da ga što je moguće
blaze kazni.
Sud je na glavnom pretresu u dokaznom postupku pročitao zapisnike Poreske
Uprave CG PJ Nikšić o izvršenom inspekcijskom nadzoru broj 03/12-5/167-1/3 od
28.02.2013.godine i broj 03/12-5/300-2 od 12.03.2013.godine, rješenje Poreske
Uprave CG PJ Nikšić o zabrani obavljanja djelatnosti za odredjeno vrijeme do
izvršenja opšte rgistracije preduzetniku D. R. iz Nikšića 03/12-5/167-1/3 od
28.02.2013.godine, rješenje C.R. P. S. u Podgorici reg.br.1-0404266/001 od
15.04.2010.godine i pročitao izvod iz kaznene evidencije za okrivljenog dat od
Uprave policije Crne Gore – PJ Nikšić, nakon čega je sud na saglasan predlog
stranaka prekinuo dokazni postupak, smatrajući da je potpunim, jasnim i
istinitim priznanjem okrivljenog i provedenim dokazima utvrdjeno činjenično
stanje.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezu sa navodima optužbe i priznanjem okrivljenog,
sud je na nesumnjiv način utvrdio da je okrivljeni D.R. počinio krivično djelo
stavljeno mu na teret optužbom i istog oglasio krivim i krivično-pravno
odgovornim iz sljedećih razloga:
Priznanje okrivljenog sud je cijenio kao istinito, potpuno i jasno jer je isto
potvrdjeno svim provedenim dokazima.
Naime, zapisnikom Poreske Uprave CG PJ Nikšić o izvršenom inspekcijskom
nadzoru broj 03/12-5/167-1/3 od 28.02.2013.godine utvrdjeno je da je poreski
inspektor I Poreske uprave CG PJ Nikšić Krunić Biljana navedenog dana obavila
inspekcijski nadzor u kafe baru L., koji se nalazi u ulici J. C.u Nikšiću i da
je tom prilikom ustanovila da preduzetnik D. R. u navedenom ugostiteljskom
objektu obavlja djelatnost bez rješenja za opštu registraciju poreskih
obveznika i da je istom izrečena zabrana obavljanja djelatnosti na odredjeno
vrijeme i postavljen službeni pečat na vratima predmetnog objekta radi
obezbjedjenja istog, što je potvrdjeno i navodima rješenja Poreske Uprave CG
PJ Nikšić o zabrani obavljanja djelatnosti za odredjeno vrijeme do izvršenja
opšte registracije preduzetniku D.R. iz N.03/12-5/167-1/3 od
28.02.2013.godine.
Zapisnikom Poreske Uprave CG PJ Nikšić o izvršenom inspekcijskom nadzoru broj
03/12-5/300-2 od 12.03.2013.godine utvrdjeno je da je poreski inspektor I
Poreske uprave CG PJ N.B.M.navedenog dana obavila inspekcijski nadzor u kafe
baru L., koji se nalazi u ulici J.C. u Nikšiću i da je tom prilikom ustanovila
da je predmetni ugostiteljski objekat otvoren, odnosno da isti radi i da je
službeni pečat postavljen na ulaznim vratima dana 28.02.2013.godine uklonjen.
Uvidom u rješenje Centralnog registra Privrednog suda u Podgorici
reg.br.1-0404266/001 od 15.04.2010.godine utvrdjeno je da je istim kod
navedenog državnog organa D. R.registrovan kao preduzetnik koji obavlja
djelatnost u SUR L., u ulici J. C. u N..
Na osnovu navedenih činjenica i na osnovu priznanja okrivljenog D. R. u kome
je isti naveo da je upravo on izvršio uklanjanje predmetnog službenog pečata
sa vrata predmetnog ugostiteljskog objekta par dana nakon što je taj službeni
pečat postavljen od strane poreskog inspektora prilikom izricanja mjere
privremene zabrane obavljanja djelatnosti u istom preduzetniku D. R., sud je
na nesumnjiv način utvrdio da je okrivljeni D.R. neutvrdjenog dana u periodu
od 28.02.2013. godine do 12.03.2013.godine, u N., iako je bio svjestan svog
djela i htio njegovo izvršenje, sa ulaznih vrata kafe bara L. u ulici J. C.,
vlasništvo njegovog sina D. R., skinuo službeni pečat koji je dana
28.02.2013.godine postavilo ovlašćeno službeno lice inspektor Poreske uprave
CG PJ Nikšić, radi osiguranja prostorije, kojim radnjama je okrivljeni počinio
krivično djelo skidanje i povreda službenog pečata ili znaka iz člana 381 stav
1 KZ na način, u vrijeme i na mjestu kako je to predstavljeno u izreci
presude.
Prilikom ocjene subjektivnog odnosa prema izvršenom krivičnom djelu sud je
utvrdio da je okrivljeni prilikom izvršenja predmetnog krivičnog djela
postupao sa direktnim umišljajem, jer iz utvrdjenog činjeničnog stanja
proizilazi da je okrivljeni preduzimajući radnje bliže opisane u izreci
presude postupao sa očiglednom namjerom da na taj način skine službeni pečat
koji je ovlašćeno službeno lice postavilo radi obazbjedjenoa objekta, odakle
nedvosmisleno proizilazi da je okrivljeni prilikom izvršenja predmetnog
krivičnog djela bio svjestan istog i htio njegovo izvršenje.
Prilikom donošenja odluke o krivičnoj sankciji okrivljenom sud je u smislu
člana 42 stav 1 KZ kao olakšavajuće okolnosti na strani okrivljenog našao
porodične prilike–činjenicu da je okrivljeni otac troje djece, njegove loše
imovne prilike, činjenicu poznatu sudu da je okrivljeni bivši vrhunski
sportista-čovjek koji je kao bokserski reprezentativac SFRJ bio juniorski
prvak Evrope, a da je sada ugledni sportski radnik-član stručnog štaba
bokserskog reprezentativca Crne Gore D.B. koji je izborio plasman na
Olimpijske igre u Londonu 2012.godine, dok otežavajućih okolnosti na strani
okrivljenog nije bilo jer raniju osudjivanost okrivljenog utvrdjenu uvidom u
izvod izkaznene evidencije sud istom nije cijenio kao otežavajuću okolnost,
jer je od prethodne osudjivanosti protekao vremenski period duži od 15
odnosno, 5 godina, u kom periodu okrivljeni nije pokazivao nikakvu kriminalnu
aktivnost. Cijeneći navedene olakšavajuće okolnosti sud je našao da se radi o
osobito olakšavajućim okolnostima i da prema okrivljenom radi ostvarivanja
ciljeva krivično-pravne zaštite društvenih vrijednosti nije nužno primijeniti
kaznu i istom na osnovu člana 53 i 54 KZ izrekao uslovnu osudu sa kojom je
okrivljenom utvrdio kaznu zatvora u trajanju od 3 mjeseca i istovremeno
odredio da se ova kazna neće izvršiti ukoliko okrivljeni u roku od jedne
godine od dana pravosnažnosti presude ne počini novo krivično djelo,
smatrajući da će se i sa prijetnjom izvršenja utvrdjene kazne zatvora, uz
provjeru ponašanja okrivljenog u roku od jedne godine na istog u dovoljnoj
mjeri uticati da ubuduće ne vrši nova krivična djela i da će se na taj način u
ovom konkretnom slučaju ostvariti svrha izricanja uslovnih osuda iz člana 52
stav 2 KZ, u okviru opšte svrhe izricanja krivičnih sankcija iz člana 4 stav 2
KZ.
Odluku o troškovima krivičnog postupka sud je donio primjenom odredbi člana
226 stav 2 tačka 9 i člana 229 stav 1 ZKP-a i istom obavezao okrivljenog da na
ime paušala kao dijela troškova krivičnog postupka plati novčani iznos od
50,00 €, koji iznos je odredjen imajući u vidu složenost predmeta, trajanje
postupka i imovne prilike okrivljenog.
Na osnovu svega izloženog, primjenom odredbi člana 374 ZKP-a odlučeno jekao u
izreci presude.
OSNOVNI SUD U NIKŠIĆU, dana 17.06.2013. godine.
Zapisničar S U D I J A
Papović Budimirka s.r. Djuručković Igor s.r.
Za ta tačnost otpravki tvrdi i ovjerava: Službenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema
Iste preko ovog suda Višem sudu Podgorica