K.br. 114/12
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Momirke Fatić kao zapisničara, u krivičnom predmetu protiv
okrivljenog Š. R., iz B., zbog krivičnog djela samovlašće iz čl.384.
st.1.Krivičnog zakonika, po privatnoj tužbi od 29.06.2012.godine, nakon
održanog glavnog i javnog pretresa, u prisustvu privatnog tužioca Ć. M. i
okrivljenog Š. R., donio je i javno dana 29.03.2013. godine, a u odsustvu
stranaka
P R E S U D U
Okrivljeni Š. R. (JMBG ...), od oca V. i majke M., rođene K., rođen
....godine, u Š., sa prebivalištem u selu Š., opština B., državljanin CG,
nezaposlen, neoženjen, pismen, završio osnovnu školu, siromašnog imovnog
stanja, osuđivan presudom Osnovnog suda u Beranama K.br.644/93 od 12.11.1993.
godine zbog krivičnog djela iz čl.46 st.2 KZ RCG na kaznu zatvora u trajanju
od 45 dana, presudom Osnovnog suda u Beranama K.br.93/97 od 12.03.1997. godine
zbog krivičnog djela iz čl.77 st.1 KZ RCG na novčanu kaznu u iznosu od 150,00
dinara, presudom Osnovnog suda u Beranama K.br.523/04 od 10.07.2006. godine
zbog krivičnog djela iz čl.154. KZ RCG na kaznu zatvora u trajanju od 45 dana,
uslovno za jednu godinu, presudom Osnovnog suda u Beranama K.br.14/09 od
27.04.2009. godine zbog krivičnog djela iz čl.390 st.3 KZ RCG na novčanu kaznu
u iznosu od 600,00 eura i presudom Osnovnog suda u Beranama K.br.147/11 od
05.03.2012.godine, zbog krivičnog djela samovlašće iz čl. 384. st.1. KZ, na
kaznu zatvora u trajanju od 2 mjeseca.
K r i v j e
Što je:
Dana 22/23/24.06.2012.godine, bez odobrenja kosio parcelu zv.”R.”, broj
.../.../.../..., vlasništvo Ć. M., upisana u posjedovnom listu br..... KO Š.,
opština B. i sa iste otjerao sijeno i na taj način samovlasno pribavio pravo
pogrešno držeći da mu to pravo pripada.
-Čime je izvršio krivično djelo smovlašće iz čl. 384. st.1. Krivičnog zakonika. 
-Pa ga sud za izvršeno krivično djelo na osnovu navedenog zakonskog propisa, te primjenom čl. 32, 36 i 42 KZ, kao i primjenom člana 374. ZKP-a, 
O S U Đ U J E
Na kaznu zatvora u trajanju od 60 /šezdeset/ dana.
Okrivljeni se obavezuje da u korist budžeta C. G. na žiro račun broj
...-...-... plati troškove krivičnog postupka u iznosu od 44,00
/četrdesetčetiri/ eura, kao i da na ime paušala plati iznos od 30,00 /tridest/
eura, a sve u roku od 15 dana po pravosnažnosti presude pod prijetnjom
prinudnog izvršenja.
Oštećeni Ć. M., iz B., se radi ostvarivanja imovinsko pravnog zahtjeva za
naknadu štete upućuje na parnicu, shodno čl.239 st.2 ZKP-a.
O b r a z l o ž e nj e
Privatni tužilac M. Ć. je dana 29.06.2012. godine, podnio privatnu tužbu
protiv okrivljenog Š. R., iz B., zbog krivičnog djela samovlašće iz
čl.384.st.1. Krivičnog zakonika.
Na glavnom pretresu od 29.03.2013. godine, privatni tužilac M. Ć., u završnoj
riječi je precizirao privatnu tužbu kako to stoji u izreci presude i izjavio
da ostaje pri podnijetoj privatnoj tužbi protiv okrivljenog Š. R. zbog
krivičnog djela smovlašće iz čl. 384. st.1. Krivičnog zakonika i predložio
sudu da istog oglasi krivim i kazni po zakonu. Tražio je troškove krivičnog
postupka i postavio imovinsko pravni zahtjev za naknadu štete koji će
ostvariti u parnici.
Okrivljeni Š. R. tokom postupka je u svoju odbranu naveo, da je predmetnu
parcelu kupio 1991. godine i kosio do prošle godine, na istoj posadio 150
smrča i da dana 22/23/ i 24.06.2011.godine nije kosio livadu, već je bio u Š..
U završnoj riječi je još jednom izjavio da nije izvršio krivično djelo, pa
molio sud da ga oslobodi od optužbe.
Radi pravilnog i zakonitog presuđenja ove krivične stvari sud je na glavnom
pretresu u dokaznom postupku izveo sledeće dokaze: saslušao u svojstvu
svjedoka privatnog tužioca Ć. M., saslušao svjedoke Š. R. i Ć. V., pročitao
posjedovni list br.... KO Š., izvršio uvid u spise predmeta Osnovnog suda u
Beranama K.br.147/11, izvršio uvid u spise predmeta Osnovnog suda u Beranama
I.br.924/01 i I.br.285/03, pročitao rješenje Osnovnog suda u Beranama
I.br.924/01 i I.br.283503, izvršio uvid u spise predmeta Osnovnog suda u
Beranama I.br.355/08, pročitao rješenje Osnovnog suda u Beranama I.br.355/08
od 18.02.2010. godine, koje je postalo pravosnažno 27.01.2011. godine,
pročitao spise predmeta Osnovnog suda u Beranama P.br.685/11, tj. tužbu
tužioca M. Ć. protiv tuženog R. Š., pročitao presudu Osnovnog suda u Beranama
P.br.685/11 od 20.04.2012. godine, pročitao presudu Višeg suda u B.Polju
Gž.br.1598/11 od 20.02.2013. godine, pročitao posjedovni list br.... KO Š.,
opština B., saslušao vještaka geometra B. V. i pročitao nalaz i mišljenje
vještaka geometra B. V. od 16.12.2011. godine iz predmeta K.br.147/11 i
pročitao izvod iz kaznene evidencije za okrivljenog.
Nakon sprovedenog dokaznog postupka cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.16. i 370.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane da je
okrivljeni Š. R. izvršio krivično djelo smovlašće iz čl. 384. st.1. Krivičnog
zakonika, pa ga je oglasio krivim i krivično odgovornim jer nije bilo osnova
koji bi isključivali postojanje krivičnog djela i krivice okrivljenog. Pritom,
sud nije prihvatio odbranu okrivljenog, koji je negirao izvršenje krivičnog
djela stavljenog mu na teret, jer ista nije u saglasnosti sa ostalim izvedenim
dokazima tokom postupka, prvenstveno iskazom privatnog tužioca, a čiji iskaz
je sud u potpunosti prihvatio, nalazom i mišljenjem vještaka geometra B. V.,
pravosnažnog rješenje I.br.285/03, 924/01 i posjdovnog lsita br..... KO Š., te
iskaze svjedoka Š. R. i Ć. V. da isti koristi parcelu zv. "R." na način što je
održava, obrađuje, kosi travu, istjeruje đubrivo i siječe korov.
Iz iskaza privatnog tužioca Ć. M., koga je sud saslušao u svojstvu svjedoka,
je utvrđeno, da je vlasnik predmetne parcele, a iz razloga jer mu je u
izvršnom postupku Osnovnog suda u Beranama I.br. 285/03, 924/01 od 25.05.2007.
godine, dosuđeno poljoprivredno zemljište i to kat. parcela .../... zv. “R.” ,
po kulturi njiva 8 klase u površini od 3000 m2 i kat. parcela broj .../... zv.
“R.”, po kulturi livada 5 klase u površini od 2000 m2 upisane u posjedovnom
listu ....KO Š. na ime izvršnog dužnika R. Š.. Te da je predmetnu parcelu
kupio za iznos od 1.134,00 eura, i da mu je ista predata u posjed, ali da je
okrivljeni nastavio i dalje da je koristi i da mu nedozvoljava pristup.
Istakao je, da je predmetnih dana okrivljeni kosio ovu parcelu i pored kuće
stavio sijeno i postavio kamene znake i kolje.
Sud je u potpunosti prihvatio iskaz privatnog tužioca, jer je isti saglasan sa
ostalim izvedenim dokazima, a na osnovu kojeg je utvrđeno da je privatni
tužilac vlasnik predmetne parcele zv. “R.”, upisane u posjedovnom listu br....
KO Š., opština B., te da je okrivljeni predmetnih dana kosio navedenu parcelu
i sa iste otjerao sijeno. Navedene činjenice upučuju na zaključak da je
okrivljeni predmetne radnje izvršio smovolasno jer iz iskaza oštećenog kao
svjedoka proističe da okrivljeni nije imao odobrenje za preduzimanje istih od
strane oštećenog kao tužioca.
Iz iskaza svjedoka Š. R. se vidi da mu je poznato da je parcela “R.”
vlasništvo R. Š. i da on istu obrađuje i koristi, te da ju je kupio 1988.
godine od Ć. D. i Ć. S., a istu preveo 1991.godine.
Iz iskaza svjedoka Ć. V. se vidi da mu je poznato da je parcela “R.”
vlasništvo okrivljenog R. Š. i da istu koristi na način što kosi travu,
istjeruje đubrivo, siječe korov, tj. održava parcelu i da je otac okrivljenog
kupio tu parcelu kod Ć. S.. Te i da mu nije poznato da Ć. M. posjeduje parcelu
zv. “R.”.
Sud je cijenio iskaze navedenih svjedoka u dijelu u kom su naveli da
okrivljeni predmetnu parcelu obrađuje i koristi na način što istu kosi i da je
ista bila u vlasništvu okrivljenog.
Iz spisa predmeta Osnovnog suda u Beranama I.br.924/01 i to: u predlgo za
izvršenje od 15.05.2001.godine, i rješenje o izvršenju je utvrđeno, da je
određeno izvršenje pravosnažne presude Osnovnog suda u Beranama P.br.467/2000
od 12.01.2011.godine, kojom je dužnik Š. R. obavezan da povjeriocu Ć. M.
povrati dio kat.parcele br..../... zv. “R.” , površine 316 m2, koja se nalazi
u selu Š., opština B., koja će se sprovesti tako što će službeno lice udaljiti
lica i ukloniti stvari sa dijela te katastarske parcele i predati je u
državinu povjeriocu. Dok je iz spisa predmeta Osnovnog suda u Beranama
I.br.285/03, i to predlog za izvršenje od 28.02.2008.godine, kao i u rješenje
o izvršenju utvrđeno, da je povjerilac Ć. M., iz Š., podnio predlog za
izvršenje pravosnažne presude Osnovnog suda u Beranama P.br.405/95 od
29.12.1997.godine, kojom je utvrđeno vlasništvo na dijelu kat. parcele
br..../... zv. “R.” , te da je donešeno rješenje o izvršenju kojim je određeno
izvršenje ispražnjenjem i uklanjanjem pokretnih stvari i predajom
nepokretnosti u državinu povjerioca. Iz rješenja Osnovnog suda u Beranama
I.br.285/03 i 924/01 je utvrđeno, da je izvršnom povjeriocu Ć. M., iz B., kao
kupcu, dosuđeno poljoprivredno zemljište kat. parcela .../... zv. “R.” ,po
kulturi njiva 8 klase u površini od 3000 m2 i kat. parcela broj .../...zv.
“R.”, po kulturi livada 5 klase u površini od 2000 m2 upisanih u posjedovnom
listu br..... KO Š. na ime izvršnog dužnika R. Š., iz B., za cijenu od
1.134,00 eura.
Uvidom u spise predmeta Osnovnog suda u Beranama I.br.355/08, je utvrđeno, da
je postupak pokrenut po predlogu povjerioca Ć. M., protiv dužnika Š. R., radi
izvršenja rješenja I.br.924/01 od 25.05.2007. godine, te da je dana
23.10.2010. godine izvršena predaja nepokretnosti od strane suda, uz prisustvo
dva pripadnika policije, vještaka V. B. i dva radnika suda tako što je
uklonjena postojeća ograda sa parcele br. .../... zv. “R.”, po kulturi njiva 5
klase ukupne površine od 2000 m2, koja se nalazi između parcela povjrioca i
dužnika, te da su postavljeni međašni znaci.
Iz rješenja Osnovnog suda u Beranama I.br.355/08 od 18.02.2010. godine, koje
je postalo pravosnažno 27.01.2011.godine, je utvrđeno, da je djelimično
usvojen dopunski predlog izvršnog povjerioca za izvršenje od 19.11.2010.
godine, pa se na osnovu pravosnažnog rješenja I.br.285/03 i 924/01 od
25.05.2007. godine i rješenja I.br.355/08 od 18.03.2008. godine, određuje
izvršenje protiv izvršnog dužnika Š. R. na iznos od 240,00 eura, sa zakonskom
kamatom od 23.10.2010. godine do konačne isplate, dok je u preostalom dijelu u
iznosu od 70.00 eura predlog odbijen kao neosnovan.
Sud je cijenio vjerodostojnim navedene pismene dokaze, te ih je prihvatio,
obzirom da je riječ o pravosnažnim sudskim odlukama iz kojih nesporno
proizilazi da je Ć. M., kao povjeriocu dosuđeno poljoprivredno zemljište, kat.
parcele br..../... i .../... zv.”R.”, upisane u posjedovnom listu br.... KO
Š., na ime izvršnog dužnika Š. R., te da su povjeriocu nepokretnosti predate u
svojinu, prilikom izvršenja pravosnažnog sudskog rješenja dana 23.10.2010.
godine, a što je potvrđeno i nalazom i mišljenjem navedenog vještaka, koji je
sud u potpunosti prihvatio cijeneći ga kao stručan, jasan i zasnovan na
pravilima nauke i struke, a na osnovu kojeg je nesporno utvrđeno da je parcela
zv.”R.” broj .../... i .../... sada upisana u posjedovnom listu br.... KO Š.
vlasništvo M. Ć., a što je potvrđeno i iz iskaza vještaka geometra B. V. sa
zapisnika sa glavnog pretresa od 29.03.2013.godine, te nalaza i mišljenja
istog vještaka od 16.12.2011. godine iz predmeta K.br.147/11.
Takođe iz spisa predmeta Osnovnog suda u Beranama P.br.685/11, je utvrđeno, da
je tužilac M. Ć. dana 08.07.2011. godine podnio tužbu protiv tuženog R. Š.
radi smetanja svojine i naknade štete, na kat. parceli br..../.../.../... KO
Š., zv.”R.”, njive i pašnjaka pete klase, a koji postupak je okončan
prvosnažnom presudom Osnovnog suda u Beranama P.br.685/11 od 20.04.2012.godine
i tuženi R. Š. obavezan da prestane sa uznemiravanjem tužioca M. Ć. u vršenju
svojinskih prava na kat. parceli br..../.../.../... upisane u posjedovnom
listu br..... KO Š. na ime tužioca.
Uvidom u spise predmeta K.br.147/11, je utvrđeno, da je privatni tužilac M. Ć.
dana 31.10.2011. godine podnio privatnu tužbu protiv okrivljenog R. Š. zbog
krivičnog djela samovlašće iz čl.384 st.1. KZCG, te da je presudom K.br.147/11
od 05.03.2012.godine, osuđen na kaznu zatvora u trajanju od dva mjeseca.
Sud je u potpunosti prihvatio navedene pisane dokaze, jer je riječ o
pravosnažnim sudskim odlukama, a iz kojih je utvrđeno da je oštećeni M. Ć.
vlasnik predmetne parcele i da je okrivljeni prema oštećenom i ranije vršio
krivična djela.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog Š. R., stekla sva bitna obilježja bića krivičnog
djela samovlašća iz čl.384. st.1. Krivičnog zakonika. Naime, svim izvedenim
dokazima tokom postupka je utvrđeno da je okrivljeni dana
22/23/24.06.2012.godine, bez odobrenja kosio parcelu vlasništvo M. Ć. i to
parcelu zv.”R.” broj .../.../.../..., upisana u posjedovnom listu br..... KO
Š., opština B. i sa iste otjerao sijeno i na taj način samovlasno pribavio
pravo pogrešno držeći da mu to pravo pripada. Naime, tokom postupka sud je
nesumnjivo utvrdio da je okrivljeni na mjestu i u vrijeme kako je to opisano u
činjeničnom opisu izreke presude kosio parcelu zv.”R.” i sa iste otjerao
sijeno, a nesporno je utvrđeno da se ta parcela na kojoj je izvršena predmetna
radnja nalazi u vlasništvu privatnog tužioca Ć. M., te da okrivljeni za
izvršene sporne radnje nije imao odobrenje i da je svoje pretpostavljeno pravo
da koristi spornu prcelu izvršio neovlašćeno, a samim tim samovlasno, što je
utvrđeno iz izjave privatnog tužioca Ć. M. koji je saslušan u svojstvu
svjedoka, a čiji iskaz je sud u potpunosti prihvatio jer je u skladu sa
ostalim izvedenim dokazima, prvenstveno sa pravosnažnim sudskim odlukama, kao
i sa nalazom i mišljenjem vještaka geometra. Djelujući na opisani način
okrivljeni je postupao sa umišljajem, svjestan da svojom radnjom vrši krivično
djelo, to jest da smovlasno pribavlja pretpostavljeno pravo, ali je i pored
takve svijesti htio postizanje zabranjene posledice, koja se ogleda u smetanju
privatnog tužioca u mirnom i nesmetanom korišćenju svoje nepokretnosti.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom Š. R. za naprijed
navedena krivična djela sud je imao u vidu sve okolnosti u smislu čl.42. KZ.
Tako je od olakšavajućih okolnosti na strani okrivljenog sud cijenio i uzeo u
obzir da je nezaposlen, neoženjen, siromašnog imovnog stanja, dok je od
otežavajućih okolnost cijenio njegovu raniju osuđivanost, a što je utvrđeno
kako iz izvoda iz KE, tako i iz pravosnažne presude Osnovnog suda u Beranama
K.br.147/11 od 05.03.2012.godine, zbog krivičnog djela samovlašća iz čl.384.
st.1. KZ, a što ukazuje da je isti istrajan u izvršenju krivičnog djela
samovlašća iz čl. 384. st.1. KZ na štetu Ć. M., pa je sud okrivljenom izrekao
kaznu zatvora u trajanju od 60 /šezdeset/ dana. Po mišljenju suda izrečena
kazna je srazmjerna težini izvršenog krivičnog djela i stepenu krivične
odgovornosti, te će se ovom vrstom i visinom kazne u okviru opšte svrhe
izricanja krivičnih sankcija predviđenih čl.4. st.2. KZ CG, postići svrha
kažnjavanja propisana iz čl.32. istog Zakona, jer se osnovano može očekivati
da će izrečena kazna pozitivno djelovati na prevaspitanje okrivljenog , te da
će ista na njega uticati da ubuduće ne vrši krivična djela.
Odluka o troškovima krivičnog postupka u iznosu od 44,00 ( četrdesetčetiri )
eura, zasnovana je na odrebi čl. 229. st.1. ZKP-a i predstavlja izdatke koje
je sud imao za naknadu i nagradu vještaku geometru, dok je paušalni iznos u
iznosu od 30,00 eura, odmjeren s obzirom na trajanje i složenost krivičnog
postupka, te imovnog stanja okrivljenog na osnovu čl. 226. st.3. ZKP-a.
Oštećeni Ć. M., iz B., je radi ostvarivanja imovinsko pravnog zahtjeva za
naknadu štete upućen na parnicu na osnovu čl. 239. st.2. ZKP-a.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 29.03.2013. godine
Zapisničar, S U D I J A,
Momirka Fatić MILOVAN SPASOVIĆ
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/ osam / dana od dana prijema pismenog
otpravka, a preko ovog suda.