K.br.156/12
U IME CRNE GORE
OSNOVNI SUD U BERANAMA, kao krivični prvostepeni sud, sudija Milovan Spasović,
kao sudija pojedinac, uz učešće namještenika suda Momirke Fatić, kao
zapisničara, rješavajući po optužnom predlogu Osnovnog državnog tužilaštva u
Beranama, Kt.br.176/2012 od 17.septembra 2012.godine, protiv okrivljenih Š. S.
I P. E., obje iz B., zbog krivičnog djela laka tjelesna povreda iz čl. 152 st.
2 u vezi st. 1. u vezi čl.23. Krivičnog zakonika, u saizvršilaštvu, nakon
održanog glavnog i javnog pretresa, u prisustvu Zamjenika ODT-a u Beranama
Amre Sujković, okrivljene P.E. i njenog branioca adv. N. Č., oštećene Š. A. i
branioca okrivljene Š. S. određenog po službenoj dužnosti adv. D.L., po
zamjeničkom punomoćju adv. V. J., a u odsustvu okrivljene Š. S., donio je i
javno objavio dana 26.04.2013.godine,
P R E S U D U
Okrivljena Š. S., od oca S. i majke F., rođene M., rođena ... .godine, u B.,
sa prebivalištem u naselju T. bb, opština B., nepismena, bez zaposlenja,
neosuđivana.
K r i v a j e
Što je:
Dana 21.08.2012.godine,oko 22,00 časova, u dvorištu kuće P. M. koja se nalazi
u naselju T., opština B., lako tjelesno povrijedila oštećenu Š. A., na način
što ju je drvenom letvom dužine 0,60 cm, sredstvom podobnim da tijelo teško
povrijedi i zdravlje teško naruši više puta udarila u predjelu tijela,ruku i
slabinskog dijela, kojom prilikom joj je nanijela povrede u vidu : 4
razderotine veličine 2x1 cm i 1x1 cm u predjelu lijeve podlaktice i korijena
šake; krvni podliv veličine 2x2,5 cm u predjelu korijena šake sa gornje
strane, oguljotine u predjelu spoljašnje strane desne podlaktice i šake;
oguljotine veličine 5x1 cm i 3x2 cm i 4 razderotine veličine 3x1 cm i 2x1 cm ,
u predjelu slabinske regije, krsta.
-Čime je izvršila krivično djelo laka tjelesna povreda iz čl.152. st.2. u vezi st.1. Krivičnog zakonika
- Pa joj sud za izvršeno krivično djelo na osnovu navedenog zakonskog
propisa, te primjenom čl. 32, 36, 42, 52, 53 i 54 KZ, kao i primjenom člana
374. ZKP-a,
I z r i č e :
USLOVNU OSUDU
Kojom joj utvrđuje kaznu zatvora u trajanju od 4 /četiri/ mjeseca i
istovremeno određuje da se ista neće izvršiti ako okrivljena za vrijeme od 1
/jedne/ godine od dana pravosnažnosti presude ne učini novo krivično djelo.
Okrivljena se obavezuje da u korist budžeta C. G. na žiro račun
br....-...-..., plati troškove postupka u iznosu od 55,00 /pedesetpet/, kao i
na ime paušala iznos od 30,00 /trideset/ eura, a sve u roku od 15 dana po
pravosnažnosti presude pod prijetnjom prinudnog izvršenja. Dok će o troškovima
branioca po službenoj dužnosti sud odlučiti naknadnim rješenjem.
Imovinsko pravnog zahtjeva za naknadu štete nije bilo.
II
Okrivljena P. E., od oca N. i majke V., rođene A., rođena ....godine, u E.-S.,
sa prebivalištem u naselju T. bb,opština B., bez zaposlenja, neosuđivana.
OSLOBAĐA SE OD OPTUŽBE
Da je:
Dana 21.08.2012.godine, oko 22,00 časova, zajedno u dvorištu kuće P. M. koja
se nalazi u naselju T., opština B., lako tjelesno povrijedila oštećenu Š. A.,
na način što ju je drvenom letvom dužine 0,60 cm, sredstvom podobnim da tijelo
teško povrijedi i zdravlje teško naruši više puta udarila u predjelu tijela,
ruku i slabinskog dijela, kojom prilikom su joj nanijela povrede u vidu: 4
razderotine veličine 2x1 cm i 1x1 cm u predjelu lijeve podlaktice i korijena
šake; krvni podliv veličine 2x2,5 cm u predjelu korijena šake sa gornje
strane, oguljotine u predjelu spoljašnje strane desne podlaktice i šake;
oguljotine veličine 5x1 cm i 2x2 cm i 4 razderotine veličine 3x1 cm i 2x1 cm ,
u predjelu slabinske regije, krsta.
-Čime bi kao saizvršilac izvršila krivično djelo laka tjelesna povreda iz čl.152. st.2. u vezi st.1. u vezi čl.23. Krivičnog zakonika.
POŠTO nije dokazano da je izvršila krivično djelo za koje je optužena na
čl.373. st.1. tač.2. Zakona o krivičnom postupku.
Imovinsko pravnog zahtjeva za naknadu štete nije bilo.
O b r a z l o ž e nj e
Osnovno državno tužilaštvo iz Berana je optužnim predlogom Kt.br. 176/2012 od
17. septembra 2012.godine, optužilo okrivljene Š. S. i P. E., da su kao
saizvršioci izvršili krivično djelo laka tjelesna povreda iz čl. 152. st. 2. u
vezi st. 1. Krivičnog zakonika.
Kako okrivljena Š. S. nije dostupna državnim organima radi vođenja krivičnog
postupka, to je sud na predlog ODT-a u Beranama donio rješenje Kv.br.16/2013
od 08.02.2013.godine da se okrivljenoj sudi u odsustvu na osnovu čl.324 st.2 i
3 ZKP-a, pa je rješenjem ovog suda K.br.156/2012 od 15.02.2013.godine, određen
branilac po službenoj dužnosti po službenoj dužnosti adv. V. J..
U završnoj riječi Zamjenik ODT-a u Beranama Amra Sujković, je izjavila da u
svemu ostaje pri podnijetom optužnom predlogu ODT-a u Beranama Kt.br.176/2012
od 17.09.2012.godine, i tražila je od suda da Š. S. i P. E. oglasi krivim i
izrekne im uslovne osude u trajanju od 6 mjeseci za godinu. Ovo iz razloga jer
je dokazima izvedenim na glavnom pretresu nesporno utvrđeno da su iste
izvršile predmento krivično djelo u vrijeme, na način, mjestu kako je to
opisano dispozitivom optužnog prdloga.
Oštećena Š. A., u završnoj riječi je izjavila, da se pridružuje krivičnom
gonjenju protiv okrivljenih, a da ne postavlja imovinsko pravni zahtjev za
naknadu štete.
Izjašnjavajući se o navodima iz optužnog predloga ODT-a u Beranama, okrivljena
P. E., je tokom postupka u svojoj odbrani navela da nije izvršila krivično
djelo koje joj je stavljeno na teret, naime okrivljena je navela su u toku
dana 21.08.2012.godine, dok se nalazila u dvorištu svoje kuće, zajedno sa
jetrvom Š. S. pored dvorišta prolazile Š. A. sa drugaricom A. D. i tada su im
iste upućivale pogrdne riječi da su k..., da ih je j.... onaj, da bi njen
suprug I. P. i djever M. P. pošli u Upravu policije kako bi to prijavili. Te
da kada su im uputile riječi koje je navela, njena jetrva Š. S. je rekla da
treba da pođu kod njihovih roditelja i da im to ispričaju, na šta je otac Š.
A. kazao da ga to ne interesuje. Dalje je navela da je oko 22,00 sata istog
dana nastao opšti haos, da su došle Š. A., A. D., kao i majka A. D. i na silu
ušle u dvorište. I da je ispred kuće Š. A. udarila njenu jetrvu Š. S. u
predjelu lica šakom, a ona je sprečavala da dođe do dalje tuče i kada je ušla
sa jetrvom u kuću Š. A. i A.D. su ih i dalje psovale i govorile uvredljive
riječi. Istakla je da toga dana ni ona ni njena jetrva nisu džale u rukama
letvu ili bilo šta, a tačno je da je njena jetrva udarila Š. A. papučom, a
gdje ne zna, jer je bio mrak pa nije dobro vidjela. Primjetila je da je Š. A.
imala jednu letvu u rukama i da je istoj nanio povrede njen otac i to
otprilike dva dana prije ovog događaja. Takođe je navela da je oštećena bila
djevojka njenom djeveru, a suprugu njene jetrve i da su se one svađale i
ranije jer oštećena nije mogla to da podnese. U završnoj riječi je istakla da
nije izvršila krivično djelo koje joj je stavljeno na teret i da nijesu tačni
navodi iz optužnog predloga i da ne priznaje krivicu, kao i da u potpunosti
prihvata završnu riječ svog branioca adv. N. Č..
Branilac okrivljene P. E., adv. N. Č., u završnoj riječi je izjavio, da teza
optužnog predloga u odnosu na okrivljenu P. E. nije dokazana, jer je u toku
postupka, a prvenstveno izjavom svjedoka-oštećene koja je tvrdila da je
okrivljena E. udarila jedanput drvenom letvom u predjelu glave nije potvrđena
te da iz medicinske dokumentacije nije utvrđeno da je oštećena imala povredu u
predjlu glave. Obzirom na navedeno predložio je sudu da istu oslobodi od
optužbe . Tražio je troškove postupka po AT 75,00 eura za održane, a pola od
toga za odložena .
Branilac okrivljene Š. S., određen po službenoj dužnsoti adv. D. L., po
zamjeničkom punomoćju adv. V. J., u završnoj riječi je izjavio, da osim
medicinske dokumentacije i iskaza oštećene sudu nije pružen niti jedan dokaz u
pogledu krivične odgovnosti Š. S.. Takođe je naveo da se iz iskaza oštećene
zaključuje da okrivljena Š. S. i oštećena Š. A. nijesu bile u dobrim odnosima
i da sporadične svađe i prepirke nijesu po kazivanju svjedoka A. N. i A. D.
prerasle u bilo kakav fizički obračun, a iste su i pred ovim sudom izjavile da
su bile prisutne prilikom tih verbalnih prepirki. Iz navedenih razloga, a u
nedostatku dokaza predložio je da se okrivljena Š. S. oslobodi od optužbe jer
nije dokazano da je počinila krivično djelo koje joj se optužbom stavlja na
teret.
Radi pravilnog i zakonitog presuđenja ove krivične stvari, sud je u dokaznom
postupku na glavnom pretresu izveo sledeće dokaze: saslušao u svojstvu
svjedoka oštećenu Š. A., pročitao izvještaj ljekara specijaliste JZU Opšte
bolnice B. broj protokla ..., pročitao nalaz i mišljenje vještaka medicinske
struke dr. H. K. datog na zapisniku kod ODT-a u Beranama Kt.br.176/2012 od
06.09.2012.godine, saslušao svjedoke Š. N., A. N. i A. D. i pročitao izvod iz
KE za okrivljene Š. S.i P. E..
Nakon sprovedenog dokaznog postupka, cijeneći navode optužbe, odbranu
okrivljenih, te izvedene pobrojane dokaze, cijeneći ih u smislu čl.16. i 370.
ZKP-a, a dovodeći ih u vezu jedne sa drugim, sud je stao na stanovištu da su
činjenice iz činjeničnog opisa izreke presude u svemu dokazane, da je
okrivljena Š. S. izvršila krivično djelo laka tjelesna povreda iz čl. 152. st.
2. u vezi st. 1. Krivičnog zakonika, pa ju je oglasio krivom i krivično
odgovornom jer nije bilo osnova koji bi isključivali postojanje krivičnog
djela i krivice okrivljene, dok je sud tokom krivičnog postupka a na osnovu
izvedenih dokaza, prvenstveno na osnovu medicinske dokumentacije i nalaza i
mišljenja vještaka medicinske struke dr. H. K. utvrdio da okrivljena P. E.
nije izvršila krivično djelo koje joj je stavjleno na teret pa ju je sud u
smislu odredbe čl.373 st.1 tač.2 ZKP-a za predmetno krivično djelo oslobodio
od optužbe.
Iz iskaza svjedoka-oštećene Š. A., datog pred ODT-om u Beranama se vidi da se
dana 21.08.2012.godine, oko 22,00 časa, vraćala iz grada u društvu sa A. D., u
pravcu naselja T., gdje i živi. Te da je D. sa svojom majkom A. N. ušla u
dvorište kuće P. M. i P. G., kako bi porazgovarala sa njihovim suprugama.
Napomenula je da je nju Š. S., supruga M. istoga dana provocirala dok je
prolazila pored njihove kuće. Nije pitala okrivljene da li može da uđe u
njihovo dovrište, već je ušla sa razlogom da uzme svoj telefon od A. D.. Tvrdi
da nije imala nikakve povrede prije ovog nemilog događa i da ju je Š. S.
udarala drvenom garnišlom, okruglom, dužine od oko 1 m, a debljine 6cm, dok je
P. E. udarala letvom, dužine oko 60-80 cm, kockastog oblika, a debljine oko 2
cm, a i bio je mrak tako da oblike drvene garnišle i drvene letve nije dobro
zapazila. Nakon toga prijavila je slučaj Upravi policije PJ B., a onda pošla u
JZU Opštu bolnicu u B.gdje je pregledana od strane doktora koji joj je izdao
izvještaj o povredama. Dok je na glavnom pretresu izjavila da ju je P. E.
udarila drvenom letvom u predjelu glave jednom, dok joj je ostale povrede
nanijela Š. S., a ista ju je udarala više puta, pri kojem iskazu je i ostala.
Iz iskaza svjedoka Š. N., se vidi, da je njegova kćerka Š. A. maltretirana od
strane Š. S. i zna da je imala neke povrede koje je zadobila u dvorištu kuće
P. M. Što se tiče P. E. ne može da izjavi ništa jer nije ni bio prisutan kada
se taj nemili događaj desio tj. kada je njegova kćerka zadobila povrede, a sve
se to dešavalo u večernjim časovima. Istakao je da se njegova kćerka Š. A.
žalila na Š. S. da je maltretirala, da je provocira ali da to nije čuo, dok mu
za P. E. ništa nije pričala, niti je čuo.
Iz iskaza svjedoka A. N. se vidi, da se njena kćerka A. D. družila sa Š. A. i
ne sjeća se tačnog datuma, ali zna da je bilo prošle godine, negdje u
večernjim časovima, zajedno sa svojom kćerkom A. D. otišla da se izvini
ljudima i da vidi šta je to bilo i kada su došli u naselju T., sa njima je
bila i Š. A. Šta se dalje dešavalo između Š. A. i okrivljenih nije joj
poznato. Njoj se Š. A. ni tada, ni kasnije nije žalila da ju je bilo ko u
dvorištu kuće P. M. udario.
Iz iskaza svjedoka A. D. se vidi da se dana 21.08.2012.godine, u večernjim
časovima ista nalazila u gradu zajedno sa Š. A. i da ju je putem telefona
pozvala majka A. N. koja joj je kazala da mora odmah poći kući. Zajedno je sa
drugaricom Š. A. pošla kući koja se nalazi u naselju Š. B.. Tada im je njena
majka kazala da su dolazila neka dva momka sa T. i da treba da pođu do njih
kući kako bi im se ona izvinila neznajući za šta. Zajedno je sa Š. A. i svojom
majkom pošla u naselje T. kod kuće P. M.. I tada je njena majka pozvonila na
vrata kuće i iz kuće su izašle Š. S. i P. E., nakon što im se izvinila, sa
svojom majkom je otišla kući, a Š. A. je ostala u dvorište njihove kuće, šta
je dalje bilo među njima nije joj poznato.
Sud je iz iskaza navedenih svjedoka utvrdio da je nesporno da se oštećena Š.
A. tom prilikom i na mjestu i u vrijeme kako je opisano u činjeničnom opisu
izreke presude nalazila u dvorištu kuće P. M. u kojoj žive Š. S. i P. E., te
da se iz iskaza svjedoka Š. N., vidi, da je njegova kćerka Š. A. maltretirana
od strane Š. S. i da je imala neke povrede koje je zadobila u dvorištu kuće P.
M., dok iskaz svjedoka-oštećene Š. A. da joj je povrede u predjelu tijela
nanijela Š. S. i da ju je udarala više puta, sud je prihvatio, jer je u skladu
sa ostalim izvedenim dokazima prvenstveno sa medicinskom dokumentacijom, kao i
nalazom i mišljenjem vještaka medicinske struke dr.H. K., a koji nalaz i
mišljenje je sud u potpunosti prihvatio. Dok iskaz svjedoka-oštećene Š. A. da
ju je jednom drvenom letvom kockastog oblika okrivljena P. E. udarila u
predjelu glave, sud nije prihvatio jer isti nije u skladu sa ostalim izvedenim
dokazima, prvenstvneo sa nalazom i mišljenjem vještaka medicinkse struke dr.
H. K., te i sa medicinskom dokumentacijom gdje nije konstatovana ta povreda.
Uvidom u izvještaj ljekara specijaliste JZU Opšte bolnice B. broj protokla ...
od .....godine te nalazom i mišljenjem vještaka medicinske struke dr. H. K.
datog na zapisniku kod ODT-a u Beranama Kt.br.176/2012 od 06.09.2012.godine
utvrđeno je da je Š. A. povrijeđena u tuči, udarana drvenom šipkom u predjelu
lijeve podlaktice i korijena šake 4 razderotine veličine 2x1 cm i 1x1 cm;
krvni podliv u predjelu korijena šake sa gornje strane veličine 2x2,5 cm,
oguljotine u predjelu spoljašnje strane desne podlaktice i šake i u predjelu
slabinske regije i lijevo, uguljotine veličine 5x1 cm i oguljotina veličine
3x2 cm i 4 razderotine veličine 3x1 cm i 2x1 cm. Navedene povrede na tijelu
povrijeđene u vidu razderotina, oguljotina i krvnih podliva najvjerovatnije su
nastale udarom tupog, zamahnutog mehaničkog oruđa-predmeta bez oštre ivice i
ostrog vrha. Predmeti sa kojima su mogle biti nanijete povrede su: letva,
motka, šipka, noga stolice, ivica stola i sl. Navedena povreda u desnoj
slabinskoj regiji mogla je nastati i udarom tijela o neravnu površinu,
kaldrma, ivica, trotoar i sl. Povrede na podlakticama i šakama u vidu:
oguljotina, razderotina i krvnih podliva obično nastaju u nekom odbranbenom
položaju i najvjerovatnije su nanešene iz više zamaha. Navedene povrede se
kvalifikuju pojedinačno i skupa kao laka tjelesna povreda koje uz adekvatan
medicinski tretman prolaze za desetak dana ne ostavljajući posledice po radnu
sposobnost i estetski izgled povrijeđene.
Pravnom analizom naprijed utvrđenog čineničng stanja, sud je našao da su
činjenice iz činjeničnog opisa izreke presude u odnosu na okrivljenu Š. S. u
svemu dokazane i da je izvršila krivično djelo laka tjelesna povreda iz čl.
152. st.2. u vezi st.1. u vezi čl.23. KZ. Naime, tokom postupka je utvrđeno,
da je okrivljena Š. S. dana 21.08.2012.godine, oko 22,00 časova, u dvorištu
kuće P. M. koja se nalazi u naselju T., opština B., lako tjelesno povrijedila
oštećenu Š. A., na način što ju je drvenom letvom dužine 0,60 cm, sredstvom
podobnim da tijelo teško povrijedi i zdravlje teško naruši više puta udarila u
predjelu tijela, ruku i slabinskog dijela, kojom prilikom joj je nanijela
povrede u vidu: 4 razderotine veličine 2x1 cm i 1x1 cm u predjelu lijeve
podlaktice i korijena šake; krvni podliv veličine 2x2,5 cm u predjelu korijena
šake sa gornje strane, oguljotine u predjelu spoljašnje strane desne
podlaktice i šake; oguljotine veličine 5x1 cm i 3x2 cm i 4 razderotine
veličine 3x1 cm i 2x1 cm, u predjelu slabinske regije, krsta, a što je
utvrđeno kako iskazom oštećene tako i medicinskom dokumentacijom, kao i sa
nalazom i mišljenjem vještaka medicinske struke dr. H. K.. Djelujući na
opisani način okrivljena Š. S. je postupala sa umišljajem svjesna da drvenom
letvom dužine 60 cm, sredstvom podobnim da tijelo teško povrijedi i zdravlje
teško naruši vrši krivično djelo, pa je i pored takve svijesti htjela
postizanje zabranje posledice povrede kod oštećene.
Prilikom odlučivanja o izboru vrste i visine krivične sankcije, koju u
konkretnom slučaju treba primijeniti prema okrivljenoj za naprijed navedeno
krivično djelo, sud je imao u vidu sve okolnosti u smislu čl.42. Krivičnog
zakonika. Tako je od olakšavajućih okolnosti na strani okrivljene sud cijenio
i uzeo u obzir da je nezaposlena, da nije osuđivana, a što je utvrđeno na
osnovu izvoda iz KE evidencije, dok otežavajućih okolnosti na strani
okrivljenog nije bilo. Pa joj je sud za izvršeno krivično djelo na osnovu
navedenog zakonskog propisa, te primjenom čl.52, 53 i 54 KZ, izrekao uslovnu
osudu kojom joj utvrđuje kaznu zatvora u trajanju od 4 /četiri/ mjeseca i
istovremeno određuje da se ista neće izvršiti ako okrivljena za vrijeme od 1
/jedne/ godine od dana pravosnažnosti presude ne učini novo krivično djelo.
Sud je uvjerenja da će se ovom vrstom i visinom krivične sankcije, u okviru
opšte svrhe izricanja krivičnih sankcija predviđene čl.4 st.2 KZ CG, postići
svrha kažnjavanja propisana čl.32 istog zakona. Osnovano se može očekivati da
će uslovna osuda kao mjera upozorenja uz prijetnju kaznom pozitivno djelovati
na prevaspiravanje okrivljene i da će na nju uticati da više ne vrši krivična
djela.
Sud je našao da nije dokazano da je okrivljena P. E. da je kao saizvršilac
izvršila krivično djelo laka tjelesna povreda iz čl.152. st.2. u vezi st.1. u
vezi čl.23. KZ. Naime, navedeni dokazi po mišljenju ovog suda ne upućuju na
zaključak da su se u radnjma okrivljene stekla sva bitna obiležja bića
krivičnog djela laka tjelesna povreda u saizvršilaštvu. Tako je iz iskaza
svjedoka Š. N., utvrđeno da se svjedok-oštećena Š. A. nije žalila kritične
prilike kada je zadobila povrede na P. E., te nalaza i mišljenja vještaka
medicinske struke dr. H. K., a iz kojeg nalaza je utvrđeno da oštećena
kritične prilike nije zadobila povrede u predjelu glave, što i nije
konstatovano u medicinskoj dokumentaciji. Te obzirom da izvedeni dokazi ne
ukazuju jasno i nedvosmileno na krivicu okrivljene, već su zasnovani na
sumnji, sud je imajući u vidu princip krivičnog postupka In dubio pro reo, da
sumnja ide u prilog okrivljene, istu za predmetno krivično djelo oslobodio od
optužbe na osnovu čl. 373. st.1. tač.2. ZKP-a.
Odluka o troškovima krivičnog postupka za okrivljenu Š. S. zasnovana je na
odredbi čl. 229. ZKP-a u iznosu od 55,00 (pedesetpet) eura, koja predstavlja
izdatke koje je sud imao kao naknadu i nagradu vještaku medicinske struke dr.
H. K., dok je paušalni iznos od 30,00 eura odmjeren s obzirom na trajanje i
složenost krivičnog postupka, te imovinskog stanja okrivljene shodno čl.226.
st.3 ZKP-a. Dok će o troškovima branioca određenog po službenoj dužnosti, kao
i o troškovima branioca okrivljene P. E., sud odlučiti naknadnim rješenjem.
Imovinsko pravnog zahtjeva za naknadu štete nije bilo.
Iz iznijetog odlučeno je kao u izreci presude.
OSNOVNI SUD U BERANAMA
Dana, 26.04.2013. godine
ZAPISNIČAR, S U D I J A,
Momirka Fatić Milovan Spasović
PRAVNA POUKA:
Protiv ove presude nezadovoljna stranka
ima pravo žalbe, u roku od 8 /osam/ dana,
od dana prijema iste preko ovog suda
Višem sudu u B.Polju.