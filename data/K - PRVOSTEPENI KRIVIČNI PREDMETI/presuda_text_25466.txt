CRNA GORA
OSNOVNI SUD U NIKŠIĆU
K.br. 1064/2012
Dana 04.03.2013. godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje Papović Budimirke, kao zapisničara, rješavajući u
krivičnom predmetu okrivljene K. S. iz Nikšića, zbog krivičnog djela
samovlašće iz člana 384 stav 1 KZ, postupajući po optužnom predlogu ODT Nikšić
Kt.br. 94/2011 od 13.12.2012. godine, nakon javnog glavnog pretresa, održanog
dana 04.03.2013. godine, u prisustvu zamjenika ODT-a iz Nikšića L.S. i
okrivljene, donio je i istog dana javno objavio
P R E S U D U
Prema okrivljenoj:
K. S., od oca P. i majke R. rodjene P., rodjenoj ...godine u N., sa
prebivalištem u N.-Ul.., zgrada ..., , po zanimanju privatni preduzetnik,
udovica majka troje djece, lošeg imovnog stanja, ranije neosudjivana
- Na osnovu člana 372 stav 1 tačka 1 ZKP-a
ODBIJA SE OPTUŽBA
Da je:
Neutvrdjenog dana u periodu od 21.06.2010. godine do 25.06.2010.godine u N., u
svom porodičnom stanu koji se nalazi u ulici …, zgrada …, samovlasno pribavila
pravo za koje smatra da joj pripada, na način što je nakon što su dana
21.06.2010. godine ovlašćeni radnici Elektrodistribucije Nikšić isključili
brojilo marke Iskra broj 07434741 sa niskonaponske mreže, zbog neplaćenog duga
za utrošenu električnu energiju, isto samovlasno priključio na niskonaponsku
mrežu Elektrodistribucije Nikšić.
- čime bi počinila krivično djelo samovlašće iz člana 384 stav 1 Krivičnog
zakonika
Troškova krivičnog postupka nije bilo, a isti bi u slučaju da su postojali
padali na teret budžetskih sredstava ovog suda.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br.94/11 od
13.12.2012. godine, stavio je na teret okrivljenoj K.S. izvršenje krivičnog
djela samovlašće iz člana 384 stav 1 Krivičnog zakonika, koje krivično djelo
je činjenično opisano u izreci presude.
Zamjenik ODT-L.S., koja je zastupala optužni akt na glavnom pretresu, u svojoj
završnoj riječi izjavila je da odustaje od krivičnog gonjenja protiv
okrivljene K.S., iz razloga što je imajući u vidu vrijeme izvršenja predmetnog
krivičnog djela, visinu zaprićene kazne za istu u maksimalnom trajanju od šest
mjeseci zatvora i činjenicu da je protiv okrivljene optužni predlog podignut
dana 13.12.2012.godine očigledno da je u smislu odredbe člana 124 stav 1 tačka
7 KZ nastupila zastarjelost krivičnog gonjenja protiv okrivljene zbog
izvršenja krivičnog djela čije joj je izvršenje stavljeno na teret podnijetim
optužnim predlogom.
Imajući u vidu činjenicu da je zastupnik ODT-a na glavnom pretresu odustao od
krivičnog gonjenja protiv okrivljene, sud je na osnovu člana 372 stav 1 tačka
1 ZKP-a donio presudu kojom se prema okrivljenoj optužba odbija.
Troškova krivičnog postupka nije bilo, a isti bi u slučaju da su postojali u
smislu odredbe člana 230 ZKP-a padali na teret budžetskih sredstava ovoga
suda.
Na osnovu svega izloženog, u smislu citiranih zakonskih odredbi odlučeno je
kao u izreci presude.
OSNOVNI SUD U NIKŠIĆU, dana 04.03.2013. godine.
Zapisničar  S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema
Iste preko ovog suda Višem sudu Podgorica