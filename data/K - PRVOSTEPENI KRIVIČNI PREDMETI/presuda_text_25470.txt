CRNA GORA
OSNOVNI SUD U NIKŠIĆU
K. br. 1055/2012
Dana 13.05.2013.godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje sudijskog pripravnika Raičević Ratka i Papović Budimirke
kao zapisničara, rješavajući u krivičnom predmetu okrivljenog V.B., zbog
krivičnog djela samovlašće iz člana 384 stav 1 KZ, postupajući po optužnom
predlogu ODT Nikšić Kt.br. 860/12 od 12.12.2012.godine, nakon javnog glavnog
pretresa održanog dana 13.05.2013. godine, u prisustvu zastupnika ODT-a I.I. i
okrivljenog V.B., donio je i istog dana javno objavio
P R E S U D U
Okrivljeni:
V. B., od oca M. i majke M. rodjene R., rodjen ....godine u B. G.-BiH, sa
prebivalištem u N.,ulica E. zgrada H., državljanin Crne Gore, nezaposlen,
oženjen, otac troje djece, lošeg imovnog stanja, ranije neosudjivan
K r i v j e
Što je:
Neutvrdjenog dana u periodu od 24.08.2012.godine do 31.08.2012.godine, u N.,u
svom porodičnom stanu koji se nalazi u naselju H., svjestan svog djela čije je
izvršenje htio, samovlasno pribavio pravo za koje je smatrao da mu pripada, na
način što se, nakon što su dana 24.08.2012.godine ovlašćeni radnici
Elektrodistribucije Nikšić stan okrivljenog isključili sa niskonaponske mreže,
zbog neplaćenog duga na ime utrošene električne energije, isti samovlasno
priključio na niskonaponsku mrežu Elektrodistribucije Nikšić.
- čime je počinio krivično djelo samovlašće iz člana 384 stav 1 Krivičnog
zakonika,
- pa sud okrivljenom zbog izvršenja navedenog krivičnog djela primjenom
citiranih zakonskih odredbi, odredbi iz člana 4 stav 2, člana 42, 52, 53 i 54
KZ, kao i odredbi iz člana 226, 229 i člana 374 ZKP-a izriče
USLOVNU OSUDU
Sa kojom okrivljenom utvrdjuje kaznu zatvora u trajanju od 3 (slovima: tri)
mjeseca i istovremeno odredjuje da se navedena kazna neće izvršiti ukoliko
okrivljeni u roku od jedne godine od dana pravosnažnosti presude ne počini
novo krivično djelo.
Obavezuje se okrivljeni da na ime troškova krivičnog postupka plati novčani
iznos od 30,00 € u roku od 15 dana od dana pravosnažosti presude, pod
prijetnjom prinudnog izvršenja na na žiro račun Osnovnog suda u Nikšiću broj
832-152-32 i da sudu dostavi dokaz o izvršenoj uplati.
O b r a z l o ž e nj e
Osnovni državni tužilac u Nikšiću svojim optužnim predlogom Kt. br.860/12 od
12.12.2012.godine, stavio je na teret okrivljenom V.B.izvršenje krivičnog
djela samovlašće iz člana 384 stav 1 KZ, koje krivično djelo je činjenično
opisano u izreci presude. Zastupnik ODT-a I. I., koja je zastupala optužni akt
na glavnom pretresu, u svojoj završnoj riječi ostala je pri navodima
podnijetog optužnog akta i u konačnom predložila sudu da okrivljenog oglasi
krivim i osudi po zakonu.
Okrivljeni V. B. u svojoj odbrani datoj na glavnom pretresu, negirajući
izvršenje krivičnog djela koje mu je stavljeno na teret optužbom u bitnom je
naveo da sa svojom porodicom stanuje u stanu u zgradi H. koja se nalazi u
naselju H., koji stan mu je dodijeljen kao raseljenom licu, da zbog lošeg
imovnog stanja nije bio u mogućnosti da izmiruje račune za utrošenu električnu
energiju, zbog čega ima odredjeni dug prema Elektrodistribuciji Nikšić, zbog
kojeg duga su mu dana 24.08.2012.godine, ovlašćeni radnici Elektrodistribucije
Nikšić isključili električnu energiju u stanu, iako ih je on molio da to ne
čine i rekao im da će dug za utrošenu električnu energiju izmiriti čim bude u
mogućnosti da to učini. Dalje je istakao da nakon tog isključenja u njegovom
stanu čitavog dana nije bilo električne energije sve do večernjih časova, kada
je u stan došla električna energija, ali da njemu nije poznato ko je izvršio
priključenje njegovog stana na elektrodistributivnu mrežu, ali da je siguran
da on i članovi njegove porodice to nijesu učinili. Napomenuo je i da se
brojilo električne energije njegovog stana nalazi u ulazu zgrade, u posebnom
ormaru sa brojilima ostalih stanara zgrade i da taj ormar nije zaključan, tako
da je dostupan svim licima koja dolaze u ulaz zgrade.
U svojoj završnoj riječi okrivljeni je ostajući pri svojoj odbrani predložio
sudu da ga oslobodi od optužbe.
Sud je na glavnom pretresu u dokaznom postupku pročitao: zapisnike
Elektrodistribucije Nikšić o izvršenju naloga za obustavu snabdijevanja
električnom energijom broj 0011579 od 24.08.2012.godine i zapisnik broj
0013580 od 31.08.2012.godine,pročitao iskaz svjedoka Dj. D. dat u prethodnom
postupku i izvod iz kaznene evidencije za okrivljenog dat od MUP-a BiH –
Policijske postaje B. G., dok je sud odustao od saslušanja svjedoka B. P.,
radnika Elektrodistribucije Nikšić, smatrajući da je provedenim dokazima
utvrdjeno činjenično stanje, tako da bi saslušanje imenovanog svjedoka vodilo
bespotrebnom odugovlačenju predmetnog krivičnog postupka.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezu sa navodima optužbe i kazivanjem okrivljenog,
sud je na nesumnjiv način utvrdio da je okrivljeni V.B. počinio krivično djelo
stavljeno mu na teret optužbom i istog oglasio krivim i krivično-pravno
odgovornim iz sljedećih razloga:
Svjedok Dj.D. u svom iskazu naveo je da je kao radnik Elektrodistribucije
Nikšić dana 24.08.2012. godine, sa kolegom B. P., bio na terenu obavljajući
poslove isključenja sa mreže neurednih platiša i da su navedenog dana u
naselju H. zbog neplaćenog duga isključili sa niskonaponske mreže potrošača
V.B. na brojilu i da su dana 31.08.2012.godine dolaskom u ponovnu kontrolu
konstatovali da je brojilo imenovanog potrošača samovoljno priključeno na
mrežu. Dodao je i da su zapisnike o izvršenom isklučenju potrošača i kontroli
ostavili na ormaru gdje se nalaze brojila i da oni kao radnici
Elektrodistribucije nijesu u obavezi da obavještavaju potrošače o isključenju
sa niskonaponske mreže, jer su isti već bili upozoreni da će biti isključeni
sa mreže ukoliko ne plate dug za utrošenu električnu energiju u ostavljenom
roku.
Ovakvo kazivanje imenovanog svjedoka potvrdjeno je uvidom u zapisnik o
izvršenju naloga za obustavu snabdijevanja električnom energijom broj 0011579
od 24.08.2012.godine, u kojem je konstatovano da su zbog neplaćenog duga za
isporučenu energiju ovlašćeni radnici Elektrodistribucije Nikšić dana
24.08.2012.godine isključili okrivljenog kao potrošača na brojilu tipa A, broj
85338, dok je u zapisniku o izvršenju naloga za obustavu snabdijevanja
električnom energijom broj 0013580 od 31.08.2012.godine konstatovano da je
kontrolom izvršenom toga dana od strane radnika Elektrodistribucije utvrdjeno
da je potrošač samovoljno priključen na elektrodistributivnu mrežu.
Iz izvoda iz kazene evidencije izdatog na ime okrivljenog od starne MUP-a BiH-
Policijske postaje B. G., utvrdjeno je da okrivljeni V.B. nije ranije
osudjivan.
Na osnovu navedenih dokaza, sud je na nesumnjiv način utvrdio da su, zbog
neplaćenog duga za isporučenu energiju, ovlašćeni radnici Elektrodistribucije
Nikšić dana 24.08.2012.godine, u naselju H., isključili električnu energiju u
stanu okrivljenog V.B. kao potrošača, tako što su prekinuli dovod električne
energije na brojilu tipa A, broj 85338 i da su radnici Elektrodistribucije
Nikšić kontrolom izvršenom dana 31.08.2012.godine od strane radnika
Elektrodistribucije ustanovili da je brojilo koje mjeri potrošnju električne
energije u stanu okrivljenog samovoljno priključeno na elektrodistributivnu
mrežu, na osnovu kojih činjenica je sud izveo zaključak da je upravo
okrivljeni V.B., kao nosilac svog porodičnog domaćinstva i samim tim lice koje
ima konkretan interes da to učini izvršio predmetno priključenje električne
energije u svom porodičnom stanu, na osnovu kojeg zaključka je sud na
nesumnjiv način utvrdio da je okrivljeni V.B. neutvrđenog dana u periodu od
24.08.2012.godine do 31.08.2012.godine, u Nikšiću,u svom porodičnom stanu koji
se nalazi u naselju H.,svjestan svog djela čije je izvršenje htio, samovlasno
pribavio pravo za koje je smatrao da mu pripada, na način što se, nakon što su
ga dana 24.08.2012.godine ovlašćeni radnici Elektrodistribucije Nikšić
isključili sa niskonaponske mreže, zbog neplaćenog duga na ime utrošene
električne energije, samovlasno priključio na niskonaponsku mrežu
Elektrodistribucije Nikšić sa kojim radnjama je počinio krivično djelo
samovlašće iz člana 384 stav 1 Krivičnog Zakonika na način, u vrijeme i na
mjestu kako je to predstavljeno u izreci presude.
U tom pravcu sud je odbacio kao nelogičnu i usmjerenu na izbjegavanje krivično
pravne odgovornosti odbranu okrivljenog u dijelu u kome je okrivljeni naveo da
on i članovi njegove porodice nijesu izvršili samovoljno priključenje
električne energije u njegovom stanu i da ne zna ko je to mogao učiniti jer bi
po mišljenju suda bilo nelogično da za vrijeme dok je okrivljeni bio u svom
stanu neko treće lice sazna da je u stanu okrivljenog isklljučena elekrična
energija i po svom nahodjenju, nemajući pri tom nikakav ineteres da to učini,
brojilo koje mjeri potrošnju u stanu okrivljenog priključi na nisko naponsku
mrežu i na taj način omogući da intalacije u stanu okrivljenog dobiju
električnu energiju.
Prilikom ocjene subjektivnog odnosa prema izvršenom krivičnom djelu sud je
utvrdio da je okrivljeni prilikom izvršenja predmetnog krivičnog djela
postupao sa direktnim umišljajem, jer iz utvrdjenog činjeničnog stanja
proizilazi da je okrivljeni preduzimajući radnje bliže opisane u izreci
presude postupao sa očiglednom namjerom da na taj način samovlasno pribavi
pravo na snabdijevanje električnom energijom za koje smatra da mu pripada,
odakle nedvosmisleno proizilazi da je okrivljeni prilikom izvršenja predmetnog
krivičnog djela bio svjestan istog i htio njegovo izvršenje.
Prilikom donošenja odluke o krivičnoj sankciji okrivljenom sud je u smislu
člana 42 stav 1 KZ kao olakšavajuće okolnosti na strani okrivljenog našao
porodičnost–činjenicu da je okrivljeni otac troje djece,loše imovno prilike i
njegovu raniju neosudjivanost utvrdjenu uvidom u izvod iz kaznene evidencije,
dok otežavajućih okolnosti na strani okrivljenog po ocjeni suda nije bilo.
Cijeneći navedene olakšavajuće okolnosti sud je našao da se radi o osobito
olakšavajućim okolnostima i da prema okrivljenom radi ostvarivanja ciljeva
krivično-pravne zaštite društvenih vrijednosti nije nužno primijeniti kaznu i
istom na osnovu člana 53 i 54 KZ izrekao uslovnu osudu sa kojom je okrivljenom
utvrdio kaznu zatvora u trajanju od 3 mjeseca i istovremeno odredio da se ova
kazna neće izvršiti ukoliko okrivljeni u roku od jedne godine od dana
pravosnažnosti presude ne počini novo krivično djelo, smatrajući da će se i sa
prijetnjom izvršenja utvrdjene kazne zatvora, uz provjeru ponašanja
okrivljenog u roku od jedne godine na istog u dovoljnoj mjeri uticati da
ubuduće ne vrši nova krivična djela i da će se na taj način u ovom konkretnom
slučaju ostvariti svrha izricanja uslovnih osuda iz člana 52 stav 2 KZ, u
okviru opšte svrhe izricanja krivičnih sankcija iz člana 4 stav 2 KZ.
Odluku o troškovima krivičnog postupka sud je donio primjenom odredbi člana
226 stav 2 tačka 9 i člana 229 stav 1 ZKP-a i istom obavezao okrivljenog da na
ime troškova krivičnog postupka plati novčani iznos od 30,00 €, koji iznos je
odredjen imajući u vidu složenost predmeta, trajanje postupka i imovne prilike
okrivljenog.
Na osnovu svega izloženog, primjenom odredbi člana 374 ZKP-a odlučeno je kao u
izreci presude.
OSNOVNI SUD U NIKŠIĆU, dana 13.05.2012. godine Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA : Protiv ove presude dozvoljena je žalba u roku od 8 dana od dana
prijema iste
Preko ovog suda Višem sudu Podgorica