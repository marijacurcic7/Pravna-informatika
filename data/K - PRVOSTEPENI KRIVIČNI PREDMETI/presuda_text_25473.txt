CRNA GORA
OSNOVNI SUD U NIKŠIĆU
K.br.53/2013
Dana 25.04.2013.godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje sudijskog pripravnika Raičević Ratka i namještenika
Papović Budimirke, kao zapisničara, rješavajući u krivičnom predmetu
okrivljenog A.M., zbog krivičnog djela teško djelo protiv bezbjednosti javnog
saobraćaja iz člana 348 stav 3 u vezi sa člana 339 stav 3 u vezi stava 1 KZ,
postupajući po optužnom predlogu ODT Nikšić Kt. br.797/12 od
04.02.2013.godine, nakon javnog glavnog pretresa održanog dana 25.04.2013.
godine, u prisustvu zamjenika ODT-a P.Ž. i okrivljenog, donio je i istog dana
javno objavio
P R E S U D U
Okrivljeni:
A.M.,JMBG ... od oca R. i majke S. rodjene L., rodjen ...godine u N., sa
prebivalištem u N.–ulica K.broj ..., državljanin Crne Gore,po zanimanju
autoelektričar, nezaposlen, oženjen, otac troje djece, lošeg imovnog stanja,
ranije neosudjivan
K r i v j e
Što je:
Dana 08.10.2012.godine, oko 11:25 časova, u N., u ulici J., ne pridržavajući
se saobraćajnih propisa, upravljao svojim putničkim motornim vozilom marke VW
Polo, registarskih oznaka NK AE ... ,i time tako ugrozio saobraćaj da je doveo
u opasnost život i tijelo oštećenog maloljetnog G.P., na način što je, krećući
se navedenom ulicom iz pravca jezera K. u pravcu raskrsnice navedene ulice sa
ulicom H.P., brzinom od 55,5 km/h iako je na tom dijelu puta brzina kretanja
vozila ograničena na 50 km/h, iako je bio svjestan da postupa suprotno
saobraćajnim propisima i da tako može ugroziti saobraćaj da dovede u opasnost
život i tijelo oštećenog, ali je olako držao da do posljedice neće doći,
uslijed čega je vozeći ovako protivno odredbi člana 32 stav 1 ZOBS-a na
putevima prednjim dijelom svog vozila udario i na kolovoz oborio maloljetnog
G.P., koji je neoprezno prelazio kolovoz ulice J.sa lijeve prema desnoj strani
kolovoza gledano iz smjera kretanja putničkog motornog vozila marke VW Polo,
registarskih oznaka NK AE ... kojim vozilom je upravljao okrivljeni, kojom
prilikom je oštećeni mldb.G. P. zadobio teške tjelesne povrede u vidu
nagnječenja moždanog tkiva, prelom baze lobanje, krvarenje iz desnog uva i
pareze desnog nerva lica u povlačenju
- čime je izvršio krivično djelo teško djelo protiv bezbjednosti javnog
saobraćaja iz člana 348 stav 3 u vezi člana 339 stav 3 u vezi stava 1
Krivičnog Zakonika.
- pa sud okrivljenom zbog izvršenja navedenog krivičnog djela primjenom
citiranih zakonskih odredbi i odredbi iz člana 4 stav 2, člana 42 stav 1,
člana 52, 53 i 54 KZ, kao i odredbi iz člana 226, 229 stav 4 i člana 374 ZKP-a
izriče
USLOVNU OSUDU
Sa kojom okrivljenom utvrdjuje kaznu zatvora u trajanju od 3 ( slovima: tri )
mjeseca i istovremeno odredjuje da se navedena kazna neće izvršiti ukoliko
okrivljeni u roku od jedne godine od dana pravosnažnosti presude ne počini
novo krivično djelo.
Obavezuje se okrivljeni da na ime troškova krivičnog postupka plati novčani
iznos od 206,00 eura u roku od 15 dana od dana pravosnažosti presude, pod
prijetnjom prinudnog izvršenja na na žiro račun Osnovnog suda u Nikšiću broj
832-152-32 i da sudu dostavi dokaz o izvršenoj uplati.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br.797/12 od
04.02.2013. godine, stavio je na teret okrivljenom A.M. izvršenje krivičnog
djela teško djelo protiv bezbjednosti javnog saobraćaja iz člana 348 stav 3 u
vezi člana 339 stav 3 u vezi stava 1 KZ, koje krivično djelo je činjenično
opisano u izreci presude. Zamjenik ODT-a P.Ž., koji je zastupao optužni akt na
glavnom pretresu, u svojoj završnoj riječi, izjavio je da smatra da je u toku
postupka dokazano da je okrivljeni počinio krivično djelo koje mu je stavljeno
na teret optužbom i predložio sudu da okrivljenog za počinjeno krivično djelo
oglasi krivim i osudi po zakonu.
Okrivljeni A.M. u svojoj odbrani datoj na glavnom pretresu u bitnom je istakao
da se dana 08.10.2012.godine, u ranim poslijepodnevnim časovima, upravljajući
svojim putničkim motornim vozilom marke VW Polo, registarskih oznaka NK AE ...
kretao ulicom J., iz pravca jezera K. u pravcu H. P., brzinom koja nije bila
prevelika,negdje od 50 do 60 km/h i dok je prilazio dijelu ulice J. gdje se
nalazi kuća porodice G. vidio je tri putnička vozila parkirana ispred te kuće
sa lijeve strane kolovoza, gledano iz pravca kretanja vozila kojim je
upravljao i u jednom momentu dok je sa vozilom bio naspram kuće porodice G. iz
njihovog dvorišta je istrčao maloljetni G. P. i prelazeći kolovoz trčećim
korakom, sa lijeve na desnu stranu gledano iz smjera kretanja vozila kojim je
upravljao, došao ispred njegovog vozila, pri čemu je on pokušao da
aktiviranjem kočnice zaustavi svoje vozilo, ali da u tome nije uspio već je
došlo do kontakta izmedju vozila i maloljetnog pješaka, tako što je on pješaka
udario negdje otprilike sredinom prednjeg dijela svog vozila, od kog udarca je
pješak malo odbačen u visinu, a zatim pao na kolovoz. Dodao je da je kontakt
između njegovog vozila i dječaka bio na desnoj strani kolovoza, gledano iz
smjera kretanja njegovog vozila i da je nakon udara pješak pao na tu istu
desnu stranu kolovoza, da je on u periodu nakon ove saobraćajne nezgode otišao
kod porodice maloljetnog G.P. i da je maloljetnog G.P. obilazio dok je bio na
bolničkom liječenju i u P.i u N., a nakon toga i dok je bio na kućnom
liječenju. Istakao je da je njemu najvažnije da se maloljetni G. P. oporavio
od posledica navedene saobraćajne nezgode i da gotovo nema nikakvih posljedica
od povreda koje je zadobio u predmetnoj saobraćajnoj nezgodi.
U svojoj završnoj riječi okrivljeni je, ostajući pri svemu što je rekao pred
sudom, pitanje svoje krivično pravne odgovornosti ostavio na ocjenu sudu.
Sud je na glavnom pretresu u dokaznom postupku pročitao zapisnik o uvidjaju
Uprave policije CG PJ Nikšić Ku.br.542/2012 sačinjen dana 08.10.2012.godine,
izvršio uvid u skicu lica mjesta predmetne saobraćajne nezgode sačinjen od
strane ovlašćenih službenika Uprave policije CG–PJ Nikšić i fotodokumentaciju
broj 800/2012 od 04.10.2012.godine, na saglasan predlog stranaka pročitao
nalaz i mišljenje stalnog sudskog vještaka saobraćajne struke ing. T.P. i
nalaz i mišljenje stalnog sudskog vještaka medicinske struke dr. B. V. i
dopunu nalaza i mišljenja data od strane imenovanog vještaka medicinske
struke, neposredno saslušao zakonskog zastupnika maloljetnog G.P. njegovog oca
G. P. i pročitao izvod iz kaznene evidencije za okrivljenog dat od Uprave
policije CG – PJ Nikšić, dok je sud odustao od neposrednog saslušanja
oštećenog-svjedoka G.P., smatrajući da je kazivanjem okrivljenog i provedenim
dokazima do izvjesnosti utvrdjeno činjenično stanje, tako da bi saslušanje
oštećenog maloljetnika u svojstvu svjedoka vodilo bespotrebnom odugovlačenju
krivičnog postupka.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezi sa navodima optužbe i kazivanjem okrivljenog,
sud je na nesumnjiv način utvrdio da je okrivljeni A.M. počinio krivično djelo
koje mu je stavljeno na teret optužbom i istog oglasio krivim i krivično
pravno odgovornim sa sljedećih razloga:
Kazivanje okrivljenog u pogledu vremena i mjesta dešavanja predmetne
saobraćajne nezgode potvrdjeno je svim provedenim dokazima.
Naime, zapisnikom o uvidjaju Uprave policije RCG – PJ Nikšić Ku.br. 542/2012
od 08.10.2012.godine, skicom lica mjesta predmetne saobraćajne nezgode i
fotodokumentacijom broj 800/2012 od 04.10.2012. godine utvrdjeno je da je u
istoj učestovao okrivljeni A.M., kao vozač putničkog motornog vozila marke
''VW Polo '' reg.oznaka NK AE ..., da se predmetna saobraćajna nezgoda
dogodila na dijelu ulice J. u mjestu zvanom K., ispred trgovinske radnje K.,
da je kolovoz ove saobraćajnice od izgradjen od asfaltne podloge, bez udarnih
rupa i drugih oštećenja, da je površina kolovoza u vrijeme nastanka predmetne
nezgode bila suva, da je do nezgode došlo oko 11:25 časova, da je u vrijeme
vršenja uvidjaja putničko motorno vozilo marke VW Polo, reg.oznake NK AE ...
zatečeno na desnoj strani kolovoza ulice J., gledano iz pravca jezera K., da
je svojim prednjim dijelom okrenuto u pravcu ulice H.P. i zauzimalo takvu
poziciju gdje je rastojanje mjereno od prednjeg desnog točka putničkog
motornog vozila marke VW Polo do desne ivice kolovoza ulice J., gledano iz
pravca jezera K. u pravcu ulice H.P., iznosilo 0,60m, doke je rastojanje od
zadnjeg desnog točka putničkog motornog vozila marke VW Polo do iste ivice
kolovoza ulice J. iznosilo 0,30m, da se na desnoj strani kolovoza gledano iz
pravca jezera K. u pravcu ulice H. P., uočavao pravolinijski trag kočenja
vozila marke VW Polo, da je početak tragova kočenja desnih točkova vozila od
desne ivice kolovoza gledano iz istog smjera bio udaljen 0,60 m, dok su se
tragovi kočenja završavali iza zadnjih točkova vozila VW Polo u zaustavnoj
poziciji, pri čemu je trag kočenja kočenja desnih točkova vozila bio u dugačak
17,00 m, a trag kočenja lijevih točkova vozila u dužini od 16,80 m i da je na
kolovozu na 1,00 m udljenosti od prednjeg lijevog točka vozila marke VW Polo,
a na 2,40 m udaljenosti od desne ivice kolovoza gledano iz pravca jezera K. u
pravcu ulice H.P. nalazila lijeva sandala pješaka. Navedenim dokazima
utvrdjeno je i da se mjesto nastanka predmetne saobraćajne nezgode nalazi u
naseljenom mjestu, pri čemu na istom nije bilo postavljenih znakova
ograničenja brzine kretanja motronih vozila tako da je na mjestu nezgode
važilo opšte ograničenje brzine kretanja vozila u naseljenom mjestu do 50
km/h, dok su u zapisniku o uvidjaju konstatovani i lični podaci učesnika u
nezgodi i oštećenja na vozilu VW Polo registrarskih oznaka NK AE ....
Stalni sudski vještak saobraćajne struke T. P. u svom nalazu i mišljenju koji
je sud cijenio kao jasan, stručan i objektivan jer je isti dat po pravilima
struke i na osnovu materijalnih tragova čije je postojanje utvrdjeno
zapisnikom o uvidjaju, skicom lica mjesta i fotodokumentacijom, u bitnom je
naveo da je vozilo marke VW Polo koje se kretalo ulicom J. iz pravca jezera K.
u pravcu ulice H.P., u momentu reakcije vozača u vidu forsiranog kočenja
posjedovalo brzinu od oko 55,5 km/h, kada se maloljetni pješak prelazeći
kolovoz te ulice sa lijeve na desnu stranu gledano iz pravca jezera K. u
pravcu ulice H.P., pri čemu se vozilo marke VW Polo od mjesta kontakta sa
pješakom u momentu preduzimanja te radnje nalazilo na udaljenosti od 28,9 m, a
da bi u slučaju da se to vozilo kretalo brzinom do 50 km/h zaustavni put tog
vozila bio 26,3 m, odakle proizilazi da je do predmetne saobraćajne nezgode
došlo uslijed propusta u vožnji okrivljenog A. M., koji propust se ogleda u
tome što se okrivljeni upravljajući putničkim motornim vozilom marke VW Polo,
registarskih oznaka NK AE ..., kretao brzinom od oko 55,5 km/h, koja brzina
kretanja je bila iznad limita dozvoljene, jer se mjesto predmetne saobraćajne
nezgode nalazi u naseljenom mjestu, pri čemu nije postojao saobraćajni znak
ograničenja brzine kretanja motornih vozila tako da je važilo opšte
ograničenje brzine kretanja motornih vozila u naseljenom mjestu do 50 km/h,
što je produžilo dužinu zaustavnog puta u fazi zaustavljanja putničkog vozila,
s tim što bi okrivljeni kao vozač vozila marke VW Polo, pod uslovom da je
koristio brzinu kretanja vozilom u granicama dozvoljene brzine, dakle do 50
km/h, kod preduzetih radnji zaustavljanja uspio zaustaviti vozilo prije
kontakta sa tijelom maloljetnog pješaka.
Nalazom i mišljenjem sudskog vještaka medicinske struke dr. B.V. ,koji nalaz i
mišljenje je sud cijenio kao jasan,stručan i objektivan jer je isti dat po
pravilima struke i na osnovu vjerodostojne medicinske dokumentacije, utvrdjeno
je da je kritičnom prilikom oštećeni malodobni G. P. zadobio tešku tjelesnu
povredu koja se manifestovala u vidu potresa mozga i laku tjelesnu povredu u
vidu krvnog podliva u potiljačnom dijelu glave, dok je dopunom nalaza i
mišljenja imenovanog sudskog vještaka medicinske struke utvrdjeno da su
kritičnom prilikom kod malodobnog G.P. nastale teške tjelesna povrede u vidu
nagnječenja moždanog tkiva, preloma baze lobanje, krvarenja iz desnog uva i
pareze desnog nerva lica u povlačenju.
Zakonski zastupnik maloljetnog G.P. G. P.1 na glavnom pretresu u bitnom je
istakao da je dana 08.10.2012.godine,u prijepodnevnim časovima došlo do
saobraćajne nezgode ispred njegove porodične kuće u ulici J. u kojoj je
povrijedjen njegov osmogodišnji sin P., tako što ga je vozilom udario njihov
komšija okrivljeni A.M., da on nije bio očevidac navedene saobraćajne nezgode
tako da o načinu na koji se ista desila ne može ništa da kaže, da je u
predmetnoj saobraćajnoj nezgodi njegov sin P. zadobio više povreda od kojih su
neke bile i teže prirode ali se od tih povreda u potpunosti oporavio tako da
te povrede na P. nijesu ostavile nikakve posljedice, kao i da se nakon
nastanka nezgode okrivljeni A. prema P. i prema ostalim članovima njegove
porodice odnosio vrlo korektno i u više navrata je obilazio P. i stalno se
interesovao za njegovo zdravlje i oporavak, iz kog razloga se on kao zakonski
zastupnik oštećenog maloljetnika ne pridružuje krivičnom gonjenju protiv
okrivljenog i prema okrivljenom ne ispostavlja imovinsko pravni zahtjev.
Na osnovu navedenih činjenica utvrdjenih kazivanjem okrivljenog i provedenim
dokazima, prvenstveno na osnovu nalaza i mišljenja vještaka saobraćajne struke
T.P. koji je sud u cjelosti prihvatio a u kojem je imenovani vještak naveo da
je do predmetne saobraćajne nezgode došlo uslijed propusta u vožnji
okrivljenog A. M., koji propust se ogleda u tome što se okrivljeni
upravljajući putničkim motornim vozilom marke VW Polo, registarskih oznaka NK
AE ..., kretao brzinom od oko 55,5 km/h, koja brzina kretanja je bila iznad
limita dozvoljene, jer se mjesto predmetne saobraćajne nezgode nalazi u
naseljenom mjestu, pri čemu nije postojao saobraćajni znak ograničenja brzine
kretanja motornih vozila tako da je važilo opšte ograničenje brzine kretanja
motornih vozila u naseljenom mjestu do 50 km/h, što je produžilo dužinu
zaustavnog puta u fazi zaustavljanja putničkog vozila, s tim što bi okrivljeni
kao vozač vozila marke VW Polo, pod uslovom da je koristio brzinu kretanja
vozilom u granicama dozvoljene brzine, dakle do 50 km/h, kod preduzetih radnji
zaustavljanja uspio zaustaviti vozilo prije kontakta sa tijelom maloljetnog
pješaka, sud je na nesumnjiv način utvrdio da je okrivljeni A.M. dana
08.10.2012.godine, oko 11:25 časova, u N., u ulici J., ne pridržavajući se
saobraćajnih propisa, upravljao svojim putničkim motornim vozilom marke VW
Polo, registarskih oznaka NK AE ... i time tako ugrozio saobraćaj da je doveo
u opasnost život i tijelo oštećenog maloljetnog G.P., na način što je, krećući
se navedenom ulicom iz pravca jezera K. u pravcu raskrsnice navedene ulice sa
ulicom H.P., brzinom od 55,5 km/h iako je na tom dijelu puta brzina kretanja
vozila ograničena na 50 km/h, iako je bio svjestan da postupa suprotno
saobraćajnim propisima i da tako može ugroziti saobraćaj da dovede u opasnost
život i tijelo oštećenog, ali je olako držao da do posljedice neće doći,
uslijed čega je vozeći ovako protivno odredbi člana 32 stav 1 ZOBS-a na
putevima prednjim dijelom svog vozila udario i na kolovoz oborio maloljetnog
G.P., koji je neoprezno prelazio kolovoz ulice J. sa lijeve prema desnoj
strani kolovoza gledano iz smjera kretanja putničkog motornog vozila marke VW
Polo, registarskih oznaka NK AE ... kojim vozilom je upravljao okrivljeni,
kojom prilikom je oštećeni mldb.G. P. zadobio teške tjelesne povrede u vidu
nagnječenja moždanog tkiva, prelom baze lobanje, krvarenje iz desnog uva i
pareze desnog nerva lica u povlačenju, kojim radnjama je okrivljeni počinio
krivično djelo teško djelo protiv bezbjednosti javnog saobraćaja iz člana 348
stav 3 u vezi člana 339 stav 3 u vezi stava 1 KZ na način, u vrijeme i na
mjestu kako je to predstavljeno u izreci presude.
Cijeneći subjektivni odnos okrivljenog prema izvršenom krivičnom djelu sud je
utvrdio da je okrivljeni prilikom izvršenja djela postupao sa svjesnim
nehatom, jer iz utvrdjenog činjeničnog stanja proizilazi da je okrivljeni bio
svjestan da upravljajući vozilom na način opisan u izreci presude postupa
suprotno odrebama ZOBS-a na putevima, odnosno odredbi člana 32 stav 1 ZOBS-a
na putevima, kojom je propisano da na putu u naselju vozač ne smije da se
kreće brzinom većom od 50 km/h, odnosno brzinom većom od brzine dozvoljene
postavljenim saobraćajnim znakom za cijelo naeselje ili njegov dio i da
postupajući na taj način može ugroziti živote ili imovinu ostalih učesnika u
javnom saobraćaju, ali je očigledno oalko držao da do toga neće doći ili da će
biti u mogućnosti da spriječi nastanak inkriminisane posljedice.
Prilikom donošenja odluke o krivičnoj sankciji okrivljenom sud je u smislu
člana 42 stav 1 KZ kao olakšavajuće okolnosti na strani okrivljenog našao
njegove porodične prilike, činjenicu da je okrivljeni oženjen i otac troje
maloljetne djece, njegove loše materijalne prilike, činjenicu da se zakonski
zastupnik oštećenog maloljetnika nije pridružio krivičnom gonjenju protiv
okrivljenog i raniju neosudjivanost okrivljenog utvrdjenu uvidom u izvod iz
kaznene evidencije za okrivljenog, dok otežavajućih okolnosti na strani
okrivljenog po ocjeni suda nije bilo. Cijeneći navedene olakšavajuće okolnosti
sud je našao da se radi o osobito olakšavajućim okolnostima i da prema
okrivljenom radi ostvarivanja ciljeva krivično-pravne zaštite društvenih
vrijednosti nije nužno primijeniti kaznu i istom na osnovu člana 53 i 54 KZ
izrekao uslovnu osudu sa kojom je okrivljenom utvrdio kaznu zatvora u trajanju
od 3 mjeseca i istovremeno odredio da se ova kazna neće izvršiti ukoliko
okrivljeni u roku od jedne godine od dana pravosnažnosti presude ne počini
novo krivično djelo, smatrajući da će se i sa prijetnjom izvršenja utvrdjene
kazne zatvora, uz provjeru ponašanja okrivljenog u roku od jedne godine, na
istog u dovoljnoj mjeri uticati da ubuduće ne vrši nova krivična djela i da će
se na taj način u ovom konkretnom slučaju ostvariti svrha izricanja uslovnih
osuda iz člana 52 stav 2 KZ, u okviru opšte svrhe izricanja krivičnih sankcija
iz člana 4 stav 2 KZ.
Odluku o troškovima krivičnog postupka sud je donio primjenom odredbi člana
226 i člana 229 ZKP-a i istom okrivljenog obavezao da na ime troškova
krivičnog postupka plati iznos od 206,00 eura, od čega se iznos od 88,00 eura
odnosi na ime nagrade vještaku saobraćajne struke za dati nalaz i mišljenje,
iznos od 88,00 eura na ime nagrade vještaku medicinske struke za dati nalaz i
mišljenje i dopunu istog, do se iznos od 30,00 eura odnosi na ime paušala kao
dijela troškova krivičnog postupka koji iznos je odredjen imajući u vidu
trajanje postupka, složenost predmeta i imovne prilike okrivljenog.
Na osnovu svega izloženog, primjenom člana 374 ZKP-a odlučeno je kao u izreci
presude.
OSNOVNI SUD U NIKŠIĆU, dana 25.04.2013.godine.
Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema
Iste preko ovog suda Višem sudu Podgorica