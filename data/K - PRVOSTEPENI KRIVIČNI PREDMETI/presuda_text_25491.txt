CRNA GORA
OSNOVNI SUD U N.
K. br. 64/2013
Dana 17.04.2013.godine
U IME CRNE GORE
OSNOVNI SUD U N., kao prvostepeni krivični, sudija pojedinac Djuričković Igor,
uz sudjelovanje sudijskog pripravnika Raičević Ratka i namještenika Papović
Budimirke kao zapisničara, rješavajući u krivičnom predmetu okrivljenog K.D.,
zbog produženog krivičnog djela sitna kradja, prevara ili utaja iz člana 246
stav 2 u vezi stava 1 KZ u vezi člana 49 KZ, postupajući po optužnom predlogu
ODT Nikšić Kt.br.6/13 od 28.01.2013.godine, nakon javnog glavnog pretresa
održanog dana 15.04.2013.godine, u prisustvu zastupnika ODT-a I. I. i
optuženog, donio je i dana 17.04.2013.godine javno objavio
P R E S U D U
Okrivljeni:
K.D., od oca M. i majke M. rodjene O., rodjen ...godine u N., sa prebivalištem
u N. – ul.S.S. bb, državljanin Crne Gore, nezaposlen, oženjen-otac jednog
djeteta, lošeg imovnog stanja, ranije osudjivan presudama Osnovnog suda u N.
K.br.212/06 od 11.01.2007.godine, zbog krivičnog djela iz člana 412 stav 2 u
vezi stava 1 KZ, na kaznu zatvora u trajanju od 4 mjeseca, K.br.168/09 od
20.03.2009.godine, zbog krivičnog djela iz člana 339 stav 3 u vezi stava 1 KZ
na plaćanje novčane kazne u iznosu od 600,00 eura i presudom Višeg suda u
Podgorici K.br.157/09 od 10.02.2011.godine zbog krivičnog djela iz člana 300
stav 1 KZ na kaznu zatvora u trajanju od 6 mjeseci
K r i v j e
Što je:
1. Dana 03.09.2012 godine, u N., iz marketa A. S., koji se nalazi u ulici S.
bb, svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura, oduzeo 2
flaše alkoholnog pića K., u ukupnoj vrijednosti od 25,70 eura, vlasništvo
preduzeća A. DOO,
2. Dana 06.09.2012. godine, u N., iz marketa A. S., koji se nalazi u ulici S.
bb, svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura, oduzeo 2
flaše alkoholnog pića P. u ukupnoj vrijednosti od 24, 40 eura, vlasništvo
preduzeća A. DOO,
3. Dana 14.09.2012. godine, u N. ,iz marketa A.-K., koji se nalazi u ulici
Nj. broj .., svjestan svog djela čije je izvršenje htio, u namjeri da sebi
pribavi protivpravnu imovinsku korist u vrijednosti manjoj od 150,00 eura,
oduzeo flašu alkoholnog pića K., u vrijednosti 12,85 eura i flašu alkoholnog
pića P., u vrijednosti od 12,20 eura, sve u ukupnoj vrijednosti od 25,05 eura,
vlasništvo preduzeća A. DOO,
¸ 4. Dana 15.09.2012. godine, u N., iz marketa A.-K., koji se nalazi u ulici
Nj. broj ... svjestan svog djela čije je izvršenje htio, u namjeri da sebi
pribavi protivpravnu imovinsku korist u vrijednosti manjoj od 150,00 eura,
oduzeo 2 flaše alkoholnog pića K., u ukupnoj vrijednosti od 25,70 eura,
vlasništvo preduzeća A. DOO,
5. Dana 20.09.2012 godine, u N., iz marketa R., koji se nalazi u ulici Nj.
broj ..., svjestan svog djela čije je izvršenje htio, u namjeri da sebi
pribavi protivpravnu imovinsku korist u vrijednosti manjoj od 150,00 eura,
oduzeo 2 flaše alkoholnog pića K., u ukupnoj vrijednosti od 26,98 eura,
vlasništvo preduzeća M. DOO P. ,
6. Dana 25.09.2012 godine, u N., iz marketa R., koji se nalazi u ulici Nj.
broj .., svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura, oduzeo 2
flaše alkoholnog pića K., u ukupnoj vrijednosti od 26,98 eura, vlasništvo
preduzeća M.DOO P.,
7. Dana 03.11.2012. godine, u N., iz marketa A.-R., koji se nalazi u ulici R.
bb, svjestan svog djela čije je izvršenje htio, u namjeri da sebi pribavi
protrivpravnu imovinsku korist u vrijednosti manjoj od 150,00 eura, oduzeo 2
flaše alkoholnog pića K., u ukupnoj vrijednosti 25,70 eura, vlasništvo
preduzeća A. DOO,
8. Dana 13.11.2012. godine, u N., iz marketa A.-R., koji se nalazi u ulici R.
bb, svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura, oduzeo 2
flaše alkoholnog pića K., u ukupnoj vrijednosti 25,70 eura, vlasništvo
preduzeća A. DOO,
9. Dana 20.11.2012. godine, u N., iz marketa A.-R., koji se nalazi u ulici R.
bb, svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura, oduzeo
flašu alkoholnog pića K., u vrijednosti 12,85 eura i flašu alkoholnog pića P.,
u vrijednosti od 12,20 eura, u ukupnoj vrijednosti od 25,05 eura, vlasništvo
preduzeća A. DOO,
10. Dana 29.11.2012. godine, u N., iz marketa R. –C., koji se nalazi u ulici
P.P. bb, svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura, oduzeo 2
flaše alkoholnog pića P., u ukupnoj vrijednosti od 26,98 eura, vlasništvo
preduzeća M.DOO P.,
11. Dana 01.12.2012. godine, u N., iz marketa A.-K., koji se nalazi u ulici
Nj. broj 18, svjestan svog djela čije je izvršenje htio, u namjeri da sebi
pribavi protivpravnu imovinsku korist u vrijednosti manjoj od 150,00 eura,
oduzeo 2 flaše alkoholnog pića P., u ukupnoj vrijednsoti od 24,40 eura,
vlasništvo preduzeća A. DOO,
12. Dana 03.12.2012. godine, u N., iz marketa R.-C. koji se nalazi u ulici
P.P. bb, svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura, oduzeo 2
flaše alkoholnog pića K., u ukupnoj vrijednosti od 26,98 eura, vlasništvo
preduzeća M. DOO P.,
13. Dana 10.12.2012. godine, u N., iz marketa A.-R., koji se nalazi u ulici
R. bb, svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura, oduzeo 2
flaše alkoholnog pića P., u ukupnoj vrijednosti od 24, 40 eura, vlasništvo
preduzeća A. DOO,
14. Dana 12.12.2012. godine u N., iz marketa A. K., koji se nalazi u ulici
Nj. broj.., svjestan svog djela čije je izvršenje htio, u namjeri da sebi
pribavi protivpravnu imovinsku korist u vrijednosti manjoj od 150,00 eura,
oduzeo 2 flaše alkoholnog pića K., u ukupnoj vrijednosti od 25,70 eura,
vlasništvo preduzeća A. DOO,
15. Dana 17.12.2012. godine, u N., iz marketa A.-R., koji se nalazi u ulici
R. bb, svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura, oduzeo 2
flaše alkoholnog pića K., u ukupnoj vrijednosti od 25,70 eura, vlasništvo
preduzeća A. DOO,
16. Dana 19.12.2012. godine, u N. iz marketa A.-K., koji se nalazi u ulici
Nj. broj .., svjestan svog djela čije je izvršenje htio, u namjeri da sebi
pribavi protivpravnu imovinsku korist u vrijednosti manjoj od 150,00 eura,
oduzeo 2 flaše alkoholnog pića K., u ukupnoj vijednosti od 25,70 eura,
vlasništvo preduzeća A. DOO,
17. Dana 23.12.2012. godine u N., iz marketa A.-R., koji se nalazi u ulici R.
bb, svjestan svog djela čije je izvršenje htio, u namjeri da sebi pribavi
protivpravnu imovinsku korist u vrijednosti manjoj od 150,00 eura oduzeo 2
flaše alkoholnog pića P., u ukupnoj vrijednosti od 24,40 eura, vlasništvo
preduzeća A. DOO,
- čime je počinio produženo krivično djelo sitna kradja, utaja i prevara iz
člana 246 stav 2 u vezi stava 1 Krivičnog zakonika u vezi člana 49 Krivičnog
zakonika
- pa sud okrivljenom zbog izvršenja navedenog krivičnog djela primjenom
citiranih zakonskih odredbi , odredbi iz člana 4, stav 2, člana 32, 36 i člana
42 KZ , kao i odredbi iz člana 226 , 229 i 374 ZKP-a
O S U D J U J E
Na kaznu zatvora u trajanju od 3 (slovima: tri) mjeseca, koju kaznu je
okrivljeni dužan izdržati nakon pravosnažnosti presude.
Obavezuje se okrivljeni da na ime paušala kao dijela troškova krivičnog
postupka plati novčani iznos od 50,00 u roku od 15 dana od dana pravosnažnosti
prersude pod prijetnjom prinudnog izvršenja na žiro račun Osnovnog suda u N.
broj 832-152-32 i da sudu dostavi dokaz o izvršenoj uplati.
O b r a z l o ž e nj e
Osnovni državni tužilac u N. svojim optužnim predlogom Kt. br.6/13 od
28.01.2013.godine, stavio je na teret okrivljenom K.D. izvršenje produženog
krivičnog djela sitna kradja, prevara i utaja iz člana 246 stav 2 u vezi stava
1 KZ u vezi člana 49 KZ, koje krivično djelo je činjenično opisano u izreci
presude. Zastupnik ODT-a I. Ivana, koja je zastupala optužni akt na glavnom
pretresu, u svojoj završnoj riječi ostala je pri navodima podnijetog optužnog
akta i u konačnom predložila sudu da okrivljenog za počinjeno krivično djelo
oglasi krivim i osudi po zakonu.
Okrivljeni K.D. na glavnom pretresu priznao je izvršenje produženog krivičnog
djela stavljenog mu na teret optužbom i u bitnom istakao da je dana
23.12.2012. godine, u poslijepodnevnim časovima otišao u prodavnicu A., koja
se nalazi u naselju R., kako bi nešto kupio i kada je ušao u tu prodavnicu
uzeo je korpu i u nju stavio neke sitnice i tom prilikom je uzeo i dvije flaše
alkoholnog pića marke P., od po jedan litar i takodje ih stavio u korpu, a
prije nego sto je došao do kase iskoristio je nepažnju radnika zaposlenih u
toj prodavnici i te dvije flaše alkoholnog pića P. sakrio ispod jakne i
prilikom izlaska iz prodavnice platio one sitnice iz korpe, a pošto radnica na
kasi nije primjetila da je sakrio one dvije flaše P. ispod jakne uspio ih je
iznijeti iz prodvnice da to niko ne vidi, da bi kasnije istog dana otisao u
diskont pića koji se nalazi na bulevaru V. M. u kome je zatekao prodavačicu i
jednog covjeka za koga je pretpostavio da je vlasnik tog diskonta, a kome nije
znao ime i ponudio mu na prodaju te dvije flaše alkoholnog pića P., na šta ga
je taj čovjek pitao kako je nabavio ta pića, a on odgovorio da ih je uzeo iz
svoje kuće, nakon čega je taj čovjek od njega kupio te dvije flaše P. za iznos
od 15,00 eura. Dalje je naveo da se ne sjeća tačno koji je datum bio, ali da
se sjeća da je to bilo otprilike nedelju dana prije nego što je oduzeo dvije
flaše P. iz prodvnice A. locirane u R., kada je on iz te prodvnicu oduzeo
dvije flaše alkoholnog pića marke K. i tog istog dana to piće prodao u istom
diskontu i istom čovjeku za iznos od 15,00 eura. Istakao je i da je dana
10.12.2012. godine na isti način iz prodvnice A. u R. oduzeo dvije flaše
alkoholnog pića P., zapremine od jedan litar i da je dana 20.11.2012. godine
uzeo je na isti način uzeo i jednu flašu alkoholnog pića P. i jednu flašu
alkoholnog pića K., s tim što je dvije flaše alkoholnog pića P., koje je
oduzeo dana 10.12.2012. godine prodao istom onom licu u diskontu koji se
nalazi na bulevaru V.M. za iznos od 15,00 eura, kojem licu je prodao i jednu
flašu alkoholnog pića P. i jednu flašu alkohonog pića K. koje je oduzeo iz
prodavnice A. locirane u R. dana 20.11.2012. godine i to takodje za iznos od
15,00 eura. Naveo je i da je sredinom mjeseca novembra 2012. godine iz te iste
prodvnice A., locirane u R. na isti način oduzeo dvije flaše alkoholnog pića
K., koje je kasnije prodao u jednom diskontu koji se nalazi preko puta OŠ
“L.S.” za ukupan iznos 15,00 eura, i da se sjeća da su tada kada je prodao to
piće u tom diskontu u istom bili prisutni jedna prodavačica i jedan radnik,
koji su telefonom pozvali nekoga da pitaju mogu li kupiti piće i pošto im je
to lice sa kojim su razgovarali to odobrilo, on im je prodapo te dvije flaše
alkoholnog pića K., za ukupan iznos od 15,00 eura, pri čemu ga nijesu pitali
odakle mu to piće niti im je on to govorio. Dalje je istakao da je početkom
mjeseca novembra 2012.godine na isti način iz prodavnice A. koja se nalazi u
R. odzeo dvije flaše alkoholnog pića K., koje je kasnije prodao u diskontu
pića koji se nalazi preko puta OŠ L.S., za ukupan iznos od 15,00 eura i da su
tom prilikom u tom diskontu bila ista ona prodavačica i radnik kao i
prethodnog puta i da su ponovo telefonom pozvali nekoga, pretpostavlja
vlasnika diskonta, da ga pitaju hoće li od njega otkupiti piće i da se ne
sjeća se da li su ga tada pitali odakle mu to piće, ali da je siguran da im
nije rekao da je to piće prethodno ukrao iz prodvnice A.. Istakao je i da je u
mjesecu decembru 2012.godine oduzeo dvije flaše pića K., iz prodavnice A. koja
se nalazi preko puta zgrade N. p., što je uradio na isti način kao što je piće
uzimao iz prodvnice A. u R., tj. sakrivao bi ga ispod jakne, a na kasi plaćao
sitnice koje je prethodno stavio u korpu, pa prodavačice nijesu primijetile
piće koje je iznio iz prodvnice, nakon čega je piće prodao u diskontu preko
puta OŠ L.S. za ukupan iznos od 15,00 eura, kojom prilikom nije rekao da je
piće ukrao, a da se ne sjeća da li su tada u tom diskontu bili isti oni
radnici koji su bili i prethodnog puta, ali da su radnici koji su bili
prisutni u tom diskontu nekoga zvali telefonom i pitali ga mogu li od njega da
otkupe piće. Naveo je i da je negdje sredinom decembra mjeseca 2012. godine na
isti način iz prodavnice A. koja se nalazi preko puta zgrade N.p. , ponovo
oduzeo dvije flaše alkoholnog pića K., koje je zatim na isti način prodao u
diskontu pića preko puta OŠ L.S. za ukupan iznos od 15,00 eura. Takodje je
istakao da je početkom decembra mjeseca 2012. godine iz prodavnice A., koja se
nalazi preko puta zgrade N. p., na isti način, oduzeo dvije flaše alkoholnog
pića P., koje je zatim prodao u diskontu pića preko puta OŠ L.S., za ukupan
iznos od 15,00 eura, da su i tom radnici tog diskonta nekoga zvali telefonom i
pitali ga mogu li od njega da otkupe piće i da se ne sjeća da li su ga pitali
odakle mu piće i da je, ukoliko jesu, sigurno rekao da je piće donio od kuće
jer u suprotnom ga ne bi otkupili od njega. Dalje je istakao da je jednog dana
sredinom septembra 2012. godine na isti način iz prodavnice A., koja se nalazi
preko puta zgrade N. p., oduzeo dvije flaše alkoholnog pića K., koje je zatim
na isti način prodao u diskontu pića preko puta OŠ L.S., za ukupan iznoso
15,00 eura,a da je u istom periodu, dakle tokom septembra mjeseca 2012 godine
iz prodavnice A., koja se nalazi preko puta zgrade N. p., oduzeo jednu flašu
alkoholnog pića P. i jednu flašu pića K., koje je zatim na isti način prodao u
diskontu pića lociranom preko puta OŠ L.S., za ukupan iznos od 15,00 eura.
Dalje je istakao da je, početkom mjeseca septembra 2012. godine, iz prodavnice
A., koja se nalazi preko puta fabrike Ž. AD, oduzeo dvije flaše alkoholnog
pića K., zapremine od 1 litra, na način što je uzeo korpu u koju je stavio
nekoliko sitnica i dvije flaše navedenog pića, kojom prilikom je iskoristio
nepažnju radnika i flaše sa pićem sakrio ispod jakne, pa prilikom plaćanja
radnica na kasi nije primijetila piće sakriveno ispod jakne, pa je uspio da
piće iznese iz prodavnice i prrodao. u diskontu pića preko puta OŠ L.S., za
ukupan iznos 15,00 eura. Istakao je i da je početkom septembra mjeseca 2012.
godine, par dana kasnije, na isti način iz iste pR.vnice A. ponovo oduzeo
dvije flaše alkoholnog pića P., koje je zatim na isti način prodao u diskontu
pića preko puta OŠ L.S., za ukupan iznos od 15,00 eura. Dalje je istakao i da
je jednog dana početkom decembra mjeseca 2012. godine na isti način iz
prodavnice R., koja se nalazi pored pijace, oduzeo dvije flaše pića koje je
zatim na isti način prodao u diskontu pića preko puta O.Š. “L.S.” za 15,00
eura, te da je iz pomenute prodavnice i jednog dana krajem novembra mjeseca
2012. godine na isti način oduzeo dvije flaše alkoholnog pića P., koje je
zatim na isti način prodao u diskontu pića preko puta OŠ L.S., za ukupan iznos
od 15,00 eura. Dalje je istakao da je krajem septembra 2012. godine na isti
način iz prodavnice R., koja se nalazi u prizemlju robne kuće N, oduzeo na
isti način dvije flaše alkoholnog pića K., koje je zatim na isti način prodao
u diskontu pića koji se nalazi preko puta OŠ L.S., za ukupan iznos od 15,00
eura. Takodje je istakao da je jednog dana krajem septembra mjeseca 2012.
godine, na isti način i iz iste prodavnice R., oduzeo dvije flaše alkoholnog
pića K., koje je zatim na isti način prodao u diskontu pića koji se nalazi
preko puta OŠ L.S., za ukupan iznos od 15,00 eura. Dodao je i da je sve
predmetne kradje alkoholnih pića iz prodajjnih objekata vršio uglavnom u
poslijepodnevnim satima i da je ukradeno piće obično istog dana i prodavao,
kao i da su radnici diskonta pića koji se nalazi preko puta OŠ L.S. u kojem je
u velikoj prodavao ukradeno piće, uvijek telefonskim putem pozivali nekog, po
njegovoj pretpostavci vlasnika diskonta i pitali ga mogu li od njega da otkupe
piće. Takodje je istakao da je sve predmetne kradje alkoholnih pića počinio
jer je u teškoj materijalnoj situaciji jer je nezaposlen, a živi u porodičnoj
zajednici sa suprugom, sinom koji je vrijeme dešavanja kritičnih dogadaja bio
novorodjenče, majkom, bratom, sestrom i sestrićem i da se on i svi nabrojani
članovi njegove porodične zajednice izdržavaju od penzije njegove majke i
socijalnih primanja njegovog brata, koji je bolestan i nesposoban za rad.
U svojoj završnoj riječi okrivljeni je, ostajući pri datom priznanju, izrazio
kajanje zbog izvršenja predmetnog krivičnog djela i predložio sudu da ga što
je moguće blaže kazni.
Sud je na glavnom pretresu u dokaznom postupku na saglasan predlog stranaka
pročitao iskaze svjedoka B.D. i V.P.date u prethodnom postupku, pročitao
potvrde o privremenom oduzimanju predmeta od lica B.D. i V. Paja izdate od
Uprave policije CG PJ Nikšić dana 27.12.2012.godine, izvršio uvid u video
zapis objekta prodavnica R.-Robna kuća N.označenog u spisima prethodnog
postupka pod Ku.br.575, pročitao dopise preduzeća A. od 26.12.2012.godine i
27.12.2012.godine i dopise preduzeća M. CD DOO P. Market N.i Market R. K.N. i
pročitao izvod iz kaznene evidencije za okrivljenog dat od Uprave policije
Crne Gore – PJ Nikšić.
Analizirajući provedene dokaze, pojedinačno i u njihovoj povezanosti, dovodeći
ih u vezu sa navodima optužbe i priznanjem okrivljenog, sud je na nesumnjiv
način utvrdio da je okrivljeni K.D. počinio produženo krivično djelo koje mu
je stavljeno na teret optužbom i istog oglasio krivim i krivično-pravno
odgovornim iz sljedećih razloga:
Svjedok B. D. u svom iskazu u bitnom je naveo da je zaposlen u diskontu pića
K.DOO, koji se nalazi u ulici V. M.a tačnije na raskrsnici pomenute ulice sa
ulicom S. K., a čiji je vlasnik njegov brat Z., da u tom diskontu obavlja
poslove utovara i istovara robe i razvoženja robe po narudžbi kupaca i da se
sjeća da je negdje tokom mjeseca novembra 2012.godine dok se nalazio u
diskontu, u isti došao okrivljeni K.D., koga je on tada prvi put vidio i koji
mu je tom prilikom ponudio litar alkoholnog pića na prodaju, s tim da se
koliko se sjeća radilo o alkoholnom piću P., za koje mu je okrivljeni rekao da
mu je ostalo od slave i da bi ga prodao za iznos od 10,00 eura, nakon čega je
on tu flašu pića kupio od okrivljenog zbog povoljne cijene, ali nije sumnjao
da se radi o ukradenom piću. Takodje je istakao da je desetak dana nakon toga
okrivljeni K. ponovo došao u diskont, i ponudio mu na proda ju jednu flašu
alkoholnog pića K., po cijeni od 10 eura, koje piće je on takodje kupio od
okrivljenog, nakon čega okrivljenog više nije vidio. Istakao je da osim njega
u diskontu K. DOO rade još dvije radnice koje su prodavačice, a da mu nije
poznato da je okrivljeni ili bilo ko drugi prodavao piće radnicama, s obzirom
da je otkup pića od fizičkih lica i njegova prodaja u diskontu zabranjena, kao
i da mu nije poznato da li su prodavačice eventualno od okrivljenog kupovale
piće za svoje lične potrebe. Dalje je naveo da se, tokom dva puta kada je
okrivljeni dolazio sa namjerom da mu proda piće, nalazio ispred diskonta i
istovarao robu, iz kog razloga niko nije vidio da je piće kupio od
okrivljenog, koje je nakon kupovine odnio kući, a da su ga, tri ili četiri
dana prije Nove godine, pozvali iz policije i rekli mu da piće koje je otkupio
od okrivljenog donese u stanicu policije, kojom je prilikom saznao i ime
okrivljenog i zatim u stanicu policije odnio jednu flašu alkoholnog pića K. i
jednu flašu P., koje su službenici policije oduzeli od njega i o oduzimanju mu
izdali potvrdu koju je on bez primjedbi potpisao. Takođe je naveo da je
siguran da je od okrivljenog samo dva puta za svoje lične potrebe otkupio
alkoholna pića koja je naveo, kao i da prilikom kupovine nije sumnjao da je
piće ukradeno.
Svjedok V. P. u svom iskazu u bitnom je istakao da je vlasnik diskonta pića
R., koji se nalazi u ulici N.. T., preko puta OŠ L.S., da okrivljenog K.D.
poznaje od ranije, jer isti stanuje u naselju D., gdje je on ranije živio i da
je od okrivljenog u dva navrata kupio po jednu flašu pića, i to prvi put u
ljeto 2012. godine, da se ne sjeća se o kojem se piću radilo niti za koju je
cijenu isto otkupio, a da je drugi put od okrivljenog piće kupio za svoje
lične potrebe negdje početkom mjeseca decembra 2012. godine, i to dvije flaše
K.po cijeni od nešto manje od 20 eura, ali da se sjeća da mu je okrivljeni oba
puta rekao da mu je piće ostalo od svadbe i da mu je novac potreban kako bi
kupio gorivo. Istakao je da je na ovaj način htio da pomogne okrivljenom, jer
nije sumnjao da je piće ukradeno, te da ga u suprotnom ne bi kupio od
okrivljenog. Dalje je istakao da je desetak dana kasnije primio poziv iz
policije, kojom prilikom mu je objašnjeno da je piće koje je otkupio od
okrivljenog ukradeno, da je tada te dvije flaše alkoholnog pića K. koje je
otkupio od okrivljenog odnio u stanicu policije, gdje mu je to piće oduzeto i
da mu je tom prilikom izdata potvrda koju je bez primjedbi potpisao. Takodje
je istakao da su u njegovom diskontu zaposlene dvije radnice, za koje mu nije
poznato da su od bilo koga otkupljivale piće za svoje lične potrebe ili za
diskont i da im on to ne bi ni dozvolio, tako da nije tačno da su ga radnici
njegovog diskonta tokom druge polovine 2012. godine pozivali telefonom i
pitali da li mogu od nekog da otkupe piće i da im je on to dozvolio.
Na osnovu interpretiranih i ostalih provedenih dokaza sud je utvrdio sljedeće
činjenice:
Priznanje okrivljenog sud je cijenio kao istinito potpuno i jasno. Na
prihvatanje priznanja okrivljenog sud se pored činjenice da je okrivljeni sve
radnje predemtnog produženog krivičnog djela opisao odredjeno, detaljno i
ubjedljivo odlučio i zbog toga što je kazivanje okrivljenog u pogledu vremena
i mjesta izvšrnja radnji izvršenja predmetnog krivičnog djela potvrdjeno
dopisima oštećenih preduzeća A. DOO P. i M. DOO P., kao pravnog lica koje je
vlasnik lanca marketa R..
Naime, dopisima preduzeća preduzeća A. DOO od 26.12.2012.godine i
27.12.2012.godine utvrdjeno je da je dana 03.09.2012 godine, u N., iz marketa
A. S., koji se nalazi u ulici S. bb, preko puta fabrike Ž. AD, otudjeno 2
flaše alkoholnog pića K., u ukupnoj vrijednosti od 25,70 eura, dana
06.09.2012. godine, u N., iz marketa A. S., koji se nalazi u ulici S. bb,
preko puta fabrike Ž., otudjeno 2 flaše alkoholnog pića P., u ukupnoj
vrijednosti od 24,40 eura; dana 14.09.2012. godine, u N., iz marketa A.-K.,
koji se nalazi u ulici Nj. broj .., u blizini zgrade N. P., otudjena jedna
flaša alkoholnog pića K., u vrijednosti 12,85 eura i jedna flaša alkoholnog
pića P., u vrijednosti od 12,20 eura, sve u ukupnoj vrijednosti od 25,05 eura;
vlasništvo preduzeća A., dana 15.09.2012. godine, u N., iz marketa A.-K., koji
se nalazi u ulici Nj. broj ., u blizini zgrade N. P., otudjeno 2 flaše
alkoholnog pića K., u ukupnoj vrijednosti od 25,70 eura; dana 03.11.2012.
godine, u N., iz marketa A.-R., koji se nalazi u ulici R. bb, otudjeno 2 flaše
alkoholnog pića K., u ukupnoj vrijednosti od 25,70 eura, vlaništvo preduzeća
"A.; dana 13.11.2012. godine, u N. iz marketa A..R., koji se nalazi u ulici R.
bb, svjestan svog otudjeno 2 flaše alkoholnog pića "K." u ukupnoj vrijednosti
25,70 eura, vlasništvo preduzeća "A.; dana 20.11.2012. godine, u N., iz
marketa A.-R., koji se nalazi u ulici R. bb, otudjena jedna flaša alkoholnog
pića K., u vrijednosti 12,85 eura i jedna flaša alkoholnog pića P., u
vrijednosti od 12,20 eura, sve u ukupnoj vrijednosti od 25,05 eura; dana
01.12.2012. godine, u N., iz marketa A.-K., koji se nalazi u ulici Nj. broj .,
u blizini zgrade N. P.otudjeno 2 flaše alkoholnog pića P., u ukupnoj
vrijednsoti od 24,40 eura, vlasništvo preduzeća A., dana 10.12.2012. godine, u
N., iz marketa A.-R., koji se nalazi u ulici R. bb, otudjeno 2 flaše
alkoholnog pića P., u ukupnoj vrijednosti od 24, 40 eura, vlasništvo preduzeća
A., dana 12.12.2012. godine u N., iz marketa A. K., koji se nalazi u ulici Nj.
broj .., u blizini zgrade N. P., otudjeno 2 flaše alkoholnog pića K., u
ukupnoj vrijednosti od 25,70 eura, vlasništvo preduzeća A.; dana 17.12.2012.
godine, u N., iz marketa A.-R., koji se nalazi u ulici R. bb, otudjeno 2 flaše
alkoholnog pića K., u ukupnoj vrijednosti od 25,70 eura, vlasništvo preduzeća
A.; dana 19.12.2012. godine, u N. iz marketa A.-K., koji se nalazi u ulici Nj.
broj ., u blizini zgrade N. P., otudjeno 2 flaše alkoholnog pića K., u ukupnoj
vijednosti od 25,70 eura i dana 23.12.2012. godine u N., iz marketa A.-R.,
koji se nalazi u ulici R. bb, otudjeno 2 flaše alkoholnog pića P., u ukupnoj
vrijednosti od 24,40 eura.
Dopisima preduzeća M. DOO P., M. C. II Nikšić i Market R. K.N.utvrdjeno je da
je dana 20.09.2012 godine, u N., iz marketa R., koji se nalazi u ulici Nj.
broj .., u zgradi R. K. N., otudjeno 2 flaše alkoholnog pića K., u ukupnoj
vrijednosti od 26,98 eura; dana 25.09.2012 godine, u N., iz marketa R., koji
se nalazi u ulici Nj. ., u zgradi R.k. N. otudjeno 2 flaše alkoholnog pića K.,
u ukupnoj vrijednosti od 26,98 eura; dana 29.11.2012. godine, u N., iz marketa
R. –C., koji se nalazi u ulici P.P. bb, u blizini G.p. otudjeno 2 flaše
alkoholnog pića P., u ukupnoj vrijednosti od 26,98 eura; dana 03.12.2012.
godine, u N., iz marketa R.-C., koji se nalazi u ulici P.P. bb, u blizini G.p.
otudjeno 2 flaše alkoholnog pića K., u ukupnoj vrijednosti od 26,98 eura, što
je u dijelu otudjenja alkoholnih pića iz marketa R. koji se nalazi u zgradi
R.k.N.potvrdjeno i uvidom u video zapis sačinjen kamerama video nadzora tog
prodajnog objekta, na kojem video zapisu se vidi okrivljeni K.D. kao lice koje
odzima predmetne flaše sa alkoholnim pićima iz navedenog objekta.
Navedenim dopisima oštećenih preduzeća sud je utvrdio i vrijednost oduzetih
flaša alkoholnih pića P. i K. koje su navedne u izreci presude, imajući pri
tom u vidu činjenicu da su navedena alkoholna pića crnogorski proizvodi koji
su u širokoj upotrebi na crnogorskom tržištu, tako da se navedena alkoholna
pića nalaze u prodaji u gotovo svakom trgovinskom objektu na teritoriji Crne
Gore, iz kog razloga je njihova cijena opšte poznata činjenica svim
punoljetnim gradjanima Crne Gore, zbog čega u cilju utvdjivanja njihove
vrijednosti u predmetnom krivičnom postupku, po ocjeni suda nije bilo potrebno
odredjivati izradu nalaza i mišljenja od strane vještaka ekonomsko finansijske
struke.
Potvrdama o privremenom oduzimanju predmeta od lica B.D. i V. P. izdatim od
Uprave policije CG PJ Nikšić dana 27.12.2012.godine, utvrdjeno je da su
službenici Uprave policije od lica B.D. navedneog dana oduzeli jednu flašu
alkoholnog pića K. i jednu flašu alkoholnog pića P., a od lica V. P. oduzeli
dvije flaše alkoholnog pića K..
Na osnovu navedenih činjenica utvrdjenih kazivanjem okrivljenog i pismenim
dokazima u vidu dopisa oštećenih preduzeća A. DOO P. i M. DOO P., sud je na
nesumnjiv način utvrdio da je okrivljeni K. D. počinio produženo krivično
djelo sitna kradja, utaja i prevara iz člana 246 stav 2 u vezi stava 1
Krivičnog zakonika u vezi člana 49 Krivičnog zakonika na način, u vrijeme i na
mjestu kako je to predstavljeno u izreci presude. Dakle, okrivljeni K.D. je u
vremenskoj povezanosti, u vremenskom periodu od 03.09.2012.godine do
23.12.2009.godine počinio sedamnaest radnji izvršenja krivičnog djela sitna
kradja, prevara ili utaja iz člana 246 stav 1 KZ, koja predstavljaju cjelinu
zbog jedinstva mjesta izvršenja-činjenice da je okrivljeni sve radnje
izvršenja predmetnog produženog krivičnog djela počinio na teritoriji Opštine
Nikšić i jedinstvenog umišljaja učinioca, iz razloga što je sud prilikom
ocjene subjektivnog odnosa okrivljenog prema izvršenom krivičnom djelu utvrdio
da je okrivljeni prilikom izvršenja svih radnji predmetnog produženog
krivičnog djela postupao sa direktnim umišljajem, jer iz utvrdjenog
činjeničnog stanja proizilazi da je okrivljeni preduzimajući sve
inskriminisane radnje bliže opisane u izreci presude postupao sa očiglednom
namjerom da takvim svojim postupanjem sebi pribavi protivpravnu imovinsku
korist čija vrijednost ne prelazi iznos od 150,00 eura, odakle nedvosmisleno
proizilazi da je okrivljeni preduzimajući radnje bliže opisane u izreci
presude bio svjestan da na taj način čini predmetno krivično djelo i htio
njegovo izvršenje.
Prilikom donošenja odluke o krivici okrivoljenog sud je cijenio i iskaze
svjedoka B.D. i V.P. u dijelu u kojem su imenovani svjedoci naveli da su u
vrijeme dešavanja dogadjaja koji su predmet ovaoga postupka samo u po dva
navrata od okrivljenog K.D. kupovali alkoholna pića P. i K., čime su negirali
priznanje okrivljenog u dijelu u kome je okrivljeni opisao način gdje je
prodao alkoholna pića do kojih je došao izvršenjem radnji predmetnog
produženog krivičnog djela, i našao da je kazivanje imenovanih svjedoka u tom
dijelu irelevantno za donošenje odluke o krivici okrivljenog u predmetnom
postupku, jer gdje je i kome okrivljeni prodao predmetna alkoholna pića nije
činjenica koja predstavlja element produženog krivičnog djela zbogčijeg
izvršenja je okrivljenom sudjeno u predmetnom krivičnom postupku, pri čemu je
za napomenuti da su imenovani svjedoci prilikom davanja svojih svjedočkih
iskaza u pedmetnom postupku bili svjesni da bi u slučaju da su potvrdili
kazivanje okrivljenog u dijelu u kome je opisao kako je i za koje iznose
prodavao imenovanim svjedocima oduzete flaše alkoholnih pića, faktički sebe
doveli u situaciju da budu odgovorni zbog izvršenja krivičnog djela
prikrivanje iz člaan 256 KZ.
Prilikom donošenja odluke o vrsti i visini kazne okrivljenom, sud je u smislu
člana 42 stav 1 KZ kao olakšavajuće okolnosti na strani okrivljenog našao
potpuno priznanje izvršenja predmetnog krivičnog djela, porodične prilike,
činjenicu da je okrivljeni oženjen i otac jednog djeteta i loše imovne
prilike, dok je raniju osudjivanost okrivljenog utvrdjenu uvidom u izvod iz
kaznene evidencije za istog sud okrivljenom cijenio kao otežavajuću okolnost u
sklopu ličnosti okrivljenog, jer je očigleno da je okrivljeni lice koje
pokazuje sklonost ka izvršenju krivičnih djela i da kazne koje su okrivljenom
izricane prilikom ranije osudjivanosti na istog u dovoljnoj mjeri nijesu
uticale da ne čini nova krivična djela. Cijeneći navedene okolnosti sud je
okrivljenog primjenom odredbe člana 36 KZ osudio na kaznu zatvora u trajanju
od tri mjeseca , smatrajući da je ovakva kazna primjerena težini izvršenog
krivičnog djela i okrivljenom kao učiniocu istog i da će se sa ovakvom kaznom
na okrivljenog u dovoljnoj mjeri uticati da ne čini nova krivična djela i da
će se na taj način u ovom konkretnom slučaju ostvariti svrha kažnjavanja iz
člana 32 KZ, u okviru opšte svrhe izricanja krivičnih sankcija iz člana 4 stav
2 KZ.
Odluku o troškovima krivičnog postupka sud je donio primjenom odredbi člana
226 i 229 ZKP-a i istom obavezao okrivljenog da na ime paušala kao dijela
troškova krivičnog postupka plati novčani iznos od 50,00 eura, koji iznos je
odredjen imajući u vidu složenost predmeta, trajanje postupka i imovne prilike
okrivljenog.
Na osnovu svega izloženog, primjenom odredbi člana 374 ZKP-a odlučeno je kao u
izreci presude.
OSNOVNI SUD U N., dana 17.04.2013. godine.
Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema iste
preko ovog suda Višem sudu P.