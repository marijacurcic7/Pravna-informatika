CRNA GORA
OSNOVNI SUD U NIKŠIĆU
K. br. 900/2012
Dana 07.02.2013.godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje sudijskog pripravnika Vukotić Sladjane i namještenika
Papović Budimirke kao zapisničara, rješavajući u krivičnom predmetu
okrivljenog T.M., zbog krivičnog djela samovlašće iz člana 384 stav 1 KZ,
postupajući po optužnom predlogu ODT Nikšić Kt.br. 685/12 od
01.10.2012.godine, nakon javnog glavnog pretresa održanog dana 05.02.2013.
godine, u prisustvu zastupnika ODT-a I.I. i okrivljenog, donio je i dana
07.02.2013.godine javno objavio
P R E S U D U
Okrivljeni:
T.M., od oca T. i majke C. rodjene M., rodjen 15.06.1946.godine,u K. BiH, sa
prebivalištem u Nikšiću –Izbjegličko naselje u H. broj .., lice bez
državljanstva, po zanimanju penzioner, oženjen, otac dvoje djece, lošeg
imovnog stanja,
K r i v j e
Što je:
Neutvrdjenog dana u periodu od 13.06.2012.godine do 15.06.2012.godine, u N., u
stanu koji je vlasništvo Komesarijata za raseljena lica, koji mu je dat na
korišćenje, a koji se nalazi u naselju H., u ulici .., samovlasno pribavio
pravo za koje smatra da mu pripada, na način što je, nakon što su taj stan
dana 13.06.2012.godine ovlašćeni radnici Elektrodistribucije Nikšić isključili
sa niskonaponske mreže zbog neplaćenog duga na ime utrošene električne
energije, isti samovlasno priključio na niskonaponsku mrežu
Elektrodistribucije Nikšić.
- čime je počinio krivično djelo samovlašće iz člana 384 stav 1 Krivičnog
zakonika,
- pa sud okrivljenom zbog izvršenja navedenog krivičnog djela primjenom
citiranih zakonskih odredbi, odredbi iz člana 4 stav 2, člana 42, 52, 53 i 54
KZ, kao i odredbi iz člana 226, 229 i člana 374 ZKP-a izriče
USLOVNU OSUDU
Sa kojom okrivljenom utvrdjuje kaznu zatvora u trajanju od 60 (slovima:
šezdeset) dana i istovremeno odredjuje da se navedena kazna neće izvršiti
ukoliko okrivljeni u roku od jedne godine od dana pravosnažnosti presude ne
počini novo krivično djelo.
Okrivljeni se oslobadja plaćanja troškova krivičnog postupka.
O b r a z l o ž e nj e
Osnovni državni tužilac u Nikšiću svojim optužnim predlogom Kt. br.685/12 od
01.10.2012.godine, stavio je na teret okrivljenom T.M. izvršenje krivičnog
djela samovlašće iz člana 384 stav 1 KZ, koje krivično djelo je činjenično
opisano u izreci presude. Zastupnik ODT-a I.I., koja je zastupala optužni akt
na glavnom pretresu, u svojoj završnoj riječi ostala je pri navodima
podnijetog optužnog akta i u konačnom predložila sudu da okrivljenog oglasi
krivim i osudi po zakonu.
Oštećeno preduzeće EPCG AD Elektrodistribucija Nikšić svojim dopisom broj
6259-4 od 28.11.2012.godine istaklo je da se kao oštećeni pridružuje krivičnom
gonjenju protiv okrivljenog.
Okrivljeni T.M. u svojoj odbrani datoj na glavnom pretresu, negirajući
izvršenje krivičnog djela koje mu je optužbom stavljeno na teret, u bitnom je
istakao da sa svojom porodicom stanuje u stanu koji se nalazi u takozvanim
izbjegličkim zgradama u naselju H., u ulici … i da dana 13.06.2012.godine nije
bio kod kuće, ali ga je njegova supruga, koja je inače teško bolesna jer je
nedavno imala moždani udar zbog čega gotovo nikada ne izlezi iz kuće,
obavijestila da tog dana nije vršeno isključenje električne energije u
njegovom stanu, tako da ni on niti neko od članova njegove porodice u periodu
od 13. do 15.06.2012.godine nije izvršio samovoljno priključenje električne
energije u stanu nakon isključenja, niti je njemu poznato kako se to radi jer
se ne razumije u elektroinstalacije. Dalje je istakao da je tačno da ima
odredjeni dug prema Elektrodistribuciji Nikšić po osnovu utrošene električne
energije i da taj dug ne spori ali da mu njegove imovinske prilike ne
dozvoljavaju da redovno izmiruje račune za utrošenu električnu energiju ali da
nije tačno da su radnici Elektrodistribucije ikada isključivali električnu
energiju u njegovom stanu.
U svojoj završnoj riječi okrivljeni je, ostajući prisvojoj odbrani,predložio
sudu da ga oslobodi od optužbe.
Sud je na glavnom pretresu u dokaznom postupku pročitao: zapisnike
Elektrodistribucije Nikšić o izvršenju naloga za obustavu snabdijevanja
električnom energijom broj 0014088 od 13.06.2012.godine i zapisnik broj
0010188 od 15.06.2012.godine,neposredno saslušao svjedoke M. M. i J. D., dok
je sud odustao od pribavljanja izvoda iz kaznene evidencije za okrivljenog s
obzirom na činjenicu da je okrivljeni rodjen na teritoriji BiH, smatrajući da
bi pribavljanje ovog dokaza, koji nije neophodan za okončanje predmetnog
krivičnog postupka, diplomatskim putem vodilo bespotrebnom odugovlačenju
predmetnog krivičnog postupka.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezu sa navodima optužbe i priznanjem okrivljenog,
sud je na nesumnjiv način utvrdio da je okrivljeni T.M. počinio krivično djelo
stavljeno mu na teret optužbom i istog oglasio krivim i krivično-pravno
odgovornim iz sljedećih razloga:
Svjedoci M. M.i J. D.u svojim iskazima u bitnom su istakli da su kao radnici
Elektrodistribucije Nikšić dana 13.06.2012.godine obavljali poslove na
isključenju neurednih platiša i da su tog dana brojilo potrošača T.M. u
naselju H. isključili sa mreže na osnovu naloga za isključenje sa nisko-
naponske mreže. Takodje su istakli da su dana 15.06.2012.godine otišli u
ponovnu kontrolu i ustanovili da je stan potrošača T.M. samovoljno priključen
na nisko-naponsku mrežu na brojilu.
Ovakvo kazivanje imenovanih svjedoka potvrdjeno je uvidom u zapisnik
Elektrodistribucije Nikšić o izvršenju naloga za obustavu snabdijevanja
električnom energijom broj 0014088 od 13.06.2012.godine, u kojem je
konstatovano da su zbog neplaćenog duga za isporučenu energiju ovlašćeni
radnici Elektrodistribucije Nikšić dana 13.06.2012.godine isključili brojilo
okrivljenog kao potrošača sa nisko naponske mreže, dok je u zapisniku
Elektroditribucije Nikšić o izvršenju naloga za obustavu snabdijevanja
električnom energijom broj 0010188 od 15.06.2012.godine navedeno da je
prilikom kontrole izvršene toga dana od strane radnika Elektroditribucije
konstatovano da je brojilo okrivljenog kao potrošača električne energije
samovoljno priključeno na elektrodistributivnu mrežu.
Na osnovu navedenih dokaza sud je na nesumnjiv način utvrdio da je dana
13.06.2012.godine u stanu okrivljenog od strane radnika Elektrodistribucije
Nikšić isključena električna energija zbog neplaćenog duga za utrošenu
električnu energiju i da je kontrolom radnika Elektrodistribucije Nikšić
izvršenom dana 05.06.2012. godine utvrdjeno da je brojilo električne energije
okrivljenog kao potrošača iste samovoljno priključeno na mrežu, na osnovu
kojih činjenica je sud izveo zaključak da je upravo okrivljeni T.M. kao lice
koje je nosilac svog porodičnog domaćinstva i samim tim lice koje ima
konkretan interes da to učini neutvrdjenog dana u periodu od 13.06.2012.godine
do 15.06.2012.godine, u Nikšiću, u stanu koji je vlasništvo Komesarijata za
raseljena lica, koji mu je dat na korišćenje, a koji se nalazi u naselju H., u
ulici …, samovlasno pribavio pravo za koje smatra da mu pripada, na način što
je, nakon što su taj stan dana 13.06.2012.godine ovlašćeni radnici
Elektrodistribucije Nikšić isključili sa niskonaponske mreže zbog neplaćenog
duga na ime utrošene električne energije, isti samovlasno priključio na
niskonaponsku mrežu Elektrodistribucije Nikšić, sa kojim radnjama je počinio
krivično djelo samovlašće iz člana 384 stav 1 Krivičnog Zakonika na način, u
vrijeme i na mjestu kako je to predstavljeno u izreci presude.
U tom pravcu sud je odbacio kao neosnovanu i usmjerenu na izbjegavanje
krivično pravne odgovornosti odbranu okrivljenog u dijelu u kome je okrivljeni
naveo da kritičnog dana u njegovom stanu nije isključivana električna energija
zbog neplaćenog duga za utrošenu energiju, jer je ovakva odbrana okrivljenog u
potpunosti opovrgnuta iskazima svjedoka M. M. i J. D.i navedenim zapisnicima
Elektrodistribucije Nikšić i o izvršenom isključenju potrošača i kontroli
izvršenoj nakon isključenja, koje dokaze je sud cijenio kao vjerodostojne i na
istima zasnovao donošenje odluke o krivici okrivljenog i odlučnim činjenicama
u predmetnom postupku.
Prilikom ocjene subjektivnog odnosa prema izvršenom krivičnom djelu sud je
utvrdio da je okrivljeni prilikom izvršenja predmetnog krivičnog djela
postupao sa direktnim umišljajem, jer iz utvrdjenog činjeničnog stanja
proizilazi da je okrivljeni preduzimajući radnje bliže opisane u izreci
presude postupao sa očiglednom namjerom da na taj način samovlasno pribavi
pravo na snabdijevanje električnom energijom za koje smatra da mu pripada,
odakle nedvosmisleno proizilazi da je okrivljeni prilikom izvršenja predmetnog
krivičnog djela bio svjestan istog i htio njegovo izvršenje.
Prilikom donošenja odluke o krivičnoj sankciji okrivljenom sud je u smislu
člana 42 stav 1 KZ kao olakšavajuće okolnosti na strani okrivljenog našao
činjenicu da je okrivljeni raseljeno lice, porodične prilike–činjenicu da je
okrivljeni otac dvoje djece, njegove loše materijalne prilike i životnu dob
okrivljenog-činjenicu da je okrivljeni lice životne dobi od preko 65 godina,
dok otežavajućih okolnosti na strani okrivljenog po ocjeni suda nije bilo.
Cijeneći navedene olakšavajuće okolnosti sud je našao da se radi o osobito
olakšavajućim okolnostima i da prema okrivljenom radi ostvarivanja ciljeva
krivično-pravne zaštite društvenih vrijednosti nije nužno primijeniti kaznu i
istom na osnovu člana 53 i 54 KZ izrekao uslovnu osudu sa kojom je okrivljenom
utvrdio kaznu zatvora u trajanju od 60 dana i istovremeno odredio da se ova
kazna neće izvršiti ukoliko okrivljeni u roku od jedne godine od dana
pravosnažnosti presude ne počini novo krivično djelo, smatrajući da će se i sa
prijetnjom izvršenja utvrdjene kazne zatvora, uz provjeru ponašanja
okrivljenog u roku od jedne godine na istog u dovoljnoj mjeri uticati da
ubuduće ne vrši nova krivična djela i da će se na taj način u ovom konkretnom
slučaju ostvariti svrha izricanja uslovnih osuda iz člana 52 stav 2 KZ, u
okviru opšte svrhe izricanja krivičnih sankcija iz člana 4 stav 2 KZ.
Odluku o troškovima krivičnog postupka sud je donio primjenom odredbi člana
226 i 229 stav 4 ZKP-a i istom okrivljenog oslobodio obaveze plaćanja troškova
postupka, jer se radi licu lošeg imovnog stanja, tako da bi po ocjeni suda
plaćanjem paušala kao dijela troškova predmetnog krivičnog postupka od strane
okrivljenog bilo dovedeno u pitanje izdržavanje okrivljenog i lica koja on
izdržava.
Na osnovu svega izloženog, primjenom odredbi člana 374 ZKP-a odlučeno je kao u
izreci presude.
OSNOVNI SUD U NIKŠIĆU, dana 07.02.2013. godine.
Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema iste preko
Ovog suda Višem sudu Podgorica