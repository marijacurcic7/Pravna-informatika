CRNA GORA
OSNOVNI SUD U NIKŠIĆU
K.br. 961/2012
Dana: 25.02.2013. godine
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje namješetnika Papović Budimirke kao zapisničara,
rješavajući u krivičnom predmetu okrivljenog M.L.a iz Nikšića, zbog krivičnog
djela laka tjelesna povreda iz člana 152 stav 1 KZ, postupajući po privatnoj
krivičnoj tužbi mldb. G. A. iz Nikšića, koji optužni akt je podnijet od strane
zakonskog zastupnika imenovanog maloljetnika G. V. na ročištu glavnog pretresa
održanom dana 25.02.2013. godine, donio je
R J E Š E N J E
OBUSTAVLJA SE krivični postupak protiv okrivljenog M.L.a iz Nikšića, zbog
krivičnog djela laka tjelesna povreda iz člana 152 stav 1 KZ, koji krivični
postupak je bio pokrenut po privatnoj tužbi koju je u ime privatnog tužioca
mldb. G. A. podnio njegov zakonski zasuptnik - otac G. V. dana 01.10.2012.
godine, Osnovnom sudu u Kotoru, jer je zakonski zastupnik maloljetnog
privatnog tužioca prije početka glavnog pretresa povukao podnijetu privatnu
krivičnu tužbu.
Troškova krivičnog postupka nije bilo a isti bi u slučaju da su postajali
padali na teret budžetskih sredstava ovoga suda.
O b r a z l o ž e n j e
Golubović Veselinko iz Nikšića, u svojstvu zakonskog zastupnika mldb.Golubović
Avrama podnio je dana 01.10.2012. godine Osnovnom sudu u Kotoru privatnu
krivičnu tužbu, kojom je okrivljenom M.L.u bilo stavljeno na teret izvršenje
krivičnog djela laka tjelesna povreda iz člana 152 stav 1 KZ na štetu
mldb.Golubović Avrama.
Rješenjem Vrhovnog suda Crne Gore Kr.br.58/12 od 11.10.2012.godine o
delegaciji nadležnosti za vodjenje predmetnog postupka odredjen je Osnovni sud
u Nikšiću.
Na ročištu održanom dana 25.02.2013. godine, prije početka glavnog pretresa,
zakonski zastupnik privatnog tužioca mldb. G. A. G. V. izjavio je da povlači
podnijetu privatnu krivičnu tužbu protiv okrivljenog M.L.a, iz razloga što je
prije početka pretresa prihvatio izvinjenje okrivljenog, nakon čega je došlo
do mirenja stranaka.
Troškova krivičnog postupka nije bilo, a isti bi u slučaju da su postojali u
smislu odredbe člana 230 ZKP-a padali na teret budžetskih sredstava ovoga
suda.
Na osnovu svega navedenog, primjenom odredbi člana 56 ZKP-a, a u smislu
odredbe člana 312 stav 3 ZKP-a odlučeno je kao u izreci rješenja.
OSNOVNI SUD U NIKŠIĆU, dana 25.02.2013. godine
Zapisničar  S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ovog rješenja dozvoljena je žalba u roku od 3 dana od
dana prijema
Istog preko ovog suda Višem sudu Podgorica