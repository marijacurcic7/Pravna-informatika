K.br. 121/13
U IME CRNE GORE
OSNOVNI SUD U N., kao prvostepeni krivični, sudija Vesna Kovačević, uz
sudjelovanje Nikolić Rade, kao zapisničara, u krivičnom predmetu protiv
okrivljenog L.S.a, zbog dva krivičnog djela nasilje u porodici ili u
porodičnoj zajednici iz čl. 220 st.1 i čl. 220 st.3 u vezi st.1 KZ, po
optužnom predlogu ODT-a u N., Kt.br.37/13 od 11.03.2013.god. nakon dovršenog
glavnog i tajnog pretresa dana 15.04.2013.g. u prisustvu zamjenika ODT-a S.
V., okrivljenog L.S donio je a dana 18.04.2013.g. i javno objavio
P R E S U D U
Okrivljeni: L.S., od oca Milisava i majke M., rodjene M., rodjenog ....godine
u N., sa prebivalištem u N. - K.. bb, državljanin CG, oženjen, otac četvoro
djece, penzioner, ranije neosudjivan.
K r i v j e
Što je:
Dana 17.01.2013.godine u N. u mjestu K.., u porodičnoj kući u alkoholisanom
stanju svjestan da može učiniti djelo, našta je i pristao, primjenom grubog
nasilja narušio tjelesni i duševni integritet članova svoje porodice - kćerki
L. M. i maloljetne L. I., na način što je oštećenu L.M., a kada mu se ista
obratila da joj da ključ od sobe, udario nogom u predlelu njenih nogu, u kom
momentu je okrivljenom, a koji je ležao na trosjedu, prišla oštećena -
maloljetna I. kada je isti ustao sa trosjeda a potom oštećene L.M. i L.I.
oborio na trosjed, kada ih je počupao za kosu a potom oštećenu maloljetnu I.
udario šakom u sljepoočnom dijelu glave sa lijeve strane, za koje vrijeme je
oštećena L. M. ustala sa trosjeda, nakon čega je istu udario šakom u predjelu
jagodične kosti sa desne strane od kog udarca je oštećena L. M. pala na
trosjed, za koje vrijeme je oštećene nazivao seoskim kurvama, kojom prilikom
su oštećene L. M. i maloljetna L. I. zadobile laku tjelesnu povredu i to
oštećena L. M. u vidu krvnog podliva ispod desnog oka a oštećena-maloljetna L.
I. u vidu manjeg krvnog podliva oko lijevog oka,
-čime je izvršio dva krivična djela nasilje u porodici ili u porodičnoj zajednici iz čl.220 st.1 i iz čl. 220 st.3 u vezi st.1 Krivičnog zakonika
- sud okrivljenom predhodno za krivično djelo nasilje u porodici ili u
porodičnoj zajednici iz čl.220 st.1 utvrđuje kaznu zatvora u trajanju od 2
(dva) mjeseca a za krivično djelo nasilje u porodici ili u porodičnoj
zajednici i iz čl. 220 st.3 u vezi st.1 KZ primjenom čl.45 st.1 tč.3 i čl.46
st.1 tč.4 KZ kaznu zatvora u trajanju od 5 (pet) mjeseci
- pa Sud okrivljenom za navedena krivična djela primjenom odredbi iz čl.
4.st.2, čl. 42 st.1., 48. 52,53 i 54.Krivičnog zakonika i čl.226., čl.229
st.3. i čl.374. st.1. Zakonika o krivičnom postupku i z r i č e:
USLOVNU OSUDU
Sa kojom mu utvrđuje jedinstvenu kaznu zatvora u trajnju od 6 (šest) mjeseci i
istovremeno određuje da se ova kazna neće izvršiti ukoliko okrivljeni u roku
od dvije godine po pravosnažnosti presude ne izvrši novo krivično djelo.
OBAVEZUJE se okrivljeni da na ime troškova krivičnog postupka plati iznos od
84,00 (osamdesetčetiri) eura u roku od 15 dana, po pravosnažnosti presude pod
prijetnjom prinudnog izvršenja, a na žiro račun ovog suda br. 832-152-32.
O b r a z l o ž e n j e
ODT u N. svojim optužnim predlogom stavio je na teret okrivljenom L.S.u
izvršenje dva krivičnog djela iz čl. 220 st.1 i iz čl. 220 st. 3 u vezi st.1
KZ, pa je zamjenik ODT-a S.V., zastupajući optužni akt na glavnom pretresu
djelimično precizirala isti I na kraju ostala pri izmijenjenom optužnom aktu i
konačno predložila da sud okrivljenog za počinjeno krivično djelo oglasi
krivim i osudi po zakonu.
Okrivljeni u svojoj odbrani u bitnom navodi da se dana 17.01.2013.godine
negdje oko 16:00 časova nalazio u porodičnoj kući sa suprugom i djecom, i
sjeća se da je tog dana nešto bio iznerviran, odnosno sjekirav, i da je
konzumirao alkohol, a sve iz razloga što kćerki M. koja je inače punoljetna
nije dozvolio da ide u grad, pa kako M. nije htjela da ga posluša
insistirajući da joj dozvoli da ide u grad i da joj da ključ od sobe da se
obuče, u jednom momentu ga je M. svojom rukom tačnije noktima ogrebala po licu
nakon čega je on M. ošamario a što je vidjela njegova supruga. Naveo je da je
ovom prilikom M. zaista pala na neki trosjed, ali da nije od jačine šamara,
nego što je ona to više odglumljela i da je sve to posmatrala njegova
maloljetna kćerka I. i sin K., pa nakon što je ošamario M. ista je ustala sa
trosjeda i pošla u drugu prostoriju, odakle je pretpostavlja odmah pozvala
policiju i obavijestila ih o ovom dogadjaju. Objasnio je da je kćerka I.
prišla njemu i M. u onom momentu kada je M. pala na trosjed kada je on I.
počupao za kosu, a što je to uradio ni sam ne znam, nakon čega je odmah pošao
u sobu i legao, te da su nedugo zatim kod njega kući došli radnici policije.
Naveo je da tom prilikom I. nije držeći je za kosu vukao po podu, niti je
udarao pesnicom u predjelu glave, kao što nije ni kćerku M. čupao za kosu i
vukao je po podu, niti pak istu udario pesnicom u predjelu glave, da je sve to
posmatrala njegova supruga koja je sjedjela za stolom u kuhinji i da ista tom
prilikom ni na koji način nije pokušala da spriječi ovu prepirku do koje je
došlo izmedju njega i M., obzirom da je ista procijenila da je sve to izazvala
M. svojim ponašanjem insistirajući da joj da ključ od sobe, odnosno da joj
dozvoli da ide u grad. Dalje je naveo da on tom prilikom nije imao razloga da
se svojoj supruzi obraća bilo kakvim uvredljivim ili pogrdnim riječima, na
koji način se nije obraćao ni kćerkama M. i I., pa kako je ovo trajalo svega
par minuta on za to vrijeme, a sve do dolaska radnika policije, nije bilo kome
od njegovih ukućana uputio pogrdne ili pak uvredljive riječi niti je pak lupao
na vrata od kuhinje gdje su se nalazile njegove kćerke i supruga, kao ni to da
je gadjao nekim predmetima u pravcu vrata, te da su radnici policije došli sat
vremena nakon tog dogadjaja, negdje oko 17:00 časova. Istakao je da tačno da
je M. od šamara imala promjenu na licu sa desne strane u vidu traga od prstiju
njegove ruke, a nakon što je istu ošamario, dok I. tom prilikom nije mogla
zadobiti nikakvu povredu, jer je istu samo počupao za kosu, te da mu je žao
zbog svega što se dogodilo, da je kao roditelj na neki način bio izazvan
ponašanjem kćerke M. koja nije htjela da ga kao oca posluša i da ne ide u
grad, tako da je od ranije imao razloga da kao roditelj bude ljut na M., koja
je po nekim njegovim procjenama zahtjevna, a da on ne može svim tim njenim
zahtjevima, obzirom na trenutno materijalno stanje udovoljiti, pa smatra da je
i ona trebala da ima razumijevanja i da ga posluša kao roditelja. U završnoj
riječe je istakao da nema šta više da doda u svojoj udbrani.
U dokaznom postupku sud je neposredno saslušao oštećene-svjedoke L.M. i
maloljetnu L.I. u prisustvu zakonskog zastupnika – majke L. D. kao istu
saslušao u svojstvu svjedoka, na saglasan predlog stranaka pročitao nalaz i
mišljenje vještaka med.struke dr B. V. od 05.03.2013.god. i pročitao izvod iz
kaznene evidencije na ime okrivljenog.
Cijeneći navode optužbe i odbrane te provedene dokaze kako pojedinačno tako i
u njihovoj medjusobnoj povezanosti sud nalazi da je okrivljeni počinio
kriv.djelo stavljeno mu na teret, na način vrijeme i mjesto kako je to bliže
predstavljeno izrekom ove presude, pa ga je oglasio krivim i kriv.pravno
odgovornim.
Saslušana u svojstvu svjedoka L. D. je u svom iskazu u bitnom navela da se
dana 17.01.2013. godine nalazila u porodičnoj kući u kojoj živi sa suprugom
S., kćerkama M. i I. i sinom K, da je negdje oko 16:00 časova njena kćerka M.
tražila njenom suprugu ključ od sobe kako bi iz iste uzela svoje stvari i
spremila se da pođe kod sestre koja živi u susjednom selu B., pa kako joj
suprug nije dao ključ od sobe M. je i dalje insistirala na tome kada je njen
suprug u jednom momentu udario M. pesnicom u predjelu jagodične kosti od kog
udarca je M. pala na trosjed, nakon čega su ona i njena maloljetna kćerka I.
prišle suprugu i M. a kako bi istog spriječile da dalje maltretira M. u kom
momentu je njen suprug maloljetnu kćerku I. udario pesnicom u sljepoočnom
dijelu glave, a potom istu kao i M., a u momentu kada je pokušala da ustane sa
trosjeda, uhvatio za kosu tako što im je primakao glave jednu uz drugu držeći
ih za kosu, nakon čega je iste oborio na pod a nakon toga nastavio da ih udara
na način što ih je šamarao. Navela je da je sve to posmatrala iz kuhinje koja
je u sklopu dnevne sobe porodične kuće, a gdje je njen suprug fizički napao
kćerke M. i I., da je tom prilikom S. njoj i kćerkama uputio niz uvredljivih
riječi nazivajući ih seoskim kurvama, da je u jednom trenutku njen suprug
izašao iz dnevne sobe kada su ona i ćerke zatvorile vrata od te prostorije ne
dozvoljavajući mu da uđe u istu za koje vrijeme je S. raznim predmetima udarao
u ta vrata kada im je upućivao uvredljive riječi. Objasnila je da je njen
suprug lice koje je sklono uživanju alkohola, pa je i tom prilikom bio u
pripitom stanju, te da su istog dana negdje oko 21:00 h radnici Uprave
polivije PJ Nikšić poveli njene kćerke M. i I. u Medicinski centar Nikšić radi
ukazivanja pomoći obzirom da su iste imale povrede u predjelu lica o čemu
postoje ljekarski izvještaji.
Oštećena-svjedok L. M. je u svom iskazu u bitnom navela da se dana 17.01.2013.
godine nalazila u porodičnoj kući u kojoj živi sa ocem S., majkom D., sestrom
I. i bratom K., da je negdje oko 16:00 h svom ocu tražila da joj da ključ od
sobe kako bi iz iste uzela neke stvari jer je namjeravala tog dana da pođe u
posjetu kod sestre koja se nalazila u susjednom selu B., ali se njen otac
protivio i nije joj dozvoljavao da uđe u sobu govoreći da joj ne da ključ i da
ne može da ide kod sestre. Dalje je navela da je u jednom momentu došla do
trosjeda na kome je ležao njen otac tražeći ponovo od njega da joj da ključ
kada je isti iz ležećeg položaja udario nogom u predjelu njenih nogu, da joj
je u tom momentu prišla njena maloljetna sestra I. a kako bi je ista
odbranila, nakon čega je njen otac ustao sa trosjeda a potom nju i I. obalio
na trosjed za koje vrijeme ih je čupao za kosu kada je I. jedan put udario
šakom u sljepoočnom dijelu glave, s tim što se za to vrijeme u jednom momentu
okrenuo u pravcu majke kojom prilikom joj je nešto rekao a šta ne zna, da je
za to vrijeme uspjela da ustane sa trosjeda u kom momentu se njen otac okrenuo
ka njoj i udario je šakom u predjelu jagodične kosti od kog udarca je pala na
trosjed, nakon čega je njen otac izašao iz dnevne sobe za koje vrijeme su ona,
majka i sestra stale na vrata iste ne dozvoljavajući ocu da ponovo uđe, kada
je isti raznim predmetima udarao u vrata, obraćajući im se istovremeno
pogrdnim i uvredljivim riječima. Objasnila je da je tom prilikom njen otac bio
u pripitom stanju, da inače isti konzumira alkoholna pića i da im je tom
prilikom uputio par uvredljivih riječi nazivajući ih seoskim kurvama te da je
predmetni događaj njena majka prijavila radnicima policije, nakon čega su
kasnije ti radnici nju i njenu sestru I. prevezli do Medicinskog centra Nikšić
radi ukazivanja ljekarske pomoći obzirom da su imale povrede u predjelu lica,
o čemu postoje ljekarski izvještaji, te da je njen otac a nakon što su ga
prijavili u stanicu policije zbog predmetnog događaja u nekoj mjeri popravio
način ophođenja prema njima a u mjeri da ih fizički ne maltrerira. Na kraju se
pridružila krivičnom gonjenju protiv okrivljenog i pitanje njegove
odgovornosti ostavlja na ocjenu suda.
Oštećena-svjedok L. I. je u prisustvu zakonskog zastupnika – majke u svom
iskazu u bitnom navela da je konkretnog dana njena sestra M. htjela da uzme
ključ od sobe a što joj otac nije dozvoljavao, pa je istu počeo da udara
šakama po glavi a zatim kada je ona prišla da bi odbranila M. i nju je takođe,
udarao po glavi odnosno po čelu, da ih je tom prilikom S. čupao za kosu od kog
udarca je M. čak pala na trosjed i govorio im vulgarne riječi. Na kraju se
pridružila krivičnom gonjenju protiv okrivljenog.
Iz nalaza i mišljenja sudskog vještaka medicinske struke dr B. V.proizilazi da
su kod L. I.i L. M. kliničkim pregledom konstatovane povrede i to kod L.M.
krvni podliv oko desnog oka a kod L. I. krvni podliv oko lijevog oka a koje su
po svojoj prirodi povrede lake prirode. Iste su mogle nastati dejstvom
tupotrvde sile srednjeg inteziteta djelovanja kao na primjer udarac stisnutom
pesnicom, udarcem glavom tj. čelom, manjom drvenom motkom i sl.
Na osnovu izložene činjenične građe u toku postupka sud je na nesumnjiv način
utvrdio da je okrivljeni svojim radnjama ostvario sva bitna obilježja dva
krivična djela nasilje u porodici ili u porodičnoj zajednici iz čl.220 st.1 i
iz čl. 220 st.3 u vezi st.1 Krivičnog zakonika jer je dana 17.01.2013.godine u
N. u mjestu K.., u porodičnoj kući, u alkoholisanom stanju svjestan da može
učiniti djelo, našta je i pristao primjenom grubog nasilja narušio tjelesni i
duševni integritet članova svoje porodice - kćerki L. M. i maloljetne L. I.,
na način što je oštećenu L.M., a kada mu se ista obratila da joj da ključ od
sobe, udario nogom u predlelu njenih nogu, u kom momentu je okrivljenom, a
koji je ležao na trosjedu, prišla oštećena - maloljetna I. kada je isti ustao
sa trosjeda a potom oštećene L.M. i L.I. oborio na trosjed, kada ih je počupao
za kosu a potom oštećenu maloljetnu I. udario šakom u sljepoočnom dijelu glave
sa lijeve strane, za koje vrijene je oštećena L. M. ustala sa trosjeda, nakon
čega je istu udario šakom u predjelu jagodične kosti sa desne strane od kog
udarca je oštećena L. M. pala na trosjed, za koje vrijeme je oštećene nazivao
seoskim kurvama, kojom prilikom su oštećene L. M. i maloljetna L. I. zadobile
laku tjelesnu povredu i to oštećena L. M. u vidu krvnog podliva ispod desnog
oka a oštećena-maloljetna L. I. u vidu manjeg krvnog podliva oko lijevog oka.
Prednje sud zaključuje kako iz same odbrane okrivljenog tako i iz iskaza
oštećenih L. M., oštećene maloljetne L. I. i svjedoka L. D. kojim iskazima je
sud dao punu vjeru. Naime okrivljeni ne priznaje izvršenje krivičnog djela na
način kako mu je stavljeno optužbom na teretu i navodi da je samo ćerku M.
udario otvorenim dlanom- šamarom po licu I da je ista pala na trosjed dok je
ćerku I. počupao za kosu. Utvrđujući te činjenice sud je sproveo niz dokaza i
nakon toga nije prihvatio odbranu okrivljenog kao istinitu već istu ocjenjuje
kao konstruisanu u cilju umanjenja sopstvene krivice, budući da je ista
obesmišljena rezultatima dokaznog postupka iz kojih proizilazi da odbrana
okrivljenog nije vjerodostojna u odnosu na činjenice od odlučnog značaja,
obzirom da su opovrgnute prevashodno uvjerljivim, u bitnom saglasnim i
logičnim kazivanjem oštećenih L. M. i maloljetne L. I. I svjedoka L. D. koji
na detaljan način predstavljaju tok predmetnog događaja, te podrobno opisuju
radnje koje je kritičnom prilikom preduzeo okrivljeni.
Sud je imao u vidu odbranu okrivljenog da je tom prilikom ćerku M. ošamario i
da je sama pala na trosjed a oštećenu maloljetnu I. počupao za kosu ali
prednja odbrana nema kredibilitet u provedenim dokazima. Naime, odbrana
okrivljenog je u cjelosti opovrgnuta jasnim, određenim i usaglašenim iskazima
oštećenih i to L. M. da je okrivljeni a kada mu se ista obratila da joj da
ključ od sobe jer je bila krenula kod sestre koja se nalazila u susjednom selu
B., iz ležećeg položaja udario nogom u predjelu njenih nogu a potom i nju i I.
koja je prišla da je odbrani obalio na trosjed za koje vrijeme ih je čupao za
kosu kada je I. jedan put udario šakom u sljepoočnom dijelu glave, a zatim se
okrenuo ka njoj i udario je šakom u predjelu jagodične kosti od kog udarca je
pala na trosjed i nastavio da ih naziva pogrdnim imenima da su seoske kurve
isl. a koje navode potvrđuje i oštećena maloljetna L. I. da je okrivljeni
oštećenu M. udarao šakama po glavi a zatim kada je ona prišla da bi odbranila
M. i nju takođe, udarao po glavi, zatim ih je čupao za kosu govoreći im razne
vulgarne riječi.Prednjim iskazima kredibilitet daje i iskaz svjedoka L. D.
koja je bila u kući i vidjela kada je okrivljeni oštećenu L.M. a kada mu se
ista obratila da joj da ključ od sobe udario pesnicom u predjelu jagodične
kosti od kog udarca je M. pala na trosjed a maloljetnu kćerku I. udario
pesnicom u sljepoočnom dijelu glave, a potom ih uhvatio za kosu tako što im je
primakao glave jednu uz drugu držeći ih za kosu, nakon čega je iste oborio na
pod a nakon toga nastavio da ih udara na način što ih je šamarao za koje
vrijeme ih je nazivao seoskim kurvama.
Prednji iskazi su našli uporište u nalazu i mišljenju vještaka med.struke B.
dr. V., koji se izjasnio o načinu i mehanizmu nastanka povrede kod oštećenih,
a koji nalaz se u tom dijelu podudara sa njihovim iskazima. Naime, što se tiče
učešća okrivljenog u predmetnom dogadjaju i sam okrivljeni priznaje da je
udario oštećenog M. šamarom a ćerku I. čupao za kosu tako da ta činjenica
ničim nije dovedena u sumnju a da im je nanio povrede i vršio nasilje nad
istima na način kako je predstavljeno u optužbi utvrđeno je kako iz njihovih
iskaza ta ko i iz nalaza i mišljenja vještaka koji se odredjeno izjasnio da su
kod L. I. i L. M. kliničkim pregledom konstatovane povrede i to kod L. M.
krvni podliv oko desnog oka a kod L. I. krvni podliv oko lijevog oka a koje su
po svojoj prirodi povrede lake prirode I ste su mogle nastati dejstvom
tupotrvde sile srednjeg inteziteta djelovanja kao na primjer udarac stisnutom
pesnicom, udarcem glavom tj. čelom, manjom drvenom motkom i sl. a koji u
cjelosti opovrgava odbranu okrivljenog koju je sud odbacio a poklonio vjeru
prednjim dokazima bez obzira što iskazi oštećenih i svjedoka medjusobno
odstupaju na pojedinosti zanemarljivog značaja ali isto nije uticalo na
kredibilitet navedenih iskaza, jer su u pogledu važnih činjenica i okolnosti,
kako je već notirano, saglasni i ujednačeni obzirom da je sud imao u vidu da
svako lice na isti način ne zapaža iste svari posebno u situacijama i
trenucima kada se vrši nasilje nad istima a imajući u vidu i da je jedna od
oštećenih maloljetno lice tako da je i za očekivati da ne mogu na potpuno
identičan način opisati redosled radnji koje je konkretnom prilikom preduzeo
okrivljeni ali se u bitnom njihovi iskazi podudaraju i potkrepljuju optužbu.
Cijeneći naprijed utvrdjeno činjenično stanje, ovaj sud nalazi da su se u
radnjama okrivljenog stekli svi subjektivni i objektivni elementi bića dva
krivičnog djela nasilje u porodici ili u porodičnoj zajednici iz čl.220 st.1
KZ i iz čl. 220 st.3 u vezi st.1 Krivičnog zakonika.Naime, okrivljeni je
narušio tjelesni i duševni integritet člana svoje porodice ćerke M. i
maloljetne ćerke I. grubim nasiljem, udaranjem nogom, čupanjem za kosu,
udarajući ih šakama po glavi, nazivajući ih seoskim kurvama, kojom prilikom su
oštećene zadobila laku tjelesnu povredu.
Naime, okrivljeni je bio svjestan da konzumiranjem alkohola može počiniti
predmetno krivično djelo obzirom da je i ranije konzumirao alkohol i da može
postupajući na prednji način primjenom grubog nasilja ugroziti tjelesni i
duševni integritet članova svoje porodice - ćerki i da to može učini i prema
maloljetnoj ćerci na šta je i pristao tako da se na subjektivnom planu kod
okrivljenog iscrpljuje eventualni umišljaj pri izvršenju predmetnih krivičnih
djela.
Prilikom odmjeravanja kazne sud je okrivljenom u smislu čl.42 KZ, kao
olakšavajuće okolnosti cijenio porodičnost-otac četvoro djece, penzioner, loše
imovno stanje, raniju neosuđivanost, a što se sud uvjerio u izvod iz kaznene
evidencije na ime okrivljenog, dok otežavajućih okolnosti na srani okrivljenog
sud nije našao, pa je cijeneći prednje olakšavajuće okolnosti kao naročite
predhodno primjenom čl.45 st.1 tč 3 i 46 st.1 tč 4 KZ okrivljenom ublažio
kaznu ispod najmanje mjere propisane za predmetno krivično djelo nasilje u
porodici i porodičnoj zajednici iz čl. 220 st.3 u vezi st.1 i utvrdio kaznu
zatvora u trajanju od 5 mjeseci a za krivično djelo nasilje u porodici i
porodičnoj zajednici iz čl. 220 st.1 KZ utvrdio mu kaznu zatvora u trajanju od
2 mjeseca pa je sud mišljenja da okrivljenom nije svrsishodno izricati
efektivnu zatvorsku kaznu, obzirom da bi se istom pogoršali već poremećeni
porodični odnosi već je primjenom čl.48. 53 i 54 KZ okrivljenom izrečena
uslovna osuda, sa uvjerenjem da će se i upozorenjem na izvršenje utvrđene
jedinstvene kazne zatvora u trajanju od 6 mjeseci uz postavljeni uslov sa
rokom provjere od dvije godine na okrivljenog u dovoljnoj mjeri da ubuduće ne
čini nova krivična djela, čime će se sa uspjehom ostvariti svrha kažnjavanja
iz čl.52 KZ, a u okviru opšte svrhe izricanja kriv.sankcija u smislu čl.4 st.
2 KZ.
Pošto je okrivljeni oglašen krivim, sud ga je obavezao da na ime troškova
krivičnog postupka plati iznos od 84,00 eura od čega iznos od 44,00 eura na
ime vještačenja po vještaku med.struke dr B. V., a iznos od 40,00 eura na ime
paušala kao dijela troškova kriv.postupka a koji iznos je srazmjeran trajanju
i složenosti i imovnim prilikama okrivljenog, a ovo shodno čl. 226 i čl.229
ZKP-a.
Sa svega izloženog a primjenom čl. 374. ZKP-a, odlučeno je kao u izreci.
OSNOVNI SUD U N., dana 18.04.2013.g
Zapisničar, SUDIJA
Rada Nikolić,s.r. Vesna Kovačević,s.r.
Za tačnost otpravka tvrdi i ovjerava
službenik suda.
PRAVNA POUKA: Protiv ove odluke nezadovoljna stranka ima pravo žalbe
u roku od 8 dana, od dana prijema iste preko ovog
suda Višem sudu Podgorica.