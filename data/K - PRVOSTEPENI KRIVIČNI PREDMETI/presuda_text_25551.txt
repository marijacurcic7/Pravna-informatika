K.br. 911/12
U IME CRNE GORE
OSNOVNI SUD U N.., kao prvostepeni krivični, sudija Kovačević Vesna uz
sudjelovanje Nikolić Rade, kao zapisničara, u krivičnom predmetu protiv
okrivljenog S.S. zbog krivičnog djela falsifikovanje isprave iz čl. 412.st.2.
u vezi st. 1. KZ po optužnom predlogu ODT-a u N.. Kt.br.713/12 od
10.10.2012.godine, nakon dovršenog glavnog i javnog pretresa, dana 18.06.2013.
godine u prisustvu zamjenika ODT-a Dj.D. i branioca po službenoj dužnosti
okrivljenog K.P., advokata iz N., a u odsustvu okrivljenog S.S., donio je a
dana 21.06.2013. godine javno objavio
P R E S U D U
OKRIVLJENI: S.S., jmbg:..., od oca M. i majke Z., rodj. V., rodj...god. u N.,
sa prebivalištem u mjestu rodjenja – Naselje B.T.bb, ranije osudjivan
presudama Opštinskog suda Z. K.br. 574/95, od 26.09.1998.god. zbog kriv.djela
iz čl. 56. KZRS, 8 mjeseci zatvora – uslovno na dvije godine, Osnovnog suda
Nikšić, K.br. 476/00, od 20.03.2002.god. zbog kriv.djela iz čl. 207.st.3./1
KZRCG – 60 dana zatvora, Okružnog suda B. K.br. 462/01, od 25.10.2001.god.
Kž.br. 1979/03, od 16.09.2003.god. Okružni sud B. zbog kriv.djela iz čl.
166)1.tač.1. KZRS, u vezi čl. 24. KZSRJ, 2 godine zatvora, Osnovnog suda D
K.br. 129/04, od 30.01.2007.god. zbog kriv.djela iz čl. 36.st.1. i čl.
37.st.2. KZRCG, 7 mjeseci zatovra uslovno na jednu godinu i Osnovnog suda S.
K.br. 449/03, od 23.02.2010.god. zbog kriv.djela iz čl. 166.st.1. tač. 1. KZRS
i čl. 180.st.1. KZRS – 1.godina i 6 mjeseci zatvora,
K r i v j e
Što je:
Dana, 10.10.2007.god. u mjestu B., O R. – R.S. ne istinitu javnu ispravu
upotrijebio kao pravu na način što je prilikom legitimisanja ovlašćenim
policijskim službenicima policijske stanice R. prezentovao preinačenu javnu
ispravu – pasoš br. .. koji je izdat dana 13. decembra 2005.god. od strane
Generalnog konzulata SiCG u D.– SR Nj. na ime D. J. iz G., O S., na kojem je
prethodno na mjestu predvidjenom za fotografiju vlasnika pasoša skinuo
fotografiju D. J.a i na tom mjestu postavio svoju fotografiju,
-čime je izvršio krivično djelo falsifikovanje isprave iz čl. 412.st.2. u vezi st.1. Krivičnog zakonika,
- pa sud okrivljenog za navedeno kriv.djelo primjenom čl. 4.st.2.32.36.42.
Krivičnog zakonika i čl.226,229 i 374 Zakonika o krivičnom postupku,
O S U Đ U J E
Na kaznu zatvora u trajanju od 4 (četiri) mjeseca ,koju je dužan izdražati po
prijemu pravosnažne presude.
OBAVEZUJE se okrivljeni da na ime troškova krivičnog postupka plati iznos od
50,oo (pedeset) eura u roku od 15 dana, po pravnosnažnosti presude pod
prijetnjom prinudnog izvršenja, a na žiro račun državnog budžeta CG
Na osnovu čl. 75. Krivičnog zakonika optuženom se i z r i č e MJERA
BEZBJEDNOSTI trajnog oduzimanja pasoša br. ... izdat dana 13. decembra
2005.god. od strane Generalnog konzulata SiCG u D.– SR Nj. na ime D. J. iz G.,
O S., kao predmet izvršenja krivičnog djela.
O b r a z l o ž e n j e
ODT u N.., svojom optužnim aktom stavio je na teret okrivljenom izvršenje
kriv.djela koje je činjenično i pravno bliže opisano izrekom presude, pa je
zamjenik ODT-a Dj.D. zastupajući optužni akt na glavnom pretresu ostao pri
istom i konačno predložio da sud okrivljenog oglasi krivim i osudi po zakonu
te da mu izrekne mjeru bezbjednosti oduzimanja pasoša upotrijebljenog za
izvršenje krivičnog djela shodno čl. 75. KZ.
Vijeće ovoga Suda rješenjem Kv.br.128/13 od 4.06.2013. godine donijelo je
rješenje da se sudi u odsustvu okrivljenom S.S., u krivičnom predmetu po
optužnom predlogu Osnovnog državnog tužilaštva u N.. Kt.br.713/12,od
10.10.2012.godine, zbog krivičnog djela falsifikovanje isprave iz čl.
412.st.2. u vezi st. 1. KZ, s obzirom da je Osnovno državno tužilaštvo u N..
svojim aktom Kt.br.713/12, od 13.05.2013. godine predložilo sudu da se u
odnosu na okrivljenog donese rješenje o suđenju u odsustvu, jer tokom
krivičnog postupka isti nije bio dostižan državnim organima u C.G. čiji je
državljanin, a za koga je prethodno bila raspisana potjernica naredbom ovog
suda K.br. 911/12, od 26.02.2013.god. te je opravdano da se istom sudi u
odsustvu uzimajući u obzir izvršenje krivičnog djela, shodno čl. 324 st.2.
Zakonika o krivičnom postupku.
Branilac po službenoj dužnosti okrivljenog, K.P., advokat iz N., je izjavio da
nije dokazano da je okrivljeni počinio krivično djelo koje mu je optužnim
aktom stavljeno na teret i predlažio sudu da ga oslobodi od optužbe.
U dokaznom postupku sud je izvršio uvid u potvrdu MUP R.S. – Policijska uprava
za grad B. -Policijska stanica Č. br.276/07, od 21.11.2007.god. o privremeno
oduzetim predmetima od okrivljenog S.S. izvršio uvid u neistinitu javnu
ispravu pasoš, br. .., izdata dana 13. decembra 2005.god. od strane Generalnog
konuzlata SiCG u D.– SRNj. na ime D. J. iz G. – O. S. I pročitao izvod iz
kaznene evidencije na ime okrivljenog.
Uvidom u potvrdu Ministarstva unutrašnjih poslova R.S. – Policijska uprava za
grad B. -Policijska stanica Č. br.276/07, od 21.11.2007.god. o privremeno
oduzetim predmetima od okrivljenog S.S. proizilazi da je od S.S. prilikom
izvršenja naredbe suda privremeno oduzeto jedno punomoćje izdato dana
4.09.2007.god. od strane P. A. V. kao davaoca punomoćja I J. D. kao
punomoćnika, broj ovjere Exr.NO 075781 za automobile marke “Mercedes”, reg.br.
…, jedno punomoćje izdato dana 29.08.2007.god. od strane V. A. kao davaoca
punomoćja I G. D. kao punomoćnika broj ovjere Exr.NO 075587, za automobil
marke “Mercedes”, reg. br…., jedan document serijskog broja 1014295577, za
automobile marke “Mercedes” … I dva dokumenta zelene boje – duplikat I
original za vozilo marke “Mercedes” …, na ime P. A. V., vozač D. G., a koju
potvrdu je S. S.odbio da potpiše.
Uvidom u javnu ispravu pasoš, br..., proizilazi da je isti izdat dana 13.
decembra 2005.god. od strane Generalnog konuzlata SiCG u D– SR Nj. na ime D.
J. iz G. – O S..
Cijeneći provedene dokaze pojedinačno i u njihovoj međusobnoj vezi sud
nesporno zaključuje da je okrivljeni dana, 10.10.2007.god. u mjestu B., O R. –
R.S. neistinitu javnu ispravu upotrijebio kao pravu na način što je prilikom
legitimisanja ovlašćenim policijskim službenicima policijske stanice R.
prezentovao preinačenu javnu ispravu – pasoš br. 004977400, koji je izdat dana
13. decembra 2005.god. od strane Generalnog konzulata SiCG u D. – SR Nj. na
ime D. J.a iz G., O S., na kojem je prethodno na mjestu predvidjenom za
fotografiju vlasnika pasoša skinuo fotografiju D. J.a i na tom mjestu postavio
svoju fotografiju, i na taj način sa direktnim umišljajem izvrši krivično
djelo falsifikovanje isprave iz čl. 412.st.2. u vezi st.1. Krivičnog zakonika.
Prednje sud zaključuje kako iz oduzete putne isprave pasoša, br. .., koji je
izdat dana 13. decembra 2005.god. od strane Generalnog konuzlata SiCG u D. –
SR Nj. na ime D. J. iz G. – O S. a koji pasoš je okrivljeni prezentirao na
uvid službenicima policije na uvid kao da je njegov lično tako i iz potvrde
MUP R.S. – Policijska uprava za grad B. -Policijska stanica Č. br.276/07, od
21.11.2007.god. iz koje se utvrđuje da je od okrivljenog oduzeto jedno
punomoćje izdato dana 4.09.2007.god. od strane P. A. V. kao davaoca punomoćja
i J. D. kao punomoćnika.
Okrivljeni je bio svjestan da ovlašćenim službenim licima daje na uvid
preinačenu javnu ispravu-pasoš koji je izdat dana 13. decembra 2005.god. od
strane Generalnog konzulata S. i C.G u D. – SR Nj. na ime D. J iz G., O S., na
kojem je prethodno na mjestu predvidjenom za fotografiju vlasnika pasoša
skinuo fotografiju D. J.a i na tom mjestu postavio svoju fotografiju i da
takvu neistinitu javnu ispravu upotrijebljava kao pravu a što je i htio u čemu
se ogleda njegova subjektivna veza sa bićem krivičnog djela manifestovana u
direktnom umišljaju jer je pasoš isprava javnog karaktera a ovo sa razloga što
istu izdaje nadležni Državni organ – Ministarstvo unutrašnjih poslova u
zakonom propisanoj formi.
Prilikom odmjeravanja kazne sud na strani okrivljenog u smislu čl.42 KZ nije
našao olakšavajuće okolnosti ali je cijeniio da je istom sudjeno u odsustvu iz
kog razloga nije iznio svoju odbranu, a od otežavajućih okolnosti činjenicu da
je okrivljeni ranije višestruko osudjivano lice pa je cijeneći sveukupne
olakšavajuće i otežavajuće okolnosti istog osudio ga na kaznu zatvora u
trajanju od 4 mjeseca shodno čl. 36. KZ, nalazeći da će se jedino sa ovako
izrečenom kaznom na okrivljenog u dovoljnoj mjeri uticati da ubuduće ne čini
nova kriv. djela čime će se s uspjehom ostvariti svrha kažnjavanja iz čl.32 KZ
u okviru opšte svrhe izricanja kriv. sankcija u smislu čl.4 st.2 KZ .
Na osnovu čl. 75. KZ sud je optuženom se izrekao mjeru bezbjednosti trajnog
oduzimanja putne isprave pasoša broj ... kao predmet izvršenja krivičnog
djela.
Pošto je okrivljeni oglašen krivim sud ga je obavezao da na ime troškova
krivičnog postupka plati iznos od 50,oo eura a koji iznos se odnosi na ime
paušala kao dijela troškova kriv. postupka i isti je srazmjeran trajanju i
složenosti krivičnog postupka i imovnim prilikama okrivljenog a ovo shodno
čl.226 u vezi čl.229 ZKP-a i Uredbe o naknadi troškova u sudskim postupcima.
Sa svega izloženog a primjenom čl.374 ZKP-a odlučeno je kao u izreci.
OSNOVNI SUD U N.., dana 21.06.2013.godine.
Zapisničar, S U D I J A,
Nikolić Rada,s.r. Vesna Kovačević,s.r.
Za tačnost otpravka tvrdi i ovjerava službenik Suda.
PRAVNA POUKA: Protiv ove presude nezadovoljna stranka ima pravo
žalbe u roku od 8 dana od dana prijema iste, preko
ovog Suda, Višem sudu Podgorica.