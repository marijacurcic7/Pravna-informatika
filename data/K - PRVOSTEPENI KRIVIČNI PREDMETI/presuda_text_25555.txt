K.br.597/12
U IME CRNE GORE
OSNOVNI SUD U NIKŠIĆU, kao prvostepeni krivični, sudija Kovačević Vesna, uz
sudjelovanje Abramović Milijane, kao zapisničara, u krivičnom predmetu protiv
okrivljenog M.Ž., zbog krivičnog djela kradja iz čl.239 st. 1 KZ, po optužnom
predlogu ODT-a u Nikšiću, Kt.br.404/11 od 30.05.2012.godine, nakon dovršenog
glavnog i javnog pretresa, dana 25.02.2013. godine, u prisustvu zamjenika
ODT-a Nikšić I.I. i okrivljenog M.Ž., istog dana donio je i javno objavio
P R E S U D U
Okrivljeni: M.Ž. od oca M. i majke M., rođene N., rođenog .... u N. – Lj. D.,
B., završio osmogodišnju školu, neoženjen, nezaposlen, lošeg imovnog srednjeg,
ranije osudjivan presudom Osnovnog suda u Nikšiću K.565/08 od 27.05.2009. god.
zbog krivičnog djela iz čl.339 st.1 KZ 60 dana zatvora uslovno na 1 godinu.
K r i v j e
Što je:
U periodu od 22.07.2010.god. od 22.10.2010.god. u N.u svojoj porodičnoj kući
koja se nalazi u naselju B. u namjeri da sebi pribavi protivpravnu imovinsku
korist, oduzeo električnu energiju u vrijednosti od 409,08 eura, vlasdništvo
Elektrodistribucije Nikšić, na način što je navedeno objekat direktno
prikopčao na elektrodistributivnu mrežu kablom presjeka 4x4mm2 tako da se
potrošnja električne energije nije mogla registrovati,
-​ čime je izvršio krivično djelo kradja iz čl. 239.st.1. Krivičnog zakonika 
pa sud okrivljenom za navedeno krivično djelo primjenom čl.4.st.2.
čl.42.st.1.,čl.52,53 i 54 Krivičnog zakonika i čl.226 st.1., čl.229 i 374
st.1. Zakonika o krivičnom postupku, i z r i č e
USLOVNU OSUDU
Sa kojom mu utvrdjuje kaznu zatvora u trajanju od 60 (šezdeset) dana i ujedno
odredjuje da se ova kazna neće izvršiti ukoliko okrivljeni u roku od jedne
godine po pravosnažnosti presude ne učini novo krivično djelo.
OBAVEZUJE SE okrivljeni da na ime troškova krivičnog postupka plati iznos od
84,00 (osamdesetčetiri) eura u roku od 15 dana, od dana pravnosnažnosti
presude pod prijetnjom prinudnog izvršenja, a na žiro račun ovog suda br.
832-152-32.
DUŽAN JE okrivljeni oštećenoj „Elektrodistribuciji“ Nikšić na ime naknade
štete platiti iznos od 409,08 eura dok se za preostali iznos upućuje u
građanskoj parnici
O b r a z l o ž e n j e
Optužnim predlogom ODT-a Nikšić Kt.br. 404/11, stavljeno je na teret
okrivljenom M.Ž. izvršenje krivičnog djela činjenično i pravno opisanog
izrekom presude, pa je zastupnik ODT-a I.I. na glavnom pretresu ostala pri
ovakvom optužnom aktu, predlažući Sudu u završnoj riječi da okrivljenog oglasi
krivim i osudi po zakonu.
Predstavnik oštećene „Elektrodistribucije“ Nikšić se pridružio krivičnom
gonjenju protiv okrivljenog i ispostavio imovinsko pravni zahtjev u
vrijednosti od 792,80 eura.
Okrivljeni nije priznao krivično djelo koje mu je optužbom stavljeno na teretu
ni krivicu za isto pa je u navodima svoje odbrane u bitnom istakao da se sjeća
da mu je jedne prilike izgorio sat odnosno brojilo da se čak i kuća imala
zapaliti a što je on to na neki način spriječio, da su zatim došli radnici
Elektrodistribucije po njegovoj prijavi i postavili drugi sat da bi mu i taj
sat opet izgorio, pa nakon što ih je pozvao došla su dva radnika Distribucije
i nekako zamotali neke žice i prespojili ih na tabli gdje je bio sat i gdje
stoje osigurači tako da je on imao struje i da su mu tom prilikom rekli da će
taj sat izmjestiti iz kuće da mu se kuća ne bi zapalila ali da od tada niko
nije dolazio da to učini sem radnici koji su i konstatovali da se on sam
priključiuo. U završnoj riječi je istakao da se ne osijeća krivim i da nema
što više da kaže u svojoj odbrani.
Sud je u dokaznom postupku na saglasan predlog stranaka pročitao iskaz
svjedoka N. R. dat u istražnom postupku od 15.03.2012. godine, nalaz i
mišljenje sudskog vještaka elektro struke G.I. koji je dati u istražnom
postupku, pročitao zapisnik Elektrodistribucije o kontroli mjernog mjesta
br.0012118 od 22.10.2010.godine, dopis Elektrodistribucije br.5160 od
12.10.2012. godine i izvod iz kaznene evidencije na ime okrivljenog.
Uvidom u zapisnik Elektrodistribucije o kontroli mjernog mjesta br. 0012118,
od 22.10.2010.godine konstatovano da je kod navedenog potrošača brojilo
izgorelo o čemu je upoznata ED te da je potrošač direktno skopčan na
elektrodistributivnu mrežu kablom presjeka 4 x 4 mm2 a koji zapisnik je uredno
potpisao M.Ž..
Nalazom i mišljenjem vještaka elektro struke G.I., navedeno je obračun
utrošene elektirčne enegrije za nelegalne potrošače u period od 3 mjeseca
prema pravilniku ED u ukupnom iznosu od 409,08 eura .
Svjedok N. R. je u svom iskazu u bitnom naveo da se sjeća da je bio u kontroli
mjernog mjesta kod potrošača M. u mjestu B. zajedno sa kolegom Š. B. i tom
prilikom konstatovali da je potrošač skopčao porodičnu kuću kablom presjeka
4x4 mm2 direktno na stub sa nisko-naponskom mrežom a mimo brojila tako da
utrošena električna energija nije mogla da se registruje, a po izjavi M.Ž.
koji je potpisao zapisnik konstatovali su da je brojilo izgorelo jer ga nije
bilo.
Cijeneći provedene dokaze i to svaki ponaosob i u njihovoj medjusobnoj vezi,
te dovodeći ih u vezu sa odbranom okrivljenog, sud je nesumnjivo utvrdio da je
okrivljeni u periodu od 22.07.2010.god. od 22.10.2010.god. u N. u svojoj
porodičnoj kući koja se nalazi u naselju B. u namjeri da sebi pribavi
protivpravnu imovinsku korist, oduzeo električnu energiju u vrijednosti od
409,08 eura, vlasništvo Elektrodistribucije Nikšić, na način što je navedeno
objekat direktno prikopčao na elektrodistributivnu mrežu kablom presjeka
4x4mm2 tako da se potrošnja električne energije nije mogla registrovati, čime
je sa direktnim umišljajem izvršio krivično djelo kradja iz čl. 239 st.1 KZ.
Sud je cijenio i odbranu okrivljenog da se nije prikopčao direktno na stub
mimo brojila ali ovakvu odbranu okrivljenog nije mogao prihvatiti i istu je
odbio kao smišljenu i u suprotnosti sa dokazima, kojima je sud dao punu vjeru
i to iskazom svjedoka N. R. radnika Elektrodistribucije Nikšić a koji se
svjedok objektivno, jasno i istinito izjasnio o činjenicama važnim za ovu
krivičnu stva i to da su ustanovili da je okrivljeni direktno skopčan na
elektrodistributivnu mrežu kablom presjeka 4 x 4 mm2 a koji iskaz nije doveden
u sumnju nijednim provedenim dokazom, već je naprotiv potvrđen zapisnikom o
kontroli mjernog mjesta koji zapisnik su sačinili ovlašćeni radnici
Distribucije i ustanovili da je okrivljeni direktno skopčan na
elektrodistributivnu mrežu kablom presjeka 4 x 4 mm2 a koji zapisnik je
okrivljeni uredno potpisao i nije imao primjedbi, te da su po njegovom
kazivanju konstatovali da je brojilo izgorelo obzirom da brojila nije bilo u
kući a takođe je i nelogično da bilo ko osim okrivljenog, kao nesumnjivog
potrošača koji u navedenoj kući živi ima interes da direktno skopčan na
elektrodistributivnu mrežu tako da se električna energija nije mogla
registrovati.
Kako je okrivljeni bio svjestan da oduzima tuđu pokretnu stvar, električnu
energiju vlasništvo Elektrodistribucije Nikšić na način što je navedeno
objekat direktno prikopčao na elektrodistributivnu mrežu kablom presjeka
4x4mm2 tako da se potrošnja električne energije nije mogla registrovati, i da
pribavlja protivpravnu imovinsku korist, što je očigledno i htio nesumnjivo je
da je bio svjestan svog djela I htio njegovo izvršenje u čemu se ogleda njegov
direktan umišljaj pri izvršenju djela jer je umišljaj okrivljenog bio usmjeren
na oduzimanje električne energije sve dok to bude u mogućnosti da čini.
Sud je prihvatio predlog zastupnika ODT-a da se ne saslušava svjedoka Š. B. i
predstavnik Elektrodistribucije Nikšić obzirom da je dopisom dao svoje
izjašnjenje i budući da isto ne bi bilo potrebno obzirom na utvrdjeno
činjenično stanje.
Prestavnik oštećene je dopisom ispostavio imovinsko-pravni zahtjev za naknadu
štete na ime neovlašćene potrošnje električne energije u iznosu od 792,80
eura, pa kako su podaci i utvrdjene činjenice u krivičnom postupku pružile
pouzdan osnov da se istom udovolji ali u iznosu od 409,08 eura to je
okrivljeni na osnovu člana 239 st.2 ZKP obavezan da oštećenom na ime naknade
štete plati navedeni iznos a za preostali se upućuje u gradjanskoj parnici.
Prilikom odlučivanja o krivičnoj sankciji, Sud je u smislu čl.42 st.1 KZ na
strani okrivljenog kao olakšavajuće okolnosti cijenio loše imovno stanje stim
u vezi nezaposlenost, dok je kao otežavajuću okolnost imao u vidu raniju
osudjivanost, a što se sud uvjerio uvidom u izvod iz kaznene evidencije na ime
okrivljenog, pa je mišljenja da nije bilo smetnji da se okrivljenom shodno čl.
53 i 54 KZ izrekne uslovna osuda uz odredjivanje kazne zatvora u trajanju od
60 dana koja se kazna neće izvršiti ako okrivljeni u roku od 1 godine po
pravosnažnosti presude ne izvrši novo krivično djelo, na koji način će se na
okrivljenog dovoljno uticati da ubuduće ne vrši kriv.djela te da će se u
konkretnom slučaju postići svrha uslovne osude iz čl. 52 KZ, a u okviru opšte
svrhe propisivanja i izricanja krivičnih sankcija iz čl. 4 st. 2 KZ.
Kako je optuženi lice oglašeno krivim, Sud ga je obavezao da shodno čl. 226 u
vezi čl. 229 ZKP-a, plati iznos od 84,00 EUR-a na ime troškova krivičnog
postupka, od čega 44,00 EUR-a na ime naknade vještaku elektro struke G.I., a
40,00 EUR-a na ime paušala srazmjerno složenosti i trajanju krivičnog
postupka, te imovnom stanju optuženog.
Iz iznijetih razloga, odlučeno je kao u izreci presude.
OSNOVNI SUD U NIKŠIĆU, dana 25.02.2013. godine.
Zapisničar S U D I J A
S U D I J A