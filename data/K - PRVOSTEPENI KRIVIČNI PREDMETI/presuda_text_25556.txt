K.br. 1010/12
U I M E CRNE GORE
OSNOVNI SUD U NIKŠIĆU, kao prvostepeni krivični, sudija Vesne Kovačević, uz
sudjelovanje Abramović Milijane, kao zapisničara, u krivičnom predmetu protiv
okrivljenog K. R. , zbog krivičnog djela teško djelo protiv bezbjednosti
javnog saobraćaja iz čl.348 st.3. u vezi čl.339 st.3 u vezi st.1. Krivičnog
Zakonika, po optužnom predlogu ODT-a u Nikšiću, Kt.br. 634/12 od 22.11.2012.
godine nakon dovršenog glavnog i javnog pretresa održanog dana 22.01.2013.god.
u prisustvu zamjenika ODT-a . D. i okrivljenog K. R. istog dana donio je i
javno objavio
P R E S U D U
Okrivljeni K.R., JMBG …od oca R. i majke Z .rodjene K.rodjen … godine u N.
stalno nastanjen u N.D.L. – H.– G.J., državljanin CG, noženjen, penzioner,
lošeg materijalnog stanja, ranije neosudjivan.
K r i v j e
Što je:
Dana 04.08.2012. godine oko 10,00 časova na šumskom makadamskom putu J. – S. u
N., ne pridržavajući se saobraćajnih propisa, upravljao svojim vozilom na
motorni pogon – traktorom marke “ IMT ...”, bez registarskih tablica sa lakom
prikolicom bez registarskih tablica i time tako ugrozio saobraćaj da je doveo
u opasnost život i tjelo oštećenih C. M. i R. D., na način što je navedenim
vozilom na priključnom vozilu - lakoj prikolici prevozio oštećene, iako je bio
svjestan da postupa suprotno saobraćajnim propisima i da tako može ugroziti
saobraćaj da dovede u opasnost život i tijelo oštećenih, ali je olako držao da
do posledica neće doći, ili da će ih spriječiti, pa je vozeći ovako protivno
odredbi čl. 151 st 1 tač. 4 i 7 ZOBS-a na putevima, a krećući se traktorom
naznačenim potezom puta, vozilo laka prikolica se otkačila i prevrnula na
strminu kojom prilikom su oštećeni ispali iz prikolice i zadobili tjelesne
povrede i to C.M. teške tjelesne povrede u vidu preloma nosne kosti, serijskog
preloma rebara od četvrtog do sedmog rebra sa desne strane i krvni podlivom u
plućnom tkivu sa desne strane, a R. D. lake tjelesne povrede u vidu oguljotine
kože u predjelu desne strane lica i desne strane vrata,
- čime je izvršio krivično djelo teško djelo protiv bezbjednosti javnog
saobraćaja iz čl. 348 st.3 u vezi čl. 339 st 3 u vezi st. 1 Krivičnog zakonika
Crne Gore
-pa sud okrivljenom primjenom čl. 4.st.2, 42, 52, 53 i 54 Krivičnog zakonika i čl.226, 229 i 374 Zakonika o krivičnom postupku, i z r i č e
USLOVNU OSUDU
Sa kojom mu utvrđuje kaznu zatvora u trajanju od 90 (devedeset) dana, i ujedno
određuje da se ova kazna neće izvršiti ukoliko okrivljeni u roku od jedne
godine po pravosnažnosti presude ne učini novo krivično djelo.
OBAVEZUJE SE okrivljena da na ime troškova krivičnog postupka plati iznos od
172,oo (stotinusedamdesetdva) eura u roku od 15 dana, po pravnosnažnosti
presude pod prijetnjom prinudnog izvršenja, a na žiro račun ovog suda br.
832-152-32.
O b r a z l o ž e n j e
Osnovno Državno Tužilaštvo u Nikšiću svojim optužnim predlogom Kt.br. 634/12
od 22.11.2012. godine stavljeno je na teret okrivljenom K. R. izvršenje
krivičnog djela teško djelo protiv bezbjednosti javnog saobraćaja iz čl.348
st.3 u vezi čl.339 st.3 u vezi st.1 Krivičnog zakonika, pa je zamjenik ODT-a
K.D. , na glavnom pretresu ostao u cjelosti pri podnijetom optužnom aktu
predlažući sudu da okrivljenog oglasi krivim i osudi po zakonu.
Okrivljeni K.R. je u navodima svoje odbrane istakao da je dana 04.08.2012.
godine prihvatio poziv svog komšije C. M. da ga vozi sa svojim traktorom i
prikolicom u planinu kako bi brali maline, pa je C. sjeo na prikolicu od
traktora a sa njim i R. D. i krenuli su prema S., ali obzirom da je bio put
dosta neravan, da je bilo dosta rapa po putu prilikom dolaska uz jedan uspon
ne zna iz kog razloga prikolica od traktora se otkačila i prevrnula a kojom
prilikom su iz nje ispali komšija C. i rodjaka R. i koji su tom prilikom
zadobili povrede pa je odmah pozvao bolnicu gdje im je ukazana pomoć. U
završnoj riječi je istakao da mu je žao što je došlo do predmetne saobraćajne
nezgode i da se iskreno kaje.
U dokaznom postupku sud je neposredno saslušao oštećene –svjedoka C. M. i R.
D. , na saglasan predlog stranaka pročitao nalaz i mišljenje sudskog vještaka
saobraćajne struke T. P. od 16.10.2012. godine, nalaz i mišljenje sudskog
vještaka medicinske struke dr. B. V. o vrsti i prirodi povreda za oštećene dat
na zapisniku pred ODT-om dana 19.09.2012.god., pročitao zapisnik o uvidjaju
saobraćajne nezgode Uprave policije PJ Nikšić Ku.br.362 od 04.08.2012.godine i
izvršio uvid u fotolaborat, uvid u izvještaj Kliničkog centra – odeljenja za
sudsku medicinu br. 951 od 13.08.2012. godine i izvod iz kaznene evidencije na
ime okrivljenog.
Cijeneći navode optužbe i odbrane, te provedene dokaze kako pojedinačno tako i
u njihovoj međusobnoj vezi, sud nalazi da je okrivljeni počinio krivično djelo
stavljeno mu na teret, na način, vrijeme i mjesto kako je to bliže
predstavljeno izrekom ove presude, pa ga je oglasio krivim i krivično pravno
odgovornim, a ovo iz sledjećih razloga:
Saslušan u svojstvu svjedoka – oštećeni C.M. je u bitnom istakao da je dana
4.08.2012. godine molio svog komšiju K. R. da ga vozi u planinu sa svojim
traktorom i prikolicom kako bi brali maline, pa su od kuće krenuli on i R. a
usput sreli R. rodjake K. koji su sjeli sa njima u prikolicu, pa krećući se
kroz planinu gdje je put bio dosta neravan i dolaskom uz jedan veliki uspon
prikolica se otkačila od traktora i svi su oni polećeli unazad dok se
prikolica prevrnula a traktor ostao na putu sa kojim je upravljao K.R. dok su
on i R. D. koja je takodje bila na prikolici zadobili povredu. U konačnom je
istako da se ne pridružuje krivičnom gonjenju protiv okrivljenog i ne traži
naknadu štete.
Saslušana u svojstvu svjedoka – oštećene R. D. je u bitnom istakla da se
konkretnog dana kretala sa svojim rodjacima K.ima prema planini i da su usput
sreli K. R. koji je upravljao traktorom sa svojim prikolicom na kojoj je
sjedio C.M. pa su ih pitali da li mogu da idu sa njim u planini kako bi brali
maline a zatim su i sjeli na prikolicu i nastavili kretanje kroz šumu gdje je
teren bio dosta nepristupačan da bi niz jednu strminu došlo do prevrtanja
prikolice iz koje su ispali i tom prilikom ona i C. zadobili povrede.U
konačnom je istakla da se ne pridružuje krivičnom gonjenju protiv okrivljenog
i ne traži naknadu štete.
Zapisnikom o uviđaju je konstatovano a fotolaboratom je predstavljeno, da je
mjesto saobraćajne nezgode S. G., da se u navedenom mjestu ispod šumskog puta
nalazi prevrnuta traktorska prikolica vlasništvo K. R. i to na 11,50m po
desnoj strani puta gledajući iz pravca sela Jasikovca a koja je bila
prislonjena na stablu bukovog drveta i da se na prednjoj strani gdje je
priključni uredjaj za traktor uočavaju oštećenja u vidu ulubljenja,
Iz zaključka nalaza i mišljenja vještaka saobraćajne struke T. P. proizilazi
da se na lakoj prikolici koja je bila zakačena na vozilu traktor marke „IMT
...“ gdje nije bilo uočljivih deformacija, uočavaju oštećenja na vučnoj rudi u
vidu ulubljenja, da se ne može utvrditi brzina kretanja vozača sa vozilom
traktor prije otkačivanja lake prikolice ali da je prema navedenim podacima
traktor vukao laku prikolicu šumskim putem a istu nije obezbjedio od
samootkačivanja pa obzirom da svaka laka prikolica koja je fabrički uradjena
mora da joj bude vučna ruda atestirana tako da ne može da dodje do lomljenja
vučne rude i samootkačivanja prikolice bez fizičkog kontakta stranog predmeta
, to vozač vozila traktor nije smio na lakoj prikolici da sjeda putnike i da
ih prevozi jer je zabranjeno prevoženje lica na lakoj prikolici ma kojim putem
da se kreće vozilo traktor. Vještak je imajući u vidu prednje podatke
konstatovao da je uzrok za nastalu saobraćajnu nezgodu isključivo na strani
vozila traktor marke „IMT ...“ koje je prevozio putnike na lakoj prikolici a
što nije smio a koja nije bila obezbjedjena da se ne može sama otkačiti.
Iz nalaza i mišljenja vještaka medicinske struke dr. B.V., utvrđeno je da je
kritičnom prilikom C.M. zadobio teške tjelesne povrede u vidu preloma nosne
kosti, serijskog preloma rebara od četvrtog do sedmog rebra sa desne strane i
krvni podlivom u plućnom tkivu sa desne strane, a R. D. lake tjelesne povrede
u vidu oguljotine kože u predjelu desne strane lica i desne strane vrata,
Iz izvršenog uvida u izvještaj Kliničkog centra – odeljenja za sudsku medicinu
br. 951 od 13.08.2012. godine proizilazi da je K.R. bio u trijeznom stanju u
vrijeme nastanka saobraćajne nezgode.
Cijeneći prednje dokaze pojedinačno i u njihovoj medjusobnoj vezi i dovodeći
ih u vezi sa odbranom okrivljenog sud nesumjivo utvrdjuje da je okrivljeni
dana 04.08.2012. godine oko 10,00 časova na šumskom makadamskom putu J. – S. u
Nikšiću, ne pridržavajući se saobraćajnih propisa, upravljao svojim vozilom na
motorni pogon – traktorom marke “ IMT ...”, bez registarskih tablica sa lakom
prikolicom bez registarskih tablica i time tako ugrozio saobraćaj da je doveo
u opasnost život i tjelo oštećenih C. M. i R. Dragane, na način što je
navedenim vozilom na priključnom vozilu - lakoj prikolici prevozio oštećene,
iako je bio svjestan da postupa suprotno saobraćajnim propisima i da tako može
ugroziti saobraćaj da dovede u opasnost život i tijelo oštećenih, ali je olako
držao da do posledica neće doći, ili da će ih spriječiti, pa je vozeći ovako
protivno odredbi čl. 151 st 1 tač. 4 i 7 ZOBS-a na putevima, a krećući se
traktorom naznačenim potezom puta, vozilo laka prikolica se otkačila i
prevrnula na strminu kojom prilikom su oštećeni ispali iz prikolice i zadobili
tjelesne povrede i to C.M. teške tjelesne povrede u vidu preloma nosne kosti,
serijskog preloma rebara od četvrtog do sedmog rebra sa desne strane i krvni
podlivom u plućnom tkivu sa desne strane, a R. D. lake tjelesne povrede u vidu
oguljotine kože u predjelu desne strane lica i desne strane vrata, sa kojim
radnjama je ostvario sva bitna obilježja krivičnog djela teško djelo protiv
bezbjednosti javnog saobraćaja iz čl. 348 st.3. u vezi čl. 339 st.3. u vezi
st. 1. Krivičnog zakonika.
Iskazom oštećenih svjedoka, uvidjajnom dokumentacijom i nalazom i mišljenjem
vještaka saobraćajne struke kojima je sud dao punu vjeru, nesumljivo je
utvrdjeno da se okrivljeni kritičnom prilikom nije pridržavao odredbi čl. 151
st 1 tač. 4 i 7 ZOBS-a na putevima, shodno kojoj odredbi je određeno da je
zabranjeno u saobraćaju na putu prevoziti lica priključnim vozilom za prevoz
tereta koje vuče teretno vozilo i na traktoru osim na sjedištuma ugrađenim
pored sjedišta vozača. Postupajući na način opisan izrekom presude, sud je
utvrdio da se okrivljeni nije pridržavao navedene odredbe već je vozeći
traktor sa lakom prikolicom prevozio oštećene a što nije smio i da na istoj
sjeda putnike i da ih prevozi jer je zabranjeno prevoženje lica na prikolici
ma kojim putem da se kreće vozilo traktor . U prilog ovakvog zaključka suda su
i sami navodi okrivljenog koji je naveo da je zaista primio tog dana oštećene
i prevozio ih na prikolici od svog traktora a što su potvrdili i oštećeni C.M.
i R. D. tako da ta činjenica ničim nije dovedena u sumnju. Da su oštećeni C.M.
i R. D. zadobio teške-lake tjelesne povrede u predmetnoj nezgodi sud je
utvrdio iz nalaza i mišljenja vještaka medicinske struke, koji nalaz je
cijenio kao jasan, objektivan i stručan.
Naprijed opisani propusti u vožnji na strani okrivljenog stoje u uzročnoj vezi
sa nastalom nezgodom, tako da analizirajući subjektivni odnos okrivljenog pri
izvršenju krivičnog djela proizilazi da je okrivljeni bio svjestan da svojim
nepropisnim postupanjem u saobraćaju na prednji način može ugroziti javni
saobraćaj i dovesti u opasnost život i tijelo ljudi i da usled toga može doći
do kvalifikovane posledice, teškog tijelesnog povredjivanja oštećenog C. M.,
ali je okrivljeni očigledno olako držao da do toga neće doći ili da će isto
moći izbjeći u čemu se iscrpljuje njegov svjesni nehat.
Prilikom odmjeravanja kazne sud je okrivljenom u smislu čl.42. KZ, kao
olakšavajuće okolnosti cijenio loše imovno stanje i činjenicu da je penzioner,
korektno držanje nakon učinjenog krivičnog djela, činjenicu da se oštećeni
nijesu pridružili krivičnom gonjenju i ranije neosuđivanost a što je sud
utvrdio uvidom u izvod iz kaznene evidencije na ime okrivljenog dok
otežavajućih okolnosti na strani okrivljenog sud nije našao, pa je sud
cijeneći prednje olakšavajuće a u odsustvu otežavajućih okolnosti našao da
prema okrivljenom nije nužno primijeniti kaznu zatvora i primjenom čl.53 i 54
KZ izrekao mu uslovnu osudu kao u izreci smatrajući da će se sa prijetnjom
izvršenja utvrdjene kazne zatvora kao u izreci i provjerom ponašanja
okrivljenog u periodu od 1 godine na okrivljenog u dovoljnoj mjeri uticati da
više ne vrši kriv. djela čime će se sa uspjehom ostvariti svrha uslovne osude
iz čl.52 KZ, u okviru opšte svrhe izricanja kriv. sankcija u smislu čl.4 st.2
KZ.
Kako je okrivljeni, oglašen krivim sud ga je obavezao da na ime troškova
krivičnog postupka plati iznos od 172,00 eura, od čega se iznos od 132,00 eura
odnosi na troškove vještačenja po vještaku saobraćajne i medicinske struke i
iznos od 40,00 koji se odnosi na paušalne troškove postupka, a koji su
troškovi krivičnog postupka srazmjerani trajanju i složenosti krivičnog
postupka i imovnim prilikama optuženog, a ovo shodno čl.226 u vezi čl.229
st.1. ZKP-a.
Sa svega izloženog a primjenom čl. 374. ZKP-a, odlučeno je kao u izreci.
OSNOVNI SUD U NIKŠIĆU, dana 22.01.2013.g.
Zapisničar, S U D I J A
D-na: rješenje od 22.02.2013 god.
-primerak rješenja dostaviti 
- okrivljenom,
- ODT
- u spise,
S U D I J A
Abramović Milijana,s.r. Vesna kovačević,s.r.
Za tačnost otpravka tvrdi i ovjarava
službenik suda
PRAVNA POUKA: Protiv ove odluke nezadovoljna stranka ima pravo žalbe