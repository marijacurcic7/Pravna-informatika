K.br. 28/13
U IME CRNE GORE
OSNOVNI SUD U NIKŠIĆU, sudija Babović Dragan, uz sudjelovanje Krištof Stanke
kao zapisničara, u krivičnom predmetu protiv okrivljenog P.S.a, zbog krivičnog
djela samovlašće iz čl. 384 st. 1 KZ, odlučujući po optužnom predlogu ODT
Nikšić Kt. br. 395/12 od 21.01.2013.godine, nakon dovršenog glavnog i javnog
pretresa dana 22.02.2013. godine, u prisustvu zastupnika ODT-a iz Nikšića Đ.
R. , predstavnika oštećene Elekrodistribucije Nikšić Lj.M. i okrivljenog P.S,
donio je i istog dana javno objavio
P R E S U D U
Okrivljeni:
P.S., od oca G. i majke D. rođene R., rođen … u D., sa prebivalištem u N. ul.
Nj., državljanin Crne Gore, pensioner, oženjen, otac troje djece, završio
srednju školu, lošeg imovnog stanja, ranije neosuđivan,
K r i v je
Što je:
Neutvrdjenog dana u periodu od 20.12.2011.godine do 23.12.2011.godine u N., u
svom porodičnom stanu koji se nalazi u ul. Nj. , samovlasno pribavio pravo za
koje je smatrao da mu pripada, na način što je nakon što su dana
20.12.2011.godine ovlašćeni radnici Elektrodistribucije Nikšić isključili
brojilo broj 14048997 sa nisko naponske mreže, zbog neplaćenog duga na ime
utrošene električne energije, isto samovlasno priključio na nisko naponsku
mrežu Elektrodistribucije Nikšić,
-čime je izvršio krivično djelo samovlašće iz čl. 384 st. 1 Krivičnog zakonika. 
Pa sud okrivljenom P.S.a za nevedeno krivično djelo shodno čl.4. čl.42, čl.
52, čl..53 i čl. 54. Krivičnog zakonika i čl. 229. i čl.374. KZ. i z r i č e:
USLOVNU OSUDU
Sa kojom mu utvrdjuje kaznu zatvora u trajanju od 40 /četrdeset/ dana i
istovremeno odredjuje da se ova kazna neće izvršiti ako okrivljeni u roku od
1/jedne/ godine po pravosnažnosti presude ne učini novo krivično djelo.
Troškovi krivičnog postuka u smislu čl.229 st.4 ZKP-a padaju na teret
buđetskih sredstava ovog suda.
O b r a z l o ž e nj e
Obrazloženje je izostavljeno kao nepotrebno shodno čl. 458 st. 7 ZKP-a, s
obzirom da su se stranke odrekle prava na žalbu.
OSNOVNI SUD U NIKŠIĆU, dana 22.02.2013.godine
Zapisničar S U D I J A
Krištof Stanka,s.r. Babović Dragan,s.r.
Za tačnost otpravki tvrdi i ovjerava: službenik suda.
PRIMJERAK PRESUDE DOSTAVITI:
- okrivljenom,
- ODT Nikšić
S U D I J A