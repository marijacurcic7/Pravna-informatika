K.br. 55/13
U IME CRNE GORE
OSNOVNI SUD U NIKŠIĆU, sudija Babović Dragan, uz sudjelovanje Ćuzović Plane
kao zapisničara, u krivičnom predmetu protiv okrivljenog Dj.M. zbog krivičnog
djela samovlašće iz čl. 384 st. 1 KZ, odlučujući po optužnom predlogu ODT
Nikšić Kt. br.667/12 od 31.01.2013. godine, nakon dovršenog glavnog i javnog
pretresa dana 10.04.2013. godine, u prisustvu zastupnika ODT-a iz N.I. I.i
okrivljenog Dj.M., donio je i istog dana javno objavio
P R E S U D U
Okrivljeni:
DJ.M. od oca Dj. i majke D. rođene M. rođen … .godine u N., sa prebivalištem u
mjestu rođenja – ul…, državljanin Crne Gore, oženjen otac četvoro djece,
završio srednju školu, nezaposlen, lošeg imovnog stanja, ranije neosuđivan,
Kriv je,
Što je:
Neutvrdjenog dana u periodu od 10.04.2012.godine do 20.04.2012.godine u
Nikšiću, u svom porodičnom stanu koji se nalazi u ulici ... svestan svog djela
čiji je izvršenje htio samovlasno pribavio pravo za koje smatra da mu pripada,
na način što se, nakon što su ga dana 10.04.2012.godine ovlašćeni radnici
Elektrodistribucije Nikšić isključili sa niskonaponske mreže zbog neplaćenog
duga na ime utrošene električne energije, samovlasno priključio na
niskonaponsku mrežu Elektrodistribucije Nikšić,
čime je izvršio krivično djelo samovlašće iz čl. 384 st. 1 Krivičnog zakonika.
Pa sud okrivljenom Dj. M. za nevedeno krivično djelo shodno čl.4. čl.42, čl.
52, čl..53 i čl. 54. Krivičnog zakonika i čl. 229. i čl.374. KZ. i z r i č e:
USLOVNU OSUDU
Sa kojom mu utvrdjuje kaznu zatvora u trajanju od 30 (trideset) dana i
istovremeno odredjuje da se ova kazna neće izvršiti ako okrivljeni u roku od
1/jedne/ godine po pravosnažnosti presude ne učini novo krivično djelo.
Troškovi krivičnog postupka padaju na teret budžetskih sredstava suda, shodno
čl. 229 st. 4 ZKP-a.
O b r a z l o ž e nj e
Obrazloženje je izostavljeno kao nepotrebno shodno čl. 458 st. 7 ZKP-a, s
obzirom da su se stranke odrekle prava na žalbu.
OSNOVNI SUD U NIKŠIĆU, dana 10.04.2013.godine
Zapisničar S U D I J A
Krištof Stanka,s.r. Babović Dragan,s.r.
Za tačnost otpravki tvrdi i ovjerava službenik suda.