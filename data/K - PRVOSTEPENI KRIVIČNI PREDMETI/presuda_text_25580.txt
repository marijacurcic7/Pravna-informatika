K.br. 145/13
U IME CRNE GORE
OSNOVNI SUD U N., kao prvostepeni krivični sudija Babović Dragan, uz
sudjelovanje Krištof Stanke, kao zapisničara, u krivičnom predmetu protiv
okrivljenih A. B., M. S. i A. D.a, svi iz N.a, zbog krivičnog djela laka
tjelesna povreda iz čl.152.st.2. u vezi st.1. Krivičnog zakonika, po optužnom
predlogu ODT-a N. Kt.br. 763/13 od 25.03.2013.godine, nakon održanog glavnog
javnog pretresa, dana 10.06.2013. godine u prisustvu zastupnika ODT-a N. I.I.
i okrivljenih, donio je i istog dana javno objavio
P R E S U D U
Okrivljeni:
A. B., od oca S i majke N., rodjene K., rodjen ... .godine u P.b. – K., sa
prebivalištem u N. – naselje pod T.bb, državljanin S.radnik, završio srednju
školu, oženjen, otac devetoro djece, srednjeg imovnog stanja, ranije
neosudjivan.
M. S., majke M. Z.rodjena .... godine u I. – K., sa prebivalištem u N. –
naselje pod T. bb, državljanka S., domaćica, nepismena, udata, majka osmoro
djece, srednjeg imovnog stanja, ranije neosudjivana.
A. D., od oca B. i majke S., rodjene M., rodjen ... godine u I.– K., sa
prebivalištem u N. – naselje pod T. bb, državljanin S., radnik, nepismen,
neoženjen, srednjeg imovnog stanja, ranije neosudjivan.
K r i v i s u
Što su:
U noći 25/26.08.2012 godine u N. u naselju pod T., svjesni svog djela i htjeli
njegovo izvršenje, i to okrivljeni A. B. i A. D. sa lopatama, okrivljena M. S.
drvenom motkom, a NN lica sa lopatama I drvenim motkama, kao sredstvima
podobnim da tijelo teško povrijede ili zdravlje teško naruše, udarili u
predjelu glave I tijela oštečenog maloljetnog P. A. i nanijeli mu laku
tjelesnu povredu u vidu razderne rane iznad desnog oka i oguljotine koze u
predjelu desne nadlaktice,
- čime su učinili krivično djelo laka tjelesna povreda iz čl.152.st.2. u vezi
st.1. Krivičnog zakonika,
-pa sud okrivljenim primjenom odredbi čl.4. st.2., 42, 52, 53,54. Krivičnog zakonika i 226,229. 374, Zakonika o krivičnom postupku izriče:
USLOVNU OSUDU
Kojom im utvrdjuje kazne zatvora u trajanju od po 3 (tri) mjeseca svakom
pojE.čno i ujedno odredjuje da se ova kazna neće izvršiti ukoliko okrivljeni u
roku od 1 (jedne) godine od dana pravosnažnosti presude ne učine novo krivično
djelo.
Obavezuju se okrivljeni da na ime troškova krivičnog postupka solidarno uplate
iznos od 44,oo EUR-a, kao i da pojE.čno na ime paušalnih troškova krivičnog
postupka uplate iznos od po 30,00 EUR-a, sve u roku od 15 dana po
pravosnažnosti presude pod prijetnjom prinudnog izvršenja, na žiro-račun ovog
suda br. 832-152-32, te da dokaz o izvršenoj uplati dostave sudu.
O b r a z l o ž e nj e
ODT iz N.a optužnim predlogom Kt.br. 763/13 od 25.03.2013.godine stavio je na
teret okrivljenim A. B., M. S. i A. D.u izvršenje krivičnog djela laka
tjelesna povreda iz čl.152 st.2. u vezi st 1. KZ, pa je zastupnik ODT-a N.
I.I. koja je na glavnom pretresu zastupala optužbu u završnoj riječi ostala
pri podnijetom optužnom aktu, predlažući sudu da okrivljene oglasi krivim i
osudi po zakonu.
I-vo okrivljeni A. B. u svojoj odbrani u bitnom je naveo da se prije pet
mjeseci njegov sin S. ozenio S. A. i da su njih dvoje nakon vjenčanja otišli
na K. kod njegove rodbine, a da je sjutradan u više navrata kod njega kući
nailazio Š. S, otac njegove snahe, koji nije bio zadovoljan udajom svoje
ćerke, jer je htio da se ona uda za drugog momka čiji roditelji su došli iz
Nj. i prosili A.. Tom prilikom mu je objasnio da su S. i A. otišli na K. ali
je Š. obavjestio policiju, a inspektori koji su došli pitali su gdje su S. i
A. i objasnili da su njih dvoje maloljetni i da ne mogu po zakonu maloljetna
lica da zaključuju brak. Inspektorima je objasnio da su S. i A. trenutno na K.
i da čim se vrate on će obavjestiti policiju. Dalje je naveo da je 26.08.2012
godine negdje jedan sat posle ponoći dok se nalazio u svojoj kući u naselju
pod T. primjetio kako se dva vozila marke ,,Opel kadet,, i jedno vozilo marke
,,Golf 3,, vrzmaju oko njegove kuće. U to vrijeme članovi njegove porodice su
spavali pa je on izašao ispred kuće i sakrio se u blizini jedne ograde i
posmatrao navedena vozila koja su se i dalje kretala oko njegove kuće i da je
to sve trajalo otprilike do 03,00 sata poslije ponoći. U medjuvremenu su se
vozila ,,Golf 3,, i ,,Opel kadet,, udaljili od njegove kuće na jedno pedesetak
metara, dok se drugo vozillo ,,Opel kadet,, bijele boje parkiralo ispred
njegove kuće iz kojeg je izašlo više lica medju kojima je prepoznao P. A.,
brata njegove snahe A., njihovu majku E., njihovog komšiju I., njihovog kuma
V. i drugog kuma kojem nije znao ime kao i još nekoliko lica koja nije
poznavao. Takodje je medju licima koja su te večeri došla bio i A.otac, ali je
on bio sa licima koja su bila u druga dva pomenuta vozila. Dalje naveo da je
ušao u kuću i probudio suprugu S. i sina D.a jer se plašio da će ih pomenuta
lica napasti i odmah nakon toga je otišao po svog brata D. koji stanuje na
jedno sto metara od njega i probudio ga. Kada su se on i brat priblizil kući
primjetio je da se u dvorištu njegove kuće nalazilo više lica medju kojima su
se bili i A. i njegova majka kao i njegov sin D. i supruga S.. Naveo je da su
sva lica koja su došla u njegovo dvorište u rukama imali drvene palice ali da
njima nijesu nikoga udarili. Palicu u svojim rukama je imao i A. ali nije
uspio da udari njegovog sina D.đ jer mu je D. istu oteo i njih dvojica su se
potukla pjesnicama, ali nijedan nije padao na zemlju. Ta tuča izmedju njih
dvojice je kratko trajala jer je ih S. razdvajala pa su uspjeli da razmjene
jedan ili dva udarca i dok su on i brat D.došli do dvorišta, izmedju njih
dvojice je sve bilo završeno. Nakon toga A. zajedno sa ostalim licima koja su
sa njim došla u dvorište uzima kamenje i gadjaju istima u pravcu njegove kuće
i u pracu njega,S.,D.a i D.ali nijesu uspjeli da ih pogode i da tada D. uzima
jedan blok kojim je u odbrani gadjao put auta kojim su dišli i pogodio
šoferšajbu koju je i slomio. Takodje je naveo da on i S. nijesu udarali bilo
koga od lica koja su došla tom prilikom u njihovo dvorište kao ni A. a da je
S. odmah nakon ovog dogadjaja obavjestila policiju i da su on, S., D. i D.
otišli u policiju i dali izjave. Na kraju je naveo da se izmirio sa S.ović
Š.om i njegovom porodicom a da su njegov sin i snaha A. još na K.. U završnoj
riječi okrivljeni je naveo da ostaje pri navodima svoje odbrane, a pitanje
svoje krivice ostavio je sudu na ocjenu.
II-go okrivljena M. S. u svom iskazu u bitnom je istakla se dana 20.08.2012
godine njen sin S. ozenio A. S. a da su A. roditelji bili protiv tog braka i
da se ona udala bez njihovog znanja, a pošto su bili maloljetni i nijesu se
mogli vjenčati otišli su na K. kod rodbine njenog muza. U medjuvremenu je kod
njih dolazio A. otac Š. koji se raspitivao gdje je A. i da mu je njen suprug
objasnio da su njih dvoje na K. kao i da su inspektori iz policije takodje
dolazili i raspitivali se o A. jer je valjda slučaj prijavio Š.. Dalje je
navela da je u noći 26.08.2012 godine oko 01.00 časova nju i sina D.a probudio
suprug B. i rekao da se oko kuće vrzmaju neka vozila i da se plaši da će ih
napasti a odmah zatim je otišao da probudi i svog brata D. koji zivi u
njihovoj blizini. Ona je zajedno sa svojim sinom D.om izašla ispred kuće i
vidjela da je tu kod kuće parkiran bijeli ,,Opel kadet,, a nedaleko i još dva
automobila i to ,,Golf 3,, i ,,Opel kadet,, u kojima se nalazilo više lica. Iz
vozila koje je bilo parkirano ispred njihove kuće izašao je A. P., A. brat,
njihova majka E., njihov komšija Ilber kao i još 7-8 lica koja joj nijesu bila
poznata i da su svi u svojim rukama imali drvene motke, šipke, kamenje i da su
imali namjeru da ih napadnu. Kako je dalje navela A. P. je pokušao da udje u
njihovu kuću i pitao je gdje mu je sestra, ali je došlo do čupanja i
medjusobnog udaranja izmedju D.a i A. i prilikom nijedan od njih dvojice nije
padao na zemlju. Dodala je da su ona i A. majka E. na kraju uspjele da ih
razdvoje dok su prisutna lica koja su bila u dvorištu gadjali kamenjem put
njih ali ih nijedan nije uspio pogoditi. Nakon toga je u dvorište došao i njen
suprug zajedno sa svojim bratom D. i tada su se ostali udaljili iz dvorišta,
kada je ona i pozvala policiju. U medjuvremenu je A. uzeo jedan betonski blok
koji je bacio u njenom pravcu ali je nije pogodio već je pao na zemlju a da je
D. podigao taj blok i gadjao njime put vozila koje je bilo parkirano ispred
njihove kuće i tom prilikom na njemu polomio zadnju šoferšajbu. Takodje je
navela da A. nije koristio drvenu palicu sa kojom je došao u njihovo dvorište
već je ispustio kada je ušao u konflikt sa D.om a da ona, kao i njen suprug i
sin, nijesu nikoga tom prilikom udarali motkom ili bilo čime drugo, a da se
Š., A. otac, nije miješao već je sve vrijeme bio kod druga dva vozila koja su
bila parkirana na oko pedesetak metara udaljenosti od kuće. Kada je došla
policija ona, njen sin D., suprug B. i njegov brat D. pošli su u stanicu
policije da daju izjave i tada je u stanici vidjela i S. Š.a koji joj je tom
prilikom prijetio i vrijedjao. Na kraju je navela da se njena porodica
izmirila sa S. Š. i njegovom porodicom i da će se njen sin S. vjenčati sa A.
čim dodju sa K jer je Š. pristao da da saglasnost A. da se vjenča. U završnoj
riječi okrivljena je navela da ostaje pri navodima svoje odbrane, a pitanje
svoje krivice ostavila je sudu na ocjenu.
III-će okrivljeni D. A. svojoj odbrani u bitnom je naveo da je dana 26.08.2012
godine bio u svojoj kući u naselju B.T.i spavao kada ga je nešto poslije
ponoći otac B. probudio i rekao mu da su neka lica došla ispred njihove kuće i
da sumnja da je to otac njihove snahe A. koju je njegov brat ozenio prije
nedjelju dana. Kada je izašao ispred kuće, u svoje dvorište, vidio je
parkirano vozilo marke ,, Opel kadet, pored kojeg je bilo više lica koja su u
svojim rukama drzali šipke, palice i kamenje a medju njima je prepoznao A.,
A.og brata i njihovu majku E.. U medjuvremenu je izašla i njegova majka S. dok
je otac otišao da probudi svog brata D. koji stanuje u njihovoj blizini. Kako
je dalje naveo A. je počeo nogama da udara u vrata i htio da udje u njihovu
kuću u čemu je pokušao da ga spriječi i oduzeo mu palicu koju je drzao u
rukama i tada su se njih dvojica potukli pjesnicama ali nijedan od njih nije
padao na zemlju. Dok su se tukli umiješale su se i njihove majke pokušavajući
da ih razdvoje u čemu su i uspjele a u medjuvremenu došli su i B. i njegov
brat. Odmah nakon toga ostala lica koja su bila u njihovom dvorištu počela su
kamenicama da gadjaju u njihovom pravcu ali nijesu nikoga pogodili a čak je i
A. gadjao betonskim blokom. Taj betonski blok kojim je A. prethodno gadjao pao
je na zemlju i on ga je podigao i gadjao u pravcu vozila kojim su A. i ostali
došli pogadjajući ga u zadnju šoferšajbu koja je i polomljena tom prilikom.
Nedugo zatim po njegovim navodima došla je i policija koju je prethodno zvala
njegova majka pa su on i njegovi otac, majka i stric pošli u policiju da daju
izjave dok su se ostali razbjezali. Takodje je naveo da kako on tako ni
njegovi roditelji nijesu A. udarali motkom niti bilo kojim drugim predmetom
kao i da A. nije imao bilo kakve povrede. Na kraju je naveo da su se on i
njegova porodica pomirili sa porodicom S.ović a da se Š. S.ović, otac A. i A.,
te večeri kada se sve to izdešavalo iako je bio u blizini nije miješao. U
završnoj riječi okrivljeni je naveo da ostaje pri navodima svoje odbrane, a
pitanje svoje krivice ostavio je sudu na ocjenu.
Sud je u dokaznom postupku pročitao iskaze svjedoka oštećenog A. P.a datog
pred ODT-om N. dana 07.02.2013 godine, neposredno saslušao svjedoke E.P. i K.
Dj.i pročitao nalaz i mišljenje vječtaka medicinske struke dr B. V.
Svjedok oštećeni P. A. u svom iskazu datom pred ODT-om N. u bitnom je naveo da
se njegova sestra po majci A. udala za A. S.a i to bez znanja njihovih
roditelja koji su bili protiv tog braka iz razloga što su oboje bili
maloljetni pa su taj slučaj i prijavili policiji. Negdje oko 11.00 časova,
25.08.2012 godine zajedno sa njim za N. su kreneli i majka E., očuh Š., njegov
drug E., njihov kum .E A. i njihov prijatelj Dj.K. kako bi pronašli A. i
vratili je kući. Za N. su pošli sa dva auta gdje je jednim upravljao E.i sa
njim je putovao očuh Š. dok je drugim upravljao Dj., i kada su došli u N. kum
i očuh su pošli u stanicu policije a oni u naselje pod T.. Kada su došli do
S.ove kuće, Dj. je auto parkirao u neposrednoj blizini, a on je zajedno sa E.
otišao iza kuće kako bi spriječili A. da pobjegne iz kuće prije nego što
policija dodje. U jednom momentu iz kuće je izašla S., S. majka koja je u
svojim rukama drzala drvenu motku i krenula put njegove majke koja je u tom
momentu izlazila iz auta pa je on krenuo prema svojoj majci jer se plašio da
je S. ne udari. Dalje je naveo da su sa S. iz kuće izašli i S. otac i brat D.
kao i da je u dvorištu bilo još lica koja njemu nijesu bila poznata i da su
svi u rukama imali motke i lopate, i da su pošto je S. motkom a B. i D.
lopatama, počeli da ga udarala su ga i ostala lica motkama i lopatama. Dok su
ga udarali pao je ledjima na zemlju ali nije siguran da li se prilikom pada
povrijedio jer dok su ga S., B. i D. i druga lica udarala nanijeli su mu
povrede u predjelu glave, desne ruke i desnog ramena i da se uz pomoć svoje
majke uspio odbraniti od njih. Odmah nakon toga zajedno sa majkom je ušao u
auto gdje se nalazio Dj. K.sa namjerom da prijave slučaj stanici policije N.
ali čim su krenuli vidio je D.a koji je sa jednim betonskim blokom gadjao u
pravcu auta u kojem su se nalazili i polomio zadnju šoferšajbu. Dalje je naveo
da čim su krenuli put stanice policije vidio je svog druga E., za kojeg ne zna
gdje je bio dok se sve ovo dešavalo, kako trči za njihovim autom i da su mu
stali i zajedno sa njim otišli u policiju a da su njega čim je dao izjavu
sluzbenici policije njihovim vozilom prevezli do bolnice gdje mu je i ukazana
pomoć. Na kraju je naveo da ne zna da li su lopate kojim su ga udarali B., D.
i ostala lica imale drvene ili metalne drške jer nije dobro vidio.
Svjedok E. P. u svom iskazu u bitnom je navela da se njena maloljetna ćerka A.
udala za A. S.a bez očevog i njenog znanja jer su oboje bili protiv tog braka
iz razloga što su njih dvoje bili maloljetni. Sve se to izdešavalo dok je njen
suprug Š. bio u Nj. i čim se vratio otišao je u N. kod porodice B. u pokušaju
da nadje A. i da je vrati, jer su bili u saznanju gdje je A., preko jedne
svoje komšinice koja sada zivi u S.ovom naselju. Kako je dalje navela njen
suprug i ona su dana 25.08.2012 godine oko 23.00 časa u društvu sina A.,
njegovog druga E., kuma E. A. sa dva automobila krenuli za N. da bi potrazili
A.. Automobilom marke ,,Golf,, upravljao je njihov kum i sa njim je bio i njen
suprug Š. dok je drugim automobilom marke ,,Opel,, upravljao njihov poznanik
Dj. K. a sa njim su putovali ona, A. i E.. Iste te večeri kada su stigli
negdje izmedju 24.00 i 01.00 časova njen suprug je sa njihovim kumom pošao u
stanicu policije da prijavi da im je ćerka oteta a oni su sa drugim
automobilom pošli u naselje pod T. gdje je A. vidjena. Kada su parkirali
vozilo neposredno u blizini kuće gdje S. zivi, njen sin i njegov kum E.su
otišli iza kuće kako bi spriječili eventualno A.bjekstvo, dok su ona i Dj.
ostali pored vozila. Kako je dalje navela poslije jedno par minuta iz kuće je
izašla jedna osoba koja je u svojoj ruci drzala drvenu palicu i u strahu da
ista ne napadne njenog sina A. uputila se vozilom zajedno sa Dj. put kuće i
tek tada je prepoznala tu osobu i znala da se radi o S., zvanoj Suta, majci
S.ovoj. Kada je Dj. zaustavio vozilo i ona izašla iz njega, S. je krenula u
njenom pravcu i u strahu da će je S. napasti motkom ili oštetiti vozilo istu
odgurnula i rekla joj ,, vrati mi dijete,, ali se ne sjeca šta joj je ona tada
odgovorila, ali se sjeća da je tu bio njen sin A. koji je S.i rekao ,, nemoj
da mi bijete majku,,. Nakon toga iz kuće su izašli B. i D. i u rukama drzali
metalne lopate ćije su i drške bile metalne, a pored njih je bilo još lica
koja su drzali drvene drške i lopate sa drvenim drškama. Nakon toga su kako je
navela B., D. i ostala prisutna lica nasrnula na A. udarajući ga lopatama,
nakon čega je u jednom momentu A. pao na zemlju i onda je ona prišla kako bi
ga odbranila u čemu je uspjela i onda su zajedno ušli u vozilo u kojem je bio
Dj. iz kojeg nije izlazio sve vrijeme. Čim su sjeli u vozilo primjetila je D.a
koji je uzeo jedan betonski blok i kako gadja njime put vozila u kojem su se
nalazili. Taj betonski blok je pogodio vozilo u kojem su se nalazili i polomio
zadnju šoferšajbu. Odmah nakon toga pošli su u policiju i prijavili dogadjaj a
onda su sluzbenici policije povezli A. u bolnicu gdje mu je ukazana medicinska
pomoć jer je imao povrede u predjelu glave kao i povredu u predjelu jedne ruke
ali se ne sjeća koje. Takodje je navela da ne zna da li je S. udarala njenog
sina onom drvenom motkom kao i to da ne zna gdje se nalazila u momentu dok su
B., D. i ostala lica udarala A.. Na kraju je navela da njena maloljetna ćerka
A. i dalje zivi u vanbračnoj zajednici sa maloljetnim S.om i da su njih dvoje
po navodima S.ovih roditelja trenutno na K. a da li je to istina ona ne zna
jer A. nije dolazila svojoj kući nakon što je pobjegla sa S.om. U zavrnoj
riječi je istakla da se u ime maloljetnog sin A. ne pridružuje krivičnom
gonjenju protiv okrivljenih i ne ističe imovinsko pravni zahtjev.
Svjedok K Dj. u svim iskazu u bitnom je naveo da ga je dana 25.08.2012 godine
komšija S. Š. zamolio da ga poveze za N. jer su mu oteli ćerkui da je čuo da
je u N.. Te večeri je oko 23.00 časova svojim vozilom marke Opel krenuo za N.
a sa njim u vozilu su još bili P. E., njen sin A. i njegov drug čije ime nije
znao, dok je u drugom vozilu bio Š. i kojim je upravljao Š. kum E. A.. Kada su
te većeri stigli u N., Š. je sa svojim kumom pošao u stanicu policije a oni su
sa drugim vozilom pošli u romsko naselje, za koje nije znao kako se zove, gdje
su mu rekli da je kuća u kojoj je njihova ćerka koja je oteta. Kada su stigli
A. i njegov drug su otišli kroz to naselje kako bi stali iza te kuće da A. ne
bi pobjegla a on i E. su krenuli kolima kako bi ih on okrenuo i tu sačekali
policiju. U jednom momentu iz kuće u kojoj je trebalo da bude A., izašla je
jedna zena koja je u rukama drzala jednu motku koja je bila duzine oko metar i
po i njemu je ta motka izgledala kao drzalica od motike. Dalje je naveo da mu
je E. rekla da je to majka momka sa kojim je pobjegla A. ali se ne sjeća da mu
je rekla kako se zove. Kako je ta zena stala i počela da zamahuje motkom
ispred njegovog vozila on i E. su se uplašili da istom ne udari u auto i
ošteti ga pa je E. izašla i prišla toj zeni. Kada joj je E. prišla nije vidio
da li je i odgurnula ali je čuo kada je pitala ,, jeste li vi oteli moju
ćerku,, i da je ta zena nešto odgovorila Enisi ali da se on ne sjeća šta. U
tom momentu dok su njih dvije razgovarale pojavilo najmanje desetak lica
romske nacionalnosti od kojih su neka izašla iz spomenute kuće, a odakle su
ostala došla nije znao, medju njima su bile samo dvije zene a ostalo su bili
muškarci. Tada je vidio i A. i to u neposrednoj blizini E.i njih dvoje su
ubrzo opkolila ta lica koja su u svojim rukama imali motke i lopate, a jedan
od njih je imao i krampu Pošto je sjedio sve vrijeme u svojim kolima vidio je
da su ta lica zamahivala pomenutim predmetima u pravcu A. i E.ali nije vidio
da li ih je neko udario. Nakon samo par minuta koliko je sve to i trajalo
vidio je da se E. prva iščupala iz te guzve pa za njom i A. i da su odmah ušli
u njegov automobil kada mu se A. pozalio da ima povrede u predjelu glave i
ledja. Kako je dalje naveo čim su krenuli sa tog mjesta neko od onih lica koja
su bila u dvorištu kamenim blokom mu je razbio zadnju šoferšajbu. Malo dalje
je vidio i A.ovog druga, za kojeg nije znao gdje je bio sve vrijeme dok se sve
to dogadjalo, kako trči za njegovim vozilom pa mu je stao i svi su pošli u
policiju gdje su A. i E. prijavili slučaj a on polomljenu šoferšajbu. Dok su
bili u stanici policije vidio je da A. ima neke ogrebotine po licu a sam A. mu
se zalio na bolove u predjelu ledja, nakon šega su ga sluzbenici policije
povezli do bolnice gdje mu je ukazana pomoć.
Nalazom i mišljenjem sudskog vještaka medicinske struke dr. B.V., koji je imao
u vidu izvještaj ljekara specijaliste Hitno prijemne službe Opšte bolnice N.
br. protokola 5777 od 26.08.2012.godine, navedeno je da je kod P. A. došlo do
povreda lake prirode u vidu razderne rane iznad desnog oka koja je mogla
nastati udarcem stisutne pjesnice, udarcem glavom – čelom, udarcem manjom
drvenom motkom, flašom, manjim kamenom i sl. dok je povreda u vidu oguljotine
koze u predjelu desne nadlaktice mogla nastati udarcem manje drvene motke,
drvenog štapa, kamenom i sl., a mogla je nastati i prilikom pada i kontakta
povrijedjene površine tijela sa tvrdom podlogom, beton, asfalt i sl
Sud je našao da odbrana okrivljenih nije bila uvjerljiva, a i u suprotnosti je
sa navedenim dokazima pa je iste sud odbio kao neosnovane i sračunate radi
izbjegavanja krivice.
Imajući u vidu izvedene dokaze, a posebno iskaz ošećenog P. A. koji je u svom
iskazu naveo da su sa S. iz kuće izašli S. otac i brat D., te da je u dvorištu
bilo još lica koja mu nijesu bila poznata i da su svi u rukama imali motke i
lopate, te da su pošto je S. motkom, a B. i D. lopatama počeli da ga udaraju
da su ga udarala i ostala lica takodje motkama i lopatama, te da su mu tom
prilikom nanesene povrede glave, desne ruke i desnog ramena. Svjedokinja P. E.
takodje je potvrdila iskaz svjedoka oštećenog, te istakla da su nakon što su
izašli iz kuće B. i D. u rukama držali metalne lopate, a pored njih je bilo
još lica koji su držali drvene drške i lopate sa drvenim dršakama, pa su B. D.
i ostala prisutna lica nasrnuli na A. udarajući ga lopatama, nakon čega je u
jednom momentu A. pao na zemlju, te je ona prišla i odbranila ga. Svjedok
K.D.je istakao da je vidio A. u E.blizini te da su se oko njih okupila neka
lica koja su u rukama imali motke i lopate, a pošto je sjedio u svom vozilu
vidio je da su ta lica zamahivala pomenutim predmetima u pravcu A. i E., ali
nije vidio da je neko nekog udarao ali mu je A. kazao nakon što je ušao u
vozilo da ima povrede u predjelu glave i ledja. Ovi svjedoci su po ocjeni suda
na uvjerljiv način predstavili kritični dogadjaj, a takodje se izjasnili na
mehanizam nastanka povrede, a što je u skladu sa nalazom i mišljenjem vještaka
medicinske struke B.dr. V. koji se odredjeno izjasnio da je oštećeni kritičnom
prilikom zadobio lake tjelesne povrede u vidu razderne rane iznad desnog oka
koja je mogla nastati udarcem stisutne pjesnice, udarcem glavom – čelom,
udarcem manjom drvenom motkom, flašom, manjim kamenom i sl. dok je povreda u
vidu oguljotine koze u predjelu desne nadlaktice mogla nastati udarcem manje
drvene motke, drvenog štapa, kamenom i sl., a mogla je nastati i prilikom pada
i kontakta povrijedjene površine tijela sa tvrdom podlogom, beton, asfalt i
sl.
Na osnovu naprijed izloženog sud je na nesumnjiv način utvrdio da su
okrivljeni u noći 25/26.08.2012 godine u N. u naselju pod T., svjesni svog
djela i htjeli njegovo izvršenje, i to okrivljeni A. B. i A. D. sa lopatama,
okrivljena M. S. drvenom motkom a NN lica sa lopatama I drvenim motkama, kao
sredstvima podobnim da tijelo teško povrijede ili zdravlje teško naruše,
udarili u predjelu glave I tijela oštečenog maloljetnog P. A. I nanijeli mu
laku tjelesnu povredu u vidu razderne rane iznad desnog oka I oguljotine koze
u predjelu desne nadlaktice, čime su učinili krivično djelo laka tjelesna
povreda, iz čl.152.st.2. u vezi st.1. KZ.
Okrivljeni su bili svjesni da svojim radnjama čine protivpravno djelo o čemu
govori činjenica da su napali oštećenog motkama i lopatama i da su to htjeli,
iz čega se zaključuje da su postupali sa direktnim umišljajem.
Sud je donio rješenje da se u dokaznom postupku ne provodi kao dokaz izvod iz
kaznene evidencije na ime okrivljenih, obzirom da su rodjeni u drugoj državi,
pa bi se pribavljanjem tog dokaza bespotrebno odugovlačio krivični postupak i
stvarali veći materijalni troškovi.
Pri odlučivanju o krivičnoj sankciji sud je, shodno čl.42 KZ kao olakšavajuće
okolnosti okrivljenom cijenio i to okrivljenim A. B.u da je oženjen, otac
devetoro djece, M. S. da je udata majka osmoro djece, A. D.u starosnu dob u
izvršenje krivičnog djela, te na strani svih okrivljenih da se zakonska
zastupnica majka maloljetnog oštećenog P. A.- P. E. nije pridružila krivičnom
gonjenju protiv okrivljenih, dok otežavajućih okolnosti na strani okrivljenih
nije našao, pa je sud okrivljenima izrekao uslovnu osudu kojom je svakom od
njih ponaosob utvrdio kaznu zatvora u trajanju od 3 mjeseca sa rokom provjere
od 1 godine, jer je sud uvjerenja da će se u konkretnom slučaju postići svrha
uslovne osude iz čl.52. KZ, a u okviru opšte svrhe propisivanja i izricanja
krivičnih sankcija iz čl.4.st.1. KZ.
Kako su okrivljeni oglašeni krivim na osnovu čl. 229 u vezi čl. 226 Zakonika o
krivičnom postupku, obavezani su da na ime troškova krivičnog postupka
solidarno uplate iznos od 44,oo eura, koji troškovi se odnose na nagradu
vještaku medicinske struke B. V., a svaki pojE.čno iznos od 30,00 eura, na ime
paušala kao dijela troškova krivičnog postupka, koji iznos je odredjen
srazmjerno imovnim prilikamaokrivljenih, trajanju i složenosti krivičnog
postupka, a ovo shodno čl. 226 st. 3 Zakonika o krivičnom postupku.
Sa svega izloženog a primjenom čl. 374 Zakonika o krivičnom postupku odlučeno
je kao u izreci presude.
OSNOVNI SUD U N. dana, 10.06. 2013. godine
Zapisničar S U D I J A
Krištof Stanka, s.r. Babović Dragan, s.r.
Za tačnost otpravka tvrdi i ovjerava službenik suda.
PRAVNA POUKA: Protiv ove presude nezadovoljna stranka ima pravo žalbe u roku
od 8 dana od dana prijema iste preko ovog suda Višem sudu u Podgorici.
Zapisničar S U D I J A
Dana 10.06.2013. godine
Primjerak rješenja dostaviti
ODT-N.,
Okrivljenim,
U spise predmeta.
S U D I J A