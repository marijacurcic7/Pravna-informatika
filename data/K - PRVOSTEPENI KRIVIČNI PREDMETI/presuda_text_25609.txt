K.br.157/13
U IME CRNE GORE
OSNOVNI SUD U N. kao prvostepeni krivični, sudija Babovic Dragan , uz
sudelovanje Krištof Stanke kao zapisničara, rešavajući u krivičnom predmetu
okrivljenog M.M.a zbog kriv. djela teško djelo protiv bezbjednosti javnog
saobraćaja iz čl.348 st. 3. u vezi čl. 339 st.3. u vezi st.1. KZ, po optužnom
predlogu ODT-a Nikšić Kt.br.31/13 od 28.03.2013.godine nakon dovršenog glavnog
javnog pretresa, dana 07.06.2013.godine u prisustvu zastupnika ODT-a Nikšić
Ivanišević Ivane i okrivljenog, donio je i istog dana javno objavio,
P R E S U D U
Okrivljeni:
M.M. od oca Milutina i majke Ikonije rođene Mijušković rođenog
03.01.1952.godine u Mostaru, nastanjen u N. – ul. Baja Pivljanina br. 144,
državljanin Crne Gore, oženjen, otac troje djece, završio srednju školu,
zaposlen kao službenik SO Nikšić, lošeg imovnog stanja, ranije neosuđivan.
K r i v j e
Što je:
Dana 27.12.2012.godine u N. u B., ne pridržavajući se saobraćajnih propisa
upravljao putničkim motornim vozilom marke »Golf 3«, reg. br. NK AA ... i time
tako ugrozio saobraćaj da je doveo u opasnost život i tijelo oštećene B. E.,
na način što krećući se B. od skvera prema naselju K. nije obratio pažnju na
pješaka B. E.koja je neoprezno na mjestu gdje nema obilježenog pješačkog
prelaza prelazila kolovoz B., s desne na lijevu stranu u smjeru kretanja
vozila okrivljenog, usled čega je vozeći ovako protivno odredbama čl.13.st.1.
ZOBS-a na putevima, svjestan da svojom radnjom može učiniti djelo ali je olako
držao da do toga neće doći ili da će to moći spriječiti, prednjim dijelom
vozila udario i na kolovoz oborio pješaka B. E., kojom prilikom je ista
zadobila tešku tjelesnu povredu u vidu preloma tijela lijeve lisnjače (lijeve
podkoljenice),
-čime je izvršio kriv.djelo teško djelo protiv bezbijednosti javnog saobrćaja iz čl.348.st.3. u vezi čl.339.st.3. u vezi st.1. Krivičnog zakonika.
Pa sud optuženom shodno čl.4.st.2. čl.42. čl.52, 53, i 54. Krivičnog zakonika
i čl.226. 229. 374. Zakonika o krivičnom postupku i z r i č e:
USLOVNU OSUDU
Sa kojom mu utvrdjuje kaznu zatvora u trajanju od 4 (četiri) mjeseca , i
ujedno odredjuje da se ova kazna neće izvršiti ukoliko okrivljeni u roku od 2
/dvije/ godine po pravosnažnosti presude ne učini novo krivično djelo.
Obavezuje se optuženi da na ime troškova krivičnog postupka plati iznos od
162,oo (stotinušezdesetdva) eura u roku od 15 dana po pravosnažnosti presude
na žiro račun ovog suda br. 832-152-32, pod prijetnjom prinudnog izvršenja.
O b r a z l o ž e nj e
Osnovni državni tužilac iz Nikšića optužnim predlogom Kt.br. 31/13 od
28.03.2013.godine stavio je na teret okrivljenom M.M.u izvršenje krivičnog
djela, teško djelo protiv bezbijednosti javnog saobraćaja iz čl.348.st.3. u
vezi čl.339.st.3. u vezi st.1.KZ, pa je zastupnik ODT-a I.I. zastupajući
optužni akta na glavnom pretresu ostala u cjelosti pri optužnom akt, te u
završnoj riječi tražila je da sud okrivljenog oglasi krivim i osudi po zakonu.
Okrivljeni M.M. u svojoj odbrani u bitnom je istakao da je dana
27.12.2012.godine oko 12 časova upravljao put.mot.vozilom marke »Golf III«,
reg. oznaka NK AA ..., te se kretao od A. S. prema K., B. i to lijevom
saobraćajnom trakom desne kolovozne površine B.. Nakon što je prešao pješački
prelaz, a u blizini benzinske pumpe ispred njegovog vozila su na kolovoz
stupile dvije osobe, oštećena B. E. sa svojom kćerkom, a čije je ime kasnije
saznao, te da su se držale pod ruku i pokušao je da ih izbjegne, na način što
je kočio i sa vozilom sa oba lijeva točka izašao na pješačko ostrvo, ali nije
uspio da izbjegne kontakt sa oštećenom B. E., već je prednjim desnim krajem
vozila udario u predjelu njene lijeve noge ispod potkoljenice. Od tog udara
ona je pala na haubu njegovog vozila, a onda je sa haube pala na asvalt nakon
čega je okrivljeni istrčao iz vozila da joj ukaže pomoć, te zaustavio jedno
vozilo koje je B. odmah odvezlo u bolnicu da joj se ukaže pomoć, a on je ostao
na lice mjesta da se izvrši uvidjaj. Naveo je i to da je kritične prilike
padala kiša i da se kretao u granicama dozvoljene brzine, te da smatra da ima
krivice na strani oštećene za nastanak ove saobraćajne nezgode, jer je
prelazila ulicu na mjesto gdje to nije smjela da uradi, tj. van obilježenog
pješačkog prelaza. Dodao je i to da se kasnije interesovao za zdravlje
okrivljene B., te da je išao kod nje kući da je obilazi. U završnoj riječi je
naveo da mu je žao što je došlo do ove nezgode, iako je dijelom istu izazavala
oštećena, te je molio sud da ga prilikom odmjeravanja kazne što blaže kazni.
U dokaznom postupku sud je neposredno saslušao oštećenu B. E., pročitao
zapisnik o uvidjaju Uprave policije PJ Nikšić Ku.br. 597 od 31.12.2012.godine,
na saglasan predlog stranaka pročitao nalaz i mišljenje vještaka saobraćajne
struke ing. M. Š., te nalaz i mišljenje vještaka medicinske struke B. dr. V.,
te pročitao izvod iz kaznene evidencije na ime okrivljenog.
Svjedok – oštećena B. E. u svom iskazu u bitnom je istakla da je dana
27.12.2012.godine bila u C.k. da podigne neke paketiće, pa nakon što ih je
podigla krenula je da predje ul. B. u blizini V., te je prešla lijevu
kolovoznu traku B i došla na pješačko ostrvo, te krenula da predje ulicu i u
tom momentu je naišlo jedno vozilo »Z.s.«, te joj ustupilo prvenstvo prolaza,
to vozilo se kretalo desnom saobraćajnom trakom desne kolovozne površine
gledano od pravca A.s.prema K.Nakon toga je krenula da predje ulicu i u tom
momentu je naišlo vozilo »Golf« kojim je upravljao okrivljeni i udarilo je
prednjim dijelom vozila u njenu lijevu nogu ispod koljena, nakon čega je pala
na asvalt. Nakon toga okrivljeni je sa jednim licem ubacio u vozilo koje se
zaustavilo, te su je prebacili u bolnicu. Nakon toga policija je vršila
uvidjaj kojem ona nije prisustvovala i sa istim se ne slaže. Istakla je da je
prelazila ulicu na obilježenom pješačkom prelazu, kao i da je okrivljeni
dolazio u bolnicu da je vidi, a kasnije je jednom posjetio i kući. U završnoj
riječi se pridružila krivičnom gonjenju protiv okrivljenog, a imovinsko pravni
zahtjev će ostvariti u redovnoj gradjanksoj parnici.
Iz zapisnika o uvidjaju i skice lica mjesta predmetne nezgode utvrdjeno je da
se nezgoda dogodila u N. u ul. B. dana 27.12.2012god. oko 12,05 časova.
Učesnici u saobraćajnoj nezgodi su M.M. koji je upravljao put.mot.vozilom
marke »VW Golf«, reg. oznaka NK AA ..., i B. E. koja se kretala kao pješak.
Kritično mjesto nezgode je B., u potezu od kružnog toka prema K.. Desna
kolovozna traka je operativne površine 6,10m podijeljena isprekidanom
razdjelnom linijom na dvije saobraćajne trake. Duž desne ivice kolovoza, a
izmedju desne ivice i trotoara nalaze se naslage snijega. Površina kolovoza u
vrijeme nastanka nezgode bila je mokra, a kritično mjesto nezgode se nalazi u
zoni imperativnog ograničenja brzine kretanja vozila na 40 km/h. Prilikom
uvidjaja nezgode odredjena je reperna tačka locirana po desnoj strani B.a 13
jul, a gledano u smjeru kretanja vozila. Putničko motorno vozilo »VW Golf« NK
AA ... zatečeno je na prostoru lijeve kolovozne trake desne saobraćajne trake
prednjim krajem sumjereno prema Kličevu, a isto je zauzimalo prostornu
poziciju; prednji lijevi točak ovog vozila udaljen je od lijeve ivice kolovoza
0,65m, a zadnji lijevi udaljen je od lijeve ivice desne kolovozne trake 0,65m,
a zadnji lijevi udaljen je od lijeve ivice desne kolovozne trake 0,15m,
odnosno razdjelnog ostrva, dok se zadnji desni točak nalazio na distanci 5,6m
od fiksne tačke. Ovo vozilo ostavljalo je trag protektora prednjeg lijevog
pneumatika u ukupnoj dužini od oko 8m. Trag se prostire uz uvičnjak odnosno
razdjelno ostvro i završava do prednjeg lijevog točka. Na svom početku udaljen
je od reperne tačke 8,8m, a započinje uz ivičnjak radjelnog ostrva. Pješak B.
E. zadobila je povrede u predjelu noge. Na vozilu je došlo do oštećenja haube,
motora po desnoj strani i prednjeg vjetrobranskog stakla.
Iz nalaza i mišljenja vještaka saobraćajne struke ing. Š. M. utvrdjeno je da
je do nezgode došlo prevashodno usled propusta u kretanju pješaka i dijelom
usled propusta u vožnji od strane vozača put.mot.vozila marke »VW Golf«, reg.
oznaka NK AA .... Pješak je prelazio kolovoz van zone obilježenog pješačkog
prelaza, neoprezno i u odsustvu adekvatne pažnje i to u trenutku kada se
vozilo nalazilo na kritičnoj prostornoj udaljenosti. Isti je morao ustupiti
prvenstvo prolaza vozaču koji je upravljao p.m.v. marke »VW Golf », reg.
oznaka NK AA ..., kritičnim potezom puta, što nije postupio, niti je pak
zastao na sredini kolovoza radi prolaska vozila, već se našao ispred vozila na
lijevoj saobraćajnoj traci desne kolovozne trake, što je dovelo do fizičkog
kontakta prednjeg desnog kraja putničkog vozila i lijeve regije tijele pješaka
na lijevoj saobraćanoj traci desne kolovozne trake.
Vozač put.motornog vozila marke »VW Golf«, reg. oznaka NK AA ..., nije obratio
adekvatnu pažnju prema pješaku koji je prelazio kolovoz od desne prema lijevoj
ivici puta smjera kretanja vozila, te nije blagovremeno reagovao u pravcu
zaustavljanja vozila kada je mogao da predvidi potencijalnu opasnost koja je
rezultirala iz načina i smjera kretanja pješaka, usled čega je došlo do
nalijetanja prednjeg kraja vozila na lijevu regiju tijela – donjih
ekstremiteta pješaka na lijevoj saobraćajnoj traci desne kolovozne trake,
nakon čega je pješak dospio do glavnog vjetrobrana a zatim je skliznuo sa
vozila i pao na površinu vozila pa je ovom prilikom zadobio tjelesnu povredu.
Iz nalaza i mišljenja vještaka medicinske struke B. dr. V. utvrdjeno je da je
kod B. E. konstatovan prelom tijela lijeve lišnjače (lijeve potkoljenice), te
da je navedena povreda teške prirode.
Iz izvoda iz kaznene evidencije utvrdjeno je da okrivljeni ranije nije
osudjivan.
Sud je nalaze i mišljenja vještaka saobraćajne i medicinske struke u cjelosti
prihvatio kao objektivne, stručne i zasnovane na pravilima nauke.
Cijeneći prednje dokaze, pojedinačno i u njihovoj medjusobnoj vezi nesumnjivo
je utvrdjeno da je okrivljeni dana 27.12.2012.godine u N. u B.,
nepridržavajući se saobraćajnih propisa upravljao putničkim motornim vozilom
marke »Golf 3«, reg. br. NK AA ... i time tako ugrozio saobraćaj da je doveo u
opasnost život i tijelo oštećene B. E., na način što krećući se B. od skvera
prema naselju K. nije obratio pažnju na pješaka B. E. koja je neoprezno na
mjestu gdje nema obilježenog pješačkog prelaza, prelazila kolovoz B. s desne
na lijevu stranu u smjeru kretanja vozila okrivljenog, usled čega je vozeći
ovako protivno odredbama čl.13.st.1. ZOBS-a na putevima, svjestan da svojom
radnjom može počiniti djelo, ali je olako držao da do toga neće doći ili da će
to moći spriječiti, prednjim dijelom vozila udario i na kolovoz oborio pješaka
B. E., kojom prilikom je ista zadobila tešku tjelesnu povredu u vidu preloma
tijela lijeve lisnjače (lijeve podkoljenice), kojim radnjama je okrivljeni
ostvario sva bitna obilježja krivičnog djela teško djelo protiv bezbijednosti
javnog saobraćaja iz čl.348.st.3. u vezi čl.339.st.3. u vezi st.1. Krivičnog
zakonika.
Činjenično stanje izreke presude utvrdjeno je provedenim dokazima.
Nesumnjivo je utvrdjeno, da se predmetna nezgoda dogodila na način opisan u
izreci presude, te da okrivljeni koji se kretao vozilom “Golf III« navedenom
ulicom nije obratio pažnju na oštećenu B. E.koja je neoprezno na mjestu gdje
nema obilježenog pješačkog prelaza prelazila kolovoz sa desne na lijevu
stranu, gledano iz pravca kretanja okrivljenog, već je na opisan način udario
oštećenu i nanio joj teške tjelesne povrede. Okrivljeni se kritičnom prilikom
nije pridržavao odredbe čl. 13 st. 1 ZOBS-a na putevima, shodno kojoj odredbi
je bio dužan da obrati pažnju na pješake koji se nalaze na kolovozu ili
stupaju na kolovoz. Okrivljeni je imajući u vidu utvrdjeno činjenično stanje
nesumnjivo bio u mogućnosti da obrati pažnju na pješaka kojeg je mogao
blagovremeno da vidi na kolovozu i objektivno shodno naprijed datoj
saobraćajnoj analizi, bio u mogućnosti da izbjegne kontakt sa pješakom što
nije učinio. Postupajući na način kao u izreci presude, okrivljeni se nije
pridržavao citirane zakonske odredbe što je imalo za posljedicu uzrokovanje
predmetne nezgode u kojoj je ostećena B. E. zadobila tešku tjelesnu povredu.
Pri izvršenju predmetnog krivičnog djela okrivljeni je postupao sa svjesnim
nehatom, svjestan da usljed njegovog činjenja može nastupiti zabranjena
posljedica, pa je olako držao da ona neće nastupiti ili da će je moći
spriječiti, pa su se u njegovim radnjama, pored objektivnih, stekli i
subjektivni elementi bića krivičnog djela stavljenog mu na teret.
Prilikom utvrdjivanja krivične sankcije sud je na strani okrivljenog u smislu
čl.42. KZ, cijenio njegovo iskreno kajanje , oženjen, otac dvoje djece, loše
imovno stanje, raniju neosudjivanost, a što se sud uvjerio uvidom u izvod iz
kaznene evidencije , dok otežavajućih okolnosti sud nije našao. Imajući uz
navedeno u vidu i stepen društvene opasnosti učinjenog krivičnog djela i
krivične odgovornosti okrivljenog kao izvršioca, Sud je mišljenja da, radi
krivično – pravne zaštite, prema okrivljenom nije nužno primijeniti kaznu, već
da će se samim upozorenjem, uz prijetnju kaznom kao u izreci presude, i rokom
provjeravanja od jedne godine, na okrivljenog u dovoljnoj mjeri uticati da
ubuduće ne vrši krivična djela, čime će u potpunosti biti ostvarena svrha
izricanja uslovne osude iz čl. 52 KZ, a u okviru opšte svrhe izricanja
krivičnih sankcija iz čl. 4 st. 2 KZ.
Kako je okrivljeni oglašen krivim sud ga je obavezao da na ime troškova
krivičnog postupka plati iznos od 162,oo eura od čega na ime naknade vještaku
saobraćajne struke ing. Š.M., iznos od 88,oo eura, vještaku medicinske struke
B. dr. V. iznos od 44,oo eura, a iznos od 30 ,oo eura na ime paušala kao
dijela troškova krivičnog postupka, a koji troškovi krivičnog postupka su
srazmjerni trajanju i složenosti krivičnog postupka, kao i imovnim prilikama
okrivljenog, shodno čl. 229. u vezi čl. 226. ZKP-a.
Sa svega izloženog a primjenom čl. 374.ZKP-a, odlučeno je kao u izreci
presude.
OSNOVNI SUD U N., dana, 07.06.2013.godine.
Zapisničar, SUDIJA,
Krištof Stanka s.r. Babović Dragan s.r.
ZA TAČNOST OTPRAVKA TVRDI
radnik suda.
PRAVNA POUKA: Protiv ove presude dozvoljena je žalba u roku od 8 dana od dana
prijema istog preko ovog suda, Višem sudu Podgorica.
Presudu dostaviti: