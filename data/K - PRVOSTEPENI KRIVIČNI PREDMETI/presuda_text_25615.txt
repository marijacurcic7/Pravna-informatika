K.br. 878/12
U IME CRNE GORE
OSNOVNI SUD U N.U, kao prvostepeni krivični, sudija K. Vesna, uz sudjelovanje
Nikolić Rade, kao zapisničara u krivičnom predmetu protiv okrivljenog Dj. I.,
zbog krivičnog djela ugrožavanje javnog saobraćaja iz čl.339 st.3 u vezi st.1.
KZ po optužnom predlogu ODT-a u N., Kt.br.604/12 od 26.09.2012. godine, nakon
dovršenog glavnog i javnog pretresa, dana 17.04.2013. godine, u prisustvu
zamjenika ODT-a N. V. M., okrivljenog Dj. I. i njegovog branioca L. V.,
advokata Iz N.a, istog dana donio je a dana 19.04.2013.god. javno objavio
P R E S U D U
Okrivljeni: DJ.I., od oca S. i majke M. rodj. Č. rodjen … godne u N.u sa
prebivalištem U N.u ul. J.B. br. .., državljanin CG , srednja škola, oženjen,
nezaposlen, lošeg materijalnog stanja, ranije osudjivan presudom Višeg suda
Podgorica K.br. 15/07, od 11.02.2010.god. zbog kriv.djela iz čl. 348.st.2. u
vezi čl. 339.st.1. KZCG, 2 godine zatvora,
K r i v j e
Što je:
Dana, 29.07.2012.god. oko 21,40 h, na putu N.-M. ne pridržavajući se
saobraćajnih propisa upravljao putničkim motornim vozilom marke „VW Passat“,
reg.br. NK AA ... i time tako ugrozio saobraćaj da je doveo u opasnost život i
tijelo oštećenog K.V.a, na način što se kretao od grada prema M. i prilikom
savladjivanja desne krivine u smjeru kretanja vozilom prešao na lijevu stranu
kolovoza namijenjenu za kretanje vozila iz suprotnog smjeram, usled čega je
vozeći ovako protivno odredbi čl. 27.st.1. Zakona o bezbjednosti saobraćaja na
putevima izazvao sudar sa putničkim motornim vozilom marke „VW Passat“ reg.br.
NK AS ..., kojim se iz pravca M. prema gradu kretao K.V., kojom prilikom je
K.V. zadobio laku tjelesnu povredu u vidu nagnječenja u predjelu lijeve strane
zida grudnog koša i ogoljotine kože u predjelu poglavine,
- čime je izvršio krivično djelo ugrožavanje javnog saobraćaja iz čl.
339.st.3. u vezi st. 1. Krivičnog zakonika,
- pa Sud okrivljenog shodno čl.4 st.2, čl.42 i 39 Krivičnog zakonika i čl.
226, 229 st.1. i čl.374 Zakonika o krivičnom postupku
O S U Đ U J E
Na novčanu kaznu u iznosu od 600,00 (šest stotina) EUR-a, koju kaznu je dužan
platiti u roku od 90 dana po prijemu pravosnažnosti presude, koja kazna će se
u slučaju da istu ne plati zamijeniti kaznom zatvora, tako da se svakih
započetih 25,00 EUR-a novčane kazne ima računati kao (jedan) dan zatvora,
Obavezuje se okrivljeni da na ime troškova krivičnog postupka, plati iznos od
262,00 (dvijestotineđezdesetdva) eura, u roku od 15 dana po pravosnažnosti
presude, pod prijetnjom prinudnog izvršenja, a koji iznos ima uplatiti na žiro
račun ovog Suda, br. 832-152-32.
O b r a z l o ž e n j e
Optužnim predlogom ODT-a N. Kt.br.604/12 od 26.09.2012.god. stavljeno je na
teret okrivljenom Dj. Iliji izvršenje krivičnog djela ugrožavanje javnog
saobraćaja iz čl.339.st.3. u vezi st.1. KZ, pa je zamjenik ODT-a M.V.,
zastupajući optužni akt na glavnom pretresu u završnoj riječi ostala pri istom
predlažući sudu da okrivljenog oglasi krivim i osudi po zakonu.
Okrivljeni Dj.I. je u svojoj odbrani u bitnom istakao da je dana
29.07.2012.god. upravljao svojim vozilom od N. prema M. brzinom negdje oko 40
km/h  svojom desnom saobraćajnom trakom, te da se ispred njega u istom smjeru
na otprilike 60 -70 m kretalo drugo putničko vozilo, za koje je kasnije saznao
da je sa njim upravljao F.M., te da je na otprilike na 150 – 200m primjetio da
mu u susret iz suprotnog smjera dolazi vozilo kojim je upravljao K.V. i koje
se vozilo kretalo nekontrolisano prelazeći iz lijeve na desnu stranu kolovoza,
pa je F. koji se kretao ispret uspio izbjeći kontakt sa vozilom K.em tako što
je skrenuo vozilom na desnu stranu kolovoza i to na jednom proširenju sa desne
strane gledano iz njegovog pravca kretanja, a u tom momentu su bili od njega
udaljeni na jedno 60-70 m pa nakon što se K. mimoišao sa vozilom F.a isti je
nastavio svojim vozilom da vozi još 10 m, njegovom trakom I nastavio
nekontrolisano kretanje praveći osmice po putu jer je bio u alkoholisanom
stanju na način što se prvo vratio na svoju kolovoznu traku a zatim opet na
saobraćajnu traku kojom se on kretao kada je prostorna distanca izmedju
njihovih vozila bila oko 30m u jednoj blagoj krivini pa je on da bi izbjegao
sudar prešao na lijevu traku kojim se prethodno kretao K. ali se K. opet
vratio na svoju traku i iz tog razloga nije uspio da izbjegne kontakt pa je
došlo do sudara njihovih vozila na saobraćajnoj traci koja je namijenjena za
kretanje vozila iz suprotnog smjera.Na kraju je sam i preko svog branioca
istakao da u postupku nije dokazano daje počinio krivično djelo koje mu je
optužbom stavljeno na teretu, tražeči sudu da ga oslobodi od optužbe, a u
slučaju da sud odluči drugačije smatra da bi se i sa najblažom vrstom krivične
sankcije postigla svrha kažnjavanja, obzriom da i drugi učesnik – oštećeni
doprinio nastanku saobraćajne nezgode.
U dokaznom postupku sud je izvršio uvid u zapisnik o uvidjaju UP PJ N. br. 329
od 31.07.2012.godine i skicu lica mjesta saobraćajne nezgode, neposredno
saslušao oštećenog K.V., na saglasan predlog stranaka pročitao nalaz i
mišljenje i dopunu nalaza i mišljenja vještaka saobraćajne struke ing. Š. M. i
istog neposredno saslušao na glavnom pretresu i nalaz i mišljenje vještaka
medicinske struke dr. B.V., datog u prethodnom postupku i pročitao izvod iz
kaznene evidencije na ime okrivljenog.
Cijeneći navode optužbe i odbrane, te provedene dokaze kako pojedinačno tako i
u njihovoj medjusobnoj povezanosti,sud nalazi da je okrivljeni počinio
kriv.djelo stavljeno mu na teret, na način, vrijeme i mjesto kako je to bliže
predstavljeno izrekom ove presude, pa je istog oglasio krivim i krivično
pravno odgovornim:
Zapisnikom o uvidjaju predmetne saobraćajne nezgode je konstatovano, a skicom
lica mjesta predstavljeno da je mjesto saobraćajne nezgode M., da se
saobračajna nezgoda dogodila dana 29.07.2012.god. oko 21,30 h gdje je došlo do
medjusobnog sudara vozila u pokretu iz suprotnih smjerova zbog neprilagodjene
brzine, da se radi o naselju, put bez trotoara i pješačke staze, da je
površina kolovoza ravna, suva i da je noć (nepostoji rasvjeta) da je do
navedene saobraćajne nezgode došlo na način kada se vozač K.V. sa vozilom
Pasat kretao iz pravca Z. u pravcu N., a dok se iz suprotnog smjera sa vozilom
Pasat kretao Dj.I. i dolaskom ova dva vozila do kuće M. M. došlo je do
kontakta prednjih desnih djelova vozila Pasat, kojim su upravljali K. i Dj..
Saslušan u svojstvu svjedoka – oštećeni K. V. je u svom iskazu u bitnom
istakao da se konkretnog dana kretao svojim vozilom iz pravca M. prema N.u,
dosta laganom vožnjom, pa kada je došao u jednoj blagoj krivini čisto iz
navike je amblendovao i kao grom iz vedra neba došlo je do sudara njegovog
vozila i vozila koje se kretalo iz suprotnog smjera. Napominje, da nije vidio
vozilo prije nego što je došlo do kontakta i sjeća se da je bila noč, odnosno
mrak, obzirom da je do udesa došlo negdje oko 21,30 h i da je kontakt ostvaren
na njegovoj saobraćajnoj traci i da je do udara došlo na prednjoj desnoj
strani njegovog vozila, napominjući da u toku vožnje, a prije ostvarenog
kontakta nije svojim vozilom prelazio na traku koja je namijenjena za kretanje
vozila iz suprotnog smjera, odnosno na traku kojom se kretao Dj.I., a takodje,
objašnjava da se prethodno nije mimoišao sa nekim vozilom obzirom da je od
mjesta gdje je krenuo pa do mjesta kontakta prošao jedan kilometar. Na kraju
je istakao da se sa svoje strane ne pridružuje krivičnom gonjenju protiv
okrivljenog.
Na osnovu nalaza i mišljenja i dopune nalaza i mišljenja stalnog sudskog
vještaka saobraćajne struke ing. Š. M. i njegovog izjašnjenja na glavnom
pretresu proizilazi da je do predmetne saobraćajne nezgode došlo usled
propusta u vožnji od strane vozača put. mot.vozila marke VW Passat reg.oznake
NK AA ..., a ogleda se u tome što isti nije održavao bezbjedni smjer kretanja
vozila desnom stranom kolovoza na bezbjednoj distanci od desne ivice puta, u
smjeru kretanja već je prilikom savladjivanja kritičnog poteza puta koji se
prostire u obliku desne krivine gledano u smjeru kretanja a u fazi
mimoilaženja sa put.vozilom marke VW Passat reg.oznake NK AS ..., kada se ovo
vozilo nalazilo na kritičnoj prostornoj udaljenosti sa vozilom kojim je
upravljao prešao je sa prostora desne na prostoru lijeve strane puta u smjeru
kretanja što je dovelo do čeonog sudara prednje desne strane vozila marke VW
Passat reg.oznake NK AA ..., i čeone desne strane put.mot.vozila marke VW
Passat reg. oznake NK AS ..., na lijevoj strani puta smjera kretanja od N.a
prema M.. Takodje, vještak objašnjava da vozač vozila marke Passat reg.oznaka
NK AS ..., nije adekvatno reagovao u pravcu zaustavljanja vozila kada je mogao
da predvidi potencijalnu opasnost koja je rezultirala iz načina i smjera
kretanja drugog vozia, ali ovaj propust u vožnji ne stoji u uzročnoj vezi sa
nastalom nezgodom ali predstavlja faktor doprinosa progresivnom povećanju
nastalih posledica u ovoj nezgodi, jer da je blagovremeno reagovao mogao je
zaustaviti vozilo prije tačke fizičkog kontakta pa bi posledice u ovoj nezgodi
bile progresivno manje u odnosu na posledice koje su nastale. Takodje, vještak
objašnjava da prikaz toka nezgode od strane vozača Dj. I. u noćnim uslovima
vožnje ne može biti pouzdan jer je smanjena dubina vidnog polja, a ne postoje
materijalni tragovi koji bi omogućivali utvrdjenje realnosti njegovog prikaza.
Vješak je u svojoj dopuni a odgovarajući na pitanja branioca pojasnio da je
brzina kretanja put.mot.vozila kojim je upravljao Dj.I. bila oko 45 km/h, a
K.V.a 36 km/h, da je vozač Dj. preduzeo radnju skretanja vozila na lijevo kada
se nalazio na distanci ne manjoj od 23 m, prije tačke fizičkog kontakta pa da
je preduzeo mjere zaustavljanja vozila na desnoj kolovoznoj traci smjera
kretanja, mogao je izbjeći nezgodu i zaustaviti vozilo pri svakoj brzini
kretanja do 45 km/h, jer je zaustavni put pri brzini kojom se kretao Dj.I. 23
m. Na osnovu materijalnih tragova nije bilo moguće utvrditi da li se K.V.
zaista nalazio sa vozilom na prostoru lijeve kolovozne trake smjera kretanja,
a u prostornoj poziciji fizičke prepreke vozaču Dj. I. ali pod uslovom da se
vozač K. nalazio u fazi mimoilaženja sa NN vozilom kojim je upravljao F.M., a
prema prikazu vozača Dj.a da je skrenuo na desno na proširenje po desnoj
strani puta kako to tvrdi vozač Dj. prema skici lica mjesta po desnoj strani
puta postoji zelena bankina širine 0,80 m, ogradjena žičanom ogradom, te ova
ograda onemogućavala je skretanje vozaču ovog vozila van kolovoza više od 0,50
m, što praktično znači da se mimoilaženje nije moglo obaviti izmedju vozila
kojim je upravljao K. i vozila kojim je upravljao F. bez fizičkog kontakta
ukoliko se vozilo kojim je upravljao K. kretalo lijevom kolovoznom trakom u
smjeru kretanja. Dalje, vještak objašnjava da su vozači bili dužni da
održavaju bezbjedni smjer kretanja prema liniji prostiranja puta na bezbjednoj
distanci od desne ivice puta u smjeru kretanja od 0,40 m pa da se vozač Dj.
kretao pravilno desnom stranom kolovoza na bezbjednoj distanci od desne ivice
puta ne bi došlo do nezgode pa čak i da je vozač K. skrenuo na lijevo na
prostoru lijeve kolovozne trake kako tvrdi vozač Dj. u trenutku kada se sa
vozilom nalazio na prostornoj distanci od 30 m.
Sudski vještak medicinske struke B. dr.V. je u svom nalazu i mišljenju naveo
da je oštećeni K.V. u predmetnoj saobraćajnoj nezgodi zadobilo povredu u vidu
nagnječenja u predjelu lijeve strane zida grudnog koša, i oguljotinu kože u
predjelu poglavine, a koje povrede su lake prirode.
Uvidjajnom dokumentacijom, nalazom i mišljenjem vještaka saobraćajne I
medicinske struke, iskazom oštećenog kojima je sud dao punu vjeru, kao i iz
same odbrane okrivljenog nesumljivo je utvrdjeno da je okrivljeni dana,
29.07.2012.god. oko 21,40 h, na putu N.-M. ne pridržavajući se saobraćajnih
propisa upravljao putničkim motornim vozilom marke „VW Passat“, reg.br. NK AA
... i time tako ugrozio saobraćaj da je doveo u opasnost život i tijelo
oštećenog K.V.a, na način što se kretao od grada prema M. i prilikom
savladjivanja desne krivine u smjeru kretanja vozilom prešao na lijevu stranu
kolovoza namijenjenu za kretanje vozila iz suprotnog smjeram, usled čega je
vozeći ovako protivno odredbi čl. 27.st.1. Zakona o bezbjednosti saobraćaja na
putevima izazvao sudar sa putničkim motornim vozilom marke „VW Passat“ reg.br.
NK AS ..., kojim se iz pravca M. prema gradu kretao K.V., kojom prilikom je
K.V. zadobio laku tjelesnu povredu u vidu nagnječenja u predjelu lijeve strane
zida grudnog koša i ogoljotine kože u predjelu poglavine, na koji način je
izvršio krivično djelo ugrožavanje javnog saobraćaja iz čl. 339.st.3. u vezi
st. 1. Krivičnog zakonika,
Prednje sud zaključuje kako iz same odbrana okrivljenog tako i iz materijalnih
dokaza I iskaza oštećenog kojima je dao punu vjeru. Naime okrivljeni ne
priznaje izvršenje krivičnog djela na način kako mu je stavljeno optužbom na
teretu. U svojoj odbrani priznaje da je prešao na suprotnu saobraćajnu traku
kojom se kretao oštećeni ali da je prednje morao učiniti kako bi izbjegao
kontakt sa vozilom oštećenog koji se nekontrolisano kretao po putu.
Provjeravajući te okolnosti sud je proveo niz dokaza , saslušao oštećenog i
pored datog nalaza i mišljenja vještaka naložio i dopunu istog a nakon
saslušanja okrivljenog i oštećenog i utvrdio da odbrana okrivljenog nema
kredibilitet ni uporište u prednjim dokazima kojima je sud poklonio vjeru.
Naime sud ne prihvata odbranu okrivljenog kao istinitu već istu ocjenjuje kao
konstruisanu u cilju izbjegavanja sopstvene krivice, budući da je ista
obesmišljena rezultatima dokaznog postupka tako da sud ne prihvata odbranu kao
vjerodostojne u odnosu na činjenice od odlučnog značaja, obzirom da su
opovrgnute prevashodno uvjerljivim, u bitnom saglasnim i logičnim kazivanjem
oštećenog koji na detaljan način predstavlja tok predmetnog događaja, te
podrobno opisuju radnje koje je kritičnom prilikom preduzeo okrivljeni. Naime,
iz njegovog svjedočkog iskaza proizilazi da je okrivljeni na način, u mjestu i
vremenu kako je to predstavljeno u izreci odluke postupao u saobraćaju i
napravio propuste koje su dovele do nastanka saobraćajne nezgode i
povređivanja oštećenog.O vrsti i prirodi nastalih povreda, stručno mišljenje
sudu je pružio vještak sudske medicine dr.B.V. na koji način je takodje
potrkijepljen iskaz oštećenog.
Naime oštećeni objašnjava da konkretnom prilikom nije prelazio na suprotnu
traku kojom se kretao okrivljeni niti se predhodno mimoišao sa nekim vozilo
obzirom da je od mjesta gdje je krenuo do mjesta gdje je nastala saobraćajna
nezgoda prešao oko jedan kilometer i da bi to morao primijetiti posebno jer je
bila pala noć. Da je svjedočki iskaz oštećenog dat u postupku istinit,  sud
ocjenjuje iz razloga što je iskaz dat na jasan i ubjedljiv način, detaljno
opisujući situaciju kojoj je prisustvovao i neposredno opazio te da nije imao
razloga da predstavi drugačije događaj osim na način kako se stvarno desio
obzirom na činjenicu da se nije pridružio krivičnom gonjenju protiv
okrivljenog , što znači da nije htio da oteža položaj okrivljenog u ovom
postupku pa je sud prednji iskaz analizirao u pogledu vjerodostojnosti
njegovog svjedočenja i okarakterisao istinitim i tačnim, te da isti vjerno
odslikava radnje koje su se desile i u kojima je učestvovao i to da ga je
okrivljeni prešao na njegovu saobraćajnu traku gdje je i došlo do kantakta
njihovih vozila. Prednje je u cjelosti potvrđeno nalazom i dopunom vještaka
koji je dao zaključak da je do predmetne saobraćajne nezgode došlo usled
propusta u vožnji od strane okrivljenog kao vozača put. mot.vozila marke VW
Passat reg.oznake NK AA ..., a ogleda se u tome što isti nije održavao
bezbjedni smjer kretanja vozila desnom stranom kolovoza na bezbjednoj distanci
od desne ivice puta, u smjeru kretanja već je prilikom savladjivanja kritičnog
poteza puta koji se prostire u obliku desne krivine gledano u smjeru kretanja
a u fazi mimoilaženja sa put.vozilom marke VW Passat reg.oznake NK AS ...,
kojim je upravljao oštećeni kada se ovo vozilo nalazilo na kritičnoj
prostornoj udaljenosti sa vozilom kojim je upravljao, okrivljeni prešao sa
prostora desne na prostoru lijeve strane puta u smjeru kretanja što je dovelo
do čeonog sudara prednje desne strane vozila okrivljenog i čeone desne strane
vozila oštećenog na lijevoj strani puta smjera kretanja od N.a prema M..
Takođe vještak opovrgava odbranu okrivljenog da nije imao drugih mogućnosti da
izbjegne nezgodu obzirom da je vještak utvrdio brzinu kretanja put.mot.vozila
kojim je upravljao okrivljeni Dj.I. a koja je bila 45 km/h i da je okrivljeni
preduzeo radnju skretanja vozila na lijevo kada se nalazio na distanci ne
manjoj od 23 m, prije tačke fizičkog kontakta, pa imajući u vidu prednje
pokazatelje okrivljeni je mogao preduzeti mjere zaustavljanja vozila na desnoj
kolovoznoj traci smjera kretanja i mogao je izbjeći nezgodu i zaustaviti
vozilo jer je zaustavni put pri brzini kojom se kretao bio 23 m. Takođe
vještak opovrgava odbranu okrivljenog u dijelu da se ispred njega predhodno
mimoišao oštećeni sa vozilom F.M. i to da je F. skrenuo na desno na proširenje
po desnoj strani puta, obzirom da je vještak u svom nalazu objasnio da prema
skici lica mjesta po desnoj strani puta postoji zelena bankina širine 0,80 m,
ogradjena žičanom ogradom, te da ova ograda onemogućava skretanje vozaču ovog
vozila van kolovoza više od 0,50 m, što praktično znači da se mimoilaženje
nije moglo obaviti izmedju vozila kojim je upravljao oštećeni K. i vozila
kojim je upravljao F. bez fizičkog kontakta ukoliko se vozilo kojim je
upravljao oštećeni K. kretalo lijevom kolovoznom trakom u smjeru kretanja. U
prilog prednjim zaključcima suda je i činjenica koju takođe vještak navodi i
to da su vozači bili dužni da održavaju bezbjedni smjer kretanja prema liniji
prostiranja puta na bezbjednoj distanci od desne ivice puta u smjeru kretanja
od 0,40 m pa da se okrivljeni Dj. kretao pravilno desnom stranom kolovoza na
bezbjednoj distanci od desne ivice puta ne bi došlo do nezgode pa čak i da je
oštećeni K. skrenuo na lijevo na prostoru lijeve kolovozne trake kako tvrdi
okrivljeni Dj. u trenutku kada se sa vozilom nalazio na prostornoj distanci od
30 m.Obzirom na prednje sud je mišljenja da propusti okrivljenog u saobraćaju
predmetnom prilikom predstavljaju osnovni uzrok za nastalu saobraćajnu
nezgodu. Ove dokaze sud je prihvatio kao jasne i međusobno saglasne o bitniom
i odlučnim činjenicama toka i uzroka nastanka saobraćajne nezgode.
Naime, okrivljeni se kritičnom prilikom nije pridržavao odredbi čl. 27 st.1
ZOBS –a na putevima shodno kojoj odredbi je određeno da se vozilo kreće desnom
stranom kolovoza u smjeru kretanja.Postupajući na način opisan izrekom
presude,okrivljeni se nije pridržavao saobraćajnih propisa i nije se kretao
svojim vozilom desnom stranom kolovoza u smjeru kretanja već je prešao na
lijevu saobraćajnu traku namijenjenu za kretanje vozila iz suprotnog smjera
gdje je došlo do kontakta sa vozilom kojim je upravljao oštećeni pravilno
svojom saobraćajnom trakom, pa je postupajući na ovakav način protivno
citiranim zakonskim odredbama imalo za posledicu povređivanje svjedoka-
oštećenog koji je zadobili lake tjelesne povrede,naprijed opisane nalazom
vještaka medicinske struke.
Kritičnom prilikom okrivljeni je bio svjestan da svojim nepropisnim
postupanjem u saobraćaju, na prednje opisan način, može ugroziti javni
saobraćaj i dovesti u opasnost život i tijelo ljudi, ali je olako držao da do
toga neće doći ili da će to moći izbjeći, tako da se na subjektivnom planu
stanje svijesti optuženog manifestuje u svjesnom nehatu, usljed čega su
nastupile lake tjelesne povrede kod oštećenog, kao objektivni uslov
inkriminacije.
Sud je odbio predlog okrivljenog da se provodi dokaz saslušanje u svojstvu
svjedoka F.M. kao i da se pribavi dokaz da li je vadjena krv ili urin od
strane K.V. s obzirom da je u potpunosti utvrdjeno činejnično stanje i
činjenicu da nije konstatovano da je F.M. bio prisustan na licu mjesti
prilikom vršenja uvidjaja a i sam oštećeni tvrdi da se nije mimoišao ni sa
jednim vozilom od mjesta kada je krenu do mjesta kontakta a osobito cijeneći
nalaz vještaka saobraćajne struke koji je predhodno objašnjen, a sem toga sud
smatra da nije potrebno pribavljanje dokaza da li je oštćeeni K. imao alkohola
u krvi obzirom da njegovi propusti ne stoje u uzročnoj vezi sa nastalom
saobraćajnom nezgodom i kriviciom okrivljenog imajući u vidu jasan potpun i
objektivan nalaz i mišljenje vještaka saobraćajne struke, pa provodjenje istih
bi vodilo odugovlačenju krivičnog postupka, a ne bi uticalo na drugačiju
odluku suda u ovoj pravnoj stvari.
Sud je cijenio i činjenicu da je oštećeni tom prilikom svojim nepropisnim
postupanjem doprinio nastanku saobraćajne nezgode jer nije adekvatno reagovao
u pravcu zaustavljanja vozila kada je mogao da predvidi potencijalnu opasnost
koja je rezultirala iz načina i smjera kretanja vozila okrivljenog , ali ovaj
propust u vožnji ne stoji u uzročnoj vezi sa nastalom nezgodom pa prednja
činjenica je bez uticaja na krivicu okrivljnog čije je nepropisno postupanje u
saobraćaju u direktno uzročnoj vezi sa nastalom posledicom, a sud je
nepropisno postupanje oštećenog cijenio prilikom odmjeravanja kazne
okrivljenom.
Prilikom utvrdjivanja vrste i visine krivične sankcije, Sud je na strani
okrivljenog u smislu čl.42 st. 1 KZ, kao olakšavajuće okolnosti cijenio
njegovu porodičnost, lošu materijalnu situaciju, nezaposlen, dok mu je kao
otežavajuću okolnost cijenio njegovu raniju osudjivanost, a što se sud uvjerio
uvidom u izvod iz kaznene evidencije na ime okrivljenog i to za istovrsno
krivično djelo pa je cijeneći prednje okolnosti na strani okrivljenog i da je
predmetno krivično djelo lakše krivično djelo, te doprinos oštećenog nastanku
predmetne saobraćajne nezgode, sud okrivljenom primjenom čl. 39. KZ utvrdio
novčanu kaznu u iznosu od 600,oo eura, umjesto efektivne kazne zatvora
smatrajući da će se i sa novčanom kaznom na okrivljenog u dovoljnoj mjeri
uticati da u buduće ne vrši kriv. djela čime će se sa uspjehom ostvariti svrha
kažnjavanja, u okviru opšte svrhe izricanja kriv. sankcija u smislu čl.4.
st.2. KZ.
Kako je okrivljeni oglašen krivim, Sud je istog obavezao da na ime troškova
krivičnog postupka plati iznos od 262,00 EUR-a, od čega na ime naknade za
vještačenje iznos od 178,oo eura vještaku saob.struke ing. Š. M., iznos od
44,oo eura vještaku med.struke B.dr. V. i iznos od 40,oo eura na ime paušala,
kao dijela troškova krivičnog postupka, srazmjerno trajanju i složenosti
krivičnog postupka i imovnom stanju optuženog, shodno čl. 226. i čl. 229.
ZKP-a.
Sa svega izloženog a primjenom čl.374 st.1. ZKP-a, odlučeno je kao u izreci
presude.
OSNOVNI SUD U N.U, dana 19.04.2013. godine.
ZAPISNIČAR S U D I J A
Nikolić Rada, s.r. K. Vesna, s.r.
Za tačnost otpravka tvrdi i ovjerava
Službenik Suda
PRAVNA POUKA:Protiv ove presude nezadovoljna stranka ima pravo žalbe u roku od
8 dana od dana prijema iste preko ovog suda,Višem sudu Podgorica.