

Rs.br.4/13


OSNOVNI SUD U ŽABLJAKU kao nadležni vanparnični sud po sudiji Jovković Milovanu, u postupku odlučivanja po predlogu za fizičku diobu nepokretnosti predlagača N.M. iz P. ul.B. J. br.., čiji su punomoćnici adv. R. M. ul. G. br. Beograd i adv. M. B., B.S.P. C. br.. P., protiv protivnika predlagača: N. Z. iz Žabljaka B. bb, L. B. iz Podgorice V. R. br., N. P., G. S., N.M., N. D. i N. D.svi na adresi VII O. B. bb iz Podgorice, na ročištu održanom dana 21.08.2013 godine, u prisustvu predlagača, a u osustvu punomoćnika predlagača adv.R. M.i adv.M. B., a u prisustvu protivpredlagača N. Z. lično i kao punomoćnika protivpredlagača G. St.e, te u osustvu uredno pozvanih protivpredlagača: L. B., N. P., N. M., N. D. i N. D., donio je dana 20.09.2013 godine, 


R J E Š E NJ E


Dijeli se imovina u susvojini predlagača i protivpredlagača, a koja je upisana u LN.br.156 Ko Borje I na ime predlagača N. M. u obimu prava 1/2, te protivpredlagča: N. Z. u obimu prava 1/14, Lekić Božane u obimu prava 1/14, Novosel Dese u obimu prava 1/14 N. P. u obimu prava 1/14, N. M. u obimu prava 1/14, N. D. u obimu prava 1/14 i G. S. u obimu prava 1/14, tako da zapadni dio ovog komleksa pripada protivpredlagaču N. Z. i drugim protivpredlagačima u zajedničkoj svojini: L. B., N. P., N. D., N. M., N. D. i G. S. kako je to upisano u LN.br.156 KO Borje II, a obuhvata parcelu br.1465 kao i dio parcela 1464 i 1467, ukupna površina ovog dijela iznosi 14803m2. Istočni dio ovog kompleksa pripada predlagaču N. M. u površini 14803m2, a obuhvata kat parcelu br.1464 kao i djelove kat parcela br.1464 i 1467. Na prilogu br.2 diobna linija je definisana tačkama 1,2,3 i 4 čije su kordinate sledeće Y:6594185,95; 6594279,80; 6594311,28; 6594318,89 i X:4775293,75; 4775576,76; 4775626,25; 4775739,44.

Zapadni dio ovog kompleksa pripada predlagaču N. M. u površini od 28866m2, a istočni dio pripada protivpredlagaču N. Z.i drugim protivpredlagačima u zajedničkoj svojini: L. B., N. D., N. P., N. M., N. D. i G. S., prema LN.br.156 KO Borje II u površini od 28866m2. Na prilogu broja 3 diobna linija je prikazana tačkama 1,2,3 i 4 čije su kordinate sledeće Y:6593458,04; 6594034,70; 6594037,98; 6594122,20 i X:4774887,28; 4775620,89; 4775632,65; 4775759,03. 

Obavezuju se protivpredlagači: N. Z., L. B., N. D., N. P., N. M., N. D. i G. S. da predlagateljici N.M.plate solidarno na ime troškova postupka iznos od 234,00€ u roku od 8 dana po prvosnažnosti ovog rješenja.


O b r a z l o ž e nj e


Predlagač N. M. je preko svojih punomoćnika adv. R.M. i adv. M. B. ovom sudu podnijela predlog za fizičku diobu nepokretnosti protiv protivnika predloga: N.Z., L. B., N. D., N. P., N. M., N. D. i G. S.. U predlogu je u bitnom navedeno da su stranke suvlasnici imovine upisane u LN.br.156 KO Borje I u djelovima navedenim u označenom listu. Rješenjem o nasledjivanju Osnovnog suda u Podgorici O.br.33/06 od 22.03.2006 godine raspravljana je zaostavština iza pok N. M.od oca M., bivšeg supruga predlagača i po istom predlagač je označen kao naslednik 1/2 idealnog dijela nepokretnosti upisanih u LN.br.156 KO Borje I, a protivnici predlagača na po 1/14 idealnog dijela navedenih nepokretnosti.

Starnke su saglasne da se označena nepokretnost podijeli na fizičke djelove, pa predlažu sudu da po izlasku na licu mjesta, obavljenom uvidjaju po vještaku geodetske struke navedene katastarske parcele podijeli na fizički odvojene djelove imajući u vidu suvlasničke udjele predlagača i protivpredlagača. 
Predlagateljica lično i preko svojih punomoćnika ostaje u svemu pri predlogu za fizičku diobu nepokretnosti i dokazima koje su predložili. Predlaže da sud obavi uvidjaj na licu mjesta u prisustvu vještaka geodetske, radi identifikacije predmetnih nekretnina. Protivpredlagač N. Z. se ne protive predlogu za fizičku diobu i prdloženim dokazima, te je saglasan da se izvrši dioba nepokretnosti u skladu sa suvlasničkim djelovima iz LN.br.156 KO Borje I. 
U završnom izlaganju predlagateljica je izjavila da je saglasna da se izvrši fizička dioba predmetnih nepokretnosti na način kako je to odredjeno nalazom i mišljenjem vještaka geodetske struke sa skicom lica mjesta, te da se troškovi u ovom postupku podijele na ravne djelove po polovinu izmedju nje i protivpredlagača.
Protivnik predloga N. Z.lično i kao punomoćnik svoje sestre G. S. u završnoj riječi je izjavio da je saglasan da se izvrši fizička dioba predmetnih nepokretnsoti na način kako je to odredjeno nalazom i mišljenjem vještaka geodetske struke sa skicom lica mjesta, te je saglasan da iznos od 234,00€ padne na teret protivpredlagača i da se isti uplati na žiro račun predlagateljice kod Atlas banke na žiro račun 505-.-..
Sud je završno ročište održao dana 21.08.2013 godine u prisustvu predlagateljice koja je izjavila da se njena punomoćnica adv.M. R.nalazi na godišnjem odmoru, te da joj ista za današnje sudjenje nije potrebna, a u odsustvu uredno pozvanih protivpredlagača: N. P., N. M., N.l D., N. D. i L. B. koji su ovaj sud pismeno obavijestili da su primili nalaz i mišljenje sa skicom lica mjesta, da nemaju na isti prigovore i da se sudjenje može održati u njihovom odsustvu.
U dokaznom postupku radi rasvetljenja činjeničnog stanja sud je izvršio uvid: u Rješenje o nasledjivanju OS Podgorica O.br.33/06 od 22.03.2006 godine, u LN.br.156 KO Borje I od PJ Žabljak br. 114-946-1-278/11 od 02.03.2011 godine, u zapisnik sa lica mjesta od 11.06.2013 i pročitan je nalaz i mišljenje sa skicama lica mjesta (priloga 3) vještaka geodetske struke F. V. od 01.08.2013 godine.
Iz uvida u Rješenje o nasledjivanju Osnovnog suda u Podgorici O.br.33/06 od 22.03.2006 godine, proizilazi da je pred tim sudom raspravljena zaostavština iza pok N. m.od oca M. bivšeg iz Podgorice, a koju čine nekretnine upisane u LN.br.683 KO Podgorica I PJ Podgorica, 1/2 idelanog dijela nekretnina upisanih u LN.br.146 KO Borje I PJ Žabljak, nekretnine upisane u LN.br.894 KO Žabljak PJ Žabljak, Obveznice stare devizne štednje po izvodu iz registra CDA reg br. vlasnika 403957 i druge pokretne stvari i da je oglašena za jedinu zakonsku naslednicu N. M. supruga pok ostavioca. 
Iz uvida u LN.br.156 KO Borje I od PJ Žabljak br. 114-946-1-278/11 od 02.03.2011godine, proizilazi da su na nepokretnostima kat parc.br.1435, 1436, 1464, 1465, 1466,1467 iz LN.br.156 KO Borje I upisani kao suvlasnici u obimu prava: N.Z., L. B., N. P., N.M., N. D., N. D. i G. S.od po 1 /14, a N.M. u obimu susvojine od 1/2.
Iz uvida u zapisnik sa lica mjesta od 11.06.2013 godine, proizilazi da se lice mjesta nalazi u KO Borje I, mjesto se zove B. G., M. G., a do njega se dolazi starim putem Žabljak-Šavnik. Od ovog puta je udaljen oko 2 km. U naravi prestavlja livadu VII klase koja je ranije služila za ispašu i košenje. Predmetna nepokretnost se trenutno nalazi jednim dijelom pod vodom. U blizini gornjeg dijela parcela nalazi se B. G. koja je prošarana mjestimično sitnim rastinjem. Na licu mjesta je postignut sporazumni dogovor izmedju stranaka o podjeli predmetnih parcela na dva jednaka dijela, tako da kod prve parcele br.1436 zapadna strana pripadne predlagaču a istočna protivpredlagačima u zajedničkoj sredini, a kod parcela 1465,1466,1467 i 1464 da istočna strana pripadne predlagaču, a zapadna strana protivpredlagačima u zajedničkoj svojini 
Iz nalaza i mišljenja sa skicama lica mjesta ( priloga 3) vještaka geodetske struke F. V. od 01.08.2013 godine, sud je utvrdio da su premet fizičke diobe nekretnine u susvojini stranaka upisane u LN.br.156 KO Borje I. Sporna nepokretnost se sastoji od dva nezavisna kompleksa , jedan kompleks (cjelina) čine katastarske parcele br.1435, br.1436, a drugi kompleks (cjelina) čine parcele br.1464, 1465, 1466, i 1467 sve upisane u LN.br.156 Ko Borje I. Vještak je nakon identifikacije predmetnih parcela, a na bazi dogovornog sporazuma izmedju stranaka o podjeli predmetnih parcela na dva jednaka dijela, ispoštovao u potpunosti sporazumni dogovor da kod prve parcele br.1436 zapadna strana pripadne predlagaču a istočna protivpredlagačima u zajedničkoj svojini, a kod parcela 1465,1466,1467 i 1464 da istočna strana pripadne predlagaču, a zapadna strana protivpredlagačima u zajedničkoj svojini, pri čemu je imao je u vidu položaj, mjesto i oblik kat parcela, te dao stručan nalaz i mišljenje sa skicama lica mjesta, a sve bliže opisano u dispozitivu ovog rješenja. 

Sud je u cjelosti prihvatio ovakav nalaz i mišljenje vještaka geodetske struke
kao jasan, logičan i dat u skladu sa pravilima nauke i struke, pri čemu treba
imati u vidu da se vještak rukovodio sporazumnim dogovorom izmedju stranaka,
da su stranke sa istim saglasne , a da nalazu i mišljen ju sa skicom lica
mjesta nijesu prigovorile, već su izjavile da su saglasne sa istim, nemaju na
njega primjedbi i traže da se fizička dioba izvrši shodno datom nalazu i
miljenju sa skicom lica mjesta od strane vještaka geodetske struke.
Sastavni dio ovog nalaza je skica lica mjesta (priloga 3) uradjena po vještaku
geodetske struke F. V..

Na osnovu sprovedenih dokaza, a imajući u vidu na prvom mjestu sporazumni dogovor stranaka, sud je izvršio fizičku diobu nepokretnosti, to jest kat parcela iz LN.br.156 KO Borje I, imajući u vidu položaj, mjesto, površinu i oblik kat parcela koje su bile predmet fizičke diobe, a shodno veličini djelova koje stranke imaju prema LN.br.156 KO Borje I, te kako medju strankama je nesporan predmet fizičke diobe, kao i visina udjela, te kako su se stranke sporazumno dogovorile o načinu diobe predmetne nepokretnosti, te kako nijesu imale primjedbi odnosno bile su saglasne sa nalazom i mišljenjem te skicama lica mjesta vještaka geodetske struke, to je sud odlučio kao u dispozitivu ovog rješenja.
Sud je obavezao protivpredlagače: N. Z., L. B., N. D., N. P., N. M., N. D. i G. S. da solidarno plate predlagateljici N. M. iznos od 234,00€, srazmjerno veličini njihovog udjela, što prestavlja polovinu uplaćenog predujma, shodno čl. čl.28 stav 5 ZVP-a.

Gornji iznos po dogovoru stranaka ima se uplatiti na žiro račun 505-.-. predlagateljici kod Atlas banke AD Pogorica. 


Na gore iznijetom sud je zasnovao svoju odluku.


OSNOVNI SUD U ŽABLJAKU , dana 20.09.2013 godine 


S U D I J A ,


Milovan Jovković.s.r. 


PRAVNA POUKA: Protiv ovog rješenja može se izjaviti žalba 

u roku od 15 dana od dana prijema pismenog odpravka Višem 
sudu Bijelo Polje a preko ovog suda 
