Posl.br.K. 74/13
U I M E C R N E G O R E
OSNOVNI SUD U CETINJU, kao prvostepeni krivčni, po sudiji Ćupić Mariji, kao
sudiji pojedincu, uz sudjelovanje sudskog namještenika Martinović Aleksandre,
kao zapisničara, u krivičnom predmetu okr. V. Ž. iz Podgorice, a po Optužnom
predlogu Osnovnog državnog tužilaštva u Cetinju Kt.br. 73/08 od 29.04.2013.
godine, nakon održanog glavnog i javnog pretresa,dana 05.07.2013.godine u
prisustvu zamjenika ODT-a u Cetinju, R. S. u odsustvu uredno pozvanog
okrivljenog donio je dana 09.07.2013. godine i javno objavio ovu
P R E S U D U
Okrivljeni V. Ž. od oca I. i majke S. rođene B. Rođen......godine u
Podgorici,gdje i prebiva, državljanin Crne Gore,po zanimanju mašinski tehničar
,razveden,pismen,sa završenom srednjom Mašinskom školom ,srednjeg imovnog
stanja ,neosuđivan
K r i v j e
Što je:
Dana,19.01.2008.godine ,oko 14,30 časova ,na magistralnom putu Podgorica
-Cetinje ,iako svjestan da je upotreba lažne ili neistinite javne isprave kao
prave zabranjena ,upravljajući u saobraćaju putničkim motornim vozilom marke
"Fiat Marea Weekend 1,9 TD ",reg.oznaka 5 A .....,vlasništvo privrednog
društva "Y. P." D.O.O.,sa sjedištem u Pragu ,prilikom saobraćajne kontrole
izvršene od strane B. Z. i P. S. ovl.policijskih službenika Uprave policije
Ispostave Cetinje ,voljno istima predao,odnosno upotrijebio kao prave lažne
isprave i to :zeleni karton izdat na ime "Y. P. "SRO za putničko motorno
vozilo marke "Fiat Marea Weekend 1,9 TD", reg.oznake .... - koja saobraćajna
dokumentacija nije izradjena na autentičnim obrascima za istu
čime je izvršio krivično djelo falsifikovanje isprave iz čl.412.st.2.u vezi
st.1.Krivičnog zakonika
pa mu sud primjenom citiranih zakonskih propisa i primjenom čl. 4, 5,13, 15,
42, 52, 53, 54 KZ-a i čl. 226-229, i 374 ZKP-a, izriče
U S L O V N U O S U D U
Kojom okrivljenom utvrđuje kaznu zatvora u trajanju od tri mjeseca i
istovremeno određuje da se navedena kazna neće izvršiti ukoliko okrivljeni u
vremenskom periodu od dvije godine dana, od dana pravosnažnosti presude ne
počini novo krivično djelo.
Obavezuje se okrivljeni da na ime troškova krivičnog postupka u korist budžeta
Crne Gore plati iznos od 141,00 eura, te na ime paušala iznos od 30,00 eura, a
sve u roku od 15 dana po pravosnažnosti presude, pod prijetnom prinudnog
izvršenja.
O b r a z l o ž e n j e
Osnovno državno tužilaštvo u Cetinju, podnijelo je ovom sudu optužni predlog
Kt. br. 73/08 od 29.04.2013. godine protiv okrivljenog V. Ž. iz Podgorice,
zbog krivičnog djela falsifikovanje isprave iz člana 412. stav 2. u vezi stava
1. Krivičnog zakonika. U završnoj riječi na glavnom pretresu, zastupnik
optužbe je istakao da su provedenim dokazima u svemu potvrđeni navodi optužnog
akta kojim je okr. V. Ž. stavljeno na teret izvršenje krivičnog djela
falsifikovanje isprave iz čl. 412 stav 2. u vezi st. 1. KZ-a, pa je ostao pri
istom, i predložio sudu da okrivljenog oglasi krivim i osudi po uzimajući u
obzir sve olakšavajuće i otežavajuće okolnosti zakonom propisane.
Okrivljeni V. Ž. je u svojoj odbrani koju je dao pred Istražnim sudijom na
zapisniku dana 22.01.2009. godine je istakao da je krajem 2007. godine, u
Podgorici otvoreno preduzeće "O. T." iz Praga -Čehoslovačka, koje je bilo
predstavništvo za prodaju motocikala - lakih skutera na području Podgorice i
Crne Gore, a glavni zastupnik navedene frme bila je R. Š. državljanka Češke
Republike. U ovo preduzeće se zaposlio jer ga je angažovala Renata kao
prodavača u prodajnom salonu u Podgorici u ul. ....- D. gdje je radio tri
mjeseca. Prilikom dolaska u Crnu Goru, Renata je sa putničkim motornim vozilom
marke "Fiat marea Weekend 1,9 TD" ,reg oznaka SA ..... koje su bile češke
tablice i ispravnom dokumentacijom za vozilo, 02. decembra 2007. godine
otputovala za Češku avionom na odmor koji je trebao da traje mjesec dana. Da
bi produžila registraciju i dokumentaciju za vozilo kojim je doputovala u Crnu
Goru, za potrebe firme u Podgorici, sa sobom je ponijela i dokumentaciju od
vozila, što je tek naknadno saznao. Iz razloga što mu je vozilo bilo potrebno
za službene svrhe, smatrao je da dokumentacija koja je ostala u vozilu pripada
tom vozilu i da može istim upravljati uz punomoćje koje posjeduje, a koje je
dobio od R. Dana 19.01.2008. godine otišao je na Cetinje sa ovim vozilom, i to
službeno i u povratku na magistralnom putu Podgorica - Cetinje oko 14,30
časova u mjestu zv. Belveder zaustavila ga je patrola policije. Prilikom
kontrole vozila on je istima dao na uvid zeleni karton i karticu atest 8SD....
smatrajući da ista pripada tom vozilu, ali oni su daljom provjerom utvrdili da
je ova dokumentacija neispravna, tj. da ista ne pripada vozilu kojim je
upravljao, tako da mu je vozilo oduzeto uz uredno izdatu potvrdu o oduzimanju.
Naveo je i to da je u potpunosti bio siguran u regularnost ove dokumentacije,
jer u protivnom da nije istima ne bi dao na uvid ovu dokumentaciju i smatrao
je da sa istom može slobodno da vozi ovo vozilo, iako je R. odnijela dio
dokumentacije radi produženja registracije. Ovo vozilo je koristio isključivo
u službene svrhe, i toga dana nije znao da je dokumentacija lažna, ali u
svakom slučaju ne stoji bilo kakav falsifikat ili kakvo djelo koje je sa
namjerom napravio jer nije znao da može upravljati ovim vozilom sa tom
dokumentacijom. R. S. koja je bila vlasnica ove firme nije došla iz Češke, a
on je takođe prestao da radi u preduzeću.
Radi razjašnjenja ove krivično-pravne stvari, Sud je u dokaznom postupku na
glavnom pretresu proveo dokaze: saslušao svjedoka B. Z. svjedoka P. S.
pročitao potvrdu MUP OB Cetinje od 19.01.2008. godine o privremeno oduzetim
predmetima od okrivljenog V. Ž. pročitao nalaz i mišljenje vještaka grafološke
struke N. V. dipl. ing. broj 103/12 od 12.10.2012. godine, izvršio uvid u
zeleni karton izdat na ime "Y. P.“ S.R.O." za putničko motorno vozilo marke
"Fiat Marea Weekend 1,9 TD" reg. oznake 5A8-.... karticu atest 8 SD .... za
putničko motorno vozilo marke "Fiat marea Weekend" reg. oznake 4A8 ....i
saobraćajnu dozvolu za motorna i priključna vozila BF .....sa prevodom iste od
strane stalnog sudskog tumača za češki i slovački jezik V. D. pročitao
izvještaj iz KE za okrivljenog UP PJ Podgorica broj 29-245/13-8665/2 - 1531 od
15.05.2013. godine.
Svjedok Svjedok B. Z. i svojoj izjavi je naveo da je dana 19.01.2008. godine
oko 14,30 časova vršio redovnu kontrolu saobraćaja na magistralnom putu
Podgorica - Cetinje, zajedno sa svojim kolegom P. S. U navedeno vrijeme u
mjestu zv. Belveder, zaustavili su Putničko motorno vozilo "Fiat marea"
stranih reg. oznaka sa koji je upravljao V. Ž. Prilikom kontrole isti im je
pokazao neki zeleni karton, čiji podaci u istom nijesu odgovarali broju šasije
i motora tog vozila, te na njihovo traženje da im pokaže druga dokumenta isti
ih nije imao. Nije se mogao izjasniti koji je broj šasije i motora na vozilu
marke "Fiat marea" bio, ali zna da iz onoga što je pisalo u zelenom kartonu i
pregleda vozila zaključio je da saobraćajna dokumentacija nije autentična
dokumentaciji za predmetno vozilo. Tom prilikom u službenoj zabilješci nije
unosio broj motora i šasije, a iz razloga što mu je tada prilikom kontakta
dežurnog starješine rečeno da to radi kriminalistička policija te da oni samo
oduzmu vozilo uz potvrdu i dovezu u Ispostavu Cetinje.
Svjedok P. S. u svojoj izjavi je naveo da je dana 19.01.2008. godine oko 14,30
časova bio u redovnoj kontroli saobraćaja na magistralnom putu Podgorica -
Cetinje, zajedno sa kolegom B. Z. Prilikom kontrole V. je njegovom kolegi
pokazao neki zeleni karton, čiji podaci u istom nijesu odgovarali broju šasije
i motora tog vozila, te na njihovo traženje da im pokaže druga dokumenta, isti
ih nije imao. Nije se mogao izjasniti koji je broj šasije i motora na vozilu
marke "Fiat marea" bio, ali nakon izvršenog uvida u zeleni karton i onog što
je pisalo u njemu, kao i pregleda vozila, zaključio je da saobraćajna
dokumentacija nije autentična dokumentacija za predmetno vozilo. U službenoj
zabilješci se nije unosio broj motora i broj šasije, a sve iz razloga što su
on i njegov kolega tom prilikom kontaktirali dežurnog starješinu koji im je
rekao da sve neregularnosti oko broja šasije i motora radi kriminalistička
policija ,te da oni samo oduzmu vozilo uz potvrdu i dovezu u Ispostavu
Cetinje.
Iz potvrde MUP OB Cetinje od 19.01.2008. godine o privremeno oduzetim
predmetima od okrivljenog V. Ž. proizilazi da je od istog oduzeto putničko
motorno vozilo marke "Fiat marea" reg. oznake 5 A8-.... dva papira od istog i
ključ sa privjeskom.
Iz nalaza i mišljenje vještaka grafološke struke N. V. dipl. ing. broj 103/12
od 12.10.2012. godine, proizilazi da obrazac dostavljenog zelenog kartona koji
glasi na ime "Y. P." S.R.O. - za putničko motorno vozilo marke "Fiat marea
Weekend 1.9 TD", nije autentičan obrazac, odnosno isti je falsifikovan.
Iz zelenog kartona izdatog na ime "Y. P. S.R.O." za putničko motorno vozilo
marke "Fiat marea Weekend 1,9 TD" reg. oznake 5A8-.... karticu atest 8 SD ....
za putničko motorno vozilo marke "Fiat marea Weekend" reg. oznake 4A8 .... i
saobraćajnu dozvolu za motorna i priključna vozila BF 62833 sa prevodom iste
od strane stalnog sudskog tumača za češki i slovački jezik V. D. proizilazi da
je u evidenciji motornih vozila ustanovljeno da registarski broj SA8-.... nije
evidentiran u Češkoj Republici. Prema standardnoj strukturi registracija
motornih vozila može da se radi o registraciji 5 A8 .... koja je dodijeljena
vozilu marke "Fiat Marea Weekend" 1,9 TD" čiji je vlasnik pravno lice Y. P.
D.O.O. sa sjedištem u Pragu 8. Iz saobraćajne dozvole za motorna i priključna
vozila BF 628336 proizilazi da je prva registracija vozila 20.07.1998.godine
,na ime vlasnika B. R. sa prebivalištem u C. II ,N. 520 C.,te da je vozilo sa
reg.brojem .....registrovano na ime vlasnika "Y. P.S.R.O."iz Praha ,a da je
prevedeno-odjavljeno 27220231,dana 07.02.2006.godine na "Y. P." doo K. 5/64 P.
8.
Iz izvoda iz kaznene evidencije za okrivljenog proizilazi da nije osuđivan.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza, Sud je utvrdio da su rezultati
dokaznog postupka potkrijepili navode optužnog akta, da je okrivljeni V. Ž.
počinio krivično djelo falsifikovanje isprave iz člana 412. stav 2. u vezi
stava 1. Krivičnog zakonika, a ovo iz sledećih razloga:
Naime, utvrđujući činjenice radi pravilnog određenja materijalno pravnog
odnosa u ovoj krivično pravnoj stvari, Sud je nesumnjivo utvrdio da je
okrivljeni dana 19.januara 2008. godine, oko 14,30 časova, na magistralnom
putu Podgorica-Cetinje, u mjestu zv. "Belveder", opština Cetinje, iako
svjestan da je upotreba lažne ili neistinite javne isprave kao prave
zabranjena, upravljajući u saobraćaju putničkim motornim vozilom marke "Fiat
Marea Weekend 1.9 TD", reg. oznaka ....... vlasništvo privrednog društva "Y.
P." D.O.O., sa sjedištem u Pragu, prilikom saobraćajne kontrole izvršene od
strane B. Z. i P. S. ovlašćenih policijskih službenika Uprave policije-
Ispostave Cetinje, voljno istima predao, odnosno upotrijebio kao prave lažne
javne isprave i to:zeleni karton izdat na ime "Y. P." S.R.O., za putničko
motorno vozilo marke "Fiat Marea Weekend 1.9 TD" reg. oznaka ...... i karticu
atest 8SD 2945 za putničko motorno vozilo marke "Fiat Marea" reg. oznake .....
koja saobraćajna dokumentacija nije izrađena na autentičnim obrascima za istu.
U ovakvim se radnjama okrivljenog koje se sastoje u upotrebi premetnih lažnih
javnih isprava kao pravih, te u nastupjeloj posledici –ugrožavanju pravnog
saobraćaja stiču sva zakonska obilježja bića krivičnog djela falsifikovanje
isprave iz člana 412. stav 2. u vezi stava 1. Krivičnog zakonika, pri čemu je
sud utvrđujući subjektivan odnos okrivljenog prema izvršenom krivičnom djelu
utvrdio direktan umišljaj, jer je isti bio svjestan svog djela i svih njegovih
obilježja i htio njegovo izvršenje.
Sud je punu vjeru poklonio provedenim dokazima i to iskazima saslušanih
svjedoka B. Z. i P. S. a čiji iskazi u potpunosti korespondiraju sa ostalim
provedenim dokazima i to potvrdom o privremenom oduzimanju predmeta, nalazom i
mišljenjem vještaka grafološke struke N. V. br. 103/12 od 12.10.2012. godine,
zelenog kartona izdatog na ime "Y. P.“ S.R.O." za putničko motorno vozilo
marke "Fiat marea Weekend 1,9 TD" reg. oznake 5A8-..... karticu atest 8 SD
2945 za putničko motorno vozilo marke "Fiat marea Weekend" reg. oznake .... te
saobraćajnom dozvolom za motorna i priključna vozila BF 62833 koja je
prevedena od strane stalnog sudskog tumača za češki i slovački jezik.
Odbranu okrivljenog, sud nije prihvatio jer je ista sračunata na izbjegavanje
krivice i krivičnopravne odgovornosti.
Tvrdnje okrivljenog da nije znao da je dokumentacija lažna, odnosno da
dokumentacija koja se nalazila u vozilu nije autentična saobraćajna
dokumetacija za putničko motorno vozila marke "Fiat Marea Weekend" kojim je
kritične prilike upravljao, sud je odbacio kao posve neuvjerljivu i nelogičnu,
iz prostog razloga što je isti znao kako je to i naveo u svojoj odbrani da je
R. Š. koja je i bila glavni zastupnik firme, sa sobom ponijela i dokumentaciju
od vozila da bi produžila registraciju za isto. Sve to upućuje na zaključak da
je okrivljeni bio svjestan da javne isprave i to zeleni karton izdat na ime "
Y. P “ S.R.O." za putničko motorno vozilo marke "Fiat marea Weekend 1,9 TD"
reg. oznake .... i kartica atest 8 SD 2945 takođe za isto putničko motorno
vozilo predstavljaju lažne javne isprave,da predmetna saobraćajna
dokumentacija nije izrađena na autentičnim obrascima, pa je i pored toga
kritičnog dana iste upotrijebio ,tako što ih je predao ovlašćenim policijskim
službenicima Uprave policije - Ispostave Cetinje prilikom saobraćajne
kontrole.
Na osnovu svega izloženog sud je nesumnjivo utvrdio da je okrivljeni počinio
krivično djelo činjenično i pravno opisano u dispozitivu ove presude.
Prilikom utvrđivanja vrste i visine kazne koju će sud izreći okrivljenom V. Ž.
cijenjene su okolnosti iz člana 42 KZ-a, pa je sud od olakšavajućih okolnosti
na strani okrivljenog našao da isti ranije nije osuđivan što je sud utvrdio
uvidom u dostavljeni izvod iz Kaznene evidencije, dok otežavajućih okolnosti
van elemenata krivičnog djela nije bilo, pa je sud cijeneći tako utvrđene
okolnosti i imajući u vidu svrhu kažnjavanja, okrivljenom utvrdio kaznu
zatvora u trajanju od tri mjeseca, i istovremeno našao da su ispunjeni uslovi
za izricanje uslovne osude propisani članom 54. KZ-a, određujući da se
navedena kazna neće izvršiti ukoliko okrivljeni u vremenskom periodu od dvije
godine , od dana pravosnažnosti presude ne počini novo krivično djelo.
Dužan je okrivljeni shodno čl. 226-229 ZKP-a, da na ime troškova krivičnog
postupka plati iznos od 141,00 eura, a koji troškovi se odnose na ime nagrade
za izvršeno vještačenje po vještaku grafološke struke N. V. u iznosu od 66,00
eura, i nagrade za sudskog tumača za češki jezik V. D. u iznosu od 75,00 eura,
te na ime paušala iznos od 30,00 eura, koji iznos je sud odredio uzimajući u
obzir konkretan slučaj, trajanje postupka i imovne prilike okrivljenog, a sve
u roku od 15 dana, po pravosnažnosti presude, u korist budžeta Crne Gore, a
pod prijetnjom izvršenja.
Sa svega izloženog a na osnovu čl. 374. ZKP-a, odlučeno je kao u izreci
presude.
OSNOVNI SUD U CETINJU
Dana 09.07.2013. godine,
Zapisničar, S u d i j a
Aleksandra Martinović Marija Ćupić s.r
PRAVNA POUKA:
Protiv ove presude može se izjaviti žalba
Višem sudu u Podgorici, a preko ovog Suda
u roku od 8 dana, od dana prijema.