K.br. 957/12
U I M E CRNE GORE
OSNOVNI SUD U N., kao prvostepeni krivični, sudija Vesne Kovačević, uz
sudjelovanje Abramović Milijane, kao zapisničara, u krivičnom predmetu protiv
okrivljenog D. Slavka, zbog krivičnog djela teško djelo protiv bezbjednosti
javnog saobraćaja iz čl.348 st.3. u vezi čl.339 st.3 u vezi st.1. Krivičnog
Zakonika, po optužnom predlogu ODT-a u N., Kt.br. 697/12 od 24.10.2012. godine
nakon dovršenog glavnog i javnog pretresa održanog dana 24.01.2013.god. u
prisustvu zamjenika ODT-a L. S. i okrivljenog D. S.istog dana donio je a dana
28.01.2013. godine i javno objavio
P R E S U D U
Okrivljeni: D. S., jmbg ... od oca R, ...godine u N., sa prebivalištem u N.
–državljanin Crne Gore, pismen, neoženjen, student, ranije neosuđivan,
K r i v j e
Što je:
Dana 14.08.2012. godine u N. na raskrsnici puta P. – Ž., ulice P.m. i lokalnog
puta koji vodi od naselja G. u pravcu naselja K., ne pridržavajući se
saobraćajnih propisa upravljao svojim putničkim motornim vozilom marke
“Peugeot 306” reg.br.PG DG ... i time tako ugrozio saobraćaj da je doveo u
opasnost život i tijelo ljudi na način što krećući se lokalnim putem iz pravca
naselja K. u pravcu naselja G., nije zaustavio vozilo na raskrsnici navedenih
puteva i propustio putničko motorno vozilo marke “ Mercedes” reg.br. BD AH ...
kojim je upravljao M. M. a koje se na navedenu raskrsnicu uključilo krećući se
iz pravca Ž. u pravcu P. iako ga je na to obavezivao postavljeni saobraćajni
znak “Stop”, pa je vozeći ovako protivno odredbi člana 10 Zakona o
bezbjednosti saobraćaja na putevima, izazvao sudar sa navedenim vozilom kojom
prilikom su saputnici u njegovom vozilu G. N. i N. K. zadobili tjelesne
povrede i to oštećena G. N. tešku tjelesnu povredu u vidu potresa mozga,
razderne rane u predjelu brade, nagnječenja u predjelu desne strane vrata i
nagnjačenja u predjelu prednjeg trbušnog zida a oštećena N. K. laku tjelesnu
povredu u vidu razderne rane u predjelu desne ušne školjke i nagnječenja u
predjelu vrata,
- čime je izvršio krivično djelo teško djelo protiv bezbjednosti javnog
saobraćaja iz čl. 348 st.3 u vezi čl. 339 st 3 u vezi st. 1 Krivičnog zakonika
Crne Gore
-pa sud okrivljenom primjenom čl. 4.st.2, 42, 52, 53 i 54 Krivičnog zakonika i čl.226, 229 i 374 Zakonika o krivičnom postupku, i z r i č e
USLOVNU OSUDU
Sa kojom mu utvrđuje kaznu zatvora u trajanju od 90 (devedeset) dana, i ujedno
određuje da se ova kazna neće izvršiti ukoliko okrivljeni u roku od jedne
godine po pravosnažnosti presude ne učini novo krivično djelo.
OBAVEZUJE SE okrivljeni da na ime troškova krivičnog postupka plati iznos od
172,oo (stotinusedamdesetdva) eura u roku od 15 dana, po pravosnažnosti
presude pod prijetnjom prinudnog izvršenja, na žiro-račun ovog suda br.
832-152-32.
O b r a z l o ž e n j e
Osnovno Državno Tužilaštvo u N. svojim optužnim predlogom Kt.br. 697/12 od
24.10.2012.godine stavio je na teret okrivljenom D. S. izvršenje krivičnog
djela teško djelo protiv bezbjednosti javnog saobraćaja iz čl.348 st.3 u vezi
čl.339 st.3 u vezi st.1 Krivičnog zakonika, pa je zamjenik ODT-a L. S., na
glavnom pretresu ostla u cjelosti pri podnijetom optužnom aktu predlažući sudu
da okrivljenog oglasi krivim i osudi po zakonu.
Okrivljeni D. S. je u navodima svoje odbrane istakao da se konkretnog dana
14.08.2012. godine sa svojim vozilom kretao od K. prema D. a da su sa njim u
vozilu bili G. N., N. K. i G. B. pa kada je došao na raskrsnici zaobilaznice
puta P. – Ž. odnosno u ul.1 maj i lokalnog puta prije izlaska na magistralu
stao je na znak „stop“ obzirom da se magistralom od pravca Ž. prema N. kretala
kolona vozila pa kada su ta vozila prošla on je pogledao i na lijevu i na
desnu stranu i vidio da nema vozila a zatim je krenuo da prelazi magistralu
prema putu koji vodi ka D. odnosno G. i onako polako je krenuo svojim vozilom
da bi u jednom trenutku na ogledalu primijetio jedno vozilo na kojem su bila
upaljena svijetla ali ne može da procijeni na kojoj udaljenosti je bilo to
vozilo koje mu je dolazilo sa lijeve strane pa je on misleći da može da pređe
magistralu čisto iz nekog straha dao gas kako bi prešao magistralu, međutim
nije uspio jer je došlo do kontakta njihovih vozila. Naveo je da je do
kontakta došlo na lijevu saobraćajnu traku gledano iz smjera kretanja vozila
Mercedes i misli da je prešao tu traku kojom se kretalo vozilo Mercedes. Nije
sporio da je tom prilikom i saputnica u njegovom vozilu G. N. bila u bolnici
gdje joj je i konstatovan potres mozga.
U završnoj riječi je istakao da mu je žao što je došlo do predmetne
saobraćajne nezgode i da se iskreno kaje. Tačno je da je tom prilikom i
saputnica u njegovom vozilu G. N. bila u bolnici gdje joj je i konstatovan
potres mozga.
U dokaznom postupku sud je na saglasan predlog stranaka pročitao nalaz i
mišljenje sudskog vještaka saobraćajne struke T.P. od 22.10.2012. godine,
nalaz i mišljenje sudskog vještaka medicinske struke dr. B.V. o vrsti i
prirodi povreda za oštećene dat na zapisniku pred ODT-om dana 28.09.2012.god.,
pročitao zapisnik o uvidjaju saobraćajne nezgode Uprave policije PJ Nikšić
Ku.br.416/12 od 14.08.2012.godine i izvršio uvid u skicu lica mjesta nezgode i
pročitao izvod iz kaznene evidencije na ime okrivljenog.
Cijeneći navode optužbe i odbrane, te provedene dokaze kako pojedinačno tako i
u njihovoj međusobnoj vezi, sud nalazi da je okrivljeni počinio krivično djelo
stavljeno mu na teret, na način, vrijeme i mjesto kako je to bliže
predstavljeno izrekom ove presude, pa ga je oglasio krivim i krivično pravno
odgovornim, a ovo iz sledjećih razloga:
Zapisnikom o uviđaju je konstatovano a skicom lica mjesta predstavljeno, da je
mjesto saobraćajne nezgode nepregledna raskrsnica izrađena od asvaltne podloge
na kojoj je prvenstvo prolaska vozila regulisano vidno istaknutim saobraćajnim
znakovima, da je do nezgode došlo tako što se vozač putničkog motornog vozila
Mercedes kretao obilaznicom D.-B.a vozač putničkog motornog vozila Peugeot iz
pravca K. da bi u jednom momentu došlo do kontakta prednjeg dijela putničkog
motornog vozila Peugeot i da se na navedenoj raskrsnici gledano iz pravca
Kočana nalazi vidno istaknut saobraćajni znak “stop”.
Iz zaključka nalaza i mišljenja vještaka saobraćajne struke T..proizilazi da
uzrok za nastalu saobraćajnu nezgodu stoji na strani vozača sa putničkim
vozilom marke Peugeot 306 reg.br.PG DG ..., koji nije poštovao postavljenu
vertikalnu signalizaciju i zaustavio svoje vozilo ispred ugla ukrštanja
lokalnog puta i obilaznice magistralnog puta i propustio vozača sa putničkom
vozilom marke Mercedes reg.br. BD AH ... da pređe preko raskrsnice,da je vozač
sa putničkim vozilom marke Peugeot 306. bio dužan da prije stupanja prednjim
dijelom vozila na kolovoz obilaznice, zaustavi svoje vozilo i da se uvjeri da
li radnju prelaženja sa vozilom preko prioritetnog kolovoza može bezbjedno
izvršiti, pa tek kada se uvjeri nastavi kretanje sa svojim vozilom preko
raskrsnice. Takođe vještak objašnjava da je vozač vozila Mercedes vozio
brzinom iznad dozvoljene što je doprinijelo nastupjelim posledicama ali i da
je koristio brzinu u granicama dozvoljene od 50 km/h i da je preduzeo radnju
intezivnog zaustavljanja kada je uošio nailazak vozila marke Peugeot 306
kontakt između vozila ne bi bio izbjegnut.
Iz nalaza i mišljenja vještaka medicinske struke dr. B. V., utvrđeno je da su
oštećeni G. N. i N. K. zadobili tjelesne povrede i to oštećena G. N. tešku
tjelesnu povredu u vidu potresa mozga, razderne rane u predjelu brade,
nagnječenja u predjelu desne strane vrata i nagnjačenja u predjelu prednjeg
zida grudnog koša a oštećena N. K. laku tjelesnu povredu u vidu razderne rane
u predjelu desne ušne školjke i nagnječenja u predjelu vrata.
Cijeneći prednje dokaze pojedinačno i u njihovoj medjusobnoj vezi i dovodeći
ih u vezi sa odbranom okrivljenog sud nesumjivo utvrdjuje da je okrivljeni
dana 14.08.2012. godine u N. na raskrsnici puta P. – Ž., ulice P.m.j i
lokalnog puta koji vodi od naselja G. u pravcu naselja K., ne pridržavajući se
saobraćajnih propisa upravljao svojim putničkim motornim vozilom marke
“Peugeot 306” reg.br.PG DG ... i time tako ugrozio saobraćaj da je doveo u
opasnost život i tijelo ljudi na način što krećući se lokalnim putem iz pravca
naselja K. u pravcu naselja G., nije zaustavio vozilo na raskrsnici navedenih
puteva i propustio putničko motorno vozilo marke “ Mercedes” reg.br. BD AH ...
kojim je upravljao M. M. a koje se na navedenu raskrsnicu uključilo krećući se
iz pravca Ž.a u pravcu P. iako ga je na to obavezivao postavljeni saobraćajni
znak “Stop”, pa je vozeći ovako protivno odredbi člana 10 Zakona o
bezbjednosti saobraćaja na putevima, izazvao sudar sa navedenim vozilom kojom
prilikom su saputnici u njegovom vozilu G. N. i N. K. zadobili tjelesne
povrede i to oštećena G. N. tešku tjelesnu povredu u vidu potresa mozga,
razderne rane u predjelu brade, nagnječenja u predjelu desne strane vrata i
nagnjačenja u predjelu prednjeg trbušnog zida a oštećena N. K. laku tjelesnu
povredu u vidu razderne rane u predjelu desne ušne školjke i nagnječenja u
predjelu vrata,sa kojim radnjama je ostvario sva bitna obilježja krivičnog
djela teško djelo protiv bezbjednosti javnog saobraćaja iz čl. 348 st.3. u
vezi čl. 339 st.3. u vezi st. 1. Krivičnog zakonika.
Uviđajnom dokumentacijom i nalazom i mišljenjem vještaka saobraćajne struke
kojima je sud dao punu vjeru, nesumnjivo je utvrđeno da se okrivljeni
kritičnom prilikom nije pridržavao odredbi čl. 10 ZOBS-a na putevima shodno
kojoj odredbi su učesnici u saobraćaju dužni da postupaju u skladu sa
propisima o pravilima saobraćaja, saobraćajnim znakovima postavljenim na putu
i znacima i naredbama koje daje ovlašćeno službeno lice nadležnog organa.
Postupajući na način opisan izrekom presude, sud je utvrdio da se okrivljeni
nije pridržavao navedene odredbe jer nije zaustavio vozilo na raskrsnici i
propustio vozača sa putničkim vozilom marke Mercedes da prođe preko
raskrsnice, iako ga je na to obavezivao postavljeni saobraćajni znak “Stop” i
bio dužan da se prethodno uvjeri da tu radnju može bezbjedno obaviti što je
uslovilo kontakt prednjeg dijela putničkog motornog vozila Mercedes i lijevog
bočnog dijela putničkog motornog vozila Peugeot kojim je upravljao okrivljeni.
U prilog ovakvog zaključka suda su i sami navodi okrivljenog koji je naveo da
je prije izlaska na magistralu primijetio da se magistralom od pravca Ž.a
prema N. kretala kolona vozila pa kada su ta vozila prošla on je pogledao i na
lijevu i na desnu stranu i vidio da nema vozila a zatim je krenuo da prelazi
magistralu prema putu koji vodi ka D. odnosno G. da bi u jednom trenutku na
ogledalu primijetio jedno vozilo na kojem su bila upaljena svijetla ali ne
može da procijeni na kojoj udaljenosti je bilo to vozilo koje mu je dolazilo
sa lijeve strane pa je on misleći da može da pređe magistralu čisto iz nekog
straha dao gas kako bi prešao magistralu, međutim nije uspio jer je došlo do
kontakta njihovih vozila a što je potvrđeno i zapisnikom o uviđaju saobraćajne
nezgode, nalazom i mišljenjem vještaka saobraćajne struke koji se vještak u
svom nalazu izjasnio da vozač sa putničkim vozilom marke Peugeot 306 nije
poštovao postavljenu vertikalnu signalizaciju i znak „stop“ i nije zaustavio
svoje vozilo ispred ugla ukrštanja lokalnog puta i obilaznice magistralnog
puta i propustio vozača sa putničkom vozilom marke Mercedes da pređe preko
raskrsnice. To što je okrivljeni mislio da će uspjeti preći magistralu kada je
primijetio vozilo marke Mercedes koje se kretalo prioritetnim putem po
mišljenju suda istom ne umanjuje krivicu obzirom da njegovi propusti u
saobraćaju predmetnom prilikom predstavljaju osnovni uzrok za nastalu
saobraćajnu nezgodu. Ove dokaze sud je prihvatio kao jasne i međusobno
saglasne o bitniom i odlučnim činjenicama toka i uzroka nastanka saobraćajne
nezgode.
Imajući u vidu da naprijed opisani propusti u vožnji na strani okrivljenog
stoje u uzročnoj vezi sa nastalom nezgodom, analizirajući subjektivni odnos
okrivljenog pri izvršenju krivičnog djela proizilazi da je okrivljeni bio
svjestan da svojim nepropisnim postupanjem u saobraćaju na prednji način može
ugroziti javni saobraćaj i dovesti u opasnost život i tijelo ljudi i da usled
toga može doći do kvalifikovane posledice, teškog tijelesnog povredjivanja
oštećenog , ali je okrivljeni očigledno olako držali da do toga neće doći ili
da će isto moći izbjeći u čemu se iscrpljuje njegov svjesni nehat.
Da su oštećeni G. N. i N. K. saputnici u vozilu marke Peugeot 306 zadobili
tjelesne povrede i to oštećena G. N. tešku tjelesnu povredu u vidu potresa
mozga, razderne rane u predjelu brade, nagnječenja u predjelu desne strane
vrata i nagnjačenja u predjelu prednjeg trbušnog zida a oštećena N. K. laku
tjelesnu povredu u vidu razderne rane u predjelu desne ušne školjke i
nagnječenja u predjelu vrata, sud je utvrdio iz nalaza i mišljenja vještaka
medicinske struke, koji nalaz je cijenio kao jasan, objektivan i stručan a ni
sam okrivljeni nije imao primjedbio jer je kako i sam navodi saputnica u
njegovom vozilu G. N. bila u bolnici gdje joj je i konstatovan potres mozga.
Sud je prihvatio predlog zamjenika ODT-a a uz saglasnost okrivljenogi nije
saslušavao oštećene G. N. i N. K. i svjedoke G. B., M. P., nalazeći da je isto
nepotrebno s obzirom na utvrđeno činjenično stanje u postupku.
Sud je cijenio i činjenicu da je vozač vozila Mercedes tom prilikom upravljao
brzinom koja nije dozvoljena na tom dijelu te da je svojim nepropisnim
postupanjem doprinio nastupjelim posljedicama ali prednja činjenica je bez
uticaja na krivicu okrivljenog čije je nepropisno postupanje u saobraćaju u
direktno uzročnoj vezi sa nastalom posledicom, a sud je nepropisno postupanje
vozača vozila marke Mercedes koje je doprinijelo težim posljedicama cijenio
prilikom odmjeravanja kazne okrivljenog.
Prilikom odmjeravanja kazne sud je okrivljenom u smislu čl.42. KZ, kao
olakšavajuće okolnosti cijenio loše imovno stanja, njegovu mladost u vrijeme
izvršenja krivičnog djela i raniju neosuđivanost a što je sud utvrdio uvidom u
izvod iz kazne evidencije na ime okrivljenog kao i činjenicu da je drugi
učesnik u saobraćajnoj nezgodi doprinio nastupjelim posljedicama kod oštećenih
svojim nepropisnim postupanjem u saobraćaju, dok otežavajućih okolnosti na
strani okrivljenog sud nije našao, pa je sud cijeneći prednje olakšavajuće
okolnosti našao da prema okrivljenom nije nužno primijeniti kaznu zatvora i
primjenom čl.53 i 54 KZ izrekao mu uslovnu osudu kao u izreci smatrajući da će
se sa prijetnjom izvršenja utvrdjene kazne zatvora kao u izreci i provjerom
ponašanja okrivljenog u periodu od 1 godine na okrivljenog u dovoljnoj mjeri
uticati da više ne vrši kriv. djela čime će se sa uspjehom ostvariti svrha
uslovne osude iz čl.52 KZ, u okviru opšte svrhe izricanja kriv. sankcija u
smislu čl.4 st.2 KZ.
Kako je okrivljeni oglašen krivim sud ga je obavezao da na ime troškova
krivičnog postupka plati iznos od od 172,00 eura, od čega se iznos od 132,00
eura odnosi na troškove vještačenja po vještaku saobraćajne i medicinske
struke i iznos od 40,00 koji se odnosi na paušalne troškove postupka, kao
dijela troškova krivičnog postupka, a koji troškovi su srazmjerni trajanju i
složenosti krivičnog postupka i imovnim prilikama okrivljenog a ovo shodno čl.
226. u vezi čl.229. ZKP-a.
Sa svega izloženog a primjenom čl. 374. ZKP-a, odlučeno je kao u izreci.
OSNOVNI SUD U N., dana 28.01.2013.g.
Zapisničar, S U D I J A
D-na: presuda od 28.01.2013.god.
primerak presude dostaviti:
- ODT,
- okrivljenom,
- u spise,
S U D I J A
Abramović Milijana ,s.r. Vesna kovačević,s.r.
Za tačnost otpravka tvrdi i ovjarava
službenik suda
PRAVNA POUKA: Protiv ove odluke nezadovoljna stranka ima pravo žalbe
u roku od 15 dana, od dana prijema iste preko ovog
suda Višem sudu P..