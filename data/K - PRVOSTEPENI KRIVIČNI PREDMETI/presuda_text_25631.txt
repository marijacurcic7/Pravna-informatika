K.br. 40/12
U IME CRNE GORE
OSNOVNI SUD U CETINJU, kao provostepeni krivični, po sudiji Ćupić Mariji, kao
sudiji pojedincu, uz učešće sudskog namještenika Martinović Aleksandre, kao
zapisničara, u krivičnom predmetu protiv okrivljenog F. V. iz Cetinja, zbog
krivičnog djela kradja iz čl. 239.st. 1 Krivičnog zakonika, odlučujući po
optužnom predlogu ODT-a u Cetinju Kt.br. 15/12 od 10.02.2012.godine, nakon
održanog glavnog i javnog pretresa dana 04.02.2013.godine, u prisustvu
savjetnika ODT-a Dj. M. istog dana donio je i javno objavio
P R E S U D U
Okrivljeni F. V., od oca Đ. i majke M. rodjene K. rodjen .....godine, u
Cetinju, gdje i prebiva, državljanin CG, nezaposlen, neoženjen, pismen, sa
završenom srednjom školom, odlukom Osnovnog suda u Cetinju Km.br.1/94 od
09.02.1996.godine zbog krivičnog djela kradja iz čl.144.st.1.KZ RCG za koje
djelo je istom izrečena vaspitna mjera upućivanje u vaspitnu ustanovu,
osudjivan presudom Osnovnog suda u Cetinju posl.br. K. br. 43/05 od
17.12.2005.godine, zbog krivičnog djela razbojništvo u pokušaju iz čl. 242.
st. 1. u vezi čl. 20.KZCG, na kaznu zatvora u trajanju od dvije godine,
presudom Osnovnog suda u Cetinju, K.br. 38/04 od 17.05.2004.godine, zbog
krivičnog djela kradja iz čl. 239. st. 1.KZ, na kaznu zatvora u trajanju od
tri mjeseca, uslovno na jednu godinu koja presuda je preinačena presudom Višeg
suda u Podgorici Kž. br.674/04 u dijelu odluke o kazni ,pa je isti osudjen na
kaznu zatvora u trajanju od tri mjeseca, presudom Osnovnog suda u Cetinju
K.br. 33/05 od 09.05.2007.godine, zbog krivičnog djela teška kradja iz čl.240.
st. 1.tačka 1. KZ, na kaznu zatvora u trajanju od 6 mjeseci, presudom Osnovnog
suda u Cetinju K. br. 65/09 od 05.01.2010.godine, zbog krivičnog djela napad
na službeno lice u vršenju službene dužnosti iz čl. 376. KZ i krivičnog djela
teška kradja iz čl. 240. KZ, na kaznu zatvora u trajanju od deset mjeseci i
presudom Osnovnog suda u Cetinju K.br.388/09 od 02.09.2009. godine, zbog
krivičnog djela prevara iz čl.244. KZCG, na kaznu zatvora u trajanju od
šesdeset dana,
K r i v j e:
Zato što je:
Dana 03.oktobra 2011.godine ,oko 11,55 časova ,u »Jabučkoj« ulici u Cetinju ,u
namjeri da sebi pribavi protivpravnu imovinsku korist preko 150,00 eura
,svjesno i voljno sa sjedišta suvozača iz nezaključanog putničkog motornog
vozila marke VW Golf III,vlasništvo ošt.V. S. iz Cetinja ,protivpravno oduzeo
i prisvojio stvari oštećene ,i to ručnu torbu ,vrijednosti 25,00 eura u kojoj
su se nalazili :lična dokumenta oštećene i njene djece ,viza kartica NLB .....
,mobilni telefon marke ''Nokia 6300'',IMEI br......vrijednosti 99,00 eura ,sa
SIM karticom br.... vrijednosti 5,00 eura i novčanik u kojem se nalazio novac
u iznosu od 70,00 eura,sve u ukupnoj novčanoj vrijednosti od 199,00 eura ,za
koji novčani iznos je sebi pribavio protivpravnu imovinsku korist,a ošt. V. S.
za isti novčani iznos nanio štetu
- čime je izvršio krivično djelo kradja iz čl.239. st. 1. Krivičnog zakonika.
- pa ga Sud shodno čl. 4, 5, 13, 15, 32, 33, 36, 42, KZ -a i čl. 226 – 229 i
čl. 374 ZKP-a
O S U Đ U J E
Na kaznu zatvora u trajanju od 60 dana koju ima izdržati po pravosnažnosti
presude.
Dužan je okrivljeni da na ime troškova krivičnog postupka uplati iznos od
73,50 eura,te na ime paušala iznos od 30,00 eura na blagajni suda u roku od 15
dana po pravosnažnosti presude,pod prijetnjom prinudnog izvršenja.
O b r a z l o ž e nj e
Osnovno državno tužilaštvo u Cetinju, optužnim predlogom Kt. br. 15/12 od
10.02.2012.godine, stavilo je na teret okr. F. V. iz Cetinja, izvršenje
krivičnog djela kradja iz čl. 239. st. 1. Krivičnog zakonika. Zastupnik
optužbe je u završnoj riječi nakon manjih činjeničnih izmjena ostao pri
podnijetom optužnom predlogu i predložio sudu da okrivljenog oglasi krivim za
predmetno krivično djelo i osudi po zakonu.
Glavni pretres u predmetnoj krivičnopravnoj stvari je održan u odsustvu uredno
pozvanog okrivljenog ,a kod činjenice da njegovo prisustvo nije nužno jer je
prethodno saslušan.
Okr. F. V. u svojoj odbrani je naveo da nijesu tačni navodi optužbe da je
počinio krivično djelo koje mu je optužbom stavljeno na teret ,jer nije sa
sjedišta suvozača iz nezaključanog putničkog motornog vozila marke VW Golf
III,vlasništvo ošt. V. S. ,protivpravno oduzeo i prisvojio stvari oštećene ,i
to ručnu torbu, vrijednosti 25,00 eura u kojoj su se nalazili :lična dokumenta
oštećene i njene djece ,viza kartica NLB ....mobilni telefon marke ''Nokia
6300'' IMEI br.....vrijednosti 99,00 eura ,sa SIM karticom br.....vrijednosti
5,00 eura i novčanik u kojem se nalazio novac u iznosu od 70,00 eura,sve u
ukupnoj vrijednosti od 199,00 eura.Nije mu poznato ništa vezano za otudjene
stvari i sami dogadjaj.
Radi razrješenja ove krivičnopravne stvari Sud je u dokaznom postupku na
glavnom pretresu proveo dokaze:saslušao ošt.V. S. svjedoke I. V. J. M. Lj. B.
K. A. pročitao potvrdu UP Ispostave Cetinje br.02-Sl od 13.12.2011.godine o
privremeno oduzetim predmetima od K.A. potvrdu UP Ispostave Cetinje o vraćanju
privremeno oduzetih predmeta V. S. potvrdu UP Ispostave Cetinje br.02-Sl od
18.01.2012.godine o privremeno oduzetim predmetima od okrivljenog F. V.
listing sa CD snimkom ostvarenih komunikacija SIM kartice okrivljenog br.
......sačinjenih od strane privrednog društva “M-tel“ Podgorica za vremenski
period od 03.10.2011.godine do 30.11.2011.godine,nalaz i mišljenje sudskog
vještaka ekonomsko finansijske struke Kt.br.15/12 od 08. 02. 2012.godine, te
izvod iz kaznene evidencije UP Ispostave Cetinje za okr. F. V.
Ošt. V. S. u svom iskazu je navela da je dana 03.10.2011.godine, oko 11,55
časova svoje p.m.v. koje nije bilo zaključano ostavila u Jabučkoj ulici u
Cetinju ,ispred Dječijeg vrtića da bi uzela djecu iz vrtića.Nakon 5-10 minuta
vratila se u vozilo kada je primjetila da joj nedostaje torba u kojoj su se
nalazila lična dokumenta njena i djece ,viza kartica NLB ... mobilni telefon
marke Nokia sa SIM karticom ,kao i novčanik u kojem je imala 70,00 eura.
Nestanak je odmah prijavila policiji , a nakon pola godine joj je vraćen
mobilni telefon koji je bio preprodat. Nije se pridružila krivičnom gonjenju i
nije postavila imovinskopravni zahtjev.
Iz iskaza svjedoka I. V.proizilazi da mu nije poznato ništa vezano za krivično
djelo koje se okrivljenom stavlja na teret .Pojasnio je da su njih dvojica
školski drugovi ,da su u periodu oktobar ,novembar 2011.godine kontaktirali
,tj.da ga je isti pozvao par puta kako bi ga prebacio do autobuske stanice
.Nije se mogao izjasniti sa kojih brojeva telefona ga je zvao ,obzirom da mu
broj nije memorisao u telefonu.Nikakav telefon mu F. nije nudio na prodaju.
Iz iskaza svjedoka J. M. proizilazi da je u novembru mjesecu 2011. godine dok
je bio na svom radnom mjestu u cetinjskom parku naišao F. V. koji mu je
ponudio da kupi kačket za koji nije bio zainteresovan.Nakon nekoliko dana sa
broja telefona 068- .... je dobio poruku u kojoj mu je nudjeno da ponovo uzme
kačket na koju poruku je ponovo odgovorio da nije zainteresovan.Nakon ovoga F.
više nije gledao ,niti je dobijao poruke.Nije imao memorisan broj F. u
telefonu a ovaj mu je dao taj broj ,dok se u poruci predstavio ,tj.stavio je
svoje ime F V..
Iz iskaza svjedoka Lj. B. proizilazi da je bio prijatelj sa F. V. a da ga je
nakon neke njihove svadje pozvao F. na njegov broj 068 ... da bi se pomirili ,
a poziv se desio u ljeto 2011.godine .Nije mu poznato sa kojeg broja telefona
ga je pozvao okrivljeni.
Iz iskaza svjedoka K. A. proizilazi da je stalno nastanjan u Podgorici gdje
živi u porodičnom stanu zajedno sa svojom majkom, a trenutno nije zaposlen.
Nije se mogao sjetiti datuma, kada se u večernjima časovima nalazio ispred
sportske kladionice "Meridijan" u ul. Jerevanskoj u Naselju Zabjelo, a koja
kladionica se inače nalazi u blizini objekta Odeljenja policije u ovom
naselju. Osim njega ispred kladionice je bilo još desetak lica i u jednom
trenutku mogao je čuti i vidjeti jednog mlađeg momka starosti oko 20 godina,
koji je tom prilikom glasno pitao da li bi neko htio da kupi mobilni telefon
koji je držao u ruci, a radilo se o mobilnom telefonu marke "Nokia 6300", crno
- sive boje. Ovaj momak je takođe rekao da su mu hitno potrebne pare i da
telefon prodaje za 30,00 eura. Kako je trenutno tih dana bio bez mobilnog
telefona i odgovarala mu je cijena, javio se da je zainteresovan da kupi taj
telefon I odmah je pitao ovog momka da li je telefon ukraden, na šta ga je on
uvjeravao da nije. Osim toga ranije je radio u radio difuznom centru u
Podgorici i u većem dijelu mu je poznat sistem komunikacija, pa tako i
mobilnih telefonskih komunikacija, te iz tog razloga nije mogao očekivati da
bi se neko usudio da prodaje mobilni telefon koji je ukraden, jer se vrlo lako
u današnje vrijeme može otkriti ko je u posjedu tog telefona. Nakon što ga je
ovaj momak uvjerio da telefon nije ukraden dao mu je novac u iznosu od 30,00
eura, a ovaj njemu mobilni telefon koji nije imao SIM karticu u sebi i nije
imao punjač. Ubrzo nakon toga, odnosno iste večeri je u tom telefonu aktivirao
svoju SIM karticu 069… koju je u to vrijeme koristio i ova kartica je
registrovana na njegovo ime, te od tada koristi taj mobilni telefon, ali je
prije desetak dana ovu karticu 069 … uništio, te je u telefon aktivirao
karticu koju sada koristim sa brojem 069… ,dok je takođe nekoliko dana u istom
telefonu koristio i svoju SIM karticu 069….. Dana 13. 12. 2011. godine pozvan
je od strane policijskih službenika Ispostave Cetinje i prilikom obavljanja
razgovora odmah im je predao mobilni telefon koji je kupio od ovog momka, a
policijski službenici su mu saopštili da je taj telefon prijavljen kao ukraden
na području Cetinja, u vezi čega su mu policijski službenici dali odgovarajuću
potvrdu. Još jednom je napomenuo da nije znao da je telefon ukraden I da tako
nešto ne bi nikada kupio ili koristio, a nije mu poznato ko je i odakle taj
mobilni telefon ukrao. Takođe je dodao da momka koji mu je prodao telefon ne
poznaje, niti ga prije ili poslije kupovine telefona više vidio. Dodao je da
je Kraljević Ivan njegov kum sa kojim je imao komunikaciju u tom periodu putem
telefona i koji ga je i povezao sa inspektorom na Cetinju, odnosno rekao je da
se javi policijskim službenicima na Cetinju.
Iz potvrde UP Ispostave Cetinje br.02-Sl od 13.12.2011.godine o privremeno
oduzetim predmetima od K. A. proizilazi da je od istog oduzet mobilni telefon
marke „Nokia 6300’’IMEI ...sivo crne boje, bez SIM kartice.
Iz potvrde UP Ispostave Cetinje o vraćanju privremeno oduzetih predmeta V. S.
,proizilazi da je istoj vraćen mobilni telefon marke „Nokia 6300’’IMEI
....sivo crne boje , bez SIM kartice.
Iz potvrde UP Ispostave Cetinje br.02-Sl od 18.01.2012.godine o privremeno
oduzetim predmetima od okrivljenog F. V. proizilazi da je istom oduzet mobilni
telefon marke „Nokia 1600“ IMEI .... sive boje, bez SIM kartice.
Iz listinga sa CD snimkom ostvarenih komunikacija SIM kartice okrivljenog
br.068 .... sačinjenih od strane privrednog društva“M-tel“ Podgorica za
vremenski period od 03.10.2011.godine do 30.11.2011.godine,vidi se da je
korisnik broja 068..... koristio telefon sa IMEI .... i dana 03.10.2011.godine
kada je ostvarena poslednja komunikacija u 10:48:23 nakon čega je kartica sa
brojem 068...... aktivirana u telefon IMEI ..... Dat je prikaz ostvarenih
komunikacija sa telefona IMEI ..... u navedenom periodu.
Iz nalaza i mišljenje sudskog vještaka ekonomsko finansijske struke
Kt.br.15/12 od 08. 02. 2012.godine proizilazi da vrijednost mob.telefona marke
"Nokia 6300" iznosi 99,00 eura,SIM kartice 067 .... 5,00 eura,a ženske torbr
crne boje 25,00 eura,što na dan 03.10.2011.godine čini ukupni iznos od 129,00
eura.
Iz izvještaja UP Ispostave Cetinje, iz KE za okrivljenog F. V. proizilazi da
je isti osudjivan i to: odlukom Osnovnog suda u Cetinju Km.br.1/94 od
09.02.1996.godine zbog krivicnog djela kradja iz cl.144.st.1.KZ RCG za koje
djelo je istom izrecena vaspitna mjera upucivanje u vaspitnu ustanovu,
osudjivan presudom Osnovnog suda u Cetinju posl.br. K. br. 43/05 od
17.12.2005.godine, zbog krivičnog djela razbojništvo u pokušaju iz čl. 242.
st. 1. u vezi čl. 20.KZCG, na kaznu zatvora u trajanju od dvije godine,
presudom Osnovnog suda u Cetinju, K.br. 38/04 od 17.05.2004.godine, zbog
krivičnog djela kradja iz čl. 239. st. 1.KZ, na kaznu zatvora u tajanju od tri
mjeseca, uslovno na jednu godinu koja presuda je preinacena presudom Viseg
suda u Podgorici Kz. br.674/04 u dijelu odluke o kazni ,pa je isti osudjen na
kaznu zatvora u trajanju od tri mjeseca, presudom Osnovnog suda u Cetinju
K.br. 33/05 od 09.05.2007.godine, zbog krivičnog djela teška kradja iz čl.240.
st. 1.tačka 1. KZ, na kaznu zatvora u trajanju od 6 mjeseci, presudom Osnovnog
suda u Cetinju K br. 65/09 od 05.01.2010.godine, zbog krivičnog djela napad na
službeno lice u vršenju službene dužnosti iz čl. 376. KZ i krivičnog djela
teška kradja iz čl. 240. KZ, na kaznu zatvora u trajanju od deset mjeseci i
presudom Osnovnog suda u Cetinju K.br.388/09 od 02.09.2009. godine, zbog
krivičnog djela prevara iz čl.244. KZCG, na kaznu zatvora u trajanju od
šesdeset dana.
Utvrđujući činjenice radi pravilnog određenja materijalnopravnog odnosa u
predmetnoj pravnoj stvari sud je nesumnjivo utvrdio da je okrivljeni dana
03.oktobra 2011.godine ,oko 11,55 časova ,u »Jabučkoj« ulici u Cetinju ,u
namjeri da sebi pribavi protivpravnu imovinsku korist preko 150,00 eura
,svjesno i voljno sa sjedišta suvozača iz nezaključanog putničkog motornog
vozila marke VW Golf III,vlasništvo ošt. V. S. protivpravno oduzeo i prisvojio
stvari oštećene ,i to ručnu torbu ,vrijednosti 25,00 eura u kojoj su se
nalazili :lična dokumenta oštećene i njene djece ,viza kartica NLB mobilni
telefon marke ''Nokia 6300'',IMEI br. vrijednosti 99,00 eura ,sa SIM karticom
br.067....vrijednosti 5,00 eura i novčanik u kojem se nalazio novac u iznosu
od 70,00 eura,sve u ukupnoj vrijednosti od 199,00 eura ,za koji novčani iznos
je sebi pribavio protivpravnu imovinsku korist,a ošt. V. S. za isti novčani
iznos nanio štetu.
U ovakvim se radnjama okrivljenog ,odn. jasnoj i očiglednoj namjeri istog da
ovim inkriminisanim radnjama pribavi sebi protivpravnu imovinsku korist preko
150,00 eura, te u nastupjelim posledicama koje se ogledaju u činjenici da je
nad oduzetim pokretnim stvarima ručnoj torbi ,vrijednosti 25,00 eura u kojoj
su se nalazili :lična dokumenta oštećene i njene djece ,viza kartica NLB
.....,mobilnom telefonu marke ''Nokia 6300'',IMEI br. ......vrijednosti 99,00
eura ,sa SIM karticom br.067.... vrijednosti 5,00 eura i novčaniku u kojem se
nalazio novac u iznosu od 70,00 eura,sve u ukupnoj vrijednosti od 199,00 eura
zasnovao državinu stiču sva subjektivna i objektivna obilježja bića krivičnog
djela u pitanju pri čemu je Sud odredjujući subjektivni odnos okrivljenog
prema izvršenom krivičnom djelu utvrdio umišljaj, jer je bio svjestan svog
djela i svih njegovih obilježja i htjeo njegovo izvršenje.
U tom pravcu, cijeneći provedene dokaze ,odn dovodeći iste u medjusobnu vezu
prvenstveno iskaz oštećene u načinu nestanka predmetnih stvari i onome što je
nestalo u sklopu sa iskazom svjedoka J. M. koji je pojasnio da je okrivljeni
F. lice koje mu je dalo broj telefona koji je koristio ,te da se u poruci
kasnije i predstavio "F. V.", a koje iskaze je sud prihvatio obzirom da se iz
potvrde UP Ispostave Cetinje br.02-Sl od 18.01.2012.godine o privremeno
oduzetim predmetima od okrivljenog F. V. i listinga sa CD snimkom ostvarenih
komunikacija SIM kartice okrivljenog br.068 ... sačinjenih od strane
privrednog društva “M-tel“ Podgorica za vremenski period od 03.10.2011.godine
do 30.11.2011.godine,jasno se da zaključiti da je okrivljeni koristio
predmetni telefon,istog dana nakon što je oduzet od oštećene što sve implicira
na zaključak da je isti izvršilac krivičnog djela koje mu je stavljeno na
teret.
Sud je prihvatio nalaz i mišljenje sudskog vještaka ekonomsko finansijske
struke Kt.br.15/12 od 08. 02. 2012.godine obzirom da je zasnovan na principima
nauke i struke.
Navodi odbrane okrivljenog da nije počinio krivično djelo koje mu je optužbom
stavljeno na teret za sud su neprihvatljivi, jer se iz listinga sa CD snimkom
ostvarenih komunikacija SIM kartice okrivljenog br.068.... sačinjenih od
strane privrednog društva“M-tel“ Podgorica za vremenski period od
03.10.2011.godine do 30.11.2011.godine, jasno se vidi da je već istog dana
nakon što je ošt.otuđen telefon on bio u posjedu okrivljenog,što sve opovrgava
navode odbrane okrivljenog ,a sud navodi na zaključak da je njegova odbrana
upravljena na izbjegavanje krivičnopravne odgovornosti.
Sud je cjenio i ostale provedene dokaze , ali ih nije posebno obrazlagao jer
nijesu od uticaja na drugačije presuđenje.
Sud je odustao od saslušanja svjedoka K. I. obzirom da bi saslušanje istog
vodilo odugovlačenju postupka,a ovo kod činjenice što je ovaj svjedok imao
komunikaciju sa svjedokom K. A. obzirom da su kumovi,odn.njegov iskaz nebi
uticao na donošenje drugačije odluke.
Dakle, u nedostatku elemenata koji bi umanjili ili isključili sposobnost
okrivljenog da shvati značaj svojih postupaka i da njima upravlja , Sud ga
nalazi krivično odgovornim i oglašava krivim.
Prilikom utvrdjivanja vrste i visine kazne koju će sud izreći okrivljenom
cijenjene su okolnosti iz čl. 42. KZ -a, pa je Sud od olakšavajućih okolnosti
na strani okrivljenog našao da se oštećena nije pridružila krivičnom gonjenju
i da nije postavila imovinsko-pravni zahtjev, da je oduzeti telefon vraćen
oštećenoj, dok je od otežavajućih okolnosti van bitnih obilježja krivičnog
djela u pitanju na njegovoj strani sud našao raniju osuđivanost.
Sud je obzirom na ove okolnosti izrekao kaznu zatvora okr. u trajanju od 60
dana , nalazeći da ta kazna realno održava stepen društvene opasnosti djela,
odnosno uz uvjerenje suda da će se i sa ovako utvrdjenom kaznom i pored
ranijih osuda optuženog, u konkretnom slučaju postići svrha kažnjavanja
predvidjena čl. 32. Krivičnog zakonika,odnosno da će se u svemu ostvariti
opšta svrha izricanja i propisivanja krivičnih sankcija iz čl.4.st. 2.
Krivičnog zakonika.
Okrivljeni je obavezan shodno čl.226-229 ZKP-a da na ime troškova krivičnog
postupka na blagajni ovog suda u roku od 15 dana po pravosnažnosti presude,
uplati iznos od 73,50 eura, na ime nagrade i naknade troškova sudskom vještaku
ekonomsko finansijske struke M. S. te na ime paušala iznos od 30,00 eura, a
koji iznos je sud odmjerio imajući u vidu konkretan slučaj, trajanje postupka
i imovne prilike okrivljenog.
Sa izloženog ,a shodno čl.374.ZKP-a,odlučeno je kao u izreci.
OSNOVNI SUD U CETINJU
Dana 04.02.2013.godine
Zapisničar, S u d i j a
Martinović Aleksandra Marija Ćupić
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici, a preko ovog Suda.