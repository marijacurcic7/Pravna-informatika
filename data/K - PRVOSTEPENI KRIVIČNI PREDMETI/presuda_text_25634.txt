HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
K. br. 89/13
U IME CRNE GORE
OSNOVNI SUD U CETINJU, po sudiji Jovović Željki, uz učešće Jovićević Vjere,
kao zapisničara, u krivičnom predmetu protiv okrivljenog J. L. zbog krivičnog
djela ugrožavanje sigurnosti iz čl. 168 st.1 Krivičnog zakonika, rješavajući
po optužnom predlogu ODT-a Cetinje Kt. br.20/13 od 28.05.2013. godine, nakon
održanog glavnog i javnog pretresa u prisustvu zastupnika optužbe Đ. M. i
okrivljenog, dana 16.07.2013. godine donio je i istog dana javno objavio.
P R E S U D U
Okrivljeni
J. L. od oca S. i majke R. rođene P. rođen …… godine u Cetinju, sa
prebivalištem u Cetinju - penzioner, lošeg imovnog stanja, neosuđivan
Kriv je
Što je:
Dana 01.02.2013 godine, oko 12,30 časova, u Cetinju, iako svjestan da
prijetnjom napada na život i tijelo oštećenog V. L. iz Cetinja, može ugroziti
sigurnost istog, voljno ugrozio sigurnost oštećenog V. L. na način što je sa
svog mobilnog telefona sa SIM karticom br. 067 ….. pozvao oštećenog na njegov
mobilni telefon sa SIM karticom br. 069 …. i uputio mu prijetnju sadržine “ako
mi dođeš još jednom kući ubit ću te”, što je kod oštećenog izazvalo osjećaj
straha i ugroženosti za njegov život i tijelo
- čime je izvršio krivično djelo ugrožavanje sigurnosti iz čl. 168 st. 1
Krivičnog zakonika.
Pa mu Sud za navedeno krivično djelo primjenom čl. 4 st. 2, čl. 42 st. 1, čl.
52 st. 2, čl. 53 i 54 Krivičnog zakonika i čl. 226, 229 i 374 Zakonika o
krivičnom postupku, izriče
USLOVNU OSUDU
Kojom mu predhodno utvrđuje kaznu zatvora u trajanju od 30 (trideset) dana i
istovremeno određuje da se ista neće izvršiti, ako okrivljeni u roku od 1
(jedne) godine po pravosnažnosti presude ne izvrši novo krivično djelo.
Obavezuje se okrivljeni da plati na ime paušala iznos od 30,00 €, u roku od 15
dana po pravosnažnosti presude, pod prijetnjom prinudnog izvršenja.
O b r a z l o ž e nj e
Optužnim predlogom ODT Cetinje Kt. br. 20/13 od 28.05.2013. godine stavljeno
je na teret okrivljenom J. L. izvršenje krivičnog djela ugoržavanje sigurnosti
iz čl. 168 st.1 Krivičnog zakonika. Zastupnik optužbe je u završnoj riječi
naveo da imajući u vidu činjenično stanje a posebno navode odbrane okrivljenog
koji u bitnom priznaje izvršenje krivičnog djela, a koja odbrana je potvrđena
jasnim i potpunim iskazom V. M. cijeni da su se stakla sva bitna obilježja
krivičnog djela ugrožavanje sigurnosti iz čl. 168 st. 1 Krivičnog zakonika te
je stoga predložio sudu da okrivljenog oglasi krivim i osudi po zakonu.
Okrivljeni je u svojoj odbrani na glavnom pretresu od 16.07.2013 godine,
istakao da je tačno da je dana 01.02.2013 godine oko 12,30 časova pozvao V. L.
sa svog telefona, sa broja 067 .... na broj 069 ... i uputio mu rijeći “ako mi
dođeš još jednom kući ubit ću te“, te da je to uradio iz razloga što je
oštećeni dolazio kod njega kući gdje su mu bili supruga i sin tražeći da
okrivljeni reguliše neki dug, za koji su prethodno postigli sporazum. Oštećeni
je bio njegov prijatelj, žirirao mu je na kredit koji kasnije nije mogao da
vraća pa su rate odbijane oštećenom, ali mu je on te rate kasnije plaćao.
Istakao je da se kritične prilike iznervirao što se L. nije njemu obatio, već
je pošao kod njega kući i zbog toga mu je rekao prethodno navedene riječi.
Nije mislio da izvrši prijetnju, već je to izgovorio u revoltu, ne
razmišljajući. Žao mu je što je to učinio a pogotovo jer je L. bio bolestan
čovjek a kasnije je i preminuo. U završnoj riječi je izrazio žaljenje zbog
toga što je prijetio oštećenom koji je bio njegov prijatelj i sigurno to ne bi
uradio da oštećeni nije dolazio kod njega kući suprotno njihovom dogovoru.
Sud je u dokaznom postupku saslušao svjedoka V. M. pročitao izvještaj Uprave
policije Odjeljenje bezbjednosti Cetinje br. 67 02-245/826 od 27.06.2013
godine, iz kaznene evidencije na ime okrivljenog J. L. pročitao izvod iz
matičnog registra umrlih za svjedoka – oštećenog V. L. od 03.06.2013 godine.
Ocjenom navoda optužbe, odbrane kao i svih provedenih dokaza, sud je na
nasumnjiv način utvrdio da je okrivljeni Jovićević Luka izvršio krivično djelo
stavljenom mu na teret, na način, u vrijeme i na mjestu kako je to
predstavljeno izrekom ove presude, pa ga je sud oglasio krivim i izrekao mu
sankciju kao u izreci presude iz sledećih razloga:
Svjedok V. M. je u svojom iskazu na glavnom pretresu od 16.07.2013 godine
navela da je dana 01.02.2013 godine bila u svojoj kući sa suprugom L. i sinom
T. U jednom trenutku je njenom suprugu -oštećenom zazvonio telefon, nakon čega
se on javio i samo je ćutao. To joj je bilo čudno, nalazila se pored njega jer
ga je presvlačila, pošto je već tada bio bolestan i čula je glas J. L. sa
druge strane telefona i čula je da psuje i prijeti. Čula je da je okrivljeni
oštećenom rekao “ako mi dođeš još jednom u kuću ubit ću te“, govoreći i druge
razne stvari i nazivajući njenog supruga pogrdnim imenima. Za svo to vrijeme
suprug nije ništa progovarao, bio je šokiran zbog tih prijetnji i tog
razgovora. Vidjela je da je bio vidno uznemiren a i ona je bila uznemirena jer
nije željela da dođe do bilo kakvih ružnih stvari između njenog supruga i
okrivljenog, kao ni između njihove djece. Nakon toga su pošli u policiju da
prijave slučaj iz straha da ne bi došlo do ostvarivanja tih prijetnji.
Pojasnila je da su zbog tog telefonskog poziva bili uznemireni te da su se
tresli od straha kao i od straha šta sve može da se desi.
Iz izvještaja Uprave policije Odjeljenje bezbjednosti Cetinje iz kaznene
evidencije na ime okrivljenog od 27.06.2013. godine, utvrđeno je da okrivljeni
nije osudjivan.
Iz izvoda iz matičnog registra umrlih za svjedoka – oštećenog V. L. od
03.06.2013 godine, utvrđeno je da je V. L. preminuo dana 28.05.2013 godine u
Cetinju.
Na osnovu naprijed izloženog, sud je na nesumnjuiv način utvrdio, da je
okrivljeni J. L. dana 01.02.2013 godine, oko 12,30 časova, u Cetinju, iako
svjestan da prijetnjom napada na život i tijelo oštećenog V. L. iz Cetinja,
može ugroziti sigurnost istog, voljno ugrozio sigurnost oštećenog V. L. na
način što je sa svog mobilnog telefona sa SIM karticom br. 067 …. pozvao
oštećenog na njegov mobilni telefon sa SIM karticom br. 069 …. i uputio mu
prijetnju sadržine “ako mi dođeš još jednom kući ubit ću te”, čime je izazvao
osjećaj straha za ličnu sigurnost kod oštećenog V. L. čime su se u radnjama
okrivljenog stekli svi bitni, objektivni i subjektivni elementi bića krivičnog
djela ugrožavanje sigurnosti iz čl. 168 st.1 Krivičnog zakonika.
Naprijed utvrdjene činjenice, potvrdjene su prije svega iskazom svjedoka V. M.
koja je jasna i decidna da je kritičnog dana okrivljeni telefonom pozvao
oštećenog i uputio mu prijetnje sadržine “ako mi dođeš još jednom kući ubit ću
te” te da je oštećeni bio vidno uznemiren i šokiran zbog naprijed izgovorenih
prijetnji od strane okrivljenog, pa je iz straha da ne bi došlo do
ostvarivanja tih prijetnji, dakle osjećajući ugroženost, događaj prijavio
policiji. Sve prednje je potvrđeno i samom odbranom okrivljenog u kojoj
odbrani je priznao da je kritičnog dana oštećenom V. L. uputio rijeći “ako mi
dođeš još jednom kući ubit ću te“.
Cijeneći subjektivni odnos okrivljenog prema učinjenom krivičnom djelu, sud je
našao da je okrivljeni postupao sa direktnim umišljajem, jer je bio svjestan
da opisanim radnjama oštećenom prijeti, a da se ta prijetnja odnosi na napad
na život i tijelo oštećenog, što je i htio, a što je ugrozilo sigurnost i
stvorilo strah za život oštećenog, koji je događaj prijavio policiji.
Zastupnik optužbe je, odustao od predloga za saslušanje na glavnom pretresu
svjedoka oštećenog V. L. i svjedoka V. T. pa je sud imajući u vidu da je
oštećeni preminuo te utvrđeno činjenično stanje donio rješenje da se isti ne
saslušavaju na glavnom pretresu.
Prilikom izbora krivične sankcije, sud je cijenio sve okolnosti predvidjene
čl. 42 Krivičnog zakonika pa je od olakšavajućih okolnosti na strani
okrivljenog cijenio materijalne prilike u kojima živi, da je lošeg imovnog
stanja, ranije dobro ponašanje i s tim u vezi neosudjivanost, a što je sud
utvrdio iz izvoda kaznene evidencije Uprave policije Odjeljenja bezbjednosti
Cetinje na ime okrivljenog, kao i njegovo izraženo kajanje i žaljenje zbog
učinjenog, dok otežavajućih okolnosti nije bilo, pa je sud okrivljenom,
primjenom čl. 53 i 54 Krivičnog zakonika, predhodno utvrdio kaznu zatvora u
trajanju od trideset dana, i istovremeno odredio da se ista neće izvršiti
ukoliko okrivljeni u roku od jedne godine od dana pravosnažnosti presude ne
učini novo krivično djelo, nalazeći da će se u konkretnom slučaju i uslovnom
osudom, kao mjerom upozorenja, uz prijetnju kaznom zatvora, na uspješan način
uticati na okrivljenog da ubuduće ne vrši ni ovo ni druga krivična djela, pri
čemu bi se u svemu ostvarila svrha izricanja uslovne osude, propisane čl. 52
Krivičnog zakonika, u okviru opšte svrhe izricanja krivičnih sankcija
propisane čl. 4 st. 2 Krivičnog zakonika.
Kako je okrivljeni oglašen krivim, sud ga je shodno odredbi čl. 229 Zakonika o
krivičnom postupku obavezao na plaćanje sudskog paušala u iznosu od 30,00
eura, koji iznos je odredjen shodno trajanju i složenosti postupka, kao i
imovinskom stanju okrivljenog.
Na osnovu izloženog, shodno čl. 374 Zakonika o krivičnom postupku, odlučeno je
kao u izreci presude.
OSNOVNI SUD U CETINJU , dana 16.07.2013. godine
ZAPISNIČAR:
|
S U D I J A:  
---|---  
Vjera Jovićević
|
Jovović Željka