K.br. 1035/12
U IME CRNE GORE
OSNOVNI SUD U N.U kao prvostepeni krivični, sudija Kovačević Vesna uz
sudjelovanje Nikolić Rade, kao zapisničara u krivičnom predmetu protiv
okrivljenog G. Ž. zbog krivičnog djela ugrožavanje javnog saobraćaja iz čl.
339. st.3. u vezi st.1 KZ, po optužnom predlogu ODT-a u N.u, Kt.br.828/12 od
06.12.2012. godine nakon dovršenog glavnog i javnog pretresa dana
17.04.2013.god. u prisustvu okrivljenog G. Ž. i zamjenika ODT-a M.V.istog dana
donio je i javno objavio
P R E S U D U
Okrivljeni: G. Ž., od oca V. i majke S., rodjene G., rodjenog .... god. u N.,
sa prebivalištem u N.u ul. .I.M. br., završio srednju školu, oženjen, otac
dvoje djece, nezaposlen, srednjeg imovnog stanja, ranije osudjivan presudom
Osnovnog suda u N.u K.br. 218/89. od 01.10.2099.god. zbog kriv.djela iz čl. 47
KZCG, 90 dana zatvora, presudom Osnovnog suda u N.u K.br. ...8/90 od
14.06.1991. god. zbog krivičnog djela iz čl.157 KZCG 45 dana zatvora, presudom
Višeg suda u Podgorici K.br 61/97 od 07.01.1998 god. zbog krivičnog djela iz
čl. 168/4 KZSRJ 3 mjeseca i 15 dana zatvora, presudom Opštinskog suda u
Beogradu K.300/99 od 06.04.1999 god. zbog krivićnog djela iz čl. 184 st. 1 i
čl. 233 st.3 u vezi st.1 KZRS 4 mjeseca zatvora. Kaznu izdržao u vremenu od
17.01.2000. god. do 10.04.2000. god.
K r i v j e
Što je :
Dana 29.08.2012.godine u N.u u naselju R., ne pridržavajući se saobraćajnih
propisa upravljao motociklom marke " Yamaha " reg. br. NK AD ... i time tako
ugrozio saobraćaj da je doveo u opasnost život i tijelo oštećenog maloljetnog
M. S., na način što krećući se putem kroz naselje R. iz pravca lokalnog puta
Ž.-N. prema porodičnoj kući M., nije obratio pažnju na pješaka M. S. koji je
pokušao preći kolovoz kojim se kretao okrivljeni od desne prema lijevoj ivici
puta u smjeru kretanja motocikla okrivljenog, usled čega je vozeći ovako
protivno odredbi čl. 13 st. 1 Zakona o bezbjednosti saobraćaja na putevima,
bio svjestan da svojom radnjom može učiniti djelo ali je olako držao da do
toga neće doći ili da će to moći spriječiti, motociklom zahvatio i na kolovoz
oborio oštećenog maloljetnog M. S.a koji je tom prilikom zadobio laku tjelesnu
povredu u vidu nagnječenja kože i potkožnog tkiva u predjelu skočkog zgloba
desne noge i oguljotine u predjelu lica sa lijeve strane,
-čime je izvšrio krivično djelo ugrožavanje javnog saobraćaja iz čl. 339. st.3 u vezi st. 1. Krivičnog zakonika.
- pa Sud okrivljenog za navedeno krivično djelo primjenom čl.4 st.2., čl.32,
39, 42 st.1. Krivičnog zakonika i čl.226, 229 i 374 st.1. Zakonika o krivičnom
postupku
O S U Đ U J E
Na novčanu kaznu u iznosu od 600,oo (šestotina) EUR-a, koju kaznu je dužan
platiti u roku od 90 (devedeset) dana po prijemu pravnosnažne presude, koja
kazna će se u slučaju nenaplativosti zamijeniti kaznom zatvora, tako da se
svakih započetih 25,00 (dvadesetpet) EUR-a novčane kazne ima računati kao 1
(jedan) dan zatvora.
OBAVEZUJE SE okrivljeni da na ime troškova kriv.postupka plati iznos od 216,oo
(dvijestotinešesnaest ) eura, u roku od 15 dana, po pravnosnažnosti presude
pod prijetnjom prinudnog izvršenja, na žiro račun ovog suda br.832-152-32.
O b r a z l o ž e n j e
Optužnim predlogom ODT-a N., Kt.br. 828/12 od 06.12.2012. godine stavljeno je
na teret okrivljenom G. Ž. izvršenje kriv.djela ugrožavanje javnog saobraćaja
iz čl.339 st.1 Krivičnog zakonika pa je zamjenik ODT-a M. V., na glavnom
pretresu izmijenila činjenični opis i pravnu kvalifikaciju optužnog akta,
ostajući u završnoj riječi pri izmijenjenom optužnom predlogu i predlažući
sudu da okrivljenog oglasi krivim i osudi po zakonu za kriv. djelo iz čl. 339.
st.3 u vezi st.1 KZ.
Okrivljeni G. Ž. je u svojoj odbrani na glavnom pretresu u bitnom naveo da se
konkretnog dana kretao svojim motorom od pravca kuće prema R. i da je vozio
dosta lagano jedno 10 km/h obzirom da se radi o lokalnom putu i vidio je grupu
djece koja su se nalazila sa njegove desne strane i koja su se igrala pored
puta i koja su bila udaljena jedno 2 - 3 m od njega i da se radi o uzbrdici
koja je bila pregledna nekih 20 do 30 m i sjeća se da je bilo sedmoro do
osmoro djece koja su odmah počela da pritrčavaju ulicu na lijevoj strani
gledano iz pravca njegovog kretanja pa kada je on bio na udaljenosti 2 do 3 m
od njih nije imao vremena da koči niti da preduzeo bilo kakvu radnju ali da su
ta djecu uspjela da pretrče ulicu ispred njega koja su zatim dozivali tog
dječaka S.a koji je ostao sa njegove desne strane da i on pređe ulicu, pa je
S. odmah u istoj sekundi počeo da prelazi ulicu a da se on nalazio nekih pola
metra od dječaka kada je isti istrčao na ulicu tako da nije uspio da koči nego
je skrenuo u lijevu stranu a da se on tom prilikom kretao svojom desnom
stranom i to bliže desnoj strani, pa je kako bi izbjegao da udari S. direktno
pao sa svog motora ali je ipak udario tog dječaka svojim vozilom i da je tom
prilikom slomio i nogu ali je ustao koliko je mogao i prišao dječaku koji je
ležao na asvaltu, te da su zatim došli rođaci i pružena mu je pomoć. Naveo je
da tu djecu koju je vidio a između kojih je bio i dječak S. nalazila su se
pored puta i to van žičane ograde koja se nalazi uz sami asvalt i koja
razdvaja put od imanja odnosno porodične kuće gdje živi mldb. S. da između
puta i žičane ograde nema nikakvog prostora tako da su ta djeca bila odmah uz
samu ivicu kolovoza. U završnoj riječi je istakao da mu je žao što je došlo do
predmetne saobraćajne nezgode, da se iskrenon kaje i da nema što više da kaže
u svoju odbranu.
U dokaznom postupku sud je na saglasan predlog stranaka pročitao nalaz i
mišljenja vještaka saob.struke ing. Š. M. od novembra mjeseca 2012 godine i
istog vještaka neposredno saslušao na glavnom pretresu, nalaz i mišljenje
vještaka med.struke dr. B. V. o vrsti i prirodi povreda kod oštećenog M. S.a
dat 03.12.2012. god., neposredno saslušao vještaka neuropsihijatra dr. N. Z. o
koncentraciji alkohola u krvi kod okrivljenog G. Ž., pročitao zapisnik o
uvidjaju Uprave policije PJ N., Pu.br. 943, od 31.08.2012.god. i izvršio uvid
u skicu lica mjesta predmetne saobraćajne nezgode, izvještaj KBC Podgorica –
Odjeljenje za sudsku medicinu UZ br.1101 od 05.09.2012.godine, o koncentraciji
alkohola u krvi okrivljenog i izvod iz kaznene evidencije na ime okrivljenog.
Zapisnikom o uvidjaju Uprave policije PJ N. Pu.br.943, od 31.08.2012.god. je
konstatovano a skicom lica mjesta predstavljeno da je lice mjesta saobraćajne
nezgode lokalni put kroz naselje R. pored kuće M., asvaltne podloge,
nepravilnih ivica kolovoza, da je do nezgode došlo na način što se iz pravca
R. kretao vozač sa motociklom "Jamaha" ...0 cm reg. oz. NK AD ... sa kojim je
upravljao vozač G. Ž. koji prolaskom pored grupe djece ostvaruje kontakt sa M.
S.om 2009. godište nakon čega pada na kolovoznu površinu.
Iz zaključka nalaza i mišljenja vještaka saobraćajne struke ing. Š. M.,
proizilazi je da vozač motocikla marke "Yamaha" reg. oznake NK AD ... prilikom
savlađivanja kritičnog poteza nije primijenio adekvatne mjere prevencije,
odnosno reakcije u pravcu zaustavljanja motocikla kada je mogao da predvidi
potencijalnu opasnost koja je rezultirala iz načina i smjera kretanja djeteta
od desne prema lijevoj ivici puta smjera kretanja motocikla usled čega nije
uspio zaustaviti motociklo, već je došlo do fizičkog kontakta motocikliste sa
mldb. pješakom na prostoru desne strane kolovoza smjera kretanja motocikla.
Prostorna distanca na kojoj se nalazio vozač motocikla u trenutku kada su
djeca prelazila kolovoz omogućavala je vozaču motocikla da predvidi
potencijalnu opasnost i zaustavi motociklo, a takođe i u trenutku kada je
mldb. pješak izašao iz ograde dvorišta, a zatim nastavio kretanje prema
lijevoj ivici kolovoza, smjera kretanja motocikla. Dalje vještak objašnjava da
je mldb. pješak prelazio kolovoz od desne prema lijevoj ivici puta s tim što
je prethodno prešao širinu priputnog zemljišta oko 0,7 m i oko 1,3 m širine
kolovoza te je došlo do kontakta, da imajući u vidu ovu putanju koja iznosi
oko 2,00 m i brzinu kretanja mldb. pješaka dobija se pokazatelj da je mldb.
pješak ovu širinu prešao za 1,45 sekundi, pa ako se ima u vidu ovo vrijeme i
mala brziona kretanja motocikla koja je bila do 27 km/h, odnosno 5,8 m onda se
dobija pokazatelj da se vozač sa motociklom nalazio na prostornoj distanci oko
9 m, kada je dječak bio u pokretu preko priputnog zemljišta, da je zaustavni
put vozila iznosio 8,6 m što proizilazi da je okrivljeni mogao zaustaviti
motocikl uz uslov da je ranije reagovao na distanci kada je to mogao da
predvidi, da se radi o mldb. pješaku uzrasta 3 god. koji se nalazio pored puta
između kolovoza i žičane ograde, pa je vozač motocikla bio u mogućnosti da
uoči ovo dijete na distanci ne manjoj od 15 m. Takođe vještrak objašnjava da
iznenadni i nekontrolisani pokušaj prelaska kolovoza od strane djeteta-mldb.
pješaka od desne prema lijevoj ivici puta u smjeru kretanja motocikla "Yamaha"
reg.oznake NK AD ... je takođe doprinos nastanku ove nezgode. Maldb. pješak
pokušao je preći kolovoz od desne prema lijevoj ivici puta smjera kretanja
motocikla, a u trenutku kada je bio bez adekvatnog nadzora odrasle osobe u
momentu kada je motociklo marke "Yamaha" bilo u kretanju na opasnoj prostornoj
udaljenosti, usled čega je došlo do fizičkog kontakta motocikla i mldb.
pješaka na prostoru desne strane kolovoza smjera kretanja motocikla, kojom
prilikom je mldb. pješak zadobio laku tjelesnu povredu.
Iz citiranog nalaza i mišljenja vještaka med.struke B. dr V. proizilazi da je
u saobraćajnom udesu koji se desio 29.08.2012. godine M. S. zadobio povrede
nagnječenje kože i potkožnog tkiva u predjelu skočnog zgloba desne noge i
oguljotinu u predjelu lica sa lijeve strane a koje povrede su lake prirode.
Iz izvještaja Kliničkog Centra Crne Gore - Odjeljenja za sudsku medicinu
konstatovano je da je kod okrivljenog G. Ž. 67 minuta nakon saobraćajne
nezgode koncentracija apsolutnog alkohola u krvi iznosila 0,63 % promila i da
se isti nalazio u pripitom stanju.
Iz nalaza i mišljenja vještaka neuripsihijatra dr. N. Z., utvrđeno je da je od
G. Ž. uzeta krv na analizu zbog saobraćajne nezgode koja se dogodila
29.08.2012. oko 20:00 h , da je od okrivljenog uzeta krv na analizu istog dana
u 21h i 07 min. i da je u ispravnu dezinfekciju analizom nađeno 0,63 promila
apsolutnog alkohola, da polazni kriterijum za određivanje faze metabolizma
alkohola je izjava okrivljenog o vremenu i načinu pijenja i količini popijenog
pića, pa s obzirom na izjavu i vrstu pića u vrijeme saobraćajne nezgode
okrivljeni je bio u fazi završne asorpcije alkohola u organizmu, tako da u
ovom slučaju nije potrebna korekcija dobijene alkoholemije, pa se može sa
velikom vjerovatnoćom tvrdidti da je u vrijeme saobraćajne nezgode imao
alkoholemiju manju od 0,5 te da može da se tretira kao trezno stanje.
Cijeneći prednje dokaze pojedinačno i u njihovoj medjusobnoj vezi i dovodeći
ih u vezi sa odbranom okrivljenog sud nesumjivo utvrdjuje da je okrivljeni
dana 29.08.2012.godine u N. u naselju R., ne pridržavajući se saobraćajnih
propisa upravljao motociklom marke " Yamaha " reg. br. NK AD ... i time tako
ugrozio saobraćaj da je doveo u opasnost život i tijelo oštećenog maloljetnog
M. S., na način što krećući se putem kroz naselje R. iz pravca lokalnog puta
Ž.-N. prema porodičnoj kući M., nije obratio pažnju na pješaka M. S.a koji je
pokušao preći kolovoz kojim se kretao okrivljeni od desne prema lijevoj ivici
puta u smjeru kretanja motocikla okrivljenog, usled čega je vozeći ovako
protivno odredbi čl. 13 st. 1 Zakona o bezbjednosti saobraćaja na putevima,
bio svjestan da svojom radnjom može učiniti djelo ali je olako držao da do
toga neće doći ili da će to moći spriječiti, motociklom zahvatio i na kolovoz
oborio oštećenog maloljetnog M. S. koji je tom prilikom zadobio laku tjelesnu
povredu u vidu nagnječenja kože i potkožnog tkiva u predjelu skočkog zgloba
desne noge i oguljotine u predjelu lica sa lijeve strane, kojim radnjama je
ostvario sva bitna obeležja kriv.djela ugrožavanje javnog saobraćaja iz čl.
339. st.3 u vezi st.1. KZ.
Uviđajnom dokumentacijom, nalazom i mišljenjem vještaka saobraćajne kao i iz
same odbrane okrivljenog nesporno je utvrdjeno da se okrivljeni kritičnom
prilikom nije pridržavao odredbi čl. 13 st.1 ZOBS-a na putevima shodno kojoj
odredbi je vozač dužan da obrati pažnju na pješake koji se nalaze na kolovozu
ili stupaju na kolovoz pa je postupajući na način opisan izrekom presude
okrivljeni upravljao vozilom pri čemu nije obratio pažnju na pješaka M. S.a
koji je pokušao preći kolovoz  već je motociklom zahvatio i na kolovoz oborio
oštećenog malodobnog dječaka M. S.a koji je tom prilikom zadobio laku tjelesnu
povredu.
Sud je cijenio navode odbrane okrivljenog koji ne spori da je vidio grupu
djece koja su se nalazila sa njegove desne strane udaljena jedno 2 - 3 m od
njega na mjestu koje je pregledno nekih 20 do 30 m i koja su odmah počela da
pritrčavaju ulicu na lijevoj strani gledano iz pravca njegovog kretanja i
uspjela u tome a zatim su dozivali dječaka mldb.oštećenog S koji je ostao sa
njegove desne strane da i on pređe ulicu, pa kada je S. odmah u istoj sekundi
počeo da prelazi ulicu on se nalazio nekih pola metra na udaljenosti od mldb.
S.a tako da nije uspio da koči nego je skrenuo u lijevu stranu kako bi
izbjegao da ga udari i direktno pao sa svog motora ali je ipak došlo do udara
i povređivanja oštećenog.Prednji navodi odbrane nijesu u saglasnosti sa
nalazom vještaka saobraćajne struke iz kojeg proizilazi da okrivljeni prilikom
savlađivanja kritičnog poteza nije primijenio adekvatne mjere prevencije,
odnosno reakcije u pravcu zaustavljanja motocikla kada je mogao da predvidi
potencijalnu opasnost koja je rezultirala iz načina i smjera kretanja
oštećenog od desne prema lijevoj ivici puta smjera kretanja okrivljenog usled
čega nije uspio zaustaviti motociklo, već je došlo do fizičkog kontakta
okrivljenog sa mldb. oštećenim na prostoru desne strane kolovoza smjera
kretanja okrivljenog. Prostorna distanca na kojoj se nalazio okrivljeni u
trenutku kada su djeca prelazila kolovoz omogućavala je okrivljenom da
predvidi potencijalnu opasnost i zaustavi motociklo, a takođe i u trenutku
kada je mldb. oštećeni izašao iz ograde dvorišta, a zatim nastavio kretanje
prema lijevoj ivici kolovoza, smjera kretanja okrivljenog, jer je mldb.
oštećeni prelazio kolovoz od desne prema lijevoj ivici puta s tim što je
prethodno prešao širinu priputnog zemljišta oko 0,7 m i oko 1,3 m širine
kolovoza kada je došlo do kontakta, da imajući u vidu ovu putanju koja iznosi
oko 2,00 m i brzinu kretanja mldb. oštećenog dobija se pokazatelj da je isti
ovu širinu prešao za 1,45 sekundi, pa ako se ima u vidu ovo vrijeme i mala
brziona kretanja okrivljenog koja je bila do 27 km/h, odnosno 5,8 m onda se
dobija pokazatelj da se okrivljeni nalazio na prostornoj distanci oko 9 m,
kada je oštećeni bio u pokretu preko priputnog zemljišta, da je zaustavni put
vozila iznosio 8,6 m što proizilazi da je okrivljeni mogao zaustaviti motocikl
uz uslov da je ranije reagovao na distanci kada je to mogao da predvidi jer se
radi o mldb. oštećenom uzrasta 3 god. koji se nalazio pored puta između
kolovoza i žičane ograde obzirom da je okrivljeni bio u mogućnosti da uoči
oštećenog na distanci ne manjoj od 15 m tako da je sud mišljenja da propusti
okrivljenog stoje u uzročnoj vezi sa nastalom saobraćajnom nezgodom i
nastupanjem posledica kod oštećenog I predstavljaju osnovni uzrok za nastalu
saobraćajnu nezgodu. Ove dokaze sud je prihvatio kao jasne i međusobno
saglasne o bitniom i odlučnim činjenicama toka i uzroka nastanka saobraćajne
nezgode.
Da je oštećeni zadobio lake tjelesne povrede nagnječenje kože i potkožnog
tkiva u predjelu skočnog zgloba desne noge i oguljotinu u predjelu lica sa
lijeve strane sud je utvrdio iz nalaza i mišljenja vještaka medicinske struke,
koji je nalaz cijenio kao jasan, objektivan i stručan
Okrivljeni je bio svjestan da svojim nepropisnim postupanjem u saobraćaju može
doći do nastupanja zabranjene posledice ali očigledno je olako držao da do
iste neće doći ili da će je moći spriječiti u čemu se ogleda njegova
subjektivna veza sa bićem krivičnog djela manifestovana u svjesnom nehatu.
Sud je cijenio i činjenicu da je oštećeni svojim nepropisnim postupanjem
doprinio nastanku saob. nezgode ali prednja činjenica je bez uticaja na
krivicu okrivljenog čije je nepropisno postupanje u saobraćaju u direktno
uzročnoj vezi sa nastalom posledicom, a sud je nepropisno postupanje oštećenog
cijenio prilikom odmjeravanja kazne okrivljenog.
Sud je prihvatio predlog zastupnika ODT-a i nije saslušavao u svojstvu
svjedoka zakonskog zastupnika mldb. oštećenog, M. N. obzirom na dopunu nalaza
i mišljenja vještaka saob. struke pred sudom i činjenicu da stranke nijesu
tražile njihovo saslušanje.
Prilikom odlučivanja o kazni, Sud je u smislu čl. 42. KZ, kao olakšavajuće
okolnosti na strani okrivljenog cijenio njegovu porodičnost, oženjen otac
dvoje djece, nezaposlenost, iskreno kajanje, a od otežavajućih okolnosti
činjenicu da je okrivljeni ranije osudjivan a što je sud utvrdio iz izvoda iz
kaznene evidencije na ime okrivljenog, cijeneći pri tom da je od izvršenja
poslednjeg kriv.djela protekao duži vremenski period od 14 god., cijeneći pri
tome i doprinos oštećenog nastanku saobraćajne nezgode pa je sud imajući u
vidu prednje okolnosti na strani okrivljenog izabrao blažu vrstu kazne
predvidjenu za predmetno kriv.djelo i osudio ga shodno čl.39 KZ na novčanu
kaznu u iznosu od 600,oo eura, smatrajući da će se jedino sa ovako izrečenom
kaznom na okrivljenog u dovoljnoj mjeri uticati da ubuduće ne čini nova
kriv.djela, čime će se sa uspjehom ostvariti svrha kažnjavanja iz čl. 32. KZ,
u okviru opšte svrhe izricanja kriv.sankcija u smislu čl. 4.st.2. KZ.
Kako je okrivljeni oglašen krivim Sud ga je obavezao da na ime troškova
krivičnog postupka plati iznos od 216,00 eura, od čega na ime naknade za
vještačenje po vještaku saob. struke Š. M. iznos od 132,00 eura vještaku
medicinske struke B. dr V., iznos od 44,00 eura i iznos od 40,00 eura na ime
paušala, kao dijela troškova krivičnog postupka, a koji troškovi krivičnog
postupka su srazmjerni trajanju i složenosti krivinog postupka kao i imovnim
prilikama optuženog, shodno čl. 226. u vezi čl. 229. ZKP-a.
Iz iznijetih razloga,a primjenom čl. 374. ZKP-a, odlučeno je kao u izreci
presude.
OSNOVNI SUD U N.U, dana 17.04.2013.god.
Zapisničar, S U D I J A,
Milica Nikolić,s.r. Vesna Kovačević,s.r.
Za tačnost otpravka tvrdi i ovjerava
službenik suda
PRAVNA POUKA: Protiv ove odluke nezadovoljna stranka ima pravo žalbe
u roku od 8 dana, od dana prijema iste preko ovog
suda Višem sudu Podgorica.