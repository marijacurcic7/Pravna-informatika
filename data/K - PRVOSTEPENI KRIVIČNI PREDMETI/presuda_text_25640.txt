CRNA GORA
OSNOVNI SUD U N.
K.br.1004/2012
Dana 18.02.2013. godine
U IME CRNE GORE
OSNOVNI SUD U N., kao prvostepeni krivični, sudija pojedinac Djuričković Igor,
uz sudjelovanje Papović Budimirke kao zapisničara, rješavajući u krivičnom
predmetu okrivljenog Dj. R., zbog krivičnog djela samovlašće iz člana 384 stav
1 KZ, postupajući po optužnom predlogu ODT Nikšić Kt.br.126/12 od
20.11.2012.godine, nakon javnog glavnog pretresa održanog dana
18.02.2013.godine, u prisustvu zastupnika ODT-a I.I. i okrivljenog, donio je i
istog dana javno objavio
P R E S U D U
Okrivljeni:
Dj. Ratko, od oca R. i majke J. rodjene Ć., rodjen ….godine u N., sa
prebivalištem u N.–Z. bb, državljanin Crne Gore, nezaposlen, oženjen, otac
dvoje djece, lošeg imovnog stanja, ranije neosudjivan
K r i v j e:
Što je:
Neutvrdjenog dana u prvoj polovini 2010.godine, u N., u svojoj porodičnoj
kući, koja se nalazi u selu Z., iako je bio svjestan djela i htio njegovo
izvršenje samovlasno pribavio pravo za koje je smatrao da mu pripada, na način
što je navedeni stambeni objekat priključio na niskonaponsku mrežu
Elektrodistribucije Nikšić bez prethodno pribavljene saglasnosti operatora
distributivnog sistema.
- čime je počinio krivično djelo samovlašće iz člana 384 stav 1 Krivičnog
zakonika,
- pa sud okrivljenom zbog izvršenja navedenog krivičnog djela primjenom
citiranih zakonskih odredbi, odredbi iz člana 4 stav 2, člana 42, 52, 53 i 54
KZ, kao i odredbi iz člana 226, 229 i člana 374 ZKP-a izriče
USLOVNU OSUDU
Sa kojom okrivljenom utvrdjuje kaznu zatvora u trajanju od 40 (slovima:
četrdeset) dana i istovremeno odredjuje da se navedena kazna neće izvršiti
ukoliko okrivljeni u roku od jedne godine od dana pravosnažnosti presude ne
počini novo krivično djelo.
Obavezuje se okrivljeni da na ime paušala kao dijela troškova krivičnog
postupka plati iznos od 30,00 eura u roku od 15 dana od dana pravosnažnosti
rpesude pod prijetnjom prinudnog izvršenja na žiro račun Osnovnog suda u N.
broj 832-152-32 i da dokaz o izvršenoj uplati dostavi sudu.
- Imajući u vidu činjenicu da su se stranke nakon objavljivanja presude
odrekle prava na žalbu i da nijesu zahtijevale pismeni otpravak presude, sud
je na osnovu člana 458 stav 7 ZKP-a obazloženje presude izostavio kao
nepotrebno.
OSNOVNI SUD U N., dana 18.02.2013. godine
Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA.: Pošto su se stranke odrekle prava na žalbu presuda je postala
pravosnažna danom
donošenja