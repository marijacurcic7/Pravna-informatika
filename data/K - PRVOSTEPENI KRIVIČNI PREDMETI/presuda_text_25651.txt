K.br.12/13
U IME NARODA
OSNOVNI SUD U ŽABLJAKU, kao nadležni krivični sud po sudiji Jovković Milovanu
kao sudiji pojedincu, uz sudjelovanje Kaljević Nadje kao zapisničara, u
krivičnom predmetu protiv okrivljenog J.D. iz Šavnika, zbog krivičnog djela
teška tjelesna povreda iz čl.151 stav 1 Krivičnog zakonika, po optužnom
predlogu ODT iz Pljevalja Kt.br.72/13 od 12.04.2013 godine, nakon završenog
usmenog, javnog i glavnog pretresa održanog dana 13.05.2013 godine u prisustvu
zamjenika ODT iz Pljevalja Tomčić Milivoja, okrivljenog J.D., te njegovog
branioca adv. L.V. i oštećenog J.T., donio je i javno objavio dana
16.05.2013godine,
P R E S U D U
Okrivljeni J.D. od oca K. i majke K. rodjene T., rodjen ... godine u Šavniku,
nastanjen u Šavniku, radnik, državljanin CG, pismen, završio srednju
poljoprivrednu školu, oženjen otac jednog mal djeteta vojsku služio vodi se u
VE, primanje 300,00€, ranije osudjivan presudama i to: K.br.15/03 od
22.06.2003 godine Osnovni sud u Žabljaku čl.189 stav 3 u vezi stava 2 i 1 KZ
RCG na 90 (devedeset) dana zatvora i K.br.40/03 od 08.08.2003 godine Osnovni
sud u Žabljaku čl.37 stav 2 u vezi stava 1 KZ RCG 3 (tri) mjeseca zatvora
uslovno na 2 (dvije) godine, protiv koga se ne vodi postupak za drugo krivično
djelo,
K r i v j e
Što je,
U noći izmedju 05/06 februara 2013 godine oko 01,00h ispred ugostiteljskog
objekta "L." u Šavniku teško tjelesno povrijedio oštećenog J.T. iz Šavnika na
način što ga je jedan put udario nogom u predjelu licnog dijela glave
nanijevši mu tom prilikom tešku tjelesnu povredu u vidu višestrukog preloma
desne jagodične i desne gornjevilične kosti lica sa pomjeranjem njihovih
slomljenih djelova, te preloma nosne kosti bez pomjeranja slomljenih djelova,
-čime je izvršio krivično djelo teška tjelesna povreda iz čl. 151 stav 1 Krivičnog zakonika Crne Gore (KZCG).
Pa ga sud primjenom gore navedene krivično pravne odredbe te čl.
3,4,5,13,15,32,33,36,42 Krivičnog zakonika Crne Gore (KZCG), te čl.229,226 i
370 Zakona o krivičnom postupku (ZKP-a),
O S U D J U J E
Na kaznu zatvora u trajanju od 7 (sedam) mjeseci, koju će okrivljeni izdržati
po pravosnažnosti presude.
Okrivljeni je dužan da plati troškove krivičnog postupka u iznosu od 126,50 €,
kao i sudski paušal u iznosu od 55,00€, a sve u roku od 15 dana od dana
pravosnažnosti presude.
Oštećeni Jakić Tomaš se radi ostvarivanja imovinsko pravnog zahtjeva upućuje
na parnični postupak.
O b r a z l o ž e nj e
ODT iz Pljevalja je ovom sudu podnio optužni predlog Kt.br.72/13 od 12.04.2013
godine, dajući opis radnje izvršenja krivičnog djela, pravno je ocijenio da je
okrivljeni J.D. počinio krivično djelo teške tjelesne povrede iz čl.151 stav 1
KZ, na način mjesto i vrijeme kako je to navedeno u izreci ove presude.
U završnoj riječi zamjenik ODT je izjavio da precizira optužni predlog tako
što umjesto "jedanput udario gumenom palicom", treba da stoji "jedanput udario
nogom u predjelu licnog dijela glave", te dalje kako slijedi u optužnom
predlogu. Ostaje pri ovako preciziranom optužnom predlogu prema okrivljenom
J.D. zbog izvršenog krivičnog djela teške tjelesne povrede iz čl.151 stav 1
KZ, jer smata da je na glavnom pretresu nedvosmisleno dokazano da je
okrivljeni počinio krivično djelo na štetu oštećenog J.T. iz Šavnika i
predlaže da ga sud ogolasi krivim i osudi po zakonu.
U završnoj riječi oštećeni je izjavio da prihvata završnu riječ zamjenika ODT,
te se pridružuje krivičnom gonjenju protiv okrivljenog i ispostavlja imovinsko
pravni zahtjev koji će naknadno precizirati u parničnom postupku.
U završnoj riječi branilac okrivljenog adv. L.V. je izjavio da  nasuprot
zastupniku ODT smatra da nije dokazano da je okrivljeni učinio krivično djelo
stavljeno mu na teret, jer nijednim provedenim dokazom to nije utvrdjeno, pa
sa tih razloga predlaže da ga sud oslobodi od optužbe.
U svojoj odbrani okrivljeni J.D. je naveo da je u noći 05 / 06 februar 2013
godine oko 12 h , sa svoja 4 druga došao u kafić "L.". Nakon što su došli u
kafić naručili su piće da popiju. Misli da se radilo o pivu. Njegovi drugovi
su se zadržali sa njim odprilike od pola sata do 40 minuta, a onda su otišli
za Žabljak. Pošto su oni otišli nastavio je da sjedi sa S.V. . Nedugo zatim u
kafanu su došli J.T., J.M. i N.M., svi iz Šavnika. S.V. se sa njim zadržao
odkad je on došao, pa još jedno pola sata nakon što su došli J.T. i nejgovo
društvo, a nakon toga je naputstio objekat. J.T. je prvo počeo prepirku sa
V.S., a nakon njegovog odlaska nastavio je prepirku sa njim. Radilo se o tome
što ga je optužio za kradju nekih elektrotrafoao sa čime on nije imao nikakvog
dodira, niti se prema njemu ikakav postupak vodio vezano za kradju ili slična
djela. Kazao mu je tom prilikom "daj božiji čovječe pušti priču o tome, jer ja
tebe nikad ništa loše nijesam uradio". Odgovorio mu je "zna se sve ovdje i
slično tome" . Kada je krenuo da ide kući J.T. je ostao da ga sačeka ispred
lokala. Kada je prilalazio J. rekao mu je "daj božji čovječe nemoj više o tome
da mi pričaš " da bi Tomaš njega nakon ovih riječi uhvatio rukama za revere od
jakne i rekao mu"odjebi" U tom momentu je naišao njihov zajednički prijatelj
R.V. i rekao "ej šta je to", kako se okrenuo T. je iskoristio njegovu nepažnju
povukao ga i zajedno su pali na zemlju. Smatra da je J. prilikom pada udario
glavom o šahtu sa ledom, jer je u blizini bila šahta, a bilo je i snijega i
leda.
U završnoj riječi okrivljeni je izjavio da prihvata odbranu svoga branioca i
nema ništa da doda.
Sud je posebno cijenio odbranu okrivljenoga i istu nije prihvatio, jer je
nalogična i neubedljiva i kao takva usmjerena na izbjegavanje sopstvene
krivice. Okrivljeni ne priznaje krivično djelo, koje mu je stavljeno na teret.
Sud nije imao nijednog razloga da na drugi način cijeni odbranu okrivljenog,
jer je u suprotnosti sa kazivanjem svjedoka oštećenog J.T. koji je bio
neposredni akter u kritičnom dešavanju, te iskazom svjedoka J.M. koji je kao
neposredni očevidac dogadjaja upoznat sa istim, a protivna je nalazu i
mišljenju vještaka medicinske struke, te njegovom neposredno datom iskazu na
glavnom pretresu u pogledu načina nastanka tjelesne povrede koje je kritične
prilike zadobio oštećeni, srestva kojim je nanesena, te njene lokacije, kao i
provedenoj medicinskoj dokumentaciji.
Sud je radi rasvetljenja činjeničnog stanja izveo sledeće dokaze: Saslušao
svjedoka-oštećenog J.T., svjedoke: J.M. i N.M., izvršio uvid: u Fotokopiju
Otpusne liste sa epikrizhom JZU Kliničkog centra CG- Klinika za
otorinolaringologiju i kaksiofacijalnu hirurgiju iz Podgorice br. 3016/27 za
oštećenog J.T., u izvještaje ljekara specijaliste JZU Opšta bolnica Nikšić-
Radiološka dijagnostika i hirurgija, broj protokola 1422 i 639 od 07.02.2013
godine i 601 od 06.02.2013 gdoine, pročitao nalaz i miljenje vještaka
medicinske struke B. B. iz Podgorice od 09.04.2013 godine, te neposredno
saslušao istog vještaka na okolnosti datog nalaza i mišljenja, izvršio uvid: u
izvod iz KE za okrivljenog J.D. iz dat od UP PJ Nikšić Ispostava Šavnik
17.br.243/13-271/2 od 03.04.2013 godine, te u pravosnažnu presudu Osnovnog
suda u Žabljaku K.br.15/03 od 22.06.2003 godine.
Sud je odbio da se u dopuni dokaznog postupka sasluša svjedok V.S., jer iz
odbrane okrivljenoga i iskaza svjedoka N.M. proizilazi da je isti napustio
kafanu prije predmetnog dogadjaja, tako da mu o istom ništa nije poznato, dok
je predlog za saslušanje svjedoka R. V. odbio jer ni oštećeni, ni drugi
saslušani svjedoci nepominju prisustvo ovog svjedoka na lice mjesta, a iz
nalaza, te neposrednog izjašnjenja vještaka medicinske struke isključena je
mogućnost nastanka povrede kod oštećenog kao posledice rvanja izmedju
okrivljenog i oštećenog te njihovog pada i udara oštećenog glavom o betonsku
šahtu pokrivenu ledom, pa je činjenično stanje već bilo dovoljno i jasno
utvrdjeno da se može donijeti odluka u ovoj krivično pravnoj stvari.
Iz iskaza svjedoka-oštećenog J.T. proizilazi da je dana 05.02.2013 gopdine
negdje ispred pola noći zajedno sa J.M. i N.M. svratio u ugostiteljski objekat
zvani "L." u Šavniku. Kada su ušli u lokal primijetili su da za jednim stolom
sjedi D.N., pa su prišli za njegov sto i tu sjeli. Naizmenično su poručivali
piće i primijetio je J.D. da sjedi za šankom, a da li je pio nije mu poznato.
Dok su razgovarali za stolom u jednom trenutku im je prišao J. i pitao ih šta
se svadjate i prepirete, a to je rekao sasvim nekulturno. Začudjeno su se
medjusobno pogledali, a sjeća se da mu je M. rekao ko se svadja i da nije
poteban da za njihovim stolom uspostavlja red. Reagujući na njihovo ovakvo
ponašanje J. je rekao "došao sam da Vas bijem". Nakon toga on odlazi i sjeda
za šank, a oni su ostali da sjede za njihvim stolom. Negdje oko 1:00h poslije
ponoći dogovorili su se da idu kući, a inače N. je prije njih otišao nekih
20-tak minuta. Kada su krenuli i izašli iz lokala "L." pošao je prema svojim
kolima koja su se nalazila na 20-tak metara od kafane, dok su M. i M. pošli
prema svojim kolima koja su bila parkirana u neposrednoj blizini kafane. Idući
prema kolima držao je jaknu preko lijeve ruke i dva mobilna telefona u lijevoj
ruci i u jednom trenutku je čuo "zvižduk kao granata " da mu je prolećelo
pored desnog uha i osjetio jak udarac nekim predmetom u predjelu desnog oka i
nosa. Od ovog udarca pao je na asvalt i to bočno, možda je na trenutak izgubio
malo svijest, a zatim je pokušao da ustane i u polustojećem položaju zadobio
je još jedan i to žestok udarac nogom u predjelu lica (usta i nosa) od kog
udarca se ponovo preturio i pao. Kada je prvi put zadobio udarac prilikom pada
je jauknuo i taj njegov glas je čuo M., a čuo je da je M. prokomentarisao
riječima "šta to radiš" a možda mu je još nešto uz to rekao. Prilikom
podizanja sa zemlje od prvog udarca primijetio je J. prije nego što ga je
udrio volejom predpostavlja desne noge. Smatra da je prvi udarac koji je
uputio J. u predio njegovog desnog oka nastao od gumene palice, jer mu je i
tako djelovao udar pošto je silina udara djelovala uzdužno u predjelu desnog
oka i nosa. Sjutradan je 06.02.2013 godine otišao u Dom zdravlja u Šavnik,
07.02.2013 godine pregledan je i snimljen u Domu zdravlja Nikšić, a odatle je
upućen u KC CG. Nije mu jasno kojim se razlogom J. rukovodio te večeri da ga
tako žestoko povrijedi, jer poznaje njega, njegove roditelje i đeda i nikada
ni sa kim od njih nije bio u lošim odnosima. Pridružuje se krivičnom gonjenju
prema okrivljenom i ispostavlja imovinskopravni zahtjev.
Sud je cijenio iskaz svjedoka oštećenog J.T., pa ga je prihvatio u dijelu gdje
navodi da ga je okrivljeni J.D. udario nogom u predjelu licnog dijela glave,
kao objektivan, logičan i jasan, pa ga je kao takvog u potpunosti i prihvatio
i uzeo za osnov svoje odluke. Oštećeni je na jasan i logičan način ispričao
sudu kako se odvijao sporni dogadjaj, či je bio neposredni akter, pa su mu sa
tog razloga sve okolnosti u vezi sa tim dešavanjima dobro poznate. Iskaz
oštećenog u ovom dijelu je u potpunosti potvrdio svjedok J.M., a podkrijepljen
je u cjelosti nalazom i mišljenjem vještaka sudsko medicinske struke, te
njegovim neposrednim iskazom datim na glavnom pretresu, kako u pogledu načina
nastanka tjelesnih povreda koje je kritične prilike zadobio oštećeni, tako i
njihove lokacije, a nije protivan provedenoj medicinskoj dokumentaciji . Sud
nije prihvatio iskaz svjedoka oštećenog u dijelu gdje predpostavlja da ga je
okrivljeni J.D. udario gumenom palicom u predjelu licnog dijela glave, jer je
isti suprotan sa nalazom i mišljenjem , te neposrednim izjašnjenjem vještaka
medicinske struke.
Iz iskaza svjedoka J.M., proizilazi da je te večeri dana 05/06. 02. 2013
godine na poziv šefa J.T. otišao na piće sa njim u kafić "L.". Sjeli su za sto
i naručili smo par pića. Pričali su o stvarima vezanim za posao, jer u tom
njihovom poslu ima dosta teških momenata. S njima je bio i N.M. . Nakon što su
popili ova pića ustali su i izašli iz objekta i uputili se svaki ka svom autu.
Njegovo vozilo je bilo ispred lokala, a vozilo T. malo dalje jedno 20-tak
metara kod neke prodavnice. Kako se brava na njegovom vozilu teško otvara, to
je uzeo neki šavciger kako bi ista otvorio , a N.M. je već bio sjeo na prednje
sjedište vozila. Tada je začuo jauk i pogledao u pravcu T. vozila i vido je da
T. okrivljeni J.D. udara nogom u predjelu glave, pritrčao je tamo i rekao J.
"šta to radiš noćas", našta se on izgubio sa tog mjesta. Kada je prišao J.T.
zatekao ga je u ležećem oložaju na lijevu stranu. Lice mjesta je bilo vidljivo
od stuba ulične rasvete tako da je jasno mogao da vidi kada je J. udario J.
nogom. Oštećeni J. mu je bio okrenut ledjima a okrivljeni licem, oštećeni je
bio na zemlji, a okrivljeni je stajao poviše njega, te osim njih dvojice tu
nije bilo više nikoga. Dodao je T. jaknu i on je sjeo u svoje vozilo, a on je
svojim vozilom pošao za njime u stanicu policije.
Sud je cijenio iskaz ovoga svjedoka kao u svemu objektivan, jasan i nesumnjiv,
pa ga je kao takvog u potpunosti prihvatio. Sud nije imao nijednog razloga da
drugačije cijeni iskaz ovog svjedoka, jer je sa njime potvrdjen iskaz svjedoka
oštećenog u dijelu gdje navodi da ga je okrivljeni J.D. udario nogom u
predjelu licnog dijela glave, a nije u suprotnosti sa nalazom i mišljenjem te
neposrednim izjašnjenjem vjejštaka medicinske struke.
Iz iskaza svjedoka N.M., proizilazi da ih je te večeri 05/06.02.2013 godine
pozvao J. T. da svrate da popiju piće u lokalu "L.". Njih trojica su sjeli za
jedan sto, a sa njima je bio još i D.N., u lokalu je bio i J.D. sa V.S. i dr.
Zadržali su se negdje od 1:15 do 2:00h izjutra. Pričali su nešto vezano za
zastakljivanje nekog objekta što je imao u obavezi da uradi njegov rodjak, pa
im je J. koji je bio za šankom rekao nemojte da dirate poštenog M.N., ali nije
prilazio njihovom stolu. Prvo je izašao iz objekta J.T., pa su izašli njih
dvojica, V.S. je ranije napustio objekat. Vozilo J. T. se nalazilo prije
objekta jedno 15-20 m i on se uputio u tom pravcu, a on je sjeo u vozilo J.M.
na mjesto suvozača, dok je M. nešto baratao oko brave na njegovim vratima od
auta. Vozilo J.T. se moglo uočiti jer je bilo na vidnom mjestu, neposrdno
poviše vozila bila je jedna stambena zgrada, a radnja je bila ispod. Kada je
pogledao u pravcu vozila J.T. vidio je dvije figure u mraku i uputio se put
njih, a radilo se o oštećenom T. i J.M., drugih lica tu nije bilo. Kasnije u
vozilu saznao je od J.M. da je D. udario T. .
Sud je cijenio iskaz ovog svjedoka kao jasan i logičan, pa ga je u potpunosti
prihvatio. Ovaj svjedok nema lično saznanje o spornom dogadjaju. Njegovo
saznanje o spornom doganjaju je posredno, jer ga je u vozilu J.M.obavijestio
da je D. udrio T. .
Iz uvida u Fotokopiju Otpusne liste sa epikrizom JZU Kliničkog centra CG-
Klinika za otorinolaringologiju i kaksiofacijalnu hirurgiju iz Podgorice br.
3016/27 za oštećenog J.T., proizilazi da je J.T. kritične prilike zadobio
fakturu nosne kosti bez dislokacije, fakturu prednjeg gornjeg i zadnjeg zida
desnog maksilarnog sinusa sa znacima hmatosinusa istog. Povrede je zadobio u
nasilju od strane jedne poznate osobe.
Iz uvida u izvještaje ljekara specijaliste JZU Opšta bolnica Nikšić-
Radiološka dijagnostika i hirurgija, broj protokola 1422 i 639 od 07.02.2013
godine i 601 od 06.02.2013 gdoine, proizilazi da se J.T. javio na pregled JZU
Opšta bolnica Nikšić gdje je konstatovano multifragmentalna fraktura prednjeg
zida maksilarnog sinusa desno sa propagacijom na orbite sa koštanim ulomcima u
šupljini sinusa i znacima hematosinusa, diagnoza laesio traumatica capitis
superfacialis partium non specifikatarum.
Iz nalaza i miljenja vještaka medicinske struke B.B. iz Podgorice od
09.04.2013 godine, kod povrijedjenog su konstatovane sledeće povrede glave i
to: povreda licnog dijela glave u vidu zajednničkog višestrukog preloma desne
jagodične i desne gornjovilične kosti lica, te preloma desne nosne kosti i
nagnječina kože i mekog tkiva desne strane (polovine) licnog dijela glave i
rana razderotina gornje usne spoljašnjeg usnog otvora nastala djelovanjem
zamahnute tupotvrde sile ravne površine jačeg inteziteta djelovanja koja je
sila djelovala na glavu povrijedjenog u jednom navratu od naprijed lako sa
desne strane i lako odozdo dovodeći do pomenutog preloma nosne kosti, bez
pomjeranja slomljenih djelova ove kosti, do preloma desne jagodične kosti i do
višestrukog preloma desne gornje vilične kosti u predjelu njene prednje
strane, sa prelomom u više komadića slomljenog kostnog tkiva prednjeg, gornjeg
i zadnjeg zida gornje viličnog zatona, sinusa ove kosti i na koji dio gornje
vilične kosti je djelovala sila svojim težištem. Osim toga došlo je i do
preloma kosnog dijela poda desne očne duplje, a koji pod čine djelovi
jagodične i gornjevilične kosti, te je zbog toga morala biti uradjena hirurška
intervencija. Prilikom djelovanja ove sile došlo je do pomjeranja slomljenih
sitnih komadića kosnog dijela prednjeg zida gornjeviličnog zatona i upadanja
ovih djelića kosti u šupljinu samog sinusa, a iz oštećenih krvnih sudova
slomljene gornjevilične kosti došlo je do isticanja krvi u sam prostor
šupljine sinusa , a zatim preko desnog nosnog hodnika i u spoljašnju sredinu.
Pored toga došlo je do nastajanja krvnog podliva ispod desnog očnog predjela i
donjeg kapka desnog oka , a sila kretanja se prenijela i na gornju usnu
spoljašnjeg usnog otvora, te pritiska ove usne na zbe gornje vilice i na
stajanja manje rane - razderotine ove usne. Na osnovu svega navedenog
mišljenja je da se kod J.T. radi o jednoj povredi licnog dijela glave sa
zajednničkim višestrukim prelomom desne jagodične i desne gornjovilične kosti,
sa pomjeranjem njihovih slomljenih djelova, a koja povreda je obična teška
tjelesna povreda, dok su ostale opisane karakteristike ove povrede i
pojedinačno i u svom zbiru laka tjelesna povrfeda , te na kraju sve zajedno
prestavljaju tešku tjelesnu povredu.
Sud je neposredno saslušao vještaka na okolnosti datog nalaza i mišljenja, pa
je izjavio da ostaje u svemu pri svom nalazu i miljenju od 09.04.2013 godine,
a koji je sačinio na osnovu medicinske dokumentacije koja se nalazila u
splisima predmeta te objasnio o kojim se to povredama kod povrijedjenog J.T.
radilo, mehanizmu nastanka povreda kod povrijedjenog i dao kvalifikaciju
povreda. Imajući u vidu lokaciju i karakteristiku povreda kod povrijednjenog
J. T. i dalje je mišljenja da je ovakva povreda glave nastala djelovanjem
kakve zamahnute tupotvrde sile, ravne površine, srednjeg ili snažnijeg
inteziteta djelovanja, a kao što je zamahbnuta stisnuta šaka, zamahnuta noga
ili neka sila sličnih karakteristika. Mogućnost nastanka ovakve povrede
prilikom pada na tvrdu i ravnu podlogu za njega nije vjerovatna zbog toga što
u predjelu povrijedjenog dijala glave ili u predjelu desne jagodične regije
lica, ljekar specijasita orl. opšte bolnice u Nikšiću dana 06. 02.2013 godine,
precizno opisuje da postoji otok koji je tvrde konzistencije i bez promjena na
površini kože u vidu ogrebotine, oguljotine ili razderotine kože, a što bi u
slučaju kontakta izmedju ovog dijela glave i pomenute podloge moralo postojati
na jagodičnom predjelu licnog dijela glave povrijedjenog. Što se tiče
mogućnosti nastajanja ovakve povrede glave djelovanjem zamahnute gumene palice
za njega takva mogućnost nije vjerovatna, zbog toga što gumena palica ima
svoje karakteristike u vidu duguljastog predmeta gumene i elastične strukture
i takve dužine da bi prilikom djelovanja na povrijedjeni dio glave svojim
dužim dijametrom svakako mogla zahvatiti i druge strukture ili tačnije okolne
strukture povridjedjenog dijela glave. Kako kod povrijedjenog postoji nesporno
dokazan prelom jagodične i gornje vilične kosti, a što znači prednje desni dio
licnog dijela glava i prelom nosnih kostiju bez pomjeranja slomljenih
okrajaka, to bi prilikom djelovanja gumene palice moralo doći i do takog
preloma nosnih kostiju, jer bi bez sumjnje bile sa pomjeranjmem slomljenih
okrajaka i deformisanja nosne piramide.Što se tiče mogućnosti nastajanja
povreda glave kod J.T. nemože sasvim isključiti i mogućnost povrede
spoljašnjeg usnog otvora djelovanjem kakve zamahnute sile ravne površine
slabog inteziteta djelovanja na ovaj predio glave povrijedjenog, ali za njega
je takva mogućnost malo vjerovatna ovo zbog toga što u koliko se prihvati
mogućnost da je povreda spoljašnjeg usnog otvora nastala djelovanjem zamahnute
noge, to bi onda bez sumnje došlo i do oštećenja dubljih struktura spoljašnjeg
dijela usne šupljine, a kao što su zubi gornje vilice alveolarni luk gornje
vilice i dr., tako i dalje ostaje pri mišljenju da se radi o povredi od jednog
udarca ili djelovanja sile u jednom navratu. Što se tiče mehanizma nastanka
povrede u svom osnovnom nalzu je objasnio pravac i smjer djelovanja sile na
licni dio glave povrijedjenog neuzimajući u obzir položaj njegovog tijela u
cjelini. Što se tiče same povrede može dozvoliti bilo koji položaj tijela
povrijedjenog, ali samo pod uslovom da je glava povrijedjenog ili tačnije njen
licni dio bio okrenut ka sili, a sila djelovavala onim pravcem i smjerorom
kojim je objasnio u nalazu i mišljenju.
Sud je cijenio nalaz i mišljenje vještaka sudsko medicinske struke, te njegov
neposredno dat iskaz na glavnom pretresu, kao objektivan, dat u skladu sa
pravilima nauke i struke, od strane stalnog dugogodišnjeg vještaka sudsko
medicinske struke, pa ga je u cjelosti prihvatio, te je nesporno utvrdio da je
povreda kod oštećenog u vidu višestrukog preloma desne jagodične i desne
gornjevilične kosti lica sa pomejeranjem njihovih slomljenih djelova, te
preloma nosne kosti bez pomjeranja slomljenih djelova, nastala od udara nogom
u predio licnog dijela glave, kao posledica nemilog dogadjaja u ugostiteljskom
objektu "L.". Vještak je odbacio mogućnost nanošenja teške tjelesne povrede
udarom gumenom palicom, kao i mogućnost povredjivanja oštećenog prilikom pada
na tvrdu i ravnu podlogu iz razloga bliže navedenih u neposrednom izjašnjenju
vještaka pred sudom .
Uporedjujući nalaz vještaka medicinske struke, te njegovo neposredno
izjašnjenje na glavnom pretresu, sa iskazom svjedoka oštećenog i drugim
provedenim pisanim dokazima u pogledu načina nanošenja tjelesnih povreda kod
oštećenog, sud je zaključio da je povreda koju je kritične prilike zadobio
oštećeni nastala od jednog udara nogom u predjelu licnog dijela glave, kako je
to i oštećeni u svom iskazu naveo, a svjedok J.M. potvrdio.
Iz uvid u izvod iz KE za okrivljenog J.D. iz dat od UP PJ Nikšić Ispostava
Šavnik 17.br.243/13-271/2 od 03.04.2013 godine, proizilazi da je okrivljeni
osudjivan i to presudama: K.br.15/03 od 22.06.2003 godine Osnovni sud u
Žabljaku čl.189 stav 3 u vezi stava 2 i 1 KZ RCG na 9 (devet) mjeseci zatvora
i K.br.40/03 od 08.08.2003 godine Osnovni sud u Žabljaku čl.37 stav 2 u vezi
stava 1 KZ RCG 3 ( tri) mjeseca zatvora uslovno na 2 (dvije) godine, s time
što je sud na primjedbu okrivljenoga da nije osudjivan na kaznu zatvora od 9
(devet) mjeseci izvršio uvid u pravosnažnu presudu Osnovnog suda u Žabljaku
K.br.15/03 od 22.06.2003 godine iz koje proizilazi da je okrivljeni J.D. tom
prilikom osudjen pravosnažno na kaznu zatvora od 90 (devedeset) dana, te je
kao istinite i tačne prihvatio podatke iz pravosnažne i izvršne presude ovog
suda.
Na osnovu savjesne i brižljive ocjene provedenih dokaza, cijeneći sve u smislu
čl. 17 i 370 ZKP-a, sud je na pouzdan način utvrdio da je okrivljeni J.D.
počinio krivično djelo koje mu se stavlja na teret, na način, mjesto i u
vrijeme kako je to bliže opisano izrekom presude, odnosno kako je dato u
analizi pojedinih dokaza.
Krivično pravno ocjenjujući ovakvo utvrdjeno činjenično stanje sud nalazi da
se u radnji optuženoga stiču svi bitni elementi krivičnog djela, teške
tjelesne povrede iz čl. 151 stav 1 KZCG, a koje djelo čini „svak onaj ko
drugog teško tjelesno povrijedi ili mu zdravlje teško naruši“, pa je u
konkretnom slučaju okrivljeni J.D. u noći izmedju 05/06 februara 2013 godine
oko 1,00h ispred ugostiteljskog ovbjekta "L." u Šavniku teško tjelesno
povrijedio oštećenog J.T. iz Š. na način što ga je jedan put udario nogom u
predjelu licnog dijela glave nanijevši mu tom prilikom tešku tjelesnu povredu
u vidu višestrukog preloma desne jagodične i desne gornjevilične kosti lica sa
pomejeranjem njihovih slomljenih djelova, te preloma nosne kosti bez
pomjeranja slomljenih djelova.
Naime, u konkretnom slučaju okrivljeni je djelo učinio s umišljajem, jer je
bio svjestan svog djela to jest da udarajući jedanput nogom oštećenog u
predjelu licnog dijela glave, može oštećenom nanijeti tešku tjelesnu povredu,
te je on takvu radnju svjesno i voljno preduzeo, a što je za posledicu imalo
nastupanje teške tjelesne povrede kod oštećenog J.T. .
Pri odmjeravanju vrste i visine kazne, sud je cijenio stepen krivice
okrivljenog i druge okolnosti predvidjene čl. 42 KZCG, pa je od olakšavajućih
okolnosti uzeo da se radi o porodičnom čovjeku, ocu jednog maloljetnog
djeteta. Okrivljeni je ranije više puta osudjivan i nanio je oštećenom
višestruke prelome desne jagodične i gornjevilične kosti, što je sud cijenio
kao otežavajuću okolnost, pri čemu je uzeo da je od poslednje osude
okrivljenog protekao duži vremenski period to jest 10 godina, te njegovo
držanje poslije učinjenog krivičnog djela, a naročito njegov odnos prema žrtvi
krivičnog djela, pa mu je sud izrekao kaznu zatvora u trajanju od 7 (sedam)
mjeseci, smatrajući da će se i ovom efektivnom kaznom ostvariti svrha
kažnjavanja shodno čl. 32 KZCG, a u okviru opšte svrhe krivičnih sankcija iz
čl.4 KZCG.
Sud je obavezao okrivljenog na plaćanje troškova krivičnog postupka u iznosu
od 126,50€, a koji se odnose na nagradu vještaku medicinske struke za dati
nalaz i mišljenje i za njegov pristup i odbranu nalaza na glavnom pretresu
dana 13.05.2013 godine, shodno čl.229 ZKP-a, kao i na plaćanje sudskog paušala
u iznosu od 55,00€ imajući u vidu imovinske prilike, te složenost i trajanje
postupka, shodno čl.226 stav 3 ZKP-a.
Sud je oštećenog J.T. radi ostvarivanja imovinsko prvnog zahtjeva uputio na
parnični postupak, shodno čl.234 i 239 ZKP-a
Na gore iznijetom sud je zasnovao svoju odluku.
OSNOVNI SUD U ŽABLJAKU, dana 16.05.2013 godine
ZAPISNIČAR SUDIJA
Nadja Kaljević.s.r. Milovan Jovković.s.r.
PRAVNA POUKA. Protiv ove presude ima se pravo
žalbe Višem sudu u Bijelom Polju u roku od 8 dana
od dana prijema iste a preko ovog suda