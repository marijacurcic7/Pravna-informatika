K.br. 21/12
U IME CRNE GORE
OSNOVNI SUD U CETINJU, kao provostepeni krivični, po sudiji Ćupić Mariji, kao
sudiji pojedincu, uz učešće sudskog namještenika Martinović Aleksandre, kao
zapisničara, u krivičnom predmetu protiv okrivljenog V, P. odlučujući po
privatnoj tužbi, privatnog tužioca V. D. iz Cetinja, kojeg zastupka K. A. adv.
iz Cetinja, protiv okrivljenog V. P. iz Cetinja, zbog produženog krivičnog
djela oštećenje tuđih prava iz člana 255. Krivičnog zakonika,u vezi čl.49.KZ-a
nakon održanog glavnog i javnog pretresa dana 26. 11. 2012. godine, u
prisustvu okrivljenog V. P. i njegovog branioca M. M. adv. iz Podgorice,
privatnog tužioca V. D. i advokatskog pripravnika H. B. po priloženom
punomoćju K. A. adv. iz Cetinja, donio je , a dana 29.11.2012.godine javno
objavio
P R E S U D U
Prema :
Okrivljenom V. P od oca V. i majke D. rođene A. rođenom ...... godine, u
Cetinju, iz Cetinja, oženjenom, ocu dvoje djece, lošeg imovnog stanja,
Na osnovu čl. 372.tačka 3. Zakonika o krivičnom postupku
ODBIJA SE OPTUŽBA
Da je:
Dana 29.10.2001.godine u Cetinju u namjeri da osujeti izmirenje ,povjerioca
–privatnog tuzioca V. D. a po osnovu obaveze nastala je još 26. 06. 1998.
godine ,u toku prinudnog izvršenja u želji da nanese štetu privatnom tužiocu
pred ovlašćenim organom Uprave za nekretnine u upravnom postupku dao lažni
iskaz u kojem je naveo da je nepokretna imovina iz lista nepokretnosti broj
.... KO Konak, greškom upisana na njega, a da je to zapravo imovina njegove
majke,na koji način je postigao da se kao vlasnik navedene imovine umjesto
njega vodi njegova majka,iako imovina nije bila upisana greškom na okrivljenog
već na osnovu sudski ovjerenog Ugovora Ov. br. 2141/87 od 15. 09. 1987.
godine,a isti je znajući da ima dugovanja prema privatnom tužiocu, a u namjeri
da ga onemogući u vršenju svojih prava i protivno postojanju privremene mjere,
napravio pravni promet sa svojom imovinom i istu prenio na ime svoje majke.
čime bi počinio krivično djelo oštećenje tudjih prava iz čl.255.st.2.u vezi
st.1. KZ-a
Troškovi krivičnog postupka padaju na teret privatnog tužioca.
Privatni tužilac se radi ostvarenja svog imovinskopravnog zahtjeva upućuje na
redovnu parnicu.
O b r a z l o ž e nj e
Krivično djelo oštećenje tudjih prava iz čl.255.st.2.u vezi st.1.KZ-a čini
onaj ko u namjeri da osujeti izmirenje povjerioca u toku prinudnog izvršenja
otudji, uništi,ošteti ili sakrije djelove svoje imovine i time ošteti
povjerioca,a predvidjena kazna za isto je novčana kazna ili kazna zatvora do
šest mjeseci.
Odredbama čl.124.st.1.t.7.KZ-a predvidjeno je da ako ovim zakonikom nije
drukčije odredjeno ,da se krivično gonjenje ne može preduzeti kad proteknu
dvije godine od izvršenja krivičnog djela za koje se po zakonu može izreći
kazna zatvora do jedne godine ili novčana kazna ,a čl.125.st.7.Krivičnog
zakonika predvidja da zastarjelost krivičnog gonjenja nastaje u svakom slučaju
kad protekne dvostruko vrijeme koje se po zakonu traži za zastarjelost
krivičnog gonjenja.
Shodno čl.230 ZKP-a troškovi krivičnog postupka padaju na teret buždetskih
sredstava suda.
Shodno čl.239.ZKP-a privatni tuzilac V. D. je radi ostvarenja svog
imovinskopravnog zahtjeva upućen na redovnu parnicu.
Imajući u vidu izloženo,a posebno vrijeme izvršenja krivičnog djela u pitanju,
te citirane zakonske propise sud je odlučio kao u izreci shodno
čl.372.t.3.ZKP-a.
OSNOVNI SUD U CETINJU
Dana 29. 11. 2012.godine
Zapisničar, S u d i j a
Aleksandra Martinović Marija Ćupić s.r.
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici a preko ovog Suda.