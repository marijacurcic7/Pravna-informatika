Posl. br. K. 80/12
U I M E C R N E G O R E
OSNOVNI SUD U CETINJU, kao prvostepeni, po sudiji pojedincu Mariji Ćupić, uz
sudjelovanje namještenika suda Martinović Aleksandre, kao zapisničara, u
krivičnom predmetu okrivljenog Banićević Marka iz Budve, zbog krivičnog djela
omogućavanje uživanja opojnih droga u produženom trajanju iz člana 301. stav
2. u vezi člana 49. stav 1. Krivičnog zakonika, po Optužnom predlogu Osnovnog
Državnog Tužilaštva u Cetinju, Kt.br. 2/12 od 02. 04. 2012. godine, nakon
održanog glavnog i javnog pretresa dana 31.05.2013.godine , u prisustvu
zamjenika ODT-a Padalica Katarine, okrivljenog Banićević Marka, donio je i
istog dana javno objavio, ovu
P R E S U D U
Okrivljeni Banićević Marko, JMBG 0407977230058, od oca Jovana i majke Kosare,
rođene Vukotić, rođen 04. 07. 1977. godine u Kotoru, s prebivalištem u Budvi,
naselje Lazi, bb, osuđivan presudom Osnovnog suda u Kotoru K. br. 495/08 od
19. 06. 2009. godine, zbog krivičnog djela krađa iz člana 239. stav 1. KZ CG
na kaznu zatvora u trajanju od 3 (tri) mjeseca, uslovno na 2 (dvije) godine,
K r i v j e
Što je:
Dana 22. decembra 2011. godine, u popodnevnim časovima, na magistralnom putu
Danilovgrad-Podgorica i ako je znao da se radi o opojnoj drogi i da je istu
zabranjeno davati na uživanje drugom, svjesno i voljno dao Katančić Zlatku iz
Budve na uživanje dacetilmorfin-heroin, supstancu proglašenu za opojnu drogue
rješenjem o utvrđivanju opojnih droga (Sl. List SRJ br. 44/2002), na način što
je dok se nalazio u taksi vozilu kojim je upravljao Katančić Zlatko, na
futroli za dokumenta napraivo dvije “linije” heroina, koje su obojica
ušmrkali, nakon čega je istog dana, oko 20.00 časova, na magistralnom putu
Podgorica-Cetinje, dao Vujović Aleksandri iz Budve na uživanje navedenu opojnu
drogu, na način što je dok, su se nalazili u taksi vozilu kojim je upravljao
Katančić Zlatko, na papiru napravio dvije “linije” heroina, od kojih je jednu
ušmrkala Vujović Aleksandra, a drugu okrivljeni Banićević Marko,
- čime je izvršio krivično djelo omogućavanje uživanja opojnih droga u
produženom trajanju iz člana 301. stav 1. u vezi člana 49. stava 1. Krivičnog
zakonika
-pa sud okrivljenom primjenom citiranog zakonskog propisa, te primjenom članova 4, 5, 13, 15, 42, 52, 53, 54, 75 st.1. i st.4.i 301.st.3. Krivičnog zakonika i članova 226-229, i 374.ZKP-a, izrič
U S LO V N U O S U D U
Kojom okrivljenom utvrdjuje kaznu zatvora u trajanju od 8 mjeseci, i
istovremeno odredjuje da se navedena kazna neće izvršiti ukoliko okrivljeni u
vremenskom periodu od četiri godine od dana pravosnažnosti presude ne počini
novo krivično djelo.
Okrivljenom Banićević Marku izriče se mjera bezbjednosti oduzimanje predmeta-
opojne droge- heroina .
Predmetna opojna droga se ima uništiti .
Troškova krivičnog postupka nije bilo, a okrivljeni je dužan da na ime paušala
na blagajni ovog Suda uplati iznos od 30,00 € u roku od 15 dana po
pravosnožnosti presude pod prijetnjom prinudnog izvršenja.
O b r a z l o ž e nj e
Osnovno državno tužilaštvo u Cetinju, podnijetim Optužnim predlogom Kt.
br.2/12 od 02. 04. 2012. .godine stavilo je na teret opt. Banićević Marku iz
Budve izvršenje krivičnog djela omogućavanje uživanja opojnih droga u
produženom trajanju iz člana 301. stav 1. u vezi člana 49. stav 1. Krivičnog
zakonika. U završnoj riječi na glavnom pretresu zastupnica optužbe je nakon
manjih činjeničnih preciziranja ostala pri podnijetom optužnom predlogu i
predložila sudu da okrivljenog oglasi krivim za predmetno krivično djelo i da
ga osudi po zakonu, kao i da se oduzme i uništi opojna droga - heroin shodno
članu 301. stav 3. ,a u vezi člana 75. stav 1. i 4. KZ-a.
Okrivljeni Banićević Marko je u svojoj odbrani naveo da je tačno je da je dana
22.12.2011.godine, u popodnevnim časovima na magistralnom putu Danilovgrad -
Podgorica, dao Kantačić Zlatku iz Budve na uživanje dacetilmorfin - heroin, na
način što je dok se nalazio u taxi vozilu kojim je upravljao Katančić Zlatko
na fotroli za dokumenta napravio dvije linije heroina koje su obojica
ušmrkali, Medjutim, naveo je da nijesu tačni navodi optužnog akta da je
Vujović Aleksandri iz Budve dao na uživanje navedenu opojnu drogu, obzirom da
je Katančić Zlatko primio istu kao svoju drugaricu u Podgorici kada je i on
upoznao, medjutim, nije bilo potrebe da joj daje drogu jer je ista bila već
pod uticajem droge. Činjenica što je drugačije izjavio, tj., da je i njoj dao
drogu bila je iz razloga što mu je u tom trenutku bilo po sve nebitno što mi
se stavlja na teret, medjutim, kako se sada nalazi na liječenju to mu je u
interesu da kažem ono što je zaista i bilo navedenog dana. Izrazio je žaljenje
zbog svega što se desilo ,sada je završio sa liječenjem, našao posao na
gradjevini u Budvi i namjerava da nastavi sa normalnim životom i da zaboravi
ovaj neprijatan period svog života.
Radi razjašnjenja ove krivično pravne stvari sud je u dokaznom postupku proveo
sledeće dokaze: na saglasan predlog stranaka pročitao iskaze svjedoka Vujović
Aleksandre, pročitao potvrdu Uprave policije Ispostave Cetinje Ku. br.
188/2011 od 22. 12. 2011. godine, o privremeno oduzetim predmetima od
okrivljenog Banićević Marka, pročitao izvještaj Uprave policije Ispostave
Cetinje broj 20-02-244/11-4928 od 22. 12. 2011. godine, o preliminarnoj
hemijskoj analizi i o mjerenju mase, pročitao izvještaj o analizi Uprave
policije – Forenzičkog centra Danilovgrad broj 31/12, pročitao izvještaj
Uprave policije – Ispostave Kotor telegram broj 03-3838 od 23. 12. 2011.
godine, iz Kaznene evidencije za okrivljenog Banićević Marka.
Iz iskaza svjedoka Vujović Aleksandre, proizilazi da je dana 22. 12. 2011.
godine oko 14,00 časova iz Budve stopirala jedno vozilo do Podgorice, gdje je
u Trgovačkom centru „Gintaš“ u jednoj radnji pokušala da proda svoj mobilni
telefon, ali niko nije htio da ga kupi. Dok je još bila u Podgorici ,negdje
oko 18,30 časova ona je mobilnim telefonom pozvala Katančić Zlatka, koji je u
to vrijeme bio podstanar kod njene majke, a inače je vozač taksi vozila. Tada
joj je Zlatko rekao da je sa svojom mušterijom u Podgorici i da ga oko 20.00
časova sačeka kod „Delta sitija“ da bi je odvezao do Budve, da ona ne troši
svoj novac. Ona je njega sačekala i kada je ušla u njegovo vozilo vidjela je
da na mjestu suvozača sjedi jedan njoj nepoznati momak, pa je pretpostavljala
da je to Zlatkova mušterija. Ona je uglavnom tokom puta slušala muziku na
telefonu i misli da je Zlatkova mušterija Banićević Marko u jednom momentu
rekao Zlatku da zaustavi vozilo, da povuče jednu liniju, a pošto je ona nekada
imala problem sa drogama, pretpostavljala je o čemu se radi. Na nekih 10 km od
Podgorice prema Cetinju Zlatko je zaustavio vozilo na jednom proširenju i tada
joj je Banićević Marko ponudio herioin, tako što je na papiru ili CD disku
napravio dvije linije. Kako je njoj dao prvoj, ona je ušmrkala jednu liniju, i
odmah joj je bilo loše, pa je izašla iz vozila i počela da povraća.
Pretpostavlja da je ovu drugu liniju herioina Marko iskoristio za sebe,
obzirom da u momentu kada je konzumirala heroin Katančić Zlatko je razgovarao
na mobilni telefon, i nije obraćao pažnju na njih. Poslije par minuta ona se
vratila u vozilo i nastavila da sluša muziku i više nije razgovarala ni sa
Zlatkom ni sa Markom. Ubrzo nakon ovoga na raskrsnici Cetinje-Budva- Podgorica
ih je zaustavila policija, i tražili su da izađu iz vozila, i kod Marka su
odmah pronašli drogu u njegovoj čarapi, pa su ih svoj troje odveli u stanicu
policije i tamo su ih detaljno pretresali. Ona nije vidjela odakle je Marko
izvadio heroin koji joj je dao da konzumira, kao ni gdje ga je poslije vratio.
Takođe joj nije poznato da li je on davao herioin na uživanje Zlatku. Za ovaj
heroin njoj Marko nije tražio novac, niti neku drugu nadoknadu, već je to
častio. Poslije ovoga više nije konzumirala bilo kakvu drogu, nije u kontaktu
sa Banićević Markom i Katančić Zlatkom. Odmah poslije ovoga kada je čula što
se desilo, njena mjaka je Zlatka izbacila iz stana, i ona nezna gdje je on jer
ga od januara mjeseca 2012. godine više nije gledala ni srijetala.
Iz potvrde Uprave policije Ispostave Cetinje Ku. br. 188/2011 od 22. 12. 2011.
godine, o privremeno oduzetim predmetima od okrivljenog Banićević Marka
proizilazi da je ovlašćeni policijski službenik UP Ispostave Cetinje ,dana
22.12.2011.godine u 22,00 časova od okrivljenog Banićević Marka oduzeo jednu
PVC kesicu u kojoj se nalazila praškasta materija sive boje nalik opojnoj
drogi-heroinu ,oko 10 grama.
Iz izvještaja Uprave policije Ispostave Cetinje broj 20-02-244/11-4928 od 22.
12. 2011. godine, o preliminarnoj hemijskoj analizi i o mjerenju mase
proizilazi da je od okrivljenog dana 22.12.2011.godine ,oko 21,45 časova
oduzet na raskrsnici magistralnih puteva Podgorica -Cetinje -Budva napravljen
jedan zamotuljak od PVC kese u kojoj se nalazila praškasta supstanca svijetlo
braon boje nalik na opojnu drogu heroin .Preliminarni hemijski test je pokazao
da je testirani uzorak pozitivan na opojnu drogu-heroin.Ukupna masa -bruto
masa iznosi 11,1 g.
Iz izvještaja o analizi Uprave policije – Forenzičkog centra Danilovgrad broj
31/12, proizilazi da je hemijska analiza dostavljenog uzorka -ručno pravljenog
zamotuljka od plastične kese sa sadržajem praškaste materije svijetlo braon
boje, pronađen kod Banićević Marka ,proizilazi da je u ispitivanom uzorku
dokazano prisustvo diacetilmorfina -heroina ,supstance koja djeluje na
centralni nervni sistem ,izaziva stanje zavisnosti i nalazi se na listi
opojnih droga (sl.list SRJ 44/2002).
Iz izvještaja Uprave policije – Ispostave Kotor telegrama broj 03-3838 od 23.
12. 2011. godine, iz Kaznene evidencije za okrivljenog Banićević Marka
proizilazi da je osuđivan presudom Osnovnog suda u Kotoru K. br. 495/08 od 19.
06. 2009. godine, zbog krivičnog djela krađa iz člana 239. stav 1. KZ CG na
kaznu zatvora u trajanju od 3 (tri) mjeseca, uslovno na 2 (dvije) godine.
Cijeneći sve naprijed provedene dokaze ovaj sud je na nesumnjiv način utvrdio
da je okrivljeni počinio krivično djelo omogućavanje uživanja opojnih droga u
produženom trajanju iz člana 301. stav 1. Krivičnog zakonika , u vezi čl. 49.
st. 1. KZ-a u vrijeme, mjesto i na način kako je to bliže precizirano u samoj
izreci presude.  
Dakle,nesporno je utvrdjeno da je okrivljeni dana 22.decembra 2011. godine, u
popodnevnim časovima, na magistralnom putu Danilovgrad-Podgorica i ako je znao
da se radi o opojnoj drogi i da je istu zabranjeno davati na uživanje drugom,
svjesno i voljno dao Katančić Zlatku iz Budve na uživanje dacetilmorfin-
heroin, supstancu proglašenu za opojnu drogu rješenjem o utvrđivanju opojnih
droga (Sl. List SRJ br. 44/2002), na način što je dok se nalazio u taksi
vozilu kojim je upravljao Katančić Zlatko, na futroli za dokumenta napravio
dvije “linije” heroina, koje su obojica ušmrkali, nakon čega je istog dana,
oko 20.00 časova, na magistralnom putu Podgorica-Cetinje, dao Vujović
Aleksandri iz Budve na uživanje navedenu opojnu drogue, na način što je dok,
su se nalazili u taksi vozilu kojim je upravljao Katančić Zlatko, na papiru
napravio dvije “linije” heroina, od kojih je jednu ušmrkala Vujović
Aleksandra, a drugu on.
Sud je poklonio punu vjeru iskazu svjedoka Vujović Aleksandre koja je
objektivno svjedočila u predmetnoj krivičnopravnoj stvari,a što je potvrđeno i
ostalim materijalnim dokazima, potvrdom UP-Ispostave Cetinje Ku.br.188/2011 od
22.12.2011.godine., o privremeno oduzetim predmetima od okr.Banićević Marka i
izvještajem o preliminarnoj hemijskoj analizi i o mjerenju mase UP-Ispostave
Cetinje Ku.br.23-02-244/11-4928 od 22.12.2011.godine,te izvještajem o analizi
UP Forenzičkog centra Danilovgrad br.31/12 .
Naime,nesporno je dokazano da je okrivljeni taj koji je posjedovao predmetni
heroin,koji je dao na uživanje i Katančiću i Vujović Aleksandri koja je do
detalja objasnila način na koji joj je dao okrivljeni da ušmrka jednu liniju
heroina od dvije koje je prethodno napravio ,od kojih je on sam ušmrkao drugu.
Stim u vezi sud nije mogao prihvatiti navode njegove odbrane da nije dao
Vujović Alkeksandri da ušmrka jednu liniju heroina jer za to nije bilo potrebe
,obzirom da je ista već bila pod uticajem droge ,sa razloga što ista po
mišljenju suda nije imala bilo kakvog razloga da ga označi kao lice koje joj
je dalo da ušmrka heroin, a ovo kod činjenice da je on upravo taj koji je
posjedovao heroin,koji mu je od strane ovlašćenih policijskih službenika
oduzet konkretnom prilikom.
Nadalje,okrivljeni je priznao da je naznačenog dana u vremenu i mjestu kako je
to navedeno izrekom presude Katančić Zlatku dao na uživanje heroin tako što je
prethodno na futroli za dokumenta napravio dvije linije heroina koje su
obojica ušmrkali ,sa kojih razloga je sud odustao od saslušanja svjedoka
Katančić Zlatka, obzirom da bi saslušanje istog vodilo odugovlačenju postupka
,a ovo sa razloga što sud nije mogao utvrditi sadašnje mjesto boravka
istog,tim prije kada se ima u vidu odbrana okrivljenog u kojoj je naveo da je
tačno da je Katančiću dao da uživa heroin.
Isto tako sud je odustao od saslušanja svjedoka Tripunović Gorana i Mrdak
Igora ovlašćenih policijskih službenika UP Ispostave Cetinje ,tim prije što
saslušanje istih bi vodilo odugovlačenju postupka i nebi uticalo na donošenje
drugačije odluke ,posebno kada se i ima u vidu da okrivljeni nije negirao da
su isti kod njega zatekli navedenu opojnu drogu.
Krivično djelo omogućavanje uživanja opojnih droga iz čl.301 st.1 KZ čini onaj
ko navodi drugog na uživanje opojne droge ili mu daje opojnu drogu da je uživa
on ili drugo lice ili stavi na raspolaganje prostorije radi uživanja opojne
droge ili na drugi način omogućuje drugom da uživa opojnu drogu. Okrivljeni
je, obzirom na naprijed navedeno činjenično utvrđenje, davao na uživanje
opojnu drogu – heroin Katančić Zlatku i Vujović Aleksandri, zbog čega su se u
njegovim radnjama stekla sva obilježja predmetnog krivičnog djela.
Navedeno krivično djelo za koje je okrivljeni oglašeni krivim je krivično
djelo sa blanketnom dispozicijom, pa je kod ovog krivičnog djela pored
navođenja činjenica i okolnosti koje čine obilježje ovog krivičnog djela, a o
kojima se sud
izjasnio, bilo nužno navesti i materijalnopravni propis od kojeg zavisi
postojanje ovog djela. Naime, heroin je supstanca koja je proglašena za opojnu
drogu Rješenjem o utvrđivanju opojnih droga ("Sl.list SRJ" br. 44/2002).  
Imajući u vidu sve naprijed navedeno ovaj sud je utvrdio da su se u radnjama
okrivljenog stekla sva obilježja bića krivičnog djela stavljenog mu na teret.
     Cijeneći psihički odnos okrivljenog prema izvršenom krivičnom djelu, sud je našao da je isti postupao sa direktnim umišljajem, odnosno bio je svjesan svog djela i htjeo je njegovo izvršenje,dakle kod okrivljenog je postojala svijest o svim obilježjima krivičnog djela i htjenje njegovog izvršenja.

Sud je našao da se radi o konstrukciji produženog krivičnog djela, jer je u
konkretnom slučaju više istih krivičnih djela počinjeno u vremenskoj
povezanosti od strane okrivljenog , a koja po ocjeni suda predstavljaju
cjelinu zbog sledećih okolnosti, istovrsnost predmeta krivičnog djela, kao i
motiv u odnosu na svaku radnju.
Prilikom odmjeravanja vrste i visine krivične sankcije koju će Sud izreći
okrivljenom cijenjene su okolnosti iz čl. 42. KZ -a, pa je Sud od
olakšavajućih okolnosti na strani okrivljenog našao iskreno izraženo žaljenje
i kajanje zbog počinjenog djela u što se sud uvjerio neposredno na glavnom
pretresu, okolnosti nakon izvršenog djela, dok je od otežavajućih okolnosti
van bitnih obilježja krivičnog djela u pitanju sud na strani okrivljenog našao
raniju osuđivanost,kako to proizilazi iz izvoda iz kaznene evidencije za
istog.
Sud je na osnovu pažljivog procjenjivanja i vrednovanja ovako utvrdjenih
okolnosti, prevashodno imajući u vidu svrhu kažnjavanja, okrivljenom utvrdio
kaznu zatvora u trajanju od 8 mjeseci, odmjerivši kaznu u zakonom propisanim
granicama za predmetno krivično djelo i istovremeno našao da su ispunjeni
uslovi za izricanje uslovne osude propisani čl. 54. KZ-a, odredjujući da se
izrečena kazna neće izvršiti ukoliko okrivljeni u vremenskom periodu od čtiri
godine, od dana pravosnažnosti presude ne počini novo krivično djelo, te uz
uvjerenje suda da će se u konkretnom slučaju postići svrha njenog izricanja
predvidjena čl. 53. KZ-a.
Sud je prilikom izricanja uslovne osude posebno imao u vidu da se radi o osobi
koja je bila na liječenju od zavisnosti ,da je završen proces liječenja,da je
našao posao na građevini ,pa je mišljenja da bi kazna zatvora u efektivnom
trajanju negativno uticala na njegov budući život ,.a kod ovih novonastalih
okolnosti .
Shodno čl.75.st.1. Krivičnog zakonika , okrivljenom je izrečena mjera
bezbjednosti oduzimanje predmeta-opojne droge koja se ima uništiti primjenom
čl. 75.st.4 i 301.st.3.Krivičnog zakonika.
Troškova krivičnog postupka nije bilo, a okrivljeni je obavezan da na ime
paušala uplati iznos od 30,00 eura, u roku od 15 dana po pravosnažnosti
presude pod prijetnjom prinudnog izvršenja, koji je Sud odredio uzimajući u
obzir konkretan slučaj, trajanje postupka i imovne prilike okrivljenih, shodno
čl. 226. st.3. ZKP-a,u korist budžeta Crne Gore.
Na temelju izloženog,valjalo je odluciti kao u izreci shodno čl. 374. ZKP-a
OSNOVNI SUD U CETINJU
Dana.31.05. 2013. godine
Zapisničar, S U D I J A
Aleksandra Martinović Marija Ćupić
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici a preko ovog Suda.
DOSTAVNA NAREDBA:
- ODT Cetinje
- okr. Banićević Marko Budva-Dubovica (naselje Lazi)kod Banićević Kosare
-
S u d i j a,