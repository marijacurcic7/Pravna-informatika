CRNA GORA
OSNOVNI SUD U N.
K.br. 439/2012
Dana: 21.03.2013. godine
OSNOVNI SUD U N., kao prvostepeni krivični, sudija pojedinac Djuričković Igor,
uz sudjelovanje namješetnika Papović Budimirke kao zapisničara, rješavajući u
krivičnom predmetu okrivljenog K. K. iz N., zbog krivičnog djela samovlašće iz
člana 384 stav 1 KZ, postupajući po optužnom predlogu ODT N. Kt.br.103/10 od
23.04.2012.godine, na ročištu glavnog pretresa održanom dana 21.03.2013.
godine, prije početka glavnog pretresa, donio je
R J E Š E N J E
OBUSTAVLJA SE krivični postupak protiv okrivljenog K. K., od oca M. i majke I.
rodjene M., rodjenog ...godine u N., zbog krivičnog djela samovlašće iz člana
384 stav 1 Krivičnog zakonika, jer je zastupnik ODT-a u N. prije početka
glavnog pretresa izjavio da odustaje od krivičnog gonjenja protiv imenovanog
okrivljenog.
Troškova krivičnog postupka nije bilo a isti bi u slučaju da su postajali
padali na teret budžetskih sredstava ovoga suda.
O b r a z l o ž e n j e
Osnovni državni tužilac u N., svojim optužnim predlogom Kt.br. 103/10 od
23.04.2012.godine, okrivljenom K.K. stavio je na teret izvršenje krivičnog
djela samovlašće iz člana 384 stav 1 KZ.
Na ročištu glavnog pretresa održanom dana 21.03.2013. godine, prije početka
glavnog pretresa, zastupnik ODT-a Dj.R. izjavio je da odustaje od krivičnog
gonjenja protiv okrivljenog K. K., iz razloga što je imajući u vidu vrijeme
izvršenja predmetnog krivičnog djela (period od 26.01.do 29.01.2010.godine),
činjenicu da se prethodni postupak vodio protiv K. M., visinu zaprijećene
kazne za predmetno krivično djelo u maksimalnom trajanju od šest mjeseci
zatvora i činjenicu da je protiv okrivljenog optužni predlog podignut dana
23.04.2012.godine očigledno da je u smislu odredbe člana 124 stav 1 tačka 7 KZ
nastupila zastarjelost krivičnog gonjenja protiv okrivljenog zbog izvršenja
krivičnog djela čije mu je izvršenje stavljeno na teret podnijetim optužnim
predlogom, nakon čega je sud donio rješenje kojim je predmetni krivični
postupak prema okrivljenom K. K.obustavljen.
Troškova krivičnog postupka nije bilo, a isti bi u slučaju da su postojali u
smislu odredbe člana 230 ZKP-a padali na teret budžetskih sredstava ovoga
suda.
Na osnovu svega navedenog, primjenom odredbi člana 56 ZKP-a, a u smislu
odredbe člana 312 stav 3 ZKP-a odlučeno je kao u izreci rješenja.
OSNOVNI SUD U N., dana 21.03.2013. godine
Zapisničar  S U D I J A
Papović Budimirka sr. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ovog rješenja dozvoljena je žalba u roku od 3 dana od
dana prijema
Istog preko ovog suda Višem sudu Podgorica