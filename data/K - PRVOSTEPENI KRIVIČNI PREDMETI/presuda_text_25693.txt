CRNA GORA
OSNOVNI SUD U N
K.br. 442/2012
Dana 12.02.2013. godine
U IME CRNE GORE
OSNOVNI SUD U N, kao prvostepeni krivični, sudija pojedinac Đuričković Igor,
uz sudjelovanje Papović Budimirke, kao zapisničara, rješavajući u krivičnom
predmetu okrivljenog B.B. iz Nikšića, zbog krivičnog djela samovlašće iz člana
384 stav 1 KZ, postupajući po optužnom predlogu ODT Nikšić Kt.br. 514/2011 od
23.04.2012. godine, nakon javnog glavnog pretresa, održanog dana 12.02.2013.
godine, u prisustvu zastupnika ODT-a iz Nikšića I. I. i okrivljenog, donio je
i istog dana javno objavio
P R E S U D U
Prema okrivljenom:
B. Borivoju, od oca D. i majke D. rodjene St., rodjenom ...godine u Nikšiću,
sa prebivalištem u Nikšiću-naselje H., nezaposlen, oženjen, otac troje djece,
lošeg imovnog stanja,
- Na osnovu člana 372 stav 1 tačka 1 ZKP-a
ODBIJA SE OPTUŽBA
Da je:
Neutvrdjenog dana u periodu od 24.05.2011. godine do 17.06.2011.godine u
Nikšiću, u svom porodičnom stanu koji se nalazi u naselju H. samovlasno
pribavio pravo za koje smatra da mu pripada, na način što je nakon što su dana
24.05.2011. godine ovlašćeni radnici Elektrodistribucije Nikšić njegov stan
isključili sa niskonaponske mreže zbog neplaćenog duga za utrošenu električnu
energiju isti samovlasno priključio na niskonaponsku mrežu Elektrodistribucije
Nikšić.
- čime bi počinio krivično djelo samovlašće iz člana 384 stav 1 Krivičnog
zakonika
Troškova krivičnog postupka nije bilo, a isti bi u slučaju da su postojali
padali na teret budžetskih sredstava ovog suda.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br.514/11 od
23.04.2012. godine, stavio je na teret okrivljenom B. B. izvršenje krivičnog
djela samovlašće iz člana 384 stav 1 Krivičnog zakonika, koje krivično djelo
je činjenično opisano u izreci presude.
Zastupnik ODT-a I. I., koja je zastupala optužni akt na glavnom pretresu, u
svojoj završnoj riječi izjavila je da odustaje od krivičnog gonjenja protiv
okrivljenog B. B., iz razloga što smatra da se na osnovu dokaza provedenih na
glavnom pretresu ne može na nesumnjiv način utvrditi da je imenovani
okrivljeni počinio krivično djelo čije mu je izvršenje stavljeno na teret
podnijetim optužnim predlogom.
Imajući u vidu činjenicu da je zastupnik ODT-a na glavnom pretresu odustao od
krivičnog gonjenja protiv okrivljenog, sud je na osnovu člana 372 stav 1 tačka
1 ZKP-a donio presudu kojom se prema okrivljenom optužba odbija.
Troškova krivičnog postupka nije bilo, a isti bi u slučaju da su postojali u
smislu odredbe člana 230 ZKP-a padali na teret budžetskih sredstava ovoga
suda.
Na osnovu svega izloženog, u smislu citiranih zakonskih odredbi odlučeno je
kao u izreci presude.
OSNOVNI SUD U N, dana 12.02.2013. godine.
Zapisničar  S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema iste
Preko ovog suda Višem sudu Podgorica