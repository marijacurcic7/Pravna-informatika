CRNA GORA
OSNOVNI SUD U NIKŠIĆU
K.br. 454/2012
Dana 25.04.2013. godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje sudijskog pripravnika Raičević Ratka i namještenika
Papović Budimirke, kao zapisničara, rješavajući u krivičnom predmetu
okrivljenog P. R., zbog krivičnog djela samovlašće iz člana 384 stav 1 KZ,
postupajući po optužnom predlogu ODT-a Nikšić Kt.br.82/12 od
24.04.2012.godine, nakon javnog glavnog pretresa održanog dana
24.04.2013.godine, u prisustvu zamjenika ODT-a I.I. i branioca okrivljenog
P.R. postavljenog po službenoj dužnosti N. V., advokata iz Nikšića, a u
odsustvu okrivljenog, donio je i dana 25.04.2013.godine javno objavio
P R E S U D U
Okrivljeni:
P. R.., JMBG ..., od oca D. i majke Lj., rodjene I., rodjenom ... godine u
Nikšiću, sa prebivalištem u Nikšiću-ulica V.M. br., državljanin Crne Gore,
oženjen, otac troje djece, lošeg imovnog stanja,ranije neosudjivan
K r i v j e
Što je:
Neutvrdjenog dana u periodu od 29.11.2011. godine do 02.12.2011. godine u
Nikšiću u stanu vlasništvu M. M. u kojem je sa porodicom stanovao kao
podstanar, a koji stan se nalazi u ulici V.M., samovlasno pribavio pravo za
koje je smatrao da mu pripada, na način što je navedeni stan samovlasno
priljkučio na napajanje električnom energijom sa elektrodistributivne mreže
Elektrodistribucije Nikšić, nakon što su isti dana 29.11.2011. godine
ovlašćeni radnici Elektrodistribucije Nikšić isključili sa niskonaponske mreže
zbog neplaćenog duga na ime utrošene električne energije,
- čime je izvršio krivično samovlašće iz člana 384 stav 1 Krivičnog Zakonika
- pa sud okrivljenom zbog izvršenja navedenog krivičnog djela primjenom
citiranih zakonskih odredbi i odredbi iz člana 4 stav 2, člana 42 stav 1,
člana 52, 53 i 54 KZ, kao i odredbi iz člana 226, 229 stav 4 i člana 374 ZKP-a
izriče
USLOVNU OSUDU
Sa kojom okrivljenom utvrdjuje kaznu zatvora u trajanju od 45 dana (slovima:
četrdesetpet dana) i istovremeno odredjuje da se navedena kazna neće izvršiti
ukoliko okrivljeni u roku od jedne godine od dana pravosnažnosti presude ne
počini novo krivično djelo.
Obavezuje se okrivljeni da na ime troškova krivičnog postupka plati iznos od
142,50 eura u roku od 15 dana od dana pravosnažnosti presude, pod prijetnom
prinudnog izvršenja, na žiro račun ovog Suda br. 832-152-32 i da sudu dostavi
dokaz o izvršenoj uplati.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br.82/12 od
24.04.2012.godine, stavio je na teret okrivljenom P. R.. izvršenje krivičnog
djela samovlašće iz člana 384 stav 1 KZ. Zastupnik ODT-a I. I., koja je
zastupala optužni akt na glavnom pretresu, u svojoj završnoj riječi ostala je
pri navodima podnijetog optužnog akta i predložila sudu da okrivljenog za
počinjeno krivično djelo oglasi krivim i osudi po zakonu.
Okrivljeni P. R.. je promijenio adresu stanovanja, tako da je od početka
predmetnog postupka bio nedostupan državnim organima, pa je na osnovu predloga
ODT-a Nikšić u predmetnom postupku istom sudjeno u odsustvu shodno članu 324
ZKP-a, budući da su postojali opravdani razlozi jer je prijetila opasnost
nastupanja zastarjelosti krivičnog gonjenja.
U svojoj završnoj riječi branilac okrivljenog je istakao da, s obzirom na
činjenicu da je u predmetnom postupku okrivljenom sudjeno u odsustvu, isti
nije imao mogućnost da se izjasni na navode iz optužbe, pa je imajući u vidu
tu činjenicu branilac predložio da sud, prilikom donošenja odluke o vrsti i
visini krivične sankcije okrivljenom uzme u obzir sve olakšavajuće okolnosti
koje postoje na strani okrivljenog i da shodno tome istom izrekne najblažu
vrstu krivične sankcije, jer smatra da bi se i takvom krivičnom sankcijom u
konkretnom slučaju ostvariti svrha izricanja istih propisana zakonom.
Sud je na glavnom pretresu u dokaznom postupku pročitao zapisnik
Elektrodistribucije Nikšić o izvršenju naloga za obustavu snabdijevanja
električnom energijom br.0002029 od dana 29.11.2011.godine, pročitao zapisnik
Elektrodistribucije Nikšić o izvršenju naloga za obustavu snabdijevanja
električnom energijom br.0001993 od dana 02.12.2011.godine, na saglasan
predlog stranaka pročitao iskaz svjedoka N. D., neposredno saslušao svjedoka
M. M. i pročitao izvod iz kaznene evidencije za okrivljenog, dat od Uprave
policije CG – PJ Nikšić, odustao od neposrednog saslušanja u svojstvu svjedoka
radnika Elektrodistribucije Nikšić G. D., smatrajući da je provedenim dokazima
do izvjesnosti utvrdjeno činjenično stanje tako da bi saslušanje imenovanog
svjedoka vodilo bespotrebnom odugovlačenju predmetnog krivičnog postupka.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezu sa navodima optužbe  sud je na nesumnjiv način
utvrdio da je okrivljeni P. R.. počinio krivično djelo koje mu je stavljeno na
teret optužbom i istog oglasio krivim i krivično pravno odgovornim iz
sljedećih razloga:
Svjedok M. M. u svom iskazu na glavnom pretresu u bitnom je istakla da je
vlasnica stana koji se nalazi u ulici V.M. …, koji je tokom 2009.godine izdala
okrivljenom P. R.., koga od ranije nije poznavala i koji je sa suprugom i
troje maloljetne djece živio u tom stanu, da je okrivljeni u početku uredno
plaćao dugovane iznose po osnovu zakupa stana i račune za utrošenu električnu
energiju i ostale komunalije, ali da je nakon izvjesnog vremena to prestao da
čini, navodeći kao razlog činjenicu da mu je supruga ostala bez posla, ali da
ona okrivljenog P.a nije odmah iselila iz stana jer okrivljeni ima troje
maloljetne djece, tako da je neplaćanje obaveza od strane okrivljenog trajalo
sve do marta 2012. godine, kada je okrivljeni sa svojom porodicom iselio iz
stana, ali je ostao neplaćen iznos od 4.000,00 eura po osnovu računa za
utrošenu električnu energiju u tom stanu, kao i dugovi po osnovu zakupa stana
i ostalih komunalija. Takodje, je istakla da nije znala da je u njenom stanu
zbog neplaćenog duga za utrošenu električnu energiju isključivana električna
energija i da je okrivljeni izvšio samovoljno priključenje sve dok nije dobila
poziv iz policije da kao vlasnik stana da izjavu u vezi sa isključenjem i
priključenjem električne energije u predmetnom stanu.
Svjedok N. D. u svom iskazu u bitnom je istakao da su on i njegov kolega G.D.
kao radnici Elektrodistribucije Nikšić dana 29.11.2011.godine obavljali
poslove na isključenju neurednih platiša i da su tog dana u ulici V.M. brojilo
koje se vodi na ime potrošača M. M. isključili sa niskonaponske mreže
potrošača zbog neplaćenog duga za utrošenu električnu energiju na osnovu
naloga za isključenje sa nisko-naponske mreže. Takodje je istakao da su on i
njegov kolega G.dana 02.12.2011.godine otišli u kontrolu potrošača koje su
prethodno bili isključeni sa mreže i tom kontrolom ustanovili da je stan
potrošača M. M. samovoljno priključen na nisko-naponsku mrežu, tako što je
uspostavljen dovod energije na brojilu, nakon čega su brojilo ovog potrošača
ponovo isključili sa elektrodistributivne mreže, da su o izvršenom isključenju
i kontroli sačinili zapisnike koje su ostavili na ormariću gdje se nalaze
brojila.
Ovakvo kazivanje imenovanog svjedoka potvrdjeno je uvidom u zapisnik
Elektrodistribucije Nikšić o izvršenju naloga za obustavu snabdijevanja
električnom energijom br.0002029 od dana 29.11.2011.godine, u kojem je
konstatovano da su zbog neplaćenog duga za isporučenu energiju ovlašćeni
radnici Elektrodistribucije Nikšić dana 29.11.2011.godine u ulici V.M.
isključili sa niskonaponske mreže brojilo broj A241125364 potrošača M. M. kao
vlasnika stana, dok je u zapisniku Elektrodistribucije Nikšić o izvršenju
naloga za obustavu snabdijevanja električnom energijom broj 0001993 od dana
02.12.2011.godine navedeno da je prilikom kontrole izvršene toga dana od
strane radnika Elektroditribucije konstatovano da je brojilo imenovanog
potrošača električne energije samovoljno priključeno na elektrodistributivnu
mrežu.
Na osnovu navedenih dokaza sud je utvrdio da je dana 29.11.2011.godine u stanu
koji je vlasništvo M. M. koji se nalazi u ulici V.M. br..., koji stan je
imenovana dala u zakup okrivljenom P. R.. koji je u tom stanu sa svojom
porodicom koju čine supruga i troje maloljetno djece živio u periodu od
2009.godine do marta mjeseca 2012.godine, što je utvrdjeno kazivanjem svjedoka
M. M., od strane radnika Elektrodistribucije Nikšić isključena električna
energija zbog neplaćenog duga za utrošenu električnu energiju i da je
kontrolom radnika Elektrodistribucije Nikšić izvršenom dana 02.12.2011.godine
utvrdjeno da je predmetno brojilo električne energije samovoljno priključeno
na mrežu, na osnovu kojih činjenica je sud izveo zaključak da je upravo
okrivljeni P. R.. koji je sa svojom porodicom u kritičnom periodu živio u
predmetnom stanu kao podstanar, kao lice koje je nosilac svog porodičnog
domaćinstva i samim tim lice koje ima konkretan interes da to učini
neutvrdjenog dana u periodu od 29.11.2011.godine do 02.12.2011. godine, u
Nikšiću, u stanu koji je vlasništvo M. M., a koji stan se nalazi u ulici V.M.,
samovlasno pribavio pravo za koje smatra da mu pripada, na način što je, nakon
što su dana 29.11.2011.godine ovlašćeni radnici Elektrodistribucije Nikšić
navedeni stan isključili sa niskonaponske mreže zbog neplaćenog duga na ime
utrošene električne energije na brojilu broj A241125364, isti samovlasno
priključio na niskonaponsku mrežu Elektrodistribucije Nikšić, sa kojim
radnjama je počinio krivično djelo samovlašće iz člana 384 stav 1 Krivičnog
Zakonika na način, u vrijeme i na mjestu kako je to predstavljeno u izreci
presude.
Cijeneći subjektivni odnos okrivljenog prema izvršenom krivičnom djelu, sud je
utvrdio da je okrivljeni prilikom izvršenja predmetnog krivičnog djela
postupao sa direktnim umišljajem, jer iz utvrdjenog činjeničnog stanja
proizilazi da je okrivljeni preduzimajući radnju izvršenja predmetnog
krivičnog djela postupao sa očiglednom namjerom da na taj način pribavi pravo
na snabdijevanje električnom energijom za koje je smatrao da mu pripada,
odakle nedvosmisleno proizilazi da je okrivljeni prilikom izvršenja predmetnog
krivičnog djela bio svjestan istog i htio njegovo izvršenje.
Prilikom donošenja odluke o krivičnoj sankciji okrivljenom sud je u smislu
člana 42 stav 1 KZ kao olakšavajuće okolnosti na strani okrivljenog našao
njegovu porodičnost-činjenicu je otac troje maloljetne djece, njegove loše
materijalne prilike i raniju neosudjivanost okrivljenog utvrdjenu izvodom iz
kaznene evidencije za istog, dok otežavajućih okolnosti na strani okrivljenog
po ocjeni suda nije bilo. Cijeneći navedene olakšavajuće okolnosti sud je
našao da prema okrivljenom radi ostvarivanja ciljeva krivično-pravne zaštite
društvenih vrijednosti nije nužno primijeniti kaznu i istom na osnovu člana 53
i 54 KZ izrekao uslovnu osudu sa kojom je okrivljenom utvrdio kaznu zatvora u
trajanju od 45 dana i istovremeno odredio da se ova kazna neće izvršiti
ukoliko okrivljeni u roku od jedne godine od dana pravosnažnosti presude ne
počini novo krivično djelo, smatrajući da će se i sa prijetnjom izvršenja
utvrdjene kazne zatvora, uz provjeru ponašanja okrivljenog u roku od jedne
godine, na istog u dovoljnoj mjeri uticati da ubuduće ne vrši nova krivična
djela i da će se na taj način u ovom konkretnom slučaju ostvariti svrha
izricanja uslovnih osuda iz člana 52 stav 2 KZ, u okviru opšte svrhe izricanja
krivičnih sankcija iz člana 4 stav 2 KZ.
Odluku o troškovima krivičnog postupka sud je donio na osnovu člana 226 i 229
ZKP-a i istom obavezao okrivljenog da na ime troškova krivičnog postupka plati
iznos od 142,50 eura, od čega se iznos od 112,50 eura odnosi na ime nagrade
braniocu okrivljenom postavljenom po službenoj dužnosti za postupanje u
predmetnom postupku, dok s iznos od 30,00 eura odnosi na ime paušala kao
dijela troškova krivičnog postupka, koji iznos je odredjen imajući u vidu
trajanje postupka, složenost predmeta i imovne prilike okrivljenog.
Na osnovu svega izloženog, primjenom člana 374 ZKP-a odlučeno je kao u izreci
presude.
OSNOVNI SUD U NIKŠIĆU, dana 25.04.2013 .godine
Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava:Službenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema iste
Preko ovog suda Višem sudu Podgorica