CRNA GORA
OSNOVNI SUD U N.
K. br. 836/2012
Dana 01.02.2013.godine
U IME CRNE GORE
OSNOVNI SUD U N., kao prvostepeni krivični, sudija pojedinac Djuričković Igor,
uz sudjelovanje sudijskog pripravnika Vukotić Sladjane i namještenika Papović
Budimirke kao zapisničara, rješavajući u krivičnom predmetu okrivljene S. J.,
zbog krivičnog djela samovlašće iz člana 384 stav 1 KZ, postupajući po
optužnom predlogu ODT Nikšić Kt.br.612/12 od 14.09.2012.godine i optužnom
predlogu Kt.br.867/12 od 25.12.2012.godine, nakon javnog glavnog pretresa
održanog dana 29.01.2013.godine, u prisustvu zamjenika ODT-a K. V. i
okrivljene, donio je i dana 01.02.2013.godine javno objavio
P R E S U D U
Okrivljena:
S. J., od oca M. i majke Z. rodjene B., rodjen ….godine, u F. BiH, sa
prebivalištem u N.-ulica P. K. bb, neudata, nezaposlena, lošeg imovnog stanja,
K r i v a j e
Što je:
Neutvrdjenog dana u periodu od 12.06.2012.godine do 15.06.2012.godine, u N., u
svom stanu koji se nalazi u naselju H., samovlasno pribavila pravo za koje je
smatra da joj pripada, na način što je, nakon što su dana 12.06.2012.godine
ovlašćeni radnici Elektrodistribucije Nikčić isključili brojilo broj A17624 sa
nisko-naponske mreže zbog neplaćenog duga na ime utrošene električne energije,
isto samovlasno priključila na nisko-naponsku mrežu Elektrodistribucije
Nikšić.
Neutvrdjenog dana u periodu od 24.08.2012.godine do 31.08.2012.godine, u N., u
svom stanu koji se nalazi u naselju H., samovlasno pribavila pravo za koje je
smatra da joj pripada, na način što je, nakon što su dana 12.06.2012.godine
ovlašćeni radnici Elektrodistribucije Nikčić isključili brojilo broj A17624 sa
nisko-naponske mreže zbog neplaćenog duga na ime utrošene električne energije,
isto samovlasno priključila na nisko-naponsku mrežu Elektrodistribucije
Nikšić.
- čime je počinila produženo krivično djelo samovlašće iz člana 384 stav 1
Krivičnog zakonika u vezi člana 49 Krivičnog zakonika,
- pa sud okrivljenoj zbog izvršenja navedenog krivičnog djela primjenom
citiranih zakonskih odredbi, odredbi iz člana 4 stav 2, člana 42, 52, 53 i 54
KZ, kao i odredbi iz člana 226, 229 stav 4 i člana 374 ZKP-a izriče
USLOVNU OSUDU
Sa kojom okrivljenoj utvrdjuje kaznu zatvora u trajanju od 40 (slovima:
četrdeset) dana i istovremeno odredjuje da se navedena kazna neće izvršiti
ukoliko okrivljena u roku od jedne godine od dana pravosnažnosti presude ne
počini novo krivično djelo.
Okrivljena se oslobadja obaveze plaćanja paušala kao dijela troškova krivičnog
postupka.
O b r a z l o ž e nj e
Osnovni državni tužilac u N. svojim optužnim predlogom Kt.br.612/12 od
14.09.2012.godine i Kt. br.867/12 od 25.12.2012.godine, stavio je na teret
okrivljenoj S. J. izvršenje krivičnih djela samovlašće iz člana 384 stav 1 KZ,
koje radnje krivičnih djela su činjenično opisane u izreci presude. Zamjenik
ODT-a K. V., koja je zastupala navedene optužne akte na glavnom pretresu, u
svojoj završnoj riječi ostala je pri navodima podnijetih optužnih akata i u
konačnom predložila sudu da okrivljenu oglasi krivom i osudi po zakonu.
Okrivljena S. J. u svojoj odbrani datoj na glavnom pretresu, negirajući
izvršenje krivičnih djela koja su joj stavljena na teret optužbom, u bitnom je
istakla da stanuje u stanu koji se nalazi u naselju H. u zgradi H., koji stan
joj je dodijeljen kao raseljenom licu, te da s obzirom da je nezaposleno lice
nije bila u mogućnosti da uredno izmiruje račune za utrošenu električnu
energiju zbog čega ima odredjeni dug prema Elektrodistribuciji Nikšić, ali da
joj nije poznato da su radnici Elektrodistribucije Nikšić bilo kada, pa ni
dana 12.06.2012 godine i dana 24.08.2012. godine, zbog tog duga za utrošenu
električnu energiju isključivali električnu energiju u njenom stanu, niti je
ona bilo kada vršila samovoljno priključenje električne energije niti joj je
poznato kako se to može činiti, s obzirom da se uopšte ne razumije u elektro-
instalacije.
U svojoj završnoj riječi okrivljena je, ostajući pri svojoj odbrani,
predložila sudu da je oslobodi od optužbe.
Sud je na glavnom pretresu u dokaznom postupku pročitao zapisnike
Elektrodistribucije Nikšić o izvršenju naloga za obustavu snabdijevanja
električnom energijom i to: zapisnik broj 0012485 od 12.06.2012. godine,
zapisnik broj 0010198 od 15.06.2012. godine, zapisnik broj 0011577 od
24.08.2012. godine i zapisnik broj 0013582 od 31.08.2012.godine, dok je sud na
predlog zamjenika ODT-a odustao od saslušanja svjedoka M.M., J.D., Dj. D. i
B.P., smatrajući da je provedenim dokazima u cjelosti utvrdjeno činjenično
stanje, tako da bi saslušanje imenovanih svjedoka vodilo bespotrebnom
odugovlačenju predmetnog krivičnog postupka, dok je sud odustao od
pribavljanja od izvoda iz kaznene evidencije za okrivljenu iz razloga što je
okrivljena rodjena na teritoriji BiH, tako da bi po ocjeni suda pribavljanje
navedenog dokaza, koji nije neophodan za okončanje predmetnog krivčnog
postupka, putem pružanja medjunarodne pravne pomoći vodilo bespotrebnom
odugovlačenju predmetnog krivčnog postupka i proizvodilo bespotrebne dodatne
troškove istog.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezu sa navodima optužbe i odbranom okrivljene, sud
je na nesumnjiv način utvrdio da je okrivljena S. J. počinila produženo
krivično djelo koje je činjenično i pravno opisano u izreci presude i istu
oglasio krivom i krivično-pravno odgovornom iz sljedećih razloga:
U zapisniku o izvršenju naloga za obustavu snabdijevanja električnom energijom
broj 0012485 od 12.06.2012. godine, konstatovano je da su zbog neplaćenog duga
za isporučenu energiju ovlašćeni radnici Elektrodistribucije Nikšić navedenog
dana isključili sa mreže okrivljenu kao potrošača električne energije na
brojilu broj A17624 i isto plombirali plombom NK 003791, dok je u zapisniku o
izvršenju naloga za obustavu snabdijevanja električnom energijom broj 0010198
od 15.06.2012. godine konstatovano da je kontrolom izvršenom toga dana od
strane radnika Elektrodistribucije Nikšić utvrdjeno da je plomba postavljena
na brojilu prilikom isključenja skinuta i da je potrošač samovoljno priključen
na elektrodistributivnu mrežu.
U zapisniku o izvršenju naloga za obustavu snabdijevanja električnom energijom
broj 00111577 od 24.08.2012. godine, konstatovano je da su zbog neplaćenog
duga za isporučenu energiju ovlašćeni radnici Elektrodistribucije Nikšić
navedenog dana isključili sa mreže okrivljenu kao potrošača električne
energije na brojilu broj A17624, dok je u zapisniku o izvršenju naloga za
obustavu snabdijevanja električnom energijom broj 0013582 od 31.08.2012.godine
konstatovano da je kontrolom izvršenom toga dana od strane radnika
Elektrodistribucije utvrdjeno da je potrošač samovoljno priključen na
elektrodistributivnu mrežu.
Na osnovu navedenih dokaza, sud je na nesumnjiv način utvrdio da je dana
12.06.2012.godine u stanu okrivljene, koji se nalazi u naselju H., od strane
radnika Elektrodistribucije Nikšić isključena električna energija na brojilu
koje mjeri potrošnju električne energije u stanu okrivljene, broj A17624, i da
je kontrolom radnika Elektrodistribucije izvršenom dana 31.08.2012.godine
utvrdjeno da je brojilo električne energije okrivljene kao potrošača iste
samovoljno priključeno na mrežu, kao i da je dana 24.08.2012.godine u stanu
okrivljene, koji se nalazi u naselju H., od strane radnika Elektrodistribucije
Nikšić isključena električna energija na brojilu koje mjeri potrošnju
električne energije u stanu okrivljene, broj A17624 zbog neplaćenog duga za
utrošenu električnu energiju i da je kontrolom radnika Elektrodistribucije
izvršenom dana 31.08.2012.godine utvrdjeno da je brojilo električne energije
okrivljene kao potrošača iste samovoljno priključeno na niskonaponsku mrežu,
na osnovu kojih činjenica je sud izveo zaključak da je upravo okrivljena S.
J., kao vlasnik predmetnog stana, koja u tom stanu po sopstvenom kazivanju
živi sama i samim tim lice koje ima konkretan interes da to učini neutvrdjenog
dana u periodu od 12.06.2012.godine do 15.06.2012.godine, u N., u svom stanu
koji se nalazi u naselju H., samovlasno pribavila pravo za koje je smatra da
joj pripada, na način što je, nakon što su dana 12.06.2012.godine ovlašćeni
radnici Elektrodistribucije Nikšić isključili brojilo broj A17624 sa nisko-
naponske mreže zbog neplaćenog duga na ime utrošene električne energije, isto
samovlasno priključila na nisko-naponsku mrežu Elektrodistribucije Nikšić i
neutvrdjenog dana u periodu od 24.08.2012.godine do 31.08.2012.godine, u N., u
svom stanu koji se nalazi u naselju H., samovlasno pribavila pravo za koje je
smatra da joj pripada, na način što je, nakon što su dana 12.06.2012.godine
ovlašćeni radnici Elektrodistribucije Nikšić isključili brojilo broj A17624 sa
nisko-naponske mreže zbog neplaćenog duga na ime utrošene električne energije,
isto samovlasno priključila na nisko-naponsku mrežu Elektrodistribucije
Nikšić, sa kojim radnjama je okrivljena počinila produženo krivično djelo
samovlašće iz člana 384 stav 1 Krivičnog zakonika u vezi člana 49 Krivičnog
zakonika. Naime, iz utvrdjenog činjeničnog stanja proizilazi da je okrivljena
počinila radnje izvršenja dva krivična djela samovlašće iz člana 384 stav 1 KZ
u vremenskoj povezanosti koja predstavljaju cjelinu zbog istovrsnosti predmeta
djela, jedinstva mjesta izvršenja i jedinstvenog umišljaja okrivljene, jer je
prilikom ocjene subjektivnog odnosa okrivljene prema izvršenom krivičnom djelu
sud utvrdio da je okrivljena prilikom izvršenja predmetnog krivičnog djela
postupala sa direktnim umišljajem, jer iz utvrdjenog činjeničnog stanja
proizilazi da je okrivljena preduzimajući radnje bliže opisane u izreci
presude postupala sa očiglednom namjerom da na taj način samovlasno pribavi
pravo na snabdijevanje električnom energijom za koje je smatrla da joj
pripada, odakle nedvosmisleno proizilazi da je okrivljena prilikom izvršenja
radnji izvršenja predmetnog produženog krivičnog djela bila svjesna istih i
htjela njegovo izvršenje
U tom pravcu sud je odbacio kao životno nelogičnu i usmjerenu na izbjegavanje
krivično pravne odgovornosti odbranu okrivljene u dijelu u kome je okrivljena
navela da u njenom stanu od strane ovlašćenih radnika Elektrodistribucije
Nikšić nikada nije isključivana električna energija zbog neplaćenog duga za
istu, jer je ovakva odbrana okrivljene u potpunosti opovrgnuta navedenim
zapisnicima Elektroditribucije Nikšić o izvršenju naloga za obustavu
snabdijevanja električnom energijom, kao materijalnim dokazima kojima je sud u
cjelosti poklonio povjerenje i na istima zasnovao odluku o krivici okrivljene
u predmetnom krivičnom postupku..
Prilikom donošenja odluke o krivičnoj sankciji okrivljenoj sud je u smislu
člana 42 stav 1 KZ kao olakšavajuće okolnost na strani okrivljene našao
činjenicu da se radi o osobi ženskog pola životne dobi od gotovo 50 godina i
njeno loše imovno stanje, dok otežavajućih okolnosti na strani okrivljene po
ocjeni suda nije bilo. Cijeneći navedene olakšavajuće okolnosti sud je našao
da se radi o osobito olakšavajućim okolnostima i da prema okrivljenoj radi
ostvarivanja ciljeva krivično-pravne zaštite društvenih vrijednosti nije nužno
primijeniti kaznu i istoj na osnovu člana 53 i 54 KZ izrekao uslovnu osudu sa
kojom je okrivljenoj utvrdio kaznu zatvora u trajanju od 40 dana i istovremeno
odredio da se ova kazna neće izvršiti ukoliko okrivljena u roku od jedne
godine od dana pravosnažnosti presude ne počini novo krivično djelo,
smatrajući da će se i sa prijetnjom izvršenja utvrdjene kazne zatvora, uz
provjeru ponašanja okrivljene u roku od jedne godine na istu u dovoljnoj mjeri
uticati da ubuduće ne vrši nova krivična djela i da će se na taj način u ovom
konkretnom slučaju ostvariti svrha izricanja uslovnih osuda iz člana 52 stav 2
KZ, u okviru opšte svrhe izricanja krivičnih sankcija iz člana 4 stav 2 KZ.
Odluku o troškovima krivičnog postupka sud je donio primjenom odredbi člana
226 i 229 stav 4 ZKP-a i istom okrivljenu oslobodio obaveze plaćanja paušala
kao dijela troškova krivičnog postupka, smatrajući da bi plaćanjem tog dijela
troškova krivičnog postupka, s obzirom da je okrivljena lice lošeg imovnog
stanja bilo dodatno ugroženo njeno materijalno stanje.
Na osnovu svega izloženog, primjenom odredbi člana 374 ZKP-a odlučeno je kao u
izreci presude.
OSNOVNI SUD U N., dana 01.02.2013. godine.
Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: SLužbenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema iste
Preko ovog suda Višem sudu Podgorica