K.br. 220/12
U IME CRNE GORE
OSNOVNI SUD N., po sudiji Draganu Baboviću, uz učešće zapisničara Krištof
Stanke, u krivičnom predmetu protiv okrivljenog P. M. , iz N.a, zbog krivičnog
djela ugrožavanje sigurnosti iz čl.168 st.1 KZ , odlučujući po optužnom
predlogu ODT-a N. Kt.br.352/11 od 28.02.2012. godine, nakon održanog glavnog
javnog pretresa dana 25.01.2013 godine, u prisustvu zamjenika ODT N. K. D. i
okrivljenog, donio je i istog dana javno objavio,
P R E S U D U
Okrivljeni:
P. M., od oca M. i majke I.rodjene R.,rodjen .... godine u N., nastanjen u
N.,N.C., državljanin Crne Gore, pismen,neoženjen, lošeg imovnog stanja, ranije
osuđivan presudom osnovnog suda u Podgorici K.br. 97/13842 od 02.02.1999
godine, mjesec dana uslovno na jednu godinu
K r i v j e
Zato što je:
Dana 30.12.2010 godine , oko 2,25 časova u N. , prijetnjom da će napasti na
život i tijelo , ugrozio sigurnost oštećenog D. V., na način što je sa svog
mobilnog telefona … na mobilni broj oštećenog … porukom uputio sledeću
prijetnju : “Brat ti je mrtav, doveo je pet momaka na mene, nije došao sam
ispred moje zgrade , nego je doveo pojačanje , a ja sa djevojkom na tsan
bio.Grob ću vam kopati , ološi.Osveta”,
-čime je počinio krivično djelo ugrožavanje sigurnosti iz čl.168 st.1 Krivičnog zakonika,
Pa mu Sud primjenom citiranih zakonskih odredbi te čl. 4 st.2, 42, 52, 53 i 54
KZ , te čl. 229, i 374 ZKP-a, i z r i č e,
USLOVNU OSUDU
Kojom mu prethodno utvrdjuje kaznu zatvora u trajanju od dva (dva) mjeseca i
istovremeno odredjuje da se ova kazna neće izvršiti ukoliko okrivljeni u roku
od 1(jedne) godine od dana pravosnažnosti presude ne izvrši novo krivično
djelo.
Dužan je okrivljeni na ime troškova krivičnog postupka – paušala uplatiti ovom
Sudu iznos od 30,00 € u roku od 15 dana po pravosnažnosti presude.
O b r a z l o ž e nj e
Optužnim predlogom ODT-a N. Kt.br. 352/11 od 28.02.2012. godine, stavljeno je
na teret okrivljenom da je izvršio krivično djelo, činjenično i pravno bliže
opisano u izreci presude.Zamjenik ODT-a K. D., koji je zastupao optužbu u
završnoj riječi ostalo pri podnijetom optužnom predlogu i predložio da Sud
okrivljenog oglasi krivim i kazni po Zakonu.
Okrivljeni je u svojoj odbrani naveo, da je imao saobraćjni udes od kojeg je
na ime odštete dobio 12 000 eura, koji novac je dao D. V. , V. bratu da bi
osnovali farmu junadi u B.- Ž., na njihovom imanju, a to je dogovarao sa V. i
V.. Od kad im je dao novac , tri ipo godine je čekao da se farma osnuje,
međutim od toga nije bilo ništa i od svoje majke i sestre je čuo , da je V. D.
kockar i da je taj novac prokockao. Nakon toga češće je zvao V. D. da mu vrati
taj novac i prijavljivao ga je u policiju, pa se D. V. obavezao da će mu
vratiti novac koji je dao njegovom bratu, odnosno preuzeo je dug na sebe, o
čemu su sačinili sporazum , koji su ovjerili u sudu. Kasnije je svakodnevno
tražio da mu D.i vrate novac, pa mu je V. obećavao da će mu dati novac ,
prktično ga je »zafkavao«, a jedne prilike u Stanici policije mu je kazao,
»biće ti za groba sve ove pare, daću ti 5.000 eura i vuci se kući, a ako ne
prihvatiš ostatak će ti se dati za vijenac i za groba i za ukopa, tebi i
tvojoj majci«. Dalje je naveo da je u to vrijeme koristio broj telefona ... i
misli da V. nikad nije uputio prijetnje , koje mu se optužbom stavljaju na
teret, a moguće da mu je uputio neku ružnu riječ, jer ga je muka natjerala , a
iz razloga što im je sav novac što je imao dao.U završnoj riječi je istakao da
ostaje pri navodima svoje odbrane, a pitanje krivice ostavlja sudu na ocjenu.
Sud je u dokaznom postupku saslušao svjedoka oštećenog D. V., pročitan je
izvod iz KE za okrivljenog izdat od Uprave policije PJ Podgorica, od
29.03.2012 godine.
Cijeneći navode optužbe i odbrane, te provedene dokaze, kako pojedinačno, tako
i u njihovoj medjusobnoj povezanosti, Sud nalazi da je okrivljeni počinio
krivično djelo stavljeno mu na teret, na način, vrijeme i mjesto, kako je to
bliže predstavljeno izrekom ove presude, pa ga je oglasio krivim i krivično -
pravno odgovornim.
Svjedok oštećeni D. V. u svom iskazu je naveo da je dana 30. 12. 2010.g. u
01:35 časova, na svoj mobilni telefon broj ... dobio poziv sa broja ..., odmah
je znao da je to broj P. M. koji mu je i ranije dosađivao i prijetio i to bez
ikakvog razloga, pa on nije htio da mu te prilike odgovori na telefon, i pošto
je pretpostavio da će ga M. ponovo zvati isključio je mob. telefon. Istog
dana, negdje iza 02 časa, u blizini svoje kuće primijetio je P. M. na koga
nije obraćao pažnju, već je ušao u kuću i otišao na spavanje. Ujutro, oko 07
časova uključio je svoj mob. telefon i odmah dobio dvije poruke, od kojih je
jedna bila obavještenje da ga je u 02:23 časa pozivao broj ... koji je broj P.
M., a druga poruka je bila proslijeđena u 02:25 časova, takođe sa broja ....
Ta poruka je bila prijeteće sadržine i glasila je: » Brat ti je mrtav, doveo
je pet momaka na mene, nije došao sam ispred moje zgrade, nego je doveo
pojačanje, a ja sa đevojkom na stan bio. Grob ću da vam kopam, ološi, osveta«.
Od navedenih prijetnji osjetio je srah i ugroženost, za sebe i svoju porodicu
i vjerovao je u ostvarivost istih, pa je pošao put svojih kola , da bi pošao u
stanicu da prijavi, pa kada je došao do istih, vidio je da su na njima stakala
polomljena, pa mu je bilo jasno da je stakla polomio P. M., jer mu je u poruci
koju je naprijed citirao , pisalo »osveta«.Dalje je naveo da mu okrivljeni
nije dao ni jedan euro, već da su to bile transakcije izmedju okrivljenog P.,
njegovog brata V. i P. sestre B., koja je kockala sa njegovim bratom V., a
čije dugove je on vraćao u više navrata.U konačnom je istakao da se ne
pridružuje krivičnom gonjenju protiv okrivljenog i nije istakao
imovinskopravni zahtjev.
Činjenično stanje iz izreke presude utvrdjeno je provedenim dokazima.
Okrivljeni ne priznaje da je kritične prilike porukom uputio prijetnje
oštećenom »brat ti je mrtav, doveo je pet momaka na mene , nije došao sam
ispred moje zgrade, nego je doveo pojačanje , a ja sa djevojkom na stan bio,
grob ću vam kopati, ološi. Ovakve navode njegove odbrane sud je odbacio kao
neosnovane i sračunate na izbjegavanje krivično pravne odgovornosti, budući da
su opovrgnuti provedenim dokazima, iskazom svjedoka oštećenog čijem kazivanjem
je sud poklonio punu vjeru, ocjenjujući ga kao vjerodostojan i objektivan..
Nesumnjivo je da je okrivljeni na način kako je to opisano u izreci presude,
ugrozio sigurnost oštećenog prijetnjom da će napasti na njegov život. Da je
prijetnja bila ozbiljna i objektivno podobna da kod oštećenog izazove osjećaj
straha i neisgurnosti, proizilazi iz konkretnih okolnosti, kao i činjenice da
su od ranije u lošim medjuljudskim odnosima. Okrivljeni je kritičnom prilikom
postupao sa direktnim umišljajem, svjestan da prijeti oštećenom i da se
prijetnja odnosi na napad na njegov život, što je i htio, pa su se u njegovim
radnjama pored objektivnih stekli i subjektivni elementi bića krivičnog djela
stavljenog mu na teret.
Prilikom izbora vrste i visine krivične sankcije, Sud je cijenio sve okolnosti
iz čl. 42 KZ koje su od uticaja da kazna bude manja ili veća, pa je od
olakšavajućih okolnosti na strani okrivljenog uzeo u obzir loše imovno stanje,
te činjenicu da se oštećeni nije pridružio krivičnom gonjenju, dok mu ranijiu
osuđivanost , utvrđenu iz izvoda iz KE, nije cijenio kao otežavajuću okolnost,
s obzirom na protek vremena od prethodne osude, te da se ne radi o istorodnom
djelu . Imajući u vidu i stepen društvene opasnosti učinjenog krivičnog djela
i krivične odgovornosti okrivljenog kao izvršioca, Sud je mišljenja da radi
krivično pravne zaštite, prema okrivljenom nije nužno primijeniti kaznu već da
će se samim upozorenjem, uz prijetnju kaznom kao u izreci presude, i rokom
provjeravanj od jedne godine, na okrivljenog u dovoljnoj mjeri uticati da
ubuduće ne vrši krivična djela čime će u potpunosti biti ostvarena svrha
izricanja uslovne osude iz čl. 52 KZ, a u okviru opšte svrhe izricanja
krivičnih sankcija iz čl. 4 st. 2 KZ.
Odluka o troškovima krivičnog postupka – paušala zasnovana je na odredbi čl.
229 ZKP-a. Troškova krivičnog postupka nije bilo, dok je paušal u iznosu od 30
Eura odmjeren srazmjerno dužini trajanja postupka, složenosti predmeta i
imovnim prilikama okrivljenog.
Na osnovu navedenog, a u smislu čl.374, odlučeno je kao u izreci presude.
OSNOVNI SUD U N.m dana, 25.01.2012. godine
ZAPISNIČAR, S U D I J A,
Stanka Krištof, s.r. D. Babović, s.r.
Za tačnost otpravki tvrdi i ovjerava službenik suda.
PRAVNA POUKA: Protiv ove presude dozvoljena je žalba u roku od 8 dana od dana
prijema iste, preko ovog suda, Višem sudu Podgorici.