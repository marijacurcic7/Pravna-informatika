Posl.br.K. 100/12
U I M E CRNE GORE
OSNOVNI SUD U CETINJU, kao prvostepeni krivični, po sudiji Ćupić Mariji,kao
sudiji pojedincu, uz sudjelovanje sudskog službenika Lipovina Olge kao
zapisničara, u krivičnom predmetu okr. K R i K P oba iz C,kao saizvršilaca
zbog krivičnog djela nasilničko ponašanje iz čl. 399. u vezi čl.23.st.2.
Krivičnog zakonika, a po optužnom predlogu Osnovnog državnog tužilaštva u
Cetinju, Kt.br. 41/12 od 25.04.2012.godine, nakon održanog glavnog i javnog
pretresa dana 25.06.2012.godine, u prisustvu zamjenika ODT-a P K, okr. K R i K
P, ošt.P B donio je ,a dana 28.06.2012.godine i javno objavio
P R E S U D U
1. Okrivljeni K R ,jmbg ………. ,zv.R ,od oca B i majke S,rodjene L, rodjen
………...godine u C, gdje i prebiva, naselje O p b.b.,državljanin Crne Gore
,zaposlen,oženjen,pismen,sa završenom Osnovnom školom ,srednjeg imovnog
stanja,neosudjivan,
2. Okrivljeni,K P, jmbg,……..,zv.P ,od oca S i majke J, rodjene V. rodjen
……...godine u C,gdje i prebiva ,naselje O P b.b.državljanin Crne Gore ,po
zanimanju profesionalni vozač, oženjen,otac dvoje maloljetne djece ,pismen,sa
završenom Srednjom mašinskom školom ,srednjeg imovnog stanja ,osudjivan
presudom Osnovnog suda u Cetinju,posl.br.K 78/04 od 24.11.2004.godine zbog
krivičnog djela razbojništvo iz čl.146 st.1.KZ RCG na kaznu zatvora u trajanju
od 9 mjeseci, presudom Osnovnog suda u Podgorici ,posl.br.K 03/10489 od
10.03.2009.godine ,zbog produženog krivičnog djela teška kradja iz
čl.240.st.1.t.1.u vezi čl.49.KZCG u sticaju sa dva krivična djela
falsifikovanje isprave iz čl.207.st.3.u vezi st.1.KZ,na kaznu zatvora u
trajanju od jedne godine i presudom Osnovnog suda u Podgorici posl.br.K.
636/10 od 29.09.2010.godine zbog krivicnog djela iz čl.207.st.3.KZ CG i
krivičnog djela teška kradja iz čl.240 ,u vezi čl.49.KZ-a,na kaznu zatvora u
trajanju od jedne godine i četiri mjeseca
Na osnovu čl. 373. tačka. 2. ZKP-a se
OSLOBADJAJU OD OPTUŽBE
Da su:
Dana 20.marta 2012.godine ,oko 16,30 časova na lokalnom putu Gradjani –Cetinje
,opština Cetinje vršenjem nasilja prema ošt.P B iz C,ugrozili spokojstvo
gradjana i remetili javni red i mir ,na način što se okrivljeni K P umiješao
za vrijeme prepirke izmedju njegovog strica-okrivljenog K R i ošt.P B kojom
prilikom je sa ledja napao ošt. P B ,zadajući mu više udaraca u predjelu
tjemenog i potiljačnog dijela glave ,od kojih udaraca je oštećeni pao na
tlo,da bi mu potom prišao i okr.K R i obojica okrivljenih su mu tom prilikom
zadali više udaraca u predjelu glave i tijela ,te kada je okr.K P pozvao svog
strica riječima “R ,ubij ga drži me za mošnje”, okrivljeni K R je ponovo
fizički napao ošt.P B ,zadajući mu više udaraca u predjelu tjemenog dijela
glave ,kojom prilikom su ošt.P B nanijeli laku tjelesnu povredu u vidu
kontuzije-nagnječenja tijela, glavobolje nakon kontuzije i istegnuće vrata
čime bi kao saizvršioci izvršili krivično djelo nasilničko ponašanje iz
čl.399.u vezi čl.23.st.2.Krivičnog zakonika
Troškovi krivičnog postupka u iznosu od 66,00 eura padaju na teret budžetskih
sredstava suda.
Oštećeni P B. se radi ostvarenja svog imovinskopravnog zahtjeva upućuje na
redovnu parnicu.
O b r a z l o ž e nj e
Osnovno državno tužilaštvo u Cetinju podnijetim optužnim predlogom Kt.br.41/12
od 25.04.2012.godine stavilo je na teret okr.K R i K P, oba iz C, kao
saizvršiocima izvršenje krivičnog djela nasilničko ponašanje iz čl.399.,u vezi
čl.23.st.2.Krivičnog zakonika.U završnoj rijeci na glavnom pretresu zastupnica
optužbe je ostala pri podnijetom optužnom predlogu i predložila sudu da
okrivljene oglasi krivim i osudi po zakonu.
Okrivljeni K R u svojoj odbrani je negirao izvrženje krivičnog djela koje mu
je stavljeno na teret optužnim aktom.Pojasnio je da je zaposlen u selu
Gradjane na izvodjenju nekih radova ,čiji je izvodjač firma R iz C ,sa kojih
razloga je svakodnevno boravio u Gradjanima u vremenskom periodu od 08,00 do
16,00 časova .Konkretno,dana 20.03.2012.godine se vraćao sa posla svojim
vozilom marke “Fiat” i negdje oko 16,30 časova na lokalnom putu Gradjani
–Cetinje je sreo P. B. sa kojim od ranije nije u dobrim odnosima ,a zbog štete
koju pravi stoka istog na njegovom imanju.Čim je ugledao P zaustavio je svoje
vozilo i izašao iz istog kako bi pokušao da razgovara sa P ,da mu više ne
prijeti na telefon i da vodi računa da mu stoka ne pravi štetu,ali mu se ovaj
više puta obratio riječima ‘’lažeš”decidno tvrdeći da mu ne pravi štetu na
imanju,tj.da mu stoka uopšte nije boravila na njegovom posjedu,kada je došlo
do žučne rasprave izmedju njih dvojice ,da bi u jednom trenutku P ustao sa
stolice na kojoj je sjedio i uputio se u njegovom pravcu ,pa je shvatio da
isti ima namjeru da ga fizički napadne ,zbog čega ga je obijema rukama
odgurnuo od sebe .U tom trenutku je naišao njegov sinovac K P koji je čuo
galamu i raspravu ,kada se umiješao izmedju njih dvojice ,tj.stao je izmedju
njih i odgurnuo P B ,nakon čega je isti napustio lice mjesta .Nije mu poznato
na koji je način oštećeni P B zadobio tjelesne povrede ,a koje su mu
konstatovane nakon konkretnog dogadjaja ,na dan 20.03.2012.godine, tj.po
njegovom mišljenju ovaj je mogao pasti,ali da sigurno zna da mu ih on i njegov
sinovac nijesu nanijeli.
Nakon dogadjaja je odmah pošao u Ispostavu Cetinje sa molbom da mu isti
pomognu u zaštiti imovine u selu Gradjani,te da opomenu P da mu više ne
prijeti i da se sa kozama udalji sa njegovog imanja.
Okrivljeni K P u svojoj odbrani je negirao izvršenje krivičnog djela koje mu
je stavljeno na teret optužnim aktom.Pojasnio je da je dana 20.03.2012.godine
iz Cetinja došao u selo Gradjane oko 16,00 časova kada je svoje p.m.v.marke
“Fiat” predao stricu K R kako bi sa istim otišao u Cetinje ,dok se on jednim
putićem uputio ka stražarskom mjestu ,a dok se kretao čuo je neku galamu ,tako
da je pretpostavio da njegov stric K R ima verbalni sukob sa P B ,kojeg je
vidio prilikom svog dolaska u Gradjane kako sjedi pored puta.Trčećim korakom
se uputio u pravcu mjesta odakle je dolazila galama ,pa je za nekoliko minuta
stigao na lokalni put gdje je vidio da se njegov stric i P svadjaju ,da se
njegov stric udaljavao korak unazad ,dok je P išao ka njemu ,ali ga tom
prilikom nije udario.Naime,po onome što je vidio ova dvojica su se medjusobno
gurali ,zbog čega se umješao izmedju istih i jednom rukom odgurnuo strica ,a
drugom P ,nakon čega je P trčećim korakom napustio lice mjesta. Decidan je da
niti on,niti njegov stric nijesu kritične prilike udarali P B rukama i nogama
u predjelu glave i tijela.
Sud je u dokaznom postupku saslušao oštećenog P B, stalnog sudskog vještaka
medicinske struke,R dr.S ,pročitao nalaz i mišljenje sudskog vještaka
medicinske struke dr.R S,dat na zapisniku pred Osnovnim državnim tužilaštvom u
Cetinju Kt.br.41/12 od 19.04.2012.godine ,sa medicinskom dokumentacijom u
spisima predmeta o vrsti,težini i mehanizmu nastanka tjelesnih povreda za
oštećenog P B ,te pročitao izvještaje UP Ispostave Cetinje br.02-Ku 25/2012
,oba od 27.03.2012.godine iz kaznene evidencije za okrivljene.
Oštećeni P B u svom iskazu je naveo da je dana 20.03.2012.godine ,oko 16,00
časova sjedio na stolici na lokalnom putu Gradjani Cetinje ,okrenut u pravcu R
,kada je primjetio K P koji je došao iz pravca Cetinja ,vozilom marke ‘’Fiat
“,da bi poslije dvadesetak minuta se to isto vozilo dolazeći iz pravca
Gradjana zaustavilo na proširenju gdje je sjedio. K R koji je izašao iz vozila
se uputio u njegovom pravcu ,govoreći mu povišenim tonom da mu više ne
prijeti,te da skloni stoku sa njegovog imanja kako mu se više nebi pravila
šteta.Tom prilikom su on i K R imali raspravu i to malo žučniju ,ali nije
dolazilo do fizičkog kontakta tj.cijelo vrijeme je sjedio na stolici sa koje
nije ni ustajao .U jednom trenutku je osjetio više udaraca u predjelu tjemenog
i potiljačnog djela glave koje mu je nanio sa ledja K P ,od siline kojih je
pao sa stolice na tlo,da bi mu K P zadao više udaraca rukama u predjelu glave
i tijela ,nakon čega mu je prišao i K R koji mu je takodje zadao više udaraca
u predjelu glave i tijela,tako da je tom prilkom po njegovoj procjeni zadobio
oko 30 udaraca ,a koje udaranje je trajalo sigurno 10-12 minuta i to pretežno
u predjelu glave ,pa je bio prinudjen da se odbrani I to tako što je lijevom
rukom uhvatio K P prvo za lijevu nogu,a potom za genitalije ,pa je K P počeo
da doziva u pomoć svog strica R govoreći mu “R,ubi ga,drži me za mošnje “zbog
čega mu je K R ponovo prišao i fizički ga napao zadajući mu sigurno 10 udaraca
u predjelu tjemenog dijela glave,od kojih udaraca je bio u polusvjesnom
stanju, ali je zahvaljujući fizičkoj spremnosti uspio da se otrgne od
Kneževića i trčećim se korakom uputio u pravcu kuće.Pojasnio je da se dogadjaj
odigrao na lokalnom putu ,u jednoj krivini pri samom ulazu u selo ,ali da nije
bilo lica koja su prolazila u vrijeme kada se desio konkretni dogadjaj ,a ni
kuća nema u blizini.Pridružio se krivičnom gonjenju protiv okrivljenog i
postavio je imovinskopravni zahtjev.
Iz nalaza i mišljenja sudskog vještaka medicinske struke dr.R S,dat na
zapisniku pred Osnovnim državnim tužilaštvom u Cetinju Kt.br.41/12 od
19.04.2012.godine ,sa medicinskom dokumentacijom u spisima predmeta o
vrsti,težini i mehanizmu nastanka tjelesnih povreda za oštećenog P B
proizilazi da je vještaku stavljen na uvid izvještaj ljekara Jedinice za HMP
na Cetinju ,br.66 sa izjašnjenjem ljekara specijaliste JZU “Dom zdravlja
“Cetinje –Hiruškog odjeljenja br.374 od 20.03.2012.godine gdje se navodi da je
pregledan P B kojem je postavljena dijagnoza; kontuzija –nagnječenje
tijela,glavobolja nakon kontuzije,istegnuće vrata,do koje povrede je došlo
prilikom svadje-tuče ,a koje povrede su nastale udarcima tupe zamahnute sile
(udarac stisnutom pesnicom,nogom……..).Takodje ,po mišljenju vještaka nije se
mogao isključiti nastanak povreda prilikom pada na tvrdu podlogu i kotrljanja
po njoj .Mišljenja je da je oštećeni konkretnom prilikom zadobio laku tjelesnu
povredu.
Na glavnom pretresu ,neposredno se izjašnjavajući na pitanja stranaka vezana
za mehanizam nastanka povreda je naveo da se ne može isključiti mogućnost da
su povrede kod oštećenog mogle nastati prilikom pada istog na tvrdu podlogu i
kotrljanja po njoj ,jer povrede koje su nastale udarcima tupe zamahnute sile i
povrede koje nastanu padom na tvrdu podlogu i kotrljanjem po njoj mogu
izgledati vrlo slično .Vještak je isto tako mišljenja da bi u slučaju da je
bilo kotrljanja po putu najvjerovatnije na kamenu došlo do prekida
kontinuiteta kože ,dok bi na asfaltu i makadamu postojale brojne oguljotine.
Iz izvještaja UP Ispostave Cetinje br.02-Ku 25/2012 ,oba od 27.03.2012.godine
iz kaznene evidencije za okrivljene se vidi da okrivljeni K R nije
osudjivan,dok je okr.K P osudjivan presudom Osnovnog suda u Cetinju,posl.br.K
78/04 od 24.11.2004.godine zbog krivičnog djela razbojništvo iz čl.146 st.1.KZ
RCG na kaznu zatvora u trajanju od 9 mjeseci ,presudom Osnovnog suda u
Podgorici ,posl.br.K 03/10489 od 10.03.2009.godine ,zbog produženog krivičnog
djela teška kradja iz čl.240.st.1.t.1.u vezi čl.49.KZCG u sticaju sa dva
krivična djela falsifikovanje isprave iz čl.207.st.3.u vezi st.1.KZ,na kaznu
zatvora u trajanju od jedne godine i presudom Osnovnog suda u Podgorici
posl.br.K 636/10 od 29.09.2010.godine ,zbog krivičnog djela iz čl.207.st.3.KZ
CG i krivičnog djela teška kradja iz čl.240 ,u vezi čl.49.KZ-a,na kaznu
zatvora u trajanju od jedne godine i četiri mjeseca.
Cijeneći rezultate cjelokupnog postupka, ovaj sud nalazi da u postupku nije
dokazano da su okrivljeni kao saizvršioci izvršili krivično djelo nasilničko
ponašanje iz čl.399 .u vezi čl.23.st.2.Krivičnog zakonika.
Naime ,optužnim predlogom ODT-a u Cetinju Kt.br.41/12 od 25.04.2012.godine je
predstavljeno da su okrivljeni kao saizvršioci izvršili predmetno krivično
djelo na način što su  dana 20.marta 2012.godine ,oko 16,30 časova na lokalnom
putu Gradjani –Cetinje ,opština Cetinje vršenjem nasilja prema ošt.P B iz
Cetinja,ugrozili spokojstvo gradjana i remetili javni red i mir ,na način što
se okrivljeni K P umiješao za vrijeme prepirke izmedju njegovog strica-
okrivljenog K. R. i ošt. P. B. kojom prilikom je sa ledja napao ošt. P. B.
,zadajući mu više udaraca u predjelu tjemenog i potiljačnog dijela glave ,od
kojih udaraca je oštećeni pao na tlo,da bi mu potom prišao i okr. K. R. i
obojica okrivljenih su mu tom prilikom zadali više udaraca u predjelu glave i
tijela ,te kada je okr. K.P pozvao svog strica riječima “R. ,ubij ga ,drži me
za mošnje”,okrivljeni K. R. je ponovo fizički napao ošt. P. B. ,zadajući mu
više udaraca u predjelu tjemenog dijela glave ,kojom prilikom su ošt. P. B.
nanijeli laku tjelesnu povredu u vidu kontuzije-nagnječenja tijela, glavobolje
nakon kontuzije i istegnuće vrata.
Medjutim,po nalaženju suda nema dokaza da ukupna krivičnopravna djelatnost
koja je okrivljenima stavljena na teret optužbom i označena u izreci presude
može predstavljati krivično djelo nasilničko ponašanje iz čl.399.KZ-a.
Nasilničko ponašanje predstavlja grubo i bezobzirno, u osnovi nehumano
ponašanje prema drugom licu ,koje se najčešće naziva siledžijstvom i
predstavlja nemotivisano ponašanje i djelatnost ucinioca upravljenu ka grubom
vrijedjanju i zlostavljanju drugoga,vršenju nasilja,izazivanjem tuče ,ili
drskim i bezobzirnim ponašanjem ,čime se ugrožava spokojstvo gradjana ili
remeti javni red i mir .
Sud nalazi da u konkretnom slučaju osim činjenice da je kod oštećenog
konstatovana laka tjelesna povreda opisana u izreci presude ,a imajući u vidu
mjesto dešavanja,te cjelokupni , kako kritični dogadjaj ,tako i raniji
medjusobni odnos izmedju okrivljenih i oštećenog niukom slučaju ne pružaju
dokaze da su okrivljeni kao saizvršioci počinili predmetno krivično djelo.
Ovo tim prije što krivično djelo nasilničko ponašanje kao krivično djelo
protiv javnog reda i mira ,u suštini predstavlja objesno i bezrazložno
iživljavanje, sa osjećajem nesigurnosti i straha ,te ugrožavanje spokojstva
gradjana kao posledicu .
Dakle, imajući u vidu cjelokupni dogadjaj sud je našao da nema dokaza da je
ponašanjem okrivljenih došlo do ugrožavanja spokojstva gradjana ,niti do
remećenja javnog reda i mira ,kao uslova za postojanje krivičnog djela koje je
okrivljenim stavljeno na teret.Ovo što po kazivanju samog ošt. P B.u vrijeme
odigravanja dogadjaja nije bilo nikog sem njega i okrivljenih ,da se isti
dogodio u krivini na lokalnom putu,a da u blizini nema kuća .To upućuje na
jedini mogući zaključak da dogadjaju niko nije prisustvovao ,pa samim tim nema
dokaza da je došlo do ugrožavanja spokojstva gradjana ,i remećenja javnog reda
i mira .
Pored navedenog za ukazati je da je kod krivičnog djela nasilničko ponašanje
objekat zastite javni red i mir ,pa i umišljaj učinioca mora biti usmjeren na
remećenje javnog reda i mira ,te na ugrožavanje spokojstva gradjana ,čega u
konkretnom slučaju kod okrivljenih takodje nema dokaza da je bilo.
Istovremeno sud nije mogao zaključiti ni da su okrivljeni imali motiv da se
nasilnički ponašaju prema oštećenom ,već kako proizilazi iz iskaza sudionika
dogadjaja njihove radnje su bile iz revolta zbog ugrožavanja njihove imovine.
Nema sumnje da je oštećeni u konkretnom dogadjaju zadobio lake tjelesne
povrede u vidukontuzije-nagnječenja tijela ,glavobolje nakon kontuzije i
istegnuća vrata koje povrede je sud utvrdio iz nalaza i mišljenja vještaka
medicinske struke čiji je nalaz kao objektivan i stručan u cjelosti
prihvatio,a koje činjenice su utvrdjene i iz iskaza oštećenog ,ali te
činjenice ,same po sebi u kontekstu već izloženog ne pružaju dovoljno osnova
da su se u radnjama okrivljenih kao saizvršilaca proizveli elementi bića
krivičnog djela nasilničko ponašanje ,kako je to već obrazloženo.
Zbog svega navedenog sud je odlučio u korist okrivljenih jer provedeni dokazi
nijesu sa sigurnošću ukazivali da su okrivljeni kao saizvršioci počinili
krivično djelo nasilničko ponašanje iz čl.399 u vezi čl.23.st.2.KZ-a , te
posebno imajući u vidu odredbu iz čl.3.st.3.Zakonika o krivičnom postupku da
sumnja o postojanju činjenica koja čine obilježje krivičnog djela sud rješava
na način koji je povoljniji za okrivljenog (in dubio pro reo),te ih je
oslobodio optužbe osnovom čl.373.t.2.KZ-a.
Shodno odredbama čl. 230. Zakonika o krivičnom postupku troškovi krivičnog
postupka u iznosu od 66,00 eura,koji se odnose na troškove vještačenja po
vještaku medicinske struke padaju na teret budžetskih sredstava suda.
Shodno odredbama čl.239. Zakonika o krivičnom postupka oštećeni je radi
ostvarenja svog imovinskopravnog zahtjeva upućen na redovnu parnicu.
Na temelju izloženog shodno citiranim zakonskim odredbama valjalo je odlučiti
kao u izreci.
OSNOVNI SUD U CETINJU
Dana 28.06.2012.godine
Zapisničar, S u d i j a,
Olga Lipovina Marija Ćupić s.r.
PRAVNA POUKA:
Protiv ove presude može se
izjaviti žalba u roku od 8 dana
od dana prijema Višem sudu
u Podgorici,a preko ovog suda.