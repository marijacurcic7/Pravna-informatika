U I M E C R N E G O R E
K. br. 36/12
OSNOVNI SUD U N. kao prvostepeni krivični, sudija Perović Ivan uz sudjelovanje
Ćuzović Plane kao zapisničara, u krivičnom predmetu protiv okrivljenog T. Z.
zbog krivičnog djela iz čl.339 st.3 u vezi st.1 KZ , postupajući po optužnom
predlogu ODT-a N. Kt.br.591/11 od 17.01.2012. godine, nakon dovršenog javnog
glavnog pretresa dana 26.03.2013. godine u prisustvu zastupnika ODT-a I. I. i
okrivljenog T. Z.,donio je i istog dana javno objavio
P R E S U D U
Okrivljeni:
T. Z., od oca D., majke D. rođene J., rođen …g.u B. sa prebivalištem u N.
ulica N. R., državljanin Crne Gore, penzioner, lošeg imovnog stanja, oženjen
,otac četvoro djece, ranije osuđivan presudom Višeg suda u Podgorici
Kž.br.1212/08 zbog kriv.djela iz člana 403 st.1 KZ kojom je osuđen na kaznu
zatvora od 30 dana i presudom osnovnog suda N. K.br.320/08 zbog kriv.djela iz
člana 403 st.1 KZ kojom je osuđen na kaznu zatvora od 30 dana
Kriv je,
Što je:
Dana 11.07.2011. godine u N. u ulici B., ne pridržavajući se saobraćajnih
propisa upravljao putničkim motornim vozilom marke „Golf“ reg.br. NK BA ... i
time tako ugrozio saobraćaj da je doveo u opasnost živote i tijela oštećenih
P. N.i J. G., na način što krećući se navedenom ulicom desnom saobraćajnom
trakom desne kolovozne trake započeo radnju skretanja ulijevo iako je
vertikalno i horizontalno postavljenim saobraćajnim znakom određen pravac
kretanja za tu saobraćajnu traku pravo, pa je vozeći ovako protivno odredbi
čl.10 st. ZOBS-a na putevima , vozilom kojmje upravljao skrenuo sa prostora
desne saobraćajne trake na prostor lijeve saobraćajne trake u trenutku kada se
lijevom saobraćajnim trakom skrećuči ulijevo kretalo putničko motorno vozilo
marke „Audi“ reg.br. NK BJ ... kojim je upravljao D. D. gdje je došlo do
nalijetanja prednjeg kraja vozila marke „Audi“ na bočnu prednju lijevu stranu
vozila marke „Golf“ kojom prilikom su saputnici u vozilu okrivljenog P. N. i
J. G. zadobili lake tjelesne povrede i to oštećeni P. N. povrede u vidu
nagnječenja u predjelu desne potkoljenice, a oštećena J. G. povrede u vidu
nagnječenja poglavine, istegnuća u predjelu zadnje strane vrata i nagnječenja
u predjelu grudnog koša.
- čime je učinio krivično djelo ugrožavanje javnog saobraćaja iz čl.339 st.3
u vezi st.1 Krivičnog zakonika,
- pa sud okrivljenog za navedeno krivično djelo primjenom čl.4 st.2, čl.32,
čl.39 i čl.42 Krivičnog zakonika i čl.226. 229. i 374. Zakonika o krivičnom
postupku,
O S U Đ U J E
Na novčanu kaznu u iznosu od 600,00 (šeststotina) eura, koju je dužan platiti
u roku od 1 (jedne) godine po pravnosnažnosti presude, i to na način što će
svakomjesečno u navedenom periodu uplaćivati iznos od po 50,00/pedeset/ eura,
na žiro-račun ovoga suda br.832-152-32 a u slučaju ne plaćanja novčane kazne u
navedenom roku, sud će istu zamjeniti kaznom zatvora tako što će se za svakih
započetih 25,00 eura novčane kazne odrediti jedan dan zatvora.
Troškovi krivičnog postupka padaju na teret budžetskih sredstava suda.
O b r a z l o ž e nj e
ODT iz N.a optužnim predlogom Kt.br.591/11 stavio je na teret okrivljenom T.
Z.u izvršenje krivičnog djela ugrožavanje javnog saobraćaja iz čl.339 st.3 u
vezi st.1 KZ, pa je zastupnik ODT-a I. I. koja je zastupala optužni akt na
glavnom pretresu isti izmijenila činjenično, ostajući u konačnom pri
izmijenjenom optužnom predlogu i predlažući sudu da okrivljenog oglasi krivim
i osudi po zakonu.
Okrivljeni T. Z. negirao je izvršenje krivičnog djela, navodeći u svojoj
odbrani da je dana 11.07.2011. godine oko 12:40 časova upravljao svojim
vozilom marke „Golf“ reg. oznaka NK BA ... a sa njim u vozilu su bili - na
mjestu suvozača P. N. i J. G. koja je sjedjela na zadnjem sjedištu. U objektu
„V.“ su potrgovali robu, pa su njegovim vozilom imali namjeru da pođu do K..
Krećući se vozilom B. iz pravca trgovinskog objekta „V.“, neposredno nakon
prolaska poslovnog prostora „Z. Company“, započeo je uključenje sa desne na
lijevu saobraćajnu traku B. sa namjerom da se uključi u lijevu saobraćajnu
traku, obzirom da je na tom dijelu postojao znak za skretanje u lijevo, pa je
smatrao da ima pravo da izvrši skretanje u lijevo. Prilikom skretanja vidio je
da se sa njegove lijeve strane kreće vozilo „Audi“ na rastojanju od 50 do 100
metara, pa je mislio da može na bezbjedan način izvršiti skretanje u lijevo.
Međutim u tom trenutku desio se kontakt njegovog vozila lijevim bočnim dijelom
sa prednjim desnim dijelom vozila marke „Audi“, kojim je upravljao D. D..
Nakon saobraćajne nezgode interesovao se za zdravlje svojih prijatelja P. N.i
J. G.. Istakao je da je u teškoj materijalnoj situaciji, da je njegova supruga
nezaposlena a da je on korisnik socijalne pomoći u invalidskoj penziji.
Njihova djeca su maloljetna i neostvaruju prihode kao ni supruga.
Okrivljeni je u završnoj riječi ostao pri svojoj odbrani, ostavljajući sudu na
ocjenu pitanje svoje krivice.
Sud je u dokaznom postupku na saglasan predlog stranaka pročitao iskaze
svjedoka oštećenih P. N. i J. G. sa glavnog pretresa od 24.05.2012.g. i iskaz
svjedoka D. D. sa glavnog pretresa od 20.06.2012.g., pročitao zapisnik o
uviđaju UP PJ N. Ku.br.418 od 3.08.2011.g., izvršio uvid u skicu lica mjesta
nezgode, na saglasan predlog stranaka pročitao nalaz i mišljenje sudskog
vještaka medicinske struke dr. B.. V. dat kod istražnog sudije dana
30.09.2011.g., neposredno saslušao vještaka saobraćajne struke ing.M. Š.,
pročitao potvrdu Ministarstva zdravlja, rada i socijalnog staranja na ime N.
S., pročitao izveštaj P.banke o visini isplaćene penzije na ime okrivljenog i
pročitao izvod iz kaznene evidencije za okrivljenog.
Svjedok oštećeni P. N. naveo je u svom iskazu da je dana 11.07.2011.g. bio u
vozilu GOLF kojim je upravljao njegov prijatelj T. Z. i to na mjestu suvozača,
a na zadnjem sjedištu iza njega sjedjela je J. G.. Pošli su do marketa V. i
nakon obavljene trgovine sjeli su u vozilo i T. Z. se sa parking prostora
ispred marketa V. uključio na kolovoznu površinu ulice B. i to na desnu
saobraćajnu traku desne kolovozne trake. Nakon uključenja T. Z. je dao lijevi
pokazivač pravca kako bi se prestrojio na lijevu saobraćajnu traku B., a zatim
izvršio uključenje na suprotnu stranu u pravcu skvera. Kada je sa vozilom
počeo da prelazi na nihovu lijevu saobraćajnu traku došlo je do sudara sa
drugim vozilom marke AUDI koje on nije prije kontakta primijetio. Istakao je
da se ne pridružuje krivičnom gonjenju protiv okrivljenog.
Svjedok oštećena J. G. navela je u svom iskazu da se zbog proteka vremena ne
može precizno sjetiti pojedinosti vezano za ovaj događaj, ali se sjeća da je
bila sa T. Z. i P. N., da je T. upravljao vozilom Golf koji ih je odvezao do
marketa V.. Obavili su trgovinu, sjeli u vozilo, pa se okrivljeni sa parking
prostora uključio na kolovoznu površinu B. u svoju desnu saobraćajnu traku,
krenuo je da se okrene kako bi se kretali prema gradu i u jednoj sekundi je
došlo do kontakta vozila sa vozilom Audi koje nije primijetila do toga
trenutka. Istakla je da se ne pridružuje krivičnom gonjenju protiv
okrivljenog.
Svjedok D. D. naveo je u svom iskazu da se dana 11.07.2011.g. vozilom marke
Audi A6, reg.broj NK BJ ... kretao iz pravca skvera prema K. i da se jedno
vozilo GOLF 3, sa parking prostora marketa V. uključilo na desnu saobraćajnu
traku kojom je nastavilo da se kreće prema K. nekih desetak metara, a zatim je
skrenulo u lijevo i tako mu napravilo prepreku u momentu kada je počelo da
skreće ulijevo, a on je bio udaljen od njega oko dva metra tako da je došlo do
kontakta između vozila.
Sudski vještak sobraćajne struke ing. Š. M. naveo je u svom iskazu na glavnom
pretresu da ostaje pri navodima iz nalaza i mišljenja iz decembra 2011.g. – da
je fizički kontakt između vozila marke »VW Golf« i vozila marke »Audi«
ostvaren na među prostoru između »razdjelnih ostrva« između lijeve i desne
kolovozne trake B., približno na udaljenosti oko 6 metara od desne ivice
kolovoza, smjera kretanja vozila marke »Audi« na način što je ovo vozilo
svojom prednjom desnom stranom naletjelo na bočnu prednju lijevu stranu
putničkog vozila marke »VW Golf«, na što ukazuju zaustavna prostorna pozicija
vozila nakon nezgode, prostorna koncentracija materijalnih tragova fizičkog
kontakta na prostoru kolovoza isprd prednjeg kraja putničkog vozila marke
»Audi« i lokalitet primarnih fizičkih oštećenja na vozilima - na vozilu marke
»Audi« primarna oštećenja su na frontalnoj regiji, a na vozilu marke »Golf«
prednja bočna lijeva strana. Vozilo marke »VW Golf« posjedovalo je brzinu
kretanja do 23 km/h, dok je vozilo marke »Audi« voženo brzinom u dijapazonu
50-53 km/h. Vozač sa vozilom marke »Audi« nalazio se na udaljenosti oko 34
metra od vozila marke »VW Golf« kada je ovo vozilo startovalo sa prostora po
desnoj strani puta, a u trenutku kada je ovo vozilo nailazilo prednjim krajem
do središnje, razdjelne linije desne kolovozne trake, vozač vozila marke
»Audi« bio je na udaljenosti od oko 15 metara. Ova udaljenost vozaču vozila
marke »Audi« omogućavala je izbjegavanje nezgode samo uz uslov da se sa
vozilom kretao brzinom do 32 km/h. Prije kritične raskrsnice odnosno
mikrolokaliteta nezgode po desnoj strani kolovoza puta postoji vertikalni
saobraćajni znak obavještenja koji upozorava vozače da se približavaju
prostornoj zoni raskršća gdje je obavezno prestrojavanje vozila sa naznačenim
smjerovima kretanja. Do ove nezgode došlo je usled propusta u vožnji vozača
putničkog vozila marke »VW Golf«, jer se isti nije adekvatno prestrojio znači
da nije postupio pravilno, prema saobraćajnim znakovima. Vertikalni i
saobraćajni znakovi su vozaču koji se kretao desnom saobraćajnom trakom
nalagali da se kreće u pravcu – pravo, što on nije ispoštovao već je prešao na
lijevu saobraćajnu traku i time se postavio kao fizička prepreka vozilu audi,
što je i dovelo do nezgode. Činjenica da se vozač vozila marke Audi kretao
nešto većom od dozvoljene brzine kretanja u zoni naselja predstavlja faktor
doprinosa povećanju nastalih posledica u odnosu na posledice koje bi nastale i
da se vozilom kretao brzinom od 50 km/čas što znači da ovaj propust ne stoji u
uzročnoj vezi sa nastalom posledicom.
Iz zapisnika o uviđaju UP PJ N. Ku.br.418 od 3.08.2011.g. i skice lica mjesta
proizilazi da je mjesto nezgode potez ulice B. »...«. Ova saobraćajnica je
B.skog tipa i posjeduje dvije kolovozne trake, međusobno odvojene »razdjelnim
ostrvom«. Desna kolovozna traka, smjera kretanja vozila operativne je širine 6
metara i podijeljena je na dvije saobraćajne trake. Površina kolovoza u
vrijeme nastanka nezgode bila je suva a do nezgode je došlo u dnevnm uslovima
vožnje. Putničko motorno vozilo marke »VW Golf« ,reg. oznake NK BA ...,
zatečeno je na sredini kolovoza ulice »«, na prostoru između »razdjelnih
ostrva« prednjim krajem okrenuto preme garži »B.«, a zadnjim točkovima
udaljeno od desne ivice kolovoza 6,20 odnosno 5,7 metara. Putničko motorno
vozilo marke »Audi« reg. oznake NK BJ ... zatečeno je pretežno na prostoru
lijeve sobraćajne trake, desne kolovozne trake B.« gledano u smjeru od
»Kružnog toka« prema K., prednjim krajem u kontaktu sa bočnom lijevom stranom
vozila marke »VW Golf«. Ovo vozilo zauzimalo je prostornu poziciju - prednji
desni točak, udaljen je od desne ivice kolovoza 7 metara, a zadnji desni od
iste ivice udaljen je 5,85 metara. Shodno vertikalnom i horizintalnom
saobraćajnom znaku prije mjesta nezgode, vozač vozila koje se kreće desnom
saobraćajnom trakom desne kolovozne trake /u ovom slučaju to je bio
okrivljeni/ morao se kretati pravcem – ka naprijed.
Na osnovu nalaza i mišljenja sudskog vještaka medicinske struke dr. B.. V.,
koji sud prihvata kao stručan i objektivan, utvrđeno je da je P. N. zadobio
povredu lake prirode u vidu nagnječenja u predjelu desne potkoljenice, dok je
J. G. zadobila povredu lake prirode u vidu nagnječenja poglavine, istegnuća u
predjelu zadnje strane vrata i nagnječenja u predjelu grudnog koša.
Iz potvrde Ministarstva zdravlja, rada i socijalnog staranja na ime N. S. za
mjesec februar 2013 godine sud je utvrdio da je ista korisnik novčane naknade
za materijalno obezbjeđenje porodice u iznosu od 108,00 eura
Iz izveštaja Prve banke o visini isplaćene penzije za mjesec januar 2013
godine za okrivljenog T. Z.a, sud je utvrdio da isti prima na ime penzije
iznos od 248,21 eura.
Imajući u vidu sadržinu provedenih dokaza, sud je na nesumnjiv način utvrdio
da je okrivljeni T. Z. dana 11.07.2011. godine u N. u ulici B. 13 Jul, ne
pridržavajući se saobraćajnih propisa upravljao putničkim motornim vozilom
marke „Golf“ reg.br. NK BA ... i time tako ugrozio saobraćaj da je doveo u
opasnost živote i tijela oštećenih P. N. i J. G., na način što krećući se
navedenom ulicom desnom saobraćajnom trakom desne kolovozne trake započeo
radnju skretanja ulijevo iako je vertikalno i horizontalno postavljenim
saobraćajnim znakom određen pravac kretanja za tu saobraćajnu traku pravo, pa
je vozeći ovako protivno odredbi čl.10 st. ZOBS-a na putevima , vozilom kojmje
upravljao skrenuo sa prostora desne saobraćajne trake na prostor lijeve
saobraćajne trake u trenutku kada se lijevom saobraćajnim trakom skrećuči
ulijevo kretalo putničko motorno vozilo marke „Audi“ reg.br. NK BJ ... kojim
je upravljao D. D. gdje je došlo do nalijetanja prednjeg kraja vozila marke
„Audi“ na bočnu prednju lijevu stranu vozila marke „Golf“ kojom prilikom su
saputnici u vozilu okrivljenog P. N. i J. G. zadobili lake tjelesne povrede i
to oštećeni P. N. povrede u vidu nagnječenja u predjelu desne potkoljenice, a
oštećena J. G. povrede u vidu nagnječenja poglavine, istegnuća u predjelu
zadnje strane vrata i nagnječenja u predjelu grudnog koša, kojim radnjama je
ostvario sva bitna obilježja krivičnog djela ugrožavanje javnog saobraćaja iz
čl. 339 st.3 u vezi st.1 KZ.
Naime, iz skice lica mjesta jasno proizilazi da se shodno vertikalnom i
horizintalnom saobraćajnom znaku vozač vozila koje se kreće desnom
saobraćajnom trakom desne kolovozne trake /u ovom slučaju to je bio
okrivljeni/ morao kretati pravcem – ka naprijed što okrivljeni, kako to
proizilazi iz njegove odbrane kao i iz iskaza svjedoka oštećenih P. N. i J. G.
i svjedoka D. D., nije učinio već je vozilom skrenuo u lijevo i to u situaciji
u kojoj je od vozila D. D./shodno kazivanju vještaka saobraćajne struke/
udaljen oko 15 m, čime je svoje vozilo postavio u poziciju fizičke prepreke
vozilu D. D., koje se kretalo lijevom saobraćajnom trakom desne kolovozne
trake a upravo je to – slijedeći kazivanje vještaka saobraćajne struke,
predstavljalo uzrok nezgode, te je jasno da je okrivljeni svojim postupcima
povrijedio čl.10 st.1 ZOBS-a na putevima koji propisuje da su učesnici u
saobraćaju dužni da postupaju u skladu sa propisima o pravilima saobraćaja,
saobraćajnim znakovima postavljenim na putu i znacima i naredbama koje daje
ovlašćeno službeno lice nadležnog organa .
Okrivljeni T. Z. je bio svjestan da ne pridržavajući se saobraćajnih propisa
na opisani način, može tako ugroziti javni saobraćaj da dovede u opasnost
život i tijelo ljudi, ali je očito olako držao da do toga neće doći ili da će
to moći spriječiti, pa je jasno da je djelovao sa svjesnim nehatom kao oblikom
vinosti, što je sve dovelo do zadobijanje lakih tjelesnih povreda kod
oštećenih.
Prilikom odlučivanja o krivičnoj sankciji, sud je shodno čl. 42 KZ kod
okrivljenog cijenio kao olakšavajuće okolnosti činjenicu da se radi o licu
lošeg imovnog stanja, ocu četvoro djece, te da se oštećeni ne pridružuju
krivičnom gonjenju, dok mu je kao otežavajuću okolnost cijenio raniju
osudjivanost utvrđenu iz izvoda iz kaznene evidencije, pa je sud istoga osudio
shodno čl.39 KZ na novčanu kaznu u iznosu od 600,00 eura koju je dužan platiti
u roku od jedne godine i to na način što će svakomjesečno u navedenom periodu
uplaćivati iznos od po 50,00 eura, a u slučaju ne plaćanja novčane kazne u
navedenom roku, sud će istu zamjeniti kaznom zatvora tako što će se za svakih
započetih 25,00 eura novčane kazne odrediti jedan dan zatvora, a na ovaj će se
način sa uspjehom ostvariti svrha kažnjavanja iz čl.32 KZ u okviru opšte svrhe
propisivanja i izricanja krivičnih sankcija iz čl. 4 st.2 KZ.
Sud smatra da su okolnosti koje opravdavaju obavezivanje na plaćanje novčane
kazne u ratama u roku od 1 godine činjenica da je okrivljeni lice slabog
imovnog stanja, penzioner, da se stara o 4-oro maloljetne djece, da je njegova
supruga korisnik novčane naknade za materijalno obezbjeđenje porodice u iznosu
od 108,00 eura a da njegova penzija iznosi 248,21 eura, pa bi po ocjeni suda
određivanje roka za plaćanje novčane kazne od najviše 3 mjeseca bilo suprotno
načelu pravičnosti, jer bi takav rok za okrivljenog očito bio isuviše kratak a
samim time i nerealan.
Iz navedenih razloga, sud je shodno čl.229 st.4 ZKP-a odlučio da troškovi
postupka padaju na teret budžetskih sredstava nalazeći da bi njihovim
plaćanjem bilo dovedeno u pitanje izdržavanje okrivljenog ili lica koje je on
dužan da izdržava.
Iz iznijetih razloga, na osnovu čl. 374 ZKP-a odlučeno je kao u izreci
presude.
OSNOVNI SUD U N., dana 26.03.2013.godine.
Zapisničar SUDIJA,
Ćuzović Plana s.r. Perović Ivan s. r.
ZA TAČNOST OTPRAVKA TVRDI:
radnik suda
PRAVNA POUKA: Protiv ove presude dozvoljena je žalba u roku od 8 dana
od dana prijema iste preko ovog SUDA VIŠEM SUDU
PODGORICA