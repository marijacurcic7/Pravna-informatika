K.br.328/10
U IME NARODA
VIŠI SUD U PODGORICI, kao prvostepeni krivični po predsjedniku vijeća - sudiji
Vesni Moštrokol, uz učešće Anke Raković, kao zapisničara, u krivičnom predmetu
protiv T. N. iz B., koga brani branilac po službenoj dužnosti Rodić Goran
advokat iz Podgorice, zbog krivičnog djela neovlašćena proizvodnja, držanje i
stavljanje u promet opojnih droga iz čl. 300 st.1 Krivičnog zakonika, po
optužnici Višeg državnog tužioca u Podgorici Kt.br. ..., koju je na ročištu
povodom odlučivanja o sporazumu o priznanju krivice zastupala Olivera
Ražnatović zamjenik VDT-a u Podgorici, nakon pravosnažnosti rješenja o
usvajanju sporazuma o priznanju krivice, donio je dana ... godine
P R E S U D U
Optuženi:
T. N., JMBG ..., od oca A. i majke L. T., rodjen ... godine u mjestu D. D. –
B., R. B. i H., sa prebivalištem u mjestu rodjenja, državljanin B. i H.,
završio Trgovinsku školu, nezaposlen, oženjen, otac jednog maloljetnog
djeteta, vojsku služio ... godine u Z., vodi se u vojnoj evidenciji u B.,
lošeg imovnog stanja, neosudjivan, u pritvoru od ... godine
K r i v j e
Zato što je:
Dana ... godine, oko ... časova, na graničnom prelazu Š. P., izmedju C. G. i
B. i H., radi prodaje neovlašćeno prenosio ... grama opojne droge marihuane –
supstance proglašene za opojnu drogu rješenjem o utvrdjivanju opojnih droga
(Službeni list SRJ br.44/02), na način što je navedenu opojnu drogu sa
područja C. G. prenosio sa područja B. i H., svojim putničkim motornim vozilom
marke „Audi A6“, reg.oznaka ..., koja opojna droga je bila upakovana u pet
providnih PVC kesa težine ... grama, ... grama, ... grama, ... grama i ...
grama i skrivena u rezervnom pneumatiku u prtljažniku vozila, a koja je istog
dana pronadjena prilikom pretresa navedenog vozila od strane ovlašćenih
službenika Uprave policije – Sektora granične policije – Ispostave GP Nikšić –
Ekspoziture GP Plužine, koja opojna droga je bila namijenjena daljoj prodaji
-​ čime je izvršio krivčno djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika
-​ pa ga sud primjenom citiranih zakoniskih odredbi, te odredbi čl.4 st. 2, 32, 36, 42 i 51 Krivičnog zakonika, te odredbi čl. 199 i 202 Zakonika o krivičnom postupku (Službeni list CG br. 47/06) i čl. 303 Zakonika o krivičnom postupku (Službeni list CG 57/09).
O S U Đ U J E
Na kaznu zatvora u trajanju od 2 (dvije) godine,  u koju kaznu će mu se
uračunati i vrijeme provedeno u pritvoru od ... godine, pa nadalje.
Na osnovu čl. 300 st. 7 u vezi čl. 75 Krivičnog zakonika, optuženom se i z r i
č e
MJERA BEZBJEDNOSTI
ODUZIMANJE PREDMETA
ODUZIMA SE ... grama opojne droge marihuane, koja se ima uništiti nakon
pravosnažnosti presude.
OBAVEZUJE SE optuženi da na ime troškova krivičnog postupka uplati ovom sudu
iznos od 825,00 € (osamstodvadesetpet eura), a na ime paušala iznos od 100 €
(sto eura) i to 50 € (pedeset eura) Višem državnom tužilaštvu u Podgorici (br.
žiro računa 832-1187-31 Podgorička banka AD Podgorica) i 50 € (pedeset eura)
ovom sudu (žiro račun br.832-7113-08 Podgorička banka AD Podgorica), sve u
roku od 15 dana po pravosnažnosti presude pod prijetnjom prinudnog izvršenja.
O b r a z l o ž e nj e
Optužnicom VDT-a u Podgorici Kt.br... od ... godine, optuženom T. N. stavljeno
je na teret izvršenje krivičnog djela neovlašćena proizvodnja, držanje i
stavljanje u promet opojnih droga iz čl. 300 st.1 Krivičnog zakonika (KZ).
Dana ... godine, zastupnik optužbe je dostavio sudu sporazum o priznanju
krivice, zapisnik o pregovaranju i zapisnik o saslušanju optuženog.
Na ročištu za razmatranje sporazuma, zakazanom ... godine, a u cilju
utvrdjivanja krivice optuženog T. N., za predmetno krivično djelo, sud je
pročitao dokaze predložene optužnicom i to službenu zabilješku Uprave policije
– Sektor granične policije – Ispostava GP Nikšić – Ekspozitura Plužine – GP
Šćepan polje od ... godine, zapisnik Uprave policije PJ Nikšić KU.br... od ...
godine, o pretresanju putničkog motornog vozila marke „Audi A6“ reg. oznaka
..., dvije potvrde Uprave policije PJ Nikšić Ku.br. ... od ... godine o
privremeno oduzetim predmetima od optuženog, izvršio uvid u fotodokumetnaciju
Uprave policije PJ Nikšić br. 902/10 od 11.11.2010. godine, pročitao izvještaj
o vještačenju Uprave policije – Forenzički centar Danilovgrad br..., te izvod
iz kaznene evidencije na ime optuženog R. B.i H. – B. distrikt od ... godine.
Iz sadržine pročitanih dokaza, na koje optuženi i njegov branilac nisu imali
nikakvih primjedbi, sud zaključuje da je državni tužilac pružio dovoljno
dokaza o krivici optuženog T. N., te da je optuženi u vrijeme i na način
opisan u izreci ove presude, izvršio krivično djelo neovlaščena proizvodnja,
držanje i stavljanje u promet opojnih droga iz čl. 300 st.1 KZ-a za koje djelo
ga je sud oglasio krivim, a nakon što je u svemu prihvatio sporazum o
priznanju krivice.
Odlučujući o visini kazne iz sporazuma o priznanju krivice, zaključenog
izmedju stranaka, ovaj sud je našao da je predlog stranaka u vezi sa kaznom
prihvatljiv. Ovo sa razloga što je optuženi ranije neosudjivan a radi se o
porodičnom čovjeku koji je oženjen i otac jednog maloljetnog djeteta, koje je
po zakonu dužan da izdražva, te da je nezaposlen i lošeg imovnog stanja, pa je
izrečena kazna adekvatna težini krivičnog djela i za optuženog kao izvršioca,
i sa kojom će se u svemu postići posebna svrha kažnjavanja iz čl. 32 KZ-a,
odnosno da optuženi ubuduće ne vrši ovakva ili slična krivična djela.
U izrečenu kaznu zatvora optuženom će se uračunati i vrijeme provedeno u
pritvoru počev od ... godine, pa do pravosnažnosti ove presude, odnosno kada
po istoj optuženi stupi na izdražvanje kazne, a shodno odredbi čl. 51 KZ-a, a
kako je to obuhvaćeno i sporazumom o priznanju krivice koji je zaključen
izmedju stranaka.
Shodno odredbi čl. 300 st. 7 u vezi čl. 75 KZ-a, optuženom je izrečena i mjera
bezbjednosti – oduzimanje predmeta, pa je od optuženog oduzeto ... grama
opojne droge marihuane, koja se ima uništiti u roku 15 dana nakon
pravosnažnosti presude, a za koje predmete zakon predvidja obavezno
oduzimanje, a u skladu sa pomenutim sporazumom o priznanju krivice.
Optuženi je obavezan da plati troškove krivčnog postupka i paušala, shodno
odredbi čl. 199 i 202 ZKP-a (Službeni list CG br.47/06), od čega se troškovi
krivičnog postupka odnose na nagradu braniocu po službenoj dužnosti, advokatu
Rodić Goranu u iznosu od 825,00 €, a u skladu sa sporazumom.
Na osnovu izloženog, a shodno odredbi čl. 303 st. 1 ZKP-a (Službeni list
br.57/09) odlučeno je kao u izreci presude.
VIŠI SUD U PODGORICI
Dana, 21.03.2011. godine
PREDSJEDNIK VIJEĆA – SUDIJA
Vesna Moštrokol, s.r.
Tačnost otpravka ovjerava namještenik suda
Anka Raković