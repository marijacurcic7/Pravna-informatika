K.br.10/426
U IME CRNE GORE
OSNOVNI SUD U PODGORICI,po predsjedniku vijeća-sudiji Đ. G.,uz učešće
namještenika suda P. N. kao zapisničara,u krivičnom predmetu protiv optuženog
T. D. iz P. zbog krivičnog djela teško djelo protiv bezbjednosti javnog
saobraćaja iz čl. 348.st.1 u vezi čl. 339.st.1Krivičnog zakonika u sticaju sa
krivičnim djelom nepružanje pomoći licu povrijeđenom u saobraćajnoj nezgodi iz
čl. 347.st1. Krivičnog zakonika,nakon pravosnažnosti rješenja o usvajanju
sporazuma o priznanju krivice,dana 19.01.2011. godine donio je
PRESUDU
Optuženi: T. D.,od oca M. i majke N.,rođene R.,rođen 01....1985. godine u
P.,gdje i živi ul. R. B. br.165,završio srednju školu,po zanimanju
keramičar,državljanin C. G.,neoženjen,srednjeg imovnog stanja,osuđivan
presudom Osnovnog suda u Podgorici K.br.06/1689 od 12.09.2007. godine ,zbog
krivičnog djela iz čl. 412.st2. u vezi stava 1. KZCG,na kaznu zatvora u
trajanju od 30(trideset) dana
Kriv je
Zato što je:
Dana 30.09.2009. godine,oko 19,30 časova,u ul. B. Ć. u P.,ne pridržavajući se
saobraćajnih propisa iz čl. 13.st.1,čl. 32.st4 i čl. 200 ZOBS-a na
putevima,ugrozio saobraćaj i doveo u opasnost život i tijelo ljudi,na način
što je upravljao u pravcu podvožnjaka putničkim vozilom marke „O.“ reg.br. PG
128-658,u pripitom stanju pri koncetraciji od 0,64 promila apsolutnog alkohola
u krvi brzinom od 67 km/h,u zoni ograničenja od 50 km/h uslijed kojih propusta
je prednjim djelom svog vozila udario oštećenog maloljetnog V. M. koji je
prelazio kolovoz sa njegove lijeve strane,kojom prilikom je oštećeni zadobio
tešku tjelesnu povredu: prelom desne potkoljenice,potres mozga,prelom krunice
11 zuba,nagnječenje u predjelu gornje i donje usne,nagnječenje u desnom čeonom
režnju,oguljotinu u predjelu lica sa desne strane,nagnječenje u predjelu desne
ruke,nagnječenje u predjelu desnog kuka,nakon čega se vozilom udaljio sa lica
mjesta i ostavio bez pomoći oštećenog
-čime je izvršio krivično djelo teško djelo protiv bezbjednosti javnog saobraćaja iz čl. 348.st.1 u vezi čl. 339.st1.Krivičnog zakonika u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl. 347.st.1 Krivičnog zakonika.
Pa sud optuženom primjenom citiranih zakonskih propisa i čl. 45,46,48st1
Krivičnog zakonika,za svako od krivičnih djela prethodno utvrđuje kazne
zatvora i to:
-za krivično djelo teško djelo protiv bezbjednosti javnog saobraćaja iz čl. 348.st.1 u vezi čl. 339.st.1. Krivičnog zakonika kaznu zatvora u trajanju od4(četiri)mjeseca
-za krivično djelo nepružanje pomoći licu povrijeđenom u saobrćajnoj nezgodi iz čl. 347.st1.Krivičnog zakonika kaznu zatvora u trajanju od 2(dva)mjeseca,
Pa sud primjenom citiranih zakonskih propisa i čl.
3,4,5,13,15,32,36,42,48.st.2tač.2 Krivičnog zakonika i čl. 229,239 i 303 ZKP-a
optuženog
Osuđuje
Na jedinstvenu kaznu zatvora u trajanju od 5(pet) mjeseci.
Optuženi je dužan da na ime troškova krivičnog postupka ovom sudu uplati
novčani iznos od 513,50 eura,kao i 30 na ime paušala ,sve u roku od 15 dana po
pravosnažnosti presude.
Oštećeni zakonski zastupnik maloljetnog V. M. se upućuje na parnicu radi
ostvarenja imovinsko pravnog zahtjeva.
Obrazloženje
Osnovno državno tužilaštvo u Podgorice je podiglo optužnicu protiv optuženog
T. D. iz Podgorice zbog krivičnog djela teško djelo protiv bezbjednosti javnog
saobraćaja iz čl. 348.st.1 u vezi čl. 339.st.1 Krivičnog zakonika u sticaju sa
krivičnim djelom nepružanje pomoći licu povrijeđenom u saobraćajnoj nezgodi iz
čl. 347.st.1 Krivičnog zakonika.
Utvrđujući da li postoji dovoljno dokaza o krivici optuženog za predmetna
krivična djela,na ročištu za razmatranje sporazuma,zamjenik državnog
tužioca,podnio je sudu dokaze koje je prikupio u istrazi i to:zapisnik o
saslušanju okrivljenog,oštećenog maloljetnog V. M.,medicinsku dokumentaciju za
oštećeng maloljetnog V. M.,izvještaj KBC o analzi alkohola u krvi kod
okrivljenog,nalaz i mišljenje sudskog vještaka medicinske struke dr. D.
Č.,nalaz i mišljenje sudskog vještaka saobraćajne struke T. M., zapisnik o
uviđaju saobraćajne nezgode i skicu lica mjeste te izvod iz KE za optuženog.
Iz sadržine prikupljenih dokaza na koje optuženi i njegov branilac nijesu
imali nikakve primjedbe,sud je zaključio da je državni tužilac pružio dovoljno
dokaza o krivici optuženog T. D.,i da je optuženi u vrijeme i na način opisan
u izreci ove presude učinio krivična djela teško djelo protiv bezbjednosti
javnog saobraćaja iz čl. 348.st.1 u vezi čl. 339.st.1 Krivičnog zakonika u
sticaju sa krivičnim djelom nepružanje pomoći licu povrijeđenom u saobraćajnoj
nezgodi iz čl. 347.st.1 Krivičnog zakonika,za koja ga je ovaj sud oglasio
krivim ,a nakon što je u svemu prihvatio sporazum o priznanju krivice.
Odlučujući o visini kazne iz sporazuma o priznanju krivice zaključenog između
stranaka,ovaj sud je našao da je predlog stranaka u vezi sa kaznom
prihvatljiv. Ovo iz razloga jer je optuženi mlad čovjek koji je u vrijeme
izvršenja krivičnih djela imao navršenih 24 godine života,da je izrazio
kajanje za učinjena djela.Ove okolnosti po nalaženju suda imaju karakter
osobito olakšavajućih okolnosti u smislu čl. 45 i 46 Krivičnog zakonika.Stoga
ovaj sud nalazi da će se i sa ublaženom kaznom za krivično djelo iz čl.
348.st.1 u vezi čl. 339st.1 Krivičnog zakonika u svemu postići svrha
kažnjavanja iz čl. 32 Krivičnog zakonika,a jedinstvenom kaznom zatvora u
trajanju od pet mjeseci u svemu postići kako svrha kažnjavanja tako i svrha
izricanja krivičnih sankcija iz čl. 4.st.2 Krivičnog zakonika.
Optuženi je obavezan da plati troškove krivičnog postupka i paušal saglasno
odredbi čl. 229 ZKP-a,dok je odluka o imovinsko –pravnom zahtjevu donijeta na
osnovu čl. 239 ZKP-a.
Sa iznijetog razloga,a na osnovu čl. 303.st.1 ZKP-a,odlučeno je kao u izreci
ove presude.
OSNOVNI SUD U PODGORICI
Dana 19.01.2011. godine
SUDIJA
Đ. G. s.r
Pravna pouka:
Protiv ove presude žalba nije dozvoljena.
ZTO-P.N.