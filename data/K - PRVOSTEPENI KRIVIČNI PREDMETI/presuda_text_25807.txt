K.br.1/12
U IME CRNE GORE
Viši sud u Bijelom Polju, sudija pojedinac Vukomir Bošković, uz učešće
namještenika suda Radmile Duborije, kao zapisničara, u krivičnom predmetu
protiv optuženog J. G. iz P., zbog krivičnog djela neovlašćena proizvodnja,
držanje i stavljanje u promet iz čl.300 st. 1 Krivičnog zakonika Crne Gore
(Kz), nakon pravosnažnosti rješenja o usvajanju sporazuma o priznanju krivice,
dana 08.02.2012 godine, donio je
P R E S U D U
Optuženi J. G., JMBG ..............., od oca D. i majke R., rođene G., rođen
.............. godine, u P., sa stalnim boravkom u mjestu rođenja, ul. M. C.,
br. .................., državljanin Crne Gore, nezaposlen, oženjen, otac
jednog djeteta, pismen, završio srednju školu, lošeg imovnog stanja,
neosuđivan, nalazio se u pritvoru od 15.11.2011 godine, do 06.02.2012 godine.
K r i v j e
Što je:
Dana, 15.11.2011 godine, okrivljeni G. R., neovlašćeno radi prodaje kupio od
NN lica iz P. opojnu drogu – marihuanu, u količini od 28,965 kg. neto mase,
upakovanu u 30 ručno pravljenih pakovanja od plastične kese, obmotanih
providnom plastičnom folijom, supstancu koja je Rješenjem o utvrđivanje
opojnih droga (Sl. list SRJ, br. 44/02) proglašena za opojnu drogu i sa istim
dogovorio da mu drogu prenese u mjesto Č., opština P., a koju drogu je istog
dana okrivljeni J. G., putničkim motornim vozilom marke VM „Polo“ reg. oz.
..............., vlasništvo L. D., neovlašćeno radi prodaje prenosi iz P. u
mjesto Č. i kada je oko 20,00 h. došao u to mjesto, zaustavio je vozilo i iz
istog izvadio tri džaka sa predmetnom drogom i ponio ih na mjesto koje je
prehtodno dogovoreno sa okrivljenim G. R. i gdje ga je, radi preuzimanja
droge, čekao okrivljeni G. R. sa svojim putničkim motornoim vozilom marke
„Golf 2“ reg. oz. ...................., da bi kada je zaustavljen od strane
ovlašćenih službenih lica Područne jedinice P., okrivljeni J. G. je dva džaka
sa drogom koje je držao u rukama bacio od sebe,
- Čime je izvršio krivično djelo neovlašćena proizvdonja, držanje i
stavljanje u promet opojnih droga iz čl.300.st.1. Kz-a.
Pa ga sud za učinjeno krivično djelo, te primjenom čl.4.st.2,15,32,42,45, 46 i
51. Kz-a i čl.226,229.i 303. Zkp-a.
O s u đ u j e
Na kaznu zatvora u trajanju od 1 (jedne) godine i 6 (šest) mjeseci, stim što
se u izrečenu kaznu uračunava vrijeme provedeno u pritvoru od 15.11.2011
godine, do 06.02.2012 godine.
Okrivljeni je dužan da na ime troškova krivičnog postupka plati VDT-u u
Bijelom Polju, iznos od 41.25 € i na ime paušala iznos od 50,00 €, sve u roku
od 15 dana po pravnosnažnosti ove presude, a o neopredijeljenim troškovima sud
će odlučiti posebnim rješenjem.
Na osnovu čl.66,75.st.3.i 4 čl.300.st.7. Kz-a, izriče se mjera bezjednosti
oduzimanja opojne droge-marihuana koja je privremeno oduzeta od optuženog J.
G. u neto masi od 28,965 kg, a koja se po pravosnažnosti ove presude ima
uništiti.
O b r a z l o ž e n j e
Optužnicom Višeg državnog tužioca u Bijelom Polju, Kt. br. 62/11 od 12.01.2012
godine, optuženom J. G. iz P., stavljeno je na teret izvršenje krivičnog djela
neovlašćena proizvodnja, držanje i stavljanje u promet opojnih droga iz
čl.300.st.1. Kz-a.
Utvrdjujući da li postoji dovoljno dokaza o krivici okrivičnog za predmetno
krivično djelo, na ročištu za razmatranje sporazuma, zamjenik VDT-a, podnio je
sudu dokaze koje je prikupio u istrazi i to: potvrda Uprave policije – PJ Pl.,
30 br. 03-240/11-11373/6 od 15.11.2011 godine, o privremeno oduzetim
predmetima od okrivljenog J. G., službena zabilješka PJ P., 30 br.
03-240/11-11373/4 od 15.11.2011 godine, izvještaj Uprave policije – PJ P. o
kriminalističko-tehničkom pregledu lica mjesta – broj knjige uviđaja 581/2011
od 15.11.2011 godine, izvještaj o vještačenju br. 5035/11 od 30.08.2011
godine, vještaka N. B. dipl. hemičara i S. B. dipl. ing sa fotodokumentacijom
predmetne droge, listing ostvarenih komunikacija sa broja
06...................u periodu od 10.11.2011 godine, do 16.11.2011 godine,
koji se nalazi na cd-u, listing ostvarenih komunikacija sa broja
06.......................u periodu od 10.11.2011 godine, do 16.11.2011 godine,
koji se nalazi na cd-u, nalaz i mišljenje vještaka za telekomunikacije ing.
elektronike Š. S. od 14.12.2011 godine, fotodokumentaciju Uprave policije P.,
br. 581/2011 od 15.11.2011 godine, i dva cd-a, izvod iz kaznene evidencije PJ
P., br. 03-245/12-949/2 od 01.02.2012 godine, za okrivljenog J. G., dok je
branilac podnio sudu dokaze: rješenje Republičkog fonda Penzijsko-invalidskog
osiguranja, br. 01-14385/9 od 30.05.2011 godine, otpusnu listu na ime istog
potpisanu od strane dr. P. L., oznake 9582/369, u izvod iz matične knjige
rođenih za istog od 20.01.2012 godine, izjavu o kućnoj zajednici Opštine P. od
20.01.2012 godine i potvrdu dr. P. D. izdate na ime S. J., te u dokumentaciju
na ime iste Ambulante P. od 13.01.2012 godine, uvjerenje na ime iste sa Biroa
rada P. od 20.01.2012 godine, uvjerenje na ime okrivljenog Biroa rada od
20.01.2012 godine, izvod iz matične knjige rođenih za J. H. izdatu od Matične
službe iz P. dana 20.01.2012 goidne, izvod iz matične knjige vjenčanih Opštine
P. za okrivljenog, izvod iz matične knjige rođenih za S. J. od 20.01.2012
godine, te ocjenu radne sposobnosti izdate na ime J. D. – oca okrivljenog,
izdatu od Komisije ljekara iz P. dana 21.01.2000 godine, te u izvještaj o
korisniku socijalne pomoći na ime V. G., kao i izvod iz matične knjige rođenih
na ime V. N., V.N. i V. G.– koji po kazivanju optuženog žive u kućnoj
zajednici zajedno sa njim, te uvjerenje Biroa rada na ime V. G. od 20.01.2012
goidne, u presudu o razvodu braka Osnovnog suda iz P. od 01.09.1997 godine, P.
br. 491/07, te uvjerenje o korišćenju materijalnog obezbjeđenja porodice
Centra za socijalni rad opštine P. i Ž., od 18.01.2012 godine.
Iz sadržine prikupljenih dokaza na koje okrivljeni i njegov branilac nijesu
imali nikakve primjedbe, sud je zaključio da je državni tužilac pružio
dovoljno dokaza o krivici optuženog J. G. i da je optuženi u vrijeme i na
način opisan u izreci ove presude učinio krivično djelo neovlašćena
proizvodnja, držanje i stavljanje u promet opojnih droga iz čl.300.st.1. Kz-a,
za koje ga je ovaj sud oglasio krivim a nakon što je u svemu prihvatio
sporazum o priznanju krivice.
Odlučujući o visini kazne iz sporazuma o priznanju krivice zaključenog izmedju
stranaka, ovaj sud je našao da je predlog stranaka u vezi sa kaznom
prihvatljiv. Ovo iz razloga što je okrivljeni relativno mlad čovjek, oženjen,
otac jednog djeteta, do sada neosuđivan i da je izrazio kajanje za učinjeno
djelo. Otežavajućih okolnosti nije bilo. Imajući u vidu navedene olakšavajuće
okolnosti, ovaj sud nalazi da će se sa izrečenom kaznom ostvariti svrha
kažnjavanja iz čl.32. Kz-a, da optuženi u buduće ne vrši ovakva ili slična
krivična djela.
Optuženi je obavezan da plati troškove krivičnog postupka od 41,25 €, a isti
troškovi se odnose na troškove vještaka za telekomunikacije Šćekić Snežane, i
na ime paušala iznos od 50,00 €, sve u roku od 15 dana po pravosnažnosti ove
presude, a o neopredijeljenim troškovima sud će odlučiti posebnim rješenjem.
Na osnovu čl.66,75.st.3.i 4 čl.300.st.7. Kz-a, izriče se mjera bezjednosti
oduzimanja opojne droge-marihuana koja je privremeno oduzeta od optuženog J.
G. u neto masi od 28,965 kg, a koja se po pravosnažnosti ove presude ima
uništiti.
Sa iznijetih razloga, a na osnovu čl.303.st.1. Zkp-a, odlučeno je kao u izreci
presude.
VIŠI SUD U BIJELOM POLJU
Dana, 08.02.2012 godine.
Zapisničar, S U D I J A,
Radmila Duborija Vukomir Bošković
PRAVNA POUKA:
Protiv ove presude dozvoljeno je pravo
žalbe Apelacionom sudu, preko ovog suda u roku od 15
dana od dana prijema iste. Žalba na izrečenu krivično-
pravnu sankciju nije dopuštena, obzirom na potpisani
sporazum o priznanju krivice.