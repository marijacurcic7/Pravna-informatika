K.br.10/12
U IME CRNE GORE
Viši sud u Bijelom Polju, sudija pojedinac Vukomir Bošković, uz učešće
namještenika suda Radmile Duborije, kao zapisničara, u krivičnom predmetu
protiv optuženog G. R. iz mjesta M, opština R, BiH, zbog krivičnog djela
neovlašćena proizvodnja, držanje i stavljanje u promet opojnih droga iz čl.300
st. 1 Krivičnog zakonika Crne Gore (Kz), nakon pravosnažnosti rješenja o
usvajanju sporazuma o priznanju krivice, dana 09.03.2012 godine, donio je
P R E S U D U
Optuženi G. R, JMBG....., od oca M. i majke S, rođene S, rođen .... godine, u
P, sa stalnim boravkom u mjestu M, opština R. – BiH, oženjen, pismen, sa
završenom srednjom školom, državljanin B. i H, neosuđivan, nalazio se u
pritvoru od 15.11.2011 godine, do 09.03.2012 godine.
K r i v j e
Što je:
Dana, 15.11.2011 godine, okrivljeni G. R, neovlašćeno radi prodaje kupio od NN
lica iz P. opojnu drogu – marihuanu, u količini od 28,965 kg. neto mase,
upakovanu u 30 ručno pravljenih pakovanja od plastične kese, obmotanih
providnom plastičnom folijom, supstancu koja je Rješenjem o utvrđivanje
opojnih droga (Sl. list SRJ, br. 44/02) proglašena za opojnu drogu i sa istim
dogovorio da mu drogu prenese u mjesto Č, opština P, a koju drogu je istog
dana okrivljeni J. G, putničkim motornim vozilom marke VM „P“ reg. oz. ....,
vlasništvo L. D, neovlašćeno radi prodaje prenosio iz P. u mjesto Č. kada je
oko 20,00 h. došao u to mjesto, zaustavio vozilo i iz istog izvadio tri džaka
sa predmetnom drogom i ponio ih na mjesto koje je prehtodno dogovoreno sa
okrivljenim G. R. i gdje ga je, radi preuzimanja droge, čekao okrivljeni G. R.
sa svojim putničkim motornoim vozilom marke „G..“ reg. oz. ...., da bi kada je
zaustavljen od strane ovlašćenih službenih lica P, okrivljeni J. G. je dva
džaka sa drogom koje je držao u rukama odbacio od sebe,
- Čime je izvršio krivično djelo neovlašćena proizvdonja, držanje i
stavljanje u promet opojnih droga iz čl.300.st.1. Kz-a.
Pa ga sud za učinjeno krivično djelo, te primjenom čl.4.st.2,15,32,42,45, 46 i
51. Kz-a i čl.226,229.i 303. Zkp-a.
O s u đ u j e
Na kaznu zatvora u trajanju od 1 (jedne) godine i 6 (šest) mjeseci, stim što
se u izrečenu kaznu uračunava vrijeme provedeno u pritvoru od 15.11.2011
godine, do 09.03.2012 godine.
Okrivljeni je dužan da na ime troškova krivičnog postupka plati iznos od
341,25 € i na ime paušala iznos od 50,00 €, na žiro-račun br. 832-1187-31, sve
u roku od 15 dana po pravnosnažnosti ove presude.
O b r a z l o ž e n j e
Optužnicom Višeg državnog tužioca u Bijelom Polju, Kt. br. 62/11 od 12.01.2012
godine, optuženom G. R. iz mjesta M, opština R, BiH, stavljeno je na teret
izvršenje krivičnog djela neovlašćena proizvodnja, držanje i stavljanje u
promet opojnih droga iz čl.300.st.1. Kz-a.
Utvrdjujući da li postoji dovoljno dokaza o krivici okrivičnog za predmetno
krivično djelo, na ročištu za razmatranje sporazuma, zamjenik VDT-a, podnio je
sudu dokaze koje je prikupio u istrazi i to: iskaze svjedoka J. M, P.Đ, P. M,
M. N. i L.B, potvrda Uprave policije – PJ P, 30 br. 03/240-11-11373/6 od
16.11.2011 godine, o privremeno oduzetim predmetima od okrivljenog J. G,
službenu zabilješku PJ P, 30 br. 03-240/11-11373/4 od 15.11.2011 godine,
izvještaj Uprave policije – PJ P o kriminalističko-tehničkom pregledu lica
mjesta – broj knjige uviđaja 581/2011 od 15.11.2011 godine, izvještaj o
vještačenju br. 5035/11 od 30.08.2011 godine, vještaka N. B. dipl. hemičara i
S. B. dipl. ing sa fotodokumentacijom predmetne droge, listing ostvarenih
komunikacija sa broja 067/768-627 u periodu od 10.11.2011 godine, do
16.11.2011 godine, koji se nalazi na cd-u, listing ostvarenih komunikacija sa
broja 067/788-410 u periodu od 10.11.2011 godine, do 16.11.2011 godine, koji
se nalazi na cd-u, nalaz i mišljenje vještaka za telekomunikacije ing.
elektronike Š. S. od 14.12.2011 godine, fotodokumentaciju Uprave policije P,
br. 581/2011 od 15.11.2011 godine, i dva cd-a, izvod iz kaznene evidencije PJ
P, br. 03-245/12-950/2 od 01.02.2012 godine, za okrivljenog G. R.
Iz sadržine prikupljenih dokaza na koje okrivljeni i njegov branilac nijesu
imali nikakve primjedbe, sud je zaključio da je državni tužilac pružio
dovoljno dokaza o krivici optuženog G. R. i da je optuženi u vrijeme i na
način opisan u izreci ove presude učinio krivično djelo neovlašćena
proizvodnja, držanje i stavljanje u promet opojnih droga iz čl.300.st.1. Kz-a,
za koje ga je ovaj sud oglasio krivim a nakon što je u svemu prihvatio
sporazum o priznanju krivice.
Odlučujući o visini kazne iz sporazuma o priznanju krivice zaključenog izmedju
stranaka, ovaj sud je našao da je predlog stranaka u vezi sa kaznom
prihvatljiv. Kao olakšavajuće okolnosti sud je cijenio da se radi o porodičnom
čovjeku, do sada neosuđivanom, koji je izrazio kajanje i žaljenje zbog djela
koje je počinio, a koje olakšavajuće okolnosti je sud cijenio kao osobito
olakšavajuće okolnosti, pa je istog primjenom odredaba o ublažavanju osudio na
kaznu zatvora u trajanju od 1 (jedne) godine i 6 (šest) mjeseci, cijeneći da
je ista srazmjerna težini izvršenog krvičnog djela i društvenoj opasnosti
učinioca, te da će se sa istom postići svrha kažnjavanja i uticati kako na
optuženog, tako i na druge da ubuduće ne vrše krivična djela.
Optuženi je shodno odredbi čl. 229 Zkp-a, obavezan da plati troškove krivičnog
postupka u ukupnom iznosu od 341,25 €, a koji troškovi se odnose na isplaćene
troškove tokom postupka postavljenom braniocu po službenoj dužnosti Č. K. u
iznosu od 300,00 € i isplaćene troškove vještaku za telekomunikaciju u iznosu
od 41,25 €, te se obavezuje da na ime paušala plati iznos od 50,00 €, koji
iznos paušala je određen obzirom na trajanje i složenost postupka i imovno
stanje optuženog, a sve na žiro- račun Trezora Vrhovnog državnog tužioca br.
832-1187-31, u roku od 15 dana po pravosnažnosti ove presude.
Sa iznijetih razloga, a na osnovu čl.303.st.1. Zkp-a, odlučeno je kao u izreci
presude.
VIŠI SUD U BIJELOM POLJU
Dana, 09.03.2012 godine.
Zapisničar, S U D I J A,
Radmila Duborija s.r. Vukomir Bošković s.r.
PRAVNA POUKA:
Protiv ove presude dozvoljeno je pravo
žalbe Apelacionom sudu, preko ovog suda u roku od 15
dana od dana prijema iste. Žalba na izrečenu krivično-
pravnu sankciju nije dopuštena, obzirom na potpisani
sporazum o priznanju krivice.