K.br.66/11
U IME CRNE GORE
VIŠI SUD U BIJELOM POLJU, sudija Drago Konatar, sa zapisničarem Mirjanom
Gačević, u krivičnom predmetu optuženog Lj. T. iz Č. – BiH sa boravištem u P.,
zbog krivičnog djela neovlašćena proizvodnja, držanje i stavljanje u promet
opojnih droga iz čl. 300 st. 1 KZ, po održanom javnom ročištu dana 21.
decembra 2011.godine, u prisustvu zamjenika iz Višeg državnog tužilaštva
Ljubinke Madžgalj, optuženog i njegovog branioca advokata M. G. iz P. i nakon
pravnosnažnosti rješenja o usvajanju sporazuma o priznanju krivice Kt.br.59/11
od 14.12.2011.godine, donio je dana 22. decembra 2011.godine i javno objavio,
P R E S U D U
Optuženi LJ. T. JMB ...................... od oca O., majke D.rodjene D.,
rodjen .......................godine u Č. u Bosni i Hercegovini, sa
prebivalištem u mjestu rodjenja, a boravištem u P. u naselju G., državljanin
Bosne i Hercegovine, oženjen, otac dvoje maloljetno djece, sa završenom
srednjom školom trgovačkog smjera, bez zaposlenja, srednjeg imovnog stanja,
neosudjivan, u pritvoru od 05. novembra 2011.godine
K r i v j e
Što je:
Dana 05. novembra 2011.godine oko 03 časa iz mjesta K. prema P. u gepeku
putničkog motornog vozila marke ’’Audi’’ reg.br. .......................
vlasništvo svoje supruge D. T., neovlašćeno radi prodaje prenosio za iznos od
po 100,00 € po jednom kilogramu, supstancu kanabis (Indijsku konoplju) tzv.
’’marihuanu – skank’’, neto mase 15,20 kg, koja je pod rednim brojem 82
Rešenjem o utvrdjivanju opojnih droga (Sl.list SRJ br. 44/02) utvrdjena za
opojnu drogu, upakovanu u 15 ručno pravljenih pakovanja od plastične kese
oblijepljenih selotejp trakom, a koja je u mjestu G., opštini P., prilikom
kontrole vozila od strane službenih lica Uprave policije Područne jedinice u
P. pronadjena i oduzeta,
- čime je izvršio krivično djelo neovlašćena proizvodnja, držanje i
stavljanje u promet opojnih droga iz čl. 300 st. 1 Krivičnog zakonika (KZ),
- za koje ga sud primjenom čl. 15,32,36,42 i 51 st. 1 KZ, te čl. 226,229 i
303 Zakonika o krivičnom postupku (ZKP),
O S U DJ U J E
Na kaznu zatvora u trajanju od 2 /dvije/ godine u koju mu se ima uračunati
pritvor od 05. novembra 2011.godine do 22. decembra 2011.godine.
Optuženi se obavezuje da na ime troškova krivičnog postupka plati Višem
državnom tužilaštvu u Bijelom Polju iznos od 500,00 € (pet stotina eura), te u
korist budžetskih sredstava troškove krivičnog postupka u paušalnom iznosu od
100,00 € (jedna stotina eura) u roku od 15 (petnaest) dana od dana
pravnosnažnosti ove presude.
Na osnovu čl. 66,75 st. 3 i čl. 300 st. 7 u vezi st. 1 KZ, optuženom se izriče
mjera bezbjednosti oduzimanja opojne droge kanabisa (Indijske konoplje) neto
mase od 15,20 kg i odredjuje da se ista po pravnosnažnosti ove presude ima
uništiti.
O b r a z l o ž e nj e
Više državno tužilaštvo u Bijelom Polju nakon sprovedene istrage podnijelo je
ovom sudu optužnicu Kt.br.59/11 od 30.11.2011.godine, protiv optuženog Lj. T.
sa podacima u spsima, zbog krivičnog djela sa činjeničnim opisom i pravnom
ocjenom kao u izreci.
Prije ročišta za održavanje glavnog pretresa Više državno tužilaštvo podnijelo
je sporazum o priznanju krivice zaključen sa optuženim i braniocem dana
14.12.2011.godine, pa je umjesto glavnog pretresa održano javno ročište radi
odlučivanja o sporazumu dana 21.12.2011.godine. Po održanom ročištu sud je
donio rješenje kojim je usvojen sporazum o priznanju krivice, a nakon što je
rješenje objavljeno i saopštena pouka o pravu na žalbu, stranke i branilac
pojedinačno, a saglasno odrekli su se prava na žalbu.
Tim rješenjem je pravnosnažno utvrdjeno da je optuženi svjesno i dobrovoljno,
na jasan i potpun način, u postupku istrage i zaključenja sporazuma o krivici
priznao da je dana 05.11.2011.godine, oko 03 časa iz K. prema P. putničkim
motornim vozilom kojim je upravljao, neovlašćeno radi prodaje prenosio 15,20
kg opojne droge marihuane – skanka tj. kanabisa (Indijske konoplje), koja mu
je tom prilikom od strane policije pronadjena i oduzeta u mjestu G. kod P..
Iz sadržine dokaza pročitanih na javnom ročištu bez primjedbi od strane
stranaka, proizilazi isto stanje činjenica od pravnog značaja, a izmedju
ostalog iz izvještaja o vještačenju, vještaka iz Forenzičkog centra u D. da
predmetna supstanca sadrži THC preko 0,3 % tako da zbog takve koncentracije
ima svojstvo izazivanja stanja zavisnosti uticajem na nervni sistem ljudi.
Stanje činjenica iz priznanja proizilazi po osnovu iskaza svjedoka I. C..
vezano za otkrivanje i oduzimanje opojne droge istovjetno kao što je
konstatovano u potvrdi o privremeno oduzetim predmetima od optuženog te
izvještaju o krim.tehničkom pregledu izvršenom od strane Uprave policije PJ u
P. od 05.11.2011.godine, sa fototehničkom dokumentacijom br.553/2011.
S toga, priznanje optuženog i sadržina medjusobno i sa priznanjem saglasnih
dokaza pročitanih na javnom ročištu pružaju pouzdanu osnovu da je optuženi sa
umišljajem, u cilju sticanja ekonomske koristi, a pristajući na nastupanje
opasnosti po zdravlje ljudi, izvršio radnju neovlašćenog prenošenja radi
prodaje opojne droge, tako da je njegova krivica za krivično djelo neovlašćena
proizvodnja, držanje i stavljanje u promet opojnih droga iz čl. 300 st. 1 KZ
potpuno dokazana.
Čl. 300 st. 1 KZ radnja neovlašćenog prenošenja opojne droge radi prodaje uz
oblik vinosti iz priznanja optuženog, predstavlja krivično djelo za koje je
učiniocu zaprijećeno kaznom zatvora od dvije do deset godina.
Ovaj sud je utvrdio da je sporazum stranaka u vezi sa kaznom za krivično djelo
prihvatljiv sa razloga što je optuženi ranije neosudjivan, porodična je osoba
i pri tom otac dvoje maloljetno djece, a njegovo držanje po učinjenom
krivičnom djelu je pozitivno obzirom da je priznao izvršenje radnje krivičnog
djela i krivicu, a izrazio kajanje koje ovaj sud cijeni iskrenim. Okolnost
vezana za raniji život utvrdjena je po osnovu izvoda iz kaznene evidencije
izdato od MUP-a BiH JCB I. S. Policijske stanice u Č., a ostale okolnosti
vezane za ličnost kao nesporne. Uz to iz činjeničnog utvrdjenja proizilazi
okolnost da je posledica krivičnog djela ostala na nivou apstraktne opasnosti
po zdravlje ljudi kod stanja da je opojna droga pronadjena i privremeno
oduzeta.
S toga je ovaj sud utvrdio da je sporazum stranaka u odnosu na kaznu zatvora u
trajanju od dvije godine u skladu sa interesima pravičnosti i da se takvom
kaznom ima ostvariti svrha kažnjavanja.
U odnosu na uračunavanje pritvora u izrečenu kaznu odlučeno je na osnovu čl.
51 st. 1 KZ,
Sporazum stranaka o troškovima krivičnog postupka odgovara stanju podataka iz
spisa, a to da je Više državno tužilaštvo predujmilo troškove u iznosu od
500,00 € isplatom nagrade ranijem braniocu optuženog rješenjem Kti.br.13/11 od
28.11.2011.godine, u skladu sa zahtjevom i Advokatskom tarifom. Uz to nastali
su troškovi vodjenja postupka pred tužilšatvom i sudom u paušalnom iznosu od
100,00 €, pa je s tim u vezi primjenom čl. 226 i 229 ZKP optuženi obavezan na
plaćanje kao u izreci.
Odredbom čl. 300 st. 7 u vezi st. 1 KZ propisano je obavezno oduzimanje
predmeta označenih u čl. 75 st. 3 istog zakonika, pa je imajući u vidu svrhu
te mjere odlučeno u vezi oduzimanja opojne droge i odredjenja da se ista
uništi po pravnosnažnosti ove odluke.
Sa iznijetih razloga i primjenom propisa kako je označeno, te čl. 303 ZKP
odlučeno je kao u izreci.
VIŠU SUD U BIJELOM POLJU
Dana 22. decembra 2011.godine
Zapisničar S U D I J A
Mirjana Gačević,s.r. Drago Konatar,s.r.
PRAVNA POUKA:
Protiv ove presude dozvoljena je
žalba samo ako nije u skladu sa
zaključenim sporazumom o priznanju
krivice Apelacionom sudu CG preko
ovog suda u roku od 15 dana po
prijemu prepisa.
DN-a: prepis presude, dostaviti
-​ Višem državnom tužilaštvu u Bijelom Polju,
-​ Optuženom: Lj. T., Zatvor Bijelo Polje,
-​ Braniocu: adv. M. G. iz P..
S U D I J A
Drago Konatar