K.br.122/2012
U IME CRNE GORE
VIŠI SUD U PODGORICI - kao prvostepeni krivični sud po sudiji pojedincu Vesni
Pean sa zapisničarom Jelenković Borkom, u krivičnom predmetu protiv Đ. A.,
kojeg brani adv.M.G. iz P., zbog krivičnog djela - neovlašćena proizvodnja
držanje i stavljanje u promet opojnih droga iz člana 300. stav 1. Krivičnog
zakonika, koji se vodi po optužnici Višeg Državnog tužioca Kt-br. 61/12 od
14.09.2012. godine, nakon pravosnažnosti rješenja o usvajanju sporazuma o
priznanju krivice dana 08.11.2012. godine donio je
PRESUDU
OPTUŽENI Đ. A., JMBG … , od oca F. i majke M., rodjene I., rodjen ... godine u
P., sa prebivalištem u selu N., državljanin Crne Gore, nezaposlen, neoženjen,
završio gimnaziju, nije služio vojsku, srednjeg imovnog stanja, osudjivan,
nalazi se u pritvoru od 21.07.2012 godine.
KRIV JE
Što je:
Dana 20.07.2012 godine oko 20,20 časova u naselju Spinja-Tuzi Opština
Podgorica, neovlašćeno radi dalje prodaje držao marihuanu-skank-supstancu
proglašenu za opojnu drogu Rješenjem o utvrdjivanju opojnih droga ( "Sl.list
SRJ" broj 44/02), iako je bio svjestan da postupa neovlašćeno i protivpravno,
pa je to i htio, na način što je naznačenog dana u vozilu kojim je upravljao
marke "BMW", reg. br. PG …, ispod zadnjeg sjedišta držao jednu PVC kesu sa
sadržajem opojne droge marihuane-skanka u količini od 153,05 grama, dok je
dana 21.07.2012 godine u kuhinji porodične kuće koja se nalazi u mjestu N.
držao sakrivenu u kutiji sa garderobom jednu PVC kesu crne boje u kojoj se
nalazilo jedno veće pravougaono vakumirano pakovanje sa sadržajem opojne droge
marihuane-skanka u količini od 832,19 grama, koju opojnu drogu su prilikom
kontrole i pretresa pronašli i oduzeli ovlašćeni službenici Granične policije
Podgorica, a koja opojna droga je od strane okrivljenog bila namijenjena
daljoj neovlašćenoj prodaji
- čime je izvršio krivično djelo neovlašćena proizvodnja, držanje i
stavljanje u promet opojnih droga iz člana 300 stav 1 Krivičnog zakonika.
Pa ga sud primjenom članova 4, 32, 36, 42, 43, 45, 46 i 51 Krivičnog zakonika
i članova 226, 229 st.1, 303. st.1 i 374 Zakonika o krivičnom postupku
O S U Đ U J E
Na kaznu zatvora u trajanju od jedne godine i šest mjeseci u koju kaznu mu se
ima uračunati vrijeme provedeno u pritvoru počev od 21.07. 2012 godine, pa do
pravosnažnosti presude.
Obavezuje se okrivljeni da na ime troškova krivičnog postupka plati ovom sudu
na ime nagrade braniocu iznos od 1.200,00 eura i na račun sudskog paušala
iznos od 100,00 eura, i Višem državnom tužilaštvu iznos od 50,00 eura na račun
paušala, a sve u roku od 15 dana po pravosnažnosti presude.
Shodno članu 300 stav 6 a u vezi člana 75 Krivičnog zakonika od optuženog Đ.
A. se trajno oduzima opojna droga marihuana ukupne težine 985,24 grama, koja
droga se ima uništiti po pravosnažnosti presude.
O b r a z l o ž e nj e
Optužnicom Višeg državnog tužilaštva Kt.br.61/12 od 14.09.2012. godine
stavljeno je na teret optuženom Đ. A. izvršenje krivičnog djela neovlašćena
proizvodnja, držanje i stavljanje u promet opojnih droga iz člana 300. stav 1.
KZ.
Utvrđujući da li postoji dovoljno dokaza o krivici optuženog za predmetno
krivično djelo, na ročištu za razmatranje sporazuma, zamjenik Višeg državnog
tužioca podnio je sudu dokaze predložene optužnicom i to službenu zabilješka
Uprave policije- Područne jedinice Sektor granične policije broj 09/12 od
20.07.2012.godine, dvije potvrde Uprave policije- Ispostava granične policije
Podgorica broj 09/12 od 20.07.2012.godine, na ime Đ. A., potvrdu o privremeno
oduzetim predmetima Uprave policije - Grupe za suzbijanje droge Podgorica
Pu.br.594/12 od 21.07.2012.godine, na ime F. Đ., zapisnik o pretresanju stana
i drugih prostorija Uprave policije - PJ Podgorica Grupe za borbu protiv droge
Ku.br.594/12 od 21.07.2012.godine, na ime Đ. A., Izvještaj Forenzičkog centra
- Danilovgrad broj 3080/12 o hemijskom vještačenju opojne droge, izvršen je
uvid u fotodokumentaciju Uprave policije - PJ Podgorica broj
20-28-244-1196/1809 od 31.07.2012.godine, fotodokumentaciju Uprave policije PJ
Podgorica broj 20-28-244-1146/1803 od 20.7.2012.godine, fotodokumentaciju koja
čini sastavni dio izvještaja o vještačenju opojne droge broj 3080/12, i
pročitani izvod iz kaznene evidencije Uprave policije - PJ Podgorica broj
29-245/12-19977/2-325 od 13.08.2012.godine, za optuženog Đ. A., sporazum o
priznanju krivice VDT-a Podgorica Kt.br.61/12 od 2.11.2012. godine.
Iz sadržine prikupljenih dokaza na koje okrivljeni i njegov branilac nijesu
imali nikakve primjedbe, sud je zaključio da je zamjenik Višeg državnog
tužioca pružio dovoljno dokaza o krivici optuženog Đ. A. i da je okrivljeni u
vrijeme i na način opisan u izreci ove presude učinio krivično djelo
neovlašćena proizvodnja, držanje i stavljanje u promet opojnih droga iz člana
300 stav 1. KZ-a za koje ga je ovaj sud oglasio krivim, a nakon što je u svemu
prihvatio sporazum o prizanju krivice.
Odlučujući o krivičnoj sankciji iz sporazuma o priznanju krivice zaključenog
između stranaka, ovaj sud je našao da je predlog stranaka u vezi sa krivičnom
sankcijom prihvatljiv. Ovo sa razloga što je optuženi mlad čovjek, te da je
izrazio iskreno kajanje za učinjeno krivično djelo, pa mu izrekao kaznu
zatvora u trajanju od 1 godine i 6 mjeseci, smatrajući da će se izrečenom
kaznom ostvarati svrha kažnjavanja predvidjena članom 32 KZ-a, a u okviru
opšte svrhe izricanja krivičnih sankcija iz člana 4 KZ-a, odnosno da će
izrečena efektivna kazna zatvora uticati na okrivljenog da ubuduće ne čini
krivična djela, kao i na buduće učinioce krivičnih dijela.
Pošto je optuženi oglašen krivim obavezan je da na ime troškova krivičnog
postupka plati iznos od 1.200, 00 eura na ime nagrade branioca po službenoj
dužnosti shodno Tarifi o nagradama i naknadama troškova za rad advokata u
Crnoj Gori, Višem državnom tužilaštvu na ime paušala iznos od 50,00 eura i na
ime sudskog paušala iznos od 100,00 eura, koji iznos je odmjeren shodno
imovnim prilikama optuženog, trajanju i složenosti krivičnog postupka, a ovo
na osnovu člana 229. stav 1. u vezi člana 226. ZKP-a.
Shodno odredbi čl 300 stav 6 u vezi čl. 75 KZ-a od optuženog Đ. A. oduzeta je
opojna droga marihuana ukupne težine 985,24 grama, koja droga se ima uništiti
po pravosnažnosti presude, imajući u vidu da se radi o predmetima za koje
zakon predvidja obavezno oduzimanje.
Sa svega izloženog, a primjenom člana 303. stav 1. ZKP-a, odlučeno je kao u
izreci.
VIŠI SUD U PODGORICI
Dana 08.11.2012.godine
ZAPISNIČAR SUDIJA
Borka Jelenković,s.r. Vesna Pean,s.r.
Tačnost otpravka, tvrdi i
o v j e r a v a :
Namještenik suda,
Borka Jelenković