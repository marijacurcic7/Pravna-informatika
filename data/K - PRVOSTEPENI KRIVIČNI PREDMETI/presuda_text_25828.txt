K.br.65/2012
U IME CRNE GORE
VIŠI SUD U PODGORICI, kao prvostepeni krivični po sudiji Mugoša Suzani, uz
učešće namještenika Raković Bojane kao zapisničara, u predmetu protiv
optuženog M.M iz Podgorice, koga brani branilac po službenoj dužnosti R. I.
advokat iz Podgorice, zbog krivičnog djela neovlašćena proizvodnja, držanje i
stavljanje u promet opojnih droga iz čl.300 stav 1 Krivičnog zakonika, po
optužnici Višeg državnog tužioca u Podgorici Kt.br.23/12 od 04.05.2012.godine,
koju je na ročištu povodom odlučivanja o sporazumu o priznanju krivice
zastupala Lakić Ljiljana, zamjenik VDT-a u Podgorici, nakon donošenja rješenja
o usvajanju sporazuma o priznanju krivice dana 06.06.2012.godine, donio je
P R E S U D U
Optuženi M.M JMBG ………….., , rođen ….u P. sa prebivalištem u P., državljanin
Crne Gore, nezaposlen, građevinski tehničar, završio srednju građevinsku
školu-smjer visokogradnja, neoženjen, lošeg imovnog stanja, neosuđivan.
KRIV JE
Zato što je:
- U periodu od 18.03. do 21.03.2012.godine u Podgorici, neovlašćeno prodavao
i neovlašćeno radi dalje prodaje držao opojnu drogu marihuanu - supstancu
proglašenu za opojnu drogu Rješenjem o utvrđivanju opojnih droga ("Sl.list
SRJ" br.44/02 ), na način što je dana 18.03.2012.godine K.N. prodao dva
paketića opojne droge marihuane za iznos od 10 €, dok je dana
21.03.2012.godine u svom stanu, u spavaćoj sobi držao jedan veći zamotuljak sa
opojnom drogom marihuane zapakovan u pvc kesu u količini od 166,45 grama,
sakriven u plakaru ispod garderobe, kao i četiri manja zamotuljka marihuane
mase 10,22 grama zapakovane u aluminijskoj foliji, od kojih je tri držao u
kutiji pored stola za kompjuter, a jedan u fioci kompjuterskog stola, koju
opojnu drogu kao i novac u iznosu od 325,00 € pribavljen prodajom iste, su
pretresom pronašli i oduzeli ovlašćeni službenici Uprave policije - Područne
jedinice Podgorica, a koja opojna droga je od strane okrivljenog bila
namijenjena daljoj neovlašćenoj prodaji,
- čime je izvršio krivično djelo - neovlašćena proizvodnja, držanje i
stavljanje u promet opojnih droga iz člana 300 stav 1 Krivičnog zakonika.
Pa ga sud primjenom citiranih zakonskih odredbi, te odredbi čl.4 stav 2, 32,
36, 42, 45 i 46 Krivičnog zakonika, te odredbi čl.226 i 229 Zakonika o
krivičnom postupku, kao i čl..303 Zakonika o krivičnom postupku
O S U Đ U J E
Na kaznu zatvora u trajanju od 6 (šest) mjeseci.
Na osnovu člana 300 stav 7 u vezi čl. 75 Krivičnog zakonika, optuženom se
izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga - marihuana težine 176,67 grama, koja se po
pravosnažnosti presude ima uništiti.
Na osnovu člana 113 stav 1 Krivičnog zakonika, optuženom se izriče
MJERA BEZBJEDNOSTI
ODUZIMANJA IMOVINSKE KORISTI
ODUZIMA SE novac u iznosu od 325,00 € pribavljen krivičnim djelom, a koji je
oduzet od optuženog potvrdom o privremeno oduzetim predmetima UP PJ Podgorica
Ku.br.243/2012 od 21.03.2012.godine, i to izraženog u apoenima 3x50 €
serijskih brojeva S60140874274, X41913904223, X17860450457; zatim 6x20 €
ser.brojeva F01364788982, U50553512267, S28272095881, S20728206313,
F01285155992, P18473734837; 5x10 € ser.brojeva X59794308074, N46267081077,
X57737722952, X62535987596, Y55637934841 i novčanicu 1x5 € ser.broja
U22652061017, kao predmeti upotrijebljeni za izvršenje krivičnog djela.
Na osnovu člana 226 i 229 ZKP-a sud obavezuje optuženog da na ime troškova
krivičnog postupka ovom sudu uplati iznos od 200,00 €, a na ime nagrade
branioca po službenoj dužnosti, a shodno Tarifi o nagradama i naknadama
troškova za rad advokata u Crnoj Gori ("Sl.list RCG" br.12/2005), (Tarifni
broj 1,4,13,14 i 15) u skladu sa Odlukom o visini naknade za rad advokata za
odbrane po službenoj dužnosti ("Sl.list CG"br.20/2010), kao i na ime paušala
iznos od 50,00 € da uplati na račun Vrhovnog državnog tužilaštva broj:
832-1187-31, sve to u roku od 15 dana od dana pravosnažnosti presude.
O b r a z l o ž e nj e
Optužnicom VDT-a u Podgorici Kt.br.23/12 od 04.05.2012.godine, optuženom M.M
je stavljeno na teret izvršenje krivičnog djela neovlašćena proizvodnja,
držanje i stavljanje u promet opojnih droga iz čl.300 stav 1 KZ-a.
Dana 01.06.2012.godine zastupnik optužbe je dostavio sporazum o priznanju
krivice, zapisnik o pregovaranju i zapisnik o saslušanju optuženog i priznanju
krivice.
Na ročištu za razmatranje sporazuma, održanom dana 04.06.2012.godine, sud je
pročitao dokaze predložene optužnicom, i to: službenu zabilješku UP PJ
Podgorica Ku.br.243/2012 od 21.03.2012.godine, zapisnik o pretresanju stana i
drugih prostorija UP-grupe za borbu protiv droge i krijumčarenja
Ku.br.243/2012 od 21.03.2012.godine, potvrdu o privremeno oduzetim predmetima
UP-grupe za borbu protiv droge i krijumčarenja Ku.br.243/2012 od
21.03.2012.godine, izvještaj o vještačenju Forenzičkog centra Danilovgrad
br.1335/2012 od 23.04.2012.godine, izvod iz KE UP PJ Podgorica
br.29-245/12-8197/2-1661 na ime optuženog M.M., zatim zapisnik o pregovaranju
krivice od 31.05.2012.godine, zapisnik o saslušanju optuženog i priznanju
krivice od 31.05.2012.godine te sporazum o priznanju krivice od
31.05.2012.godine, te izvršio uvid u fotoelaborat UP Forenzičkog centra
Danilovgrad koji čini sastavni izvještaja o vještačenju br.1335/12 i u
fotoelaborat UP PJ Podgorica br.20-28-244-612/934 od 29.03.2012.godine, te
saslušao svjedoka K.N.
Iz sadržine izvedenih dokaza na koje optuženi i njegov branilac nijesu imali
nikakvih primjedbi, sud je zaključio da je državni tužilac pružio dovoljno
dokaza o krivici optuženog M.M., te da je optuženi izvršio izvršio krivično
djelo neovlašćena proizvodnja, držanje i stavljanje u promet opojnih droga iz
čl.300 stav 1 Krivičnog zakonika, na način, vrijeme i mjesto kako je to bliže
opisano u izreci presude, a nakon što je u svemu prihvatio sporazum o
priznanju krivice.
Prilikom odlučivanja o izboru vrste krivične sankcije i njene visine, a shodno
čl.42 stav 1 KZ-a, koja je utvrđena za optuženog u skladu sa sporazumom o
priznanju krivice zaključenog između stranaka, sud je našao da je predlog
stranaka u vezi sa izrečenom krivičnom sankcijom-kaznom zatvora u trajanju od
6 (šest) mjeseci prihvatljiv. Naime, odmjeravajući navedenu krivičnu sankciju,
sud je istu ublažio shodno članu 45 i 46 KZ-a, našavši prethodno da
olakšavajuće okolnosti koje je utvrdio na strani optuženog, i to da je
nezaposlen, lošeg imovnog stanja, te činjenicu da ranije nije bio osuđivan, u
svom zbiru, predstavljaju naročito olakšavajuće okolnosti, dok od otežavajućih
okolnosti na strani optuženog iste nije našao. S tim u vezi, konkretna kazna
je adekvatna težini učinjenog krivičnog djela i prednje iznijetim okolnostima
na strani okrivljenog, pa sud nalazi da će se ovako izrečenom kaznom zatvora,
ostvariti svrha kažnjavanja iz čl.32 KZ-a, odnosno da optuženi ubuduće neće
vršiti krivična djela.
Shodno odredbi čl.300 stav 7 u vezi čl.75 kZ-a, optuženom je izrečena i mjera
bezbjednosti oduzimanje predmeta pa je od optuženog oduzeto marihuana težine
176,67 grama, koja se ima uništititi po pravosnažnosti presude, za koje
predmete zakon predviđa obavezno odizimanje, a u skladu i sa pomenutim
sporazumom o priznanju krivice; dok je a na osnovu čl. 113 stav 1 KZ-a oduzet
novac u iznosu od 325,00 € pribavljen krivičnim djelom, a koji je oduzet od
optuženog potvrdom o privremeno oduzetim predmetima UP PJ Podgorica
Ku.br.243/2012 od 21.03.2012.godine, i to izraženog u apoenima 3x50 €
serijskih brojeva S60140874274, X41913904223, X17860450457; zatim 6x20 €
ser.brojeva F01364788982, U50553512267, S28272095881, S20728206313,
F01285155992, P18473734837; 5x10 € ser.brojeva X59794308074, N46267081077,
X57737722952, X62535987596, Y55637934841 i novčanicu 1x5 € ser.broja
U22652061017, kao predmeti upotrijebljeni za izvršenje krivičnog djela.
Kako je optuženi oglašen krivim, sud ga shodno čl.226 i 229 ZKP-a obavezuje i
na plaćanje troškova krivičnog postupka ovom sudu u iznosu od 200,00 € a na
ime nagrade branioca po službenoj dužnosti, kao i na ime paušala iznos od
50,00 € da uplati na račun Vrhovnog državnog tužilaštva broj: 832-1187-31, sve
to u roku od 15 dana od dana pravosnažnosti presude.
Sa izloženog, a shodno odredbi čl.303 stav 1 Zakonika o krivičnom postupku,
odlučeno je kao u izreci presude.
VIŠI SUD U PODGORICI
Dana, 06.06.2012.godine
ZAPISNIČAR SUDIJA
Raković Bojana Mugoša Suzana
Pravna pouka: Protiv ove presude nema se pravo žalbe.