Posl.br.K. 154/11
U I M E C R N E G O R E
OSNOVNI SUD U CETINJU, po predsjedniku vijeća - sudiji Goranu Vrbici, uz
sudjelovanje namještenika suda Vjere Jovićević, kao zapisničara, u krivičnom
predmetu okr. Lj. G. iz Cetinja, zbog krivičnog djela ugrožavanje javnog
saobraćaja iz čl.339.st.1. KZ-a, po Optužnom prijedlogu Osnovnog Državnog
Tužilaštva u Cetinju, Kt.br.289/10 od 14.09.2011.godine, nakon pravosnažnosti
rješenja o usvajanju sporazuma o priznanju krivice, dana 20.10.2011.godine,
donio je
P R E S U D U
Okr. Lj. G. od oca Z. i majke D. rođene J. rođen .....godine u Cetinju, đe i
prebiva, državljanin Crne Gore, zaposlen, neoženjen, pismen, sa završenom
srednjom školom, srednjeg imovnog stanja, neosuđivan,
K r i v j e
Što je:
Dana 13.09.2010.godine, oko 00,50 časova u naselju "Bajice" u Cetinju,
upravljajući u sao0braćaju svojim putničkim motornim vozilom marke "lancia",
reg.oznaka CT AG .... ne pridržavajući se saobraćajnih propisa iz čl.27.st.2.
i čl.200.st.1. ZOBS-a na putevima, ugrozio saobraćaj i doveo u opasnost tijelo
ljudi, na način što je u alkoholisanom stanju, pri koncentraciji od oko 1,06
gram promilla apsolutnog alkohola u organizmu, upravljajao navedenim vozilom
kroz naselje "Bajice", krećući se iz pravca trgovinske radnje STR "Vučinić" u
pravcu zgrade Gornjeg Oboda, kojom prilikom vozilo u kretanju nije držao na
bezbjednoj udaljenosti od desne ivice kolovoza, tako da s obzirom na brzinu
kretanja vozila, uslove saobraćaja i stanje i karakteristike puta, ne ugrožava
druge učesnuike u saobraćaju, već je desnim točkovima vozila prešao preko
desne ivice kolovoza puta, gledano iz pravca njegovog kretanja, nakon čega je
prednjom desnom stranom vozila udario u kamenu ogradu, od kojeg udara je
njegov saputnik u vozilu - oštećeni V.R. iz Cetinja zadobio laku tjelesnu
povredu u vidu oguljotine u predjelu glave,
-čime je izvršio krivično djelo ugrožavanje javnog saobraćaja iz čl.339.st.1. KZ-a
pa mu sud primjenom citiranih zakonskih propisa i primjenom čl. 4, 42, 52, 53
i 54 KZ-a i čl. 229, 239 i 303 ZKP-a, izriče
U S L O V N U O S U D U
Kojom okrivljenom utvrđuje kaznu zatvora u trajanju od 3 (tri) mjeseca i
istovremeno određuje da se navedena kazna neće izvršiti ukoliko u periodu od 1
(jedne) godine, po pravosnažnosti presude, ne počini novo krivično djelo.
Okrivljeni se obavezuje da plati sudu troškove krivičnog postupkau iznosu od
346,50 eura i paušal u iznosu od 30,00 eura, u roku od 15 dana, po
pravosnažnosti presude, a pod prijetnjom prinudnog izvršenja.
Presuda je pravosnažna.
O b r a z l o ž e nj e
Osnovno državno tužilaštvo u Cetinju podnijelo je ovom sudu Optužni prijedlog
Kt.br.289/10 od 14.09.2011.godine protiv okr. Lj. G. iz Cetinja, zbog
krivičnog djela ugrožavanje javnog saobraćaja iz čl.339.st.1. KZ-a.
Utvrđujući da li postoji dovoljno dokaza o krivici okrivljenog za predmetno
krivično djelo, na ročištu za razmatranje sporazuma, ovaj sud je zaključio da
je Državni tužilac pružio dovoljno dokaza o krivici okrivljenog Lj. G. i da je
okrivljeni u vrijeme i na način opisan u izreci ove Presude učinio krivično
djelo ugrožavanje javnog saobraćaja iz čl.339.st.1. KZ-a., za koje ga je ovaj
sud oglasio krivim, a nakon što je u svemu prihvatio Sporazum o priznanju
krivice.
Odlučujući o vrsti i visini krivične sankcije i sporazuma o priznanju krivice
zaključenog između stranaka, ovaj sud je našao da je prijedlog stranaka u vezi
sa krivičnom sankcijom prihvatljiv. Ovo iz razloga što je okrivljeni mlad
čovjek, što se oštećeni nije pridružio krivičnom progonu, niti je postavio
odštetni zahtjev, te što isti ranije nije osuđivan. Cijeneći tako utvrđene
okolnosti sud je mišljenja da radi krivičnopravne zaštite prema okrivljenom
nije nužno primijeniti kaznu, već je istom izrekao uslovnu osudu, kojom mu je
izrekao kaznu zatvora u trajanju od 3 (tri) mjeseca i odredio da se ista neće
izvršiti ukoliko okrivljeni u roku od 1 (jedne) godine od pravosnažnosti
presude ne učini novo krivično djelo, nalazeći da se izrečenom krivičnom
sankcijom postići svrha iz čl.52. KZ-a.
Kako su se stranke u Sporazumu o priznanju krivice odrekle prava na žalbu
protiv odluke suda, ova presuda je pravosnažna.
Okrivljeni je, shodno čl.229.st.1. ZKP-a obavezan da plati troškove krivičnog
postupka u iznosu od 346,50 eura, i paušal u iznosu od 30,00 eura, koji iznos
je sud odredio uzimajući u obzir konkretan slučaj, trajanje postupka i imovne
prilike okrivljenog, a sve u roku od 15 dana, po pravosnažnosti presude, a pod
prijetnjom prinudnog izvršenja.
Sa svega izloženog a na osnovu čl. 303. ZKP-a, odlučeno je kao u izreci.
OSNOVNI SUD U CETINJU
Dana 20.10.2011.godine,
Zapisničar, Sudija,
Vjera Jovićević,s.r. Goran Vrbica,s.r.