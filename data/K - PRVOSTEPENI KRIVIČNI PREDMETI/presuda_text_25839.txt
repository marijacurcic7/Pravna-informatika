posl.br.K. 183/11
U I M E C R N E G O R E
OSNOVNI SUD U CETINJU, kao prvostepeni, po sudiji pojedincu Goranu Vrbici, uz
sudjelovanje namještenika suda Vjere Jovićević, kao zapisničara, u krivičnom
predmetu okr. J. F. iz Kotora, zbog krivičnog djela teško djelo protiv
bezbjednosti javnog saobraćaja iz čl.348.st.3. u vezi čl.339.st.3 u vezi st.1.
KZ-a, po Optužnom predlogu Osnovnog Državnog Tužilaštva u Cetinju,
Kt.br.198/11-2 od 24.10.2011.godine, nakon pravosnažnosti rješenja o usvajanju
sporazuma o priznanju krivice, dana 19.12.2011.godine, donio je
P R E S U D U
Okr. J. F. JMBG ....... od oca I. i majke V. rođene J. rođen ...... godine u
Baru, sa prebivalištem u Kotoru, Dobrota- ......“ državljanin Crne Gore,
učenik, nezaposlen, neoženjen, pismen, sa završenom srednjom elektrotehničkom
školom, srednjeg imovnog stanja, neosuđivan,
K r i v j e
Što je:
Dana 23.09.2011. godine, oko 18,10 časova, na magistralnom putu Cetinje –
Podgorica, u mjestu zv. „Jankovića krš“, opština Cetinje, upravljajući u
saobraćaju putničkim motornim vozilom marke „Mercedes“ E 200 reg.oznaka KO
AH.... vlasništvo oštećenog J. I. iz Kotora, ne pridržavajući se saobraćajnog
propisa iz čl.27.st.2 i čl.32.st.4. Zakona o bezbjednosti saobraćaja na
putevima, ugrozio saobraćaj i doveo u opasnost život i tijelo ljudi, na način
što na dijelu puta gdje je kolovoz podijeljen na tri saobraćajne trake i to
dvije saobraćajne trake amijenjene za kretanje vozila iz pravca Podgorice i
jednu saobraćajnu traku namijenjenu za kretanje vozila iz pravca Cetinja, u
prostornoj zoni ograničenja brzine kretanja vozila na 60 km/h , kretao se
naznačenim vozilom iz pravca Podgorice u pravcu Cetinja, nedozvoljenom brzinom
u dijapazonu od 90-98 km/h, pri čemu vozilo u kretanju nije držao na desnoj
strani kolovoza u smjeru kretanja, na tolikoj udaljenosti od ivice kolovoza,
da s obzirom na brzinu kretanja vozila, uslove saobraćaja i stanje i
karakteristike puta, ne ugrožava druge učesnike u saobraćaju i ne izlaže sebe
opasnosti, već je prilikom savladavanja kritičnog poteza puta koji se prostire
u u obliku blage lijeve krivine, usled prekoračenja dozvoljene brzine kretanja
vozila, istim skrenuo preko desne ivice kolovoza, gdje je van kolovoza po
desnoj strani puta prednjim desnim dijelom vozila udario u fizičku prepreku,
kosinu zasjeka brda, što je dovelo do destabilizacije vozila i prevrtanja
istog na krov vozila, te klizanja kolovozom puta do konačnog zaustavljanja na
sredini desne kolovozne trake u smjeru kretanja, kojom prilikom su saputnice u
vozilu okrivljenog oštećene mlbd. K. S. mlbd. K. A. i mldb. J. M. zadobile
tjelesne povrede, i to oštećena mlbd. K.S. tešku tjelesnu povredu u vidu
preloma tijela kičmenih pršljenova – abrupcije prednjeg ruba dvanaestog
leđnog, prvog i drugog lumbalnog pršljena i nagnječenja sa oguljotinom kože
desnog koljena; oštećena mlbd. J. M. laku tjelesnu povredu u vidu kontuzije –
nagnječenja lijevog ramena, lijeve šake, lijevog koljena i glave a oštećena
mlbd. K. A. laku tjelesnu povredu u vidu oguljotine ramena i leđne srane
tijele, oguljotine desne šake i oguljotine glave, dok je na putničkom motornom
vozilu marke „Mercedes“ E 200 reg. oznaka KO AH.... vlasništvio oštećenog J.
I. iz Kotora, nastupila imovinska šteta u iznosu od 19.000,00 eura,
-čime je izvršio krivično djelo teško djelo protiv bezbjednosti javnog saobraćaja iz čl.348.st.3. u vezi čl.339.st.3. u vezi st.1. KZ-a
pa ga sud primjenom citiranih zakonskih propisa i primjenom čl. . 4. st. 2,
32, 39, 42, 45 st. 1. tačka 3 i 46. st. 1. tačka 6 KZ-a i čl.229, i 303 ZKP-a,
izriče
O S U Đ U J E
Na novčanu kaznu u iznosu od 1.200,00 eura koju ima isplatiti u roku od 15
dana po pravosnažnosti presude, pod prijetnjom prinudnog izvršenja, a ako
izrečenu novčanu kaznu ne plati u odredjenom roku sud će novačnu kaznu
zamijeniti kaznom zatvora, tako što će za svakih započetih 25,00 eura, novčane
kazne odrediti jedan dan kazne zatvora.
Okrivljeni se obavezuje da plati Vrhovnom državnom  tužilaštvu Crne Gore u
Podgorici troškove krivičnog postupka u iznosu od 184,50 eura i paušal u
iznosu od 30,00 eura, u roku od 15 dana, po pravosnažnosti presude, a pod
prijetnjom prinudnog izvršenja.
Presuda je pravosnažna.
O b r a z l o ž e nj e
Osnovno državno tužilaštvo u Cetinju podnijelo je ovom sudu Optužni predlog
Kt.br.198/11-2 od 24.10.2011.godine protiv okr. J. F. iz Kotora , zbog
krivičnog djela teško djelo protiv bezbjednosti javnog saobraćaja iz
čl.348.st.3. u vezi čl.339.st.3 u vezi st.1. KZ-a,
Utvrđujući da li postoji dovoljno dokaza o krivici okrivljenog za predmetno
krivično djelo, na ročištu za razmatranje sporazuma, ovaj sud je zaključio da
je Državni tužilac pružio dovoljno dokaza o krivici okrivljenog J. F. i da je
okrivljeni u vrijeme i na način opisan u izreci ove Presude učinio krivično
djelo teško djelo protiv bezbjednosti javnog saobraćaja iz čl.348.st.3. u vezi
čl.339.st.3 u vezi st.1. KZ-a, za koje ga je ovaj sud oglasio krivim, a nakon
što je u svemu prihvatio Sporazum o priznanju krivice.
Odlučujući o vrsti i visini krivične sankcije i sporazuma o priznanju krivice
zaključenog između stranaka, ovaj sud je našao da je predlog stranaka u vezi
sa krivičnom sankcijom prihvatljiv. Ovo iz razloga što je okrivljeni mlad
čovjek, što se oštećeni nisu pridružili krivičnom gonjenju, niti je postavili
odštetni zahtjev, te što isti ranije nije osuđivan, pa je sud cijeneći
olakašavajuće okolnosti kao naročite, primjenom čl. 39. čl.45. st. 1. tač. 3 i
čl. 46. st. 1. tač. 6. Krivičnog zakonika, okrivljenom ublažio kaznu i umjesto
kazne zatvora , izrekao novčanu kaznu, pri čemu je, cijeneći prethodno
navedeno i vodeći računa o materijalnim prilikama okrivljenom izrekao novčanu
kaznu u visini od 1.200,00 eura, nalazeći da će se izrečenom novčanom kaznom
na optuženoga u dovoljnoj mjeri uticati da ubuduće ne vrši krivična djela,
čime će se u cjelosti ostvariti svrha kažnjavanja iz čl. 32. Krivčnog
zakonika, u okviru opšte svrhe izricanja krivičnih sankcija iz čl. 4. st. 2.
Krivičnog zakonika.
Kako su se stranke u Sporazumu o priznanju krivice odrekle prava na žalbu
protiv odluke suda, ova presuda je pravosnažna.
Okrivljeni je, shodno čl.229.st.1. ZKP-a obavezan da plati troškove krivičnog
postupka u iznosu od 184,50 eura, a koji iznos čini nagrada za rad vještaka
medicinske struke u iznosu od 38,50 eura kao i nagrada troškova i nagrada za
rad vještaka saobraćajne struke u iznosu od 146,00 eura i paušal u iznosu od
30,00 eura, koji iznos je sud odredio uzimajući u obzir konkretan slučaj,
trajanje postupka i imovne prilike okrivljenog, a sve u roku od 15 dana, po
pravosnažnosti presude, a pod prijetnjom prinudnog izvršenja.
Sa svega izloženog a na osnovu čl. 303. ZKP-a, odlučeno je kao u izreci.
OSNOVNI SUD U CETINJU
Dana 19.12.2011.godine,
Zapisničar, Sudija,
Vjera Jovićević Goran Vrbica