Posl. br. K. 221/12
U I M E C R N E G O R E
Osnovni sud u Cetinju, kao prvostepeni krivični, po sudiji Mariji Ćupić, kao
sudiji pojedincu, uz učešće Martinović Aleksandre, kao zapisničara, u
krivičnom predmetu protiv okrivljenog K. N. iz Cetinja, zbog krivičnog djela
ugrožavanje sigurnosti u produženom trajanju iz člana 168. stav 1. u vezi
člana 49. stav 2. Krivičnog zakonika, nakon pravosnažnosti rješenja o
usvajanju Sporazuma o priznanju krivice, dana 12. 11. 2012. godine, donio je
P R E S U D U
Okrivljeni K. N. JMBG ..... od oca V. i majke J. rođene M. rođen ..... godine
u Cetinju, gdje i prebiva, državljanin Crne Gore, po zanimanju kuvar, razveden
otac četvoro maloljetne djece, pismen, sa završenom Gimnazijom, lošeg imovnog
stanja, osuđivan Presudama Osnovnog suda u Cetinju K. br. 24/04 od 28. 01.
2005. godine, zbog krivičnog djela teška tjelesna povreda iz člana 38. stav 1.
KZ RCG, na kaznu zatvora u trajanju od 2 (dva) mjeseca, uslovno na 1 (jednu)
godinu, K. br. 191/07 od 19. 10. 2007. godine, zbog krivičnog djela napad na
službeno lice u vršenju službene dužnosti iz člana 376. stav 3. u vezi stava
1. i 2. Krivičnog zakonika, na kaznu zatvora u trajanju od 2 (dva) mjeseca, K.
br. 28/11 od 29. 03. 2011. godine, zbog krivičnog djela nasilničko ponašanje
iz člana 399. KZ CG, na kaznu zatvora u trajanju od 30 (trideset) dana, i K.
br. 201/11 od 30. 11. 2011. godine, zbog krivičnog djela ugrožavanje
sigurnosti iz člana 168. stav 1. KZ-a, na novčanu kaznu u iznosu od 600,00
eura, bio u pritvoru od dana 07. 10. 2012. godine do 13. 11. 2012. godine
K r i v j e
Što je:
- Dana 06. oktobra 2012. godine, oko 20, 15 časova, na lokalnom putu pored
„Ljetnje pozornice“, u Cetinju, nakon što je predhodno sa svog mobilnog
telefona SIM kartice br. 069/..... pozvao oštećenog K. S. iz Cetinja, i
saopštio mu da se sastanu kod „Ljetnje pozornice“, iako svjestan da prijetnjom
napada na život i tijelo oštećenog ugrožava njegovu sigurnost, voljno
oštećenom, u prisustvu njegovog brata K. D. iz Cetinja uputio prijetnje
sadržine „Ubiću te, zaklaću te, pičko, splačino, bićeš moj“, istovremeno
držeči se rukom za nož dužine sječiva 25 cm, koji je nosio sa sobom iza
pojasa, nakon čega se okrivljeni, kada je oštećeni sa svojim bratom K. D.
vozilom napuštao lice mjesta, sa nožem u ruci bacio na prednje vjetrobransko
staklo vozila, kojom prilikom je isto oštetio, koje radnje okrivljenog su kod
oštećenog K. S. izazvale osjećaj straha i ugroženosti za sopstveni život i
tijelo,
Dana 06. oktobra 2012. godine, u 23, 12 časova, u Cetinju, iako svjestan da
prijetnjom napada na život i tijelo oštećenog K. S. iz Cetinja ugrožava
njegovu sigurnost, sa svog mobilnog telefona br. 069/.... voljno pozvao
oštećenog na njegov mobilni telefon, i istom uputio prijetnju sadržine „Čekam
te ispred „357“ da te ubijem“, a zatim je oštećenom poslao SMS poruku sadržine
„uvatit ću te prije ili kasnije, baj baj V.“, nakon čega je ponovo pozvao
oštećenog i uputio mu prijetnju sadržine: „čekam te kod Cetkom-a“ da te
ubijem“, te oštećenom poslao SMS poruku sadržine: „A zaludu ti je, možeš me
ubiti, ako me ne ugrabiš ja ću tebe prije ili kasnije, rekao sam ti zaludu
voli me kao i ja tebe, izdao si me kume i brate, ubiću tebe ili ti mene“, što
je kod oštećenog K. S. izazvalo osjećaj straha i ugroženosti za sopstveni
život i tijelo,
- čime je izvršio krivično djelo ugrožavanje sigurnosti u produženom trajanju
iz člana 168. stav 1. u vezi člana 49. stav 2. Krivičnog zakonika.
Pa ga sud za učinjeno krivično djelo ugrožavanje sigurnosti u produženom
trajanju iz člana 168. stav 1. u vezi člana 49. stav 2. Krivičnog zakonika, te
primjenom člana 4. stav 2. 32., 42, 51 i 75. KZ-a i člana 226-229. i 303.
ZKP-a
O S U Đ U J E
Na kaznu zatvora u trajanju od 45 dana u koju mu se ima uračunati vrijeme
provedeno u pritvoru od 07. 10. 2012. godine do 13. 11. 2012. godine, dok
preostali dio ima izdržati po pravosnažnosti presude.
Okrivljeni je dužan da na ime troškova krivičnog postupka uplati iznos od
375,00 eura, te na ime paušala iznos od 30,00 eura, sve u roku od 15 dana po
pravosnažnosti presude na blagajni suda ,pod prijetnjom prinudnog izvršenja.
Okrivljenom K. N. se izriče mjera bezbjednosti oduzimanja predmeta – noža
dužine sječiva 25 cm ,u metalnoj futroli br.57173.
O b r a z l o ž e nj e
Osnovno državno tužilaštvo u Cetinju Optužnim predlogom ODT-a Cetinje Kt. br.
177/12 od 11. 10. 2012. godine stavilo je na teret okrivljenom K. N. da je
izvršio krivično djelo ugrožavanje sigurnosti u produženom trajanju iz člana
168. stav 1. u vezi člana 49. stav 2. Krivičnog zakonika.
Utvrđujući da li postoji dovoljno dokaza o krivici okrivljenog za predmetno
krivično djelo, na ročištu za razmatranje Sporazuma, zamjenik ODT-a u Cetinju
podnio je sudu dokaze koji su prethodili podnošenju optužnog akta i to: iskaz
ošećenog K. S. svjedoka K. D. potvrdu Uprave policije – Ispostave Cetinje od
07. 10. 2012. godine o privremeno oduzetim predmetima od okrivljenog K. N.i
fotodokumentaciju Uprave policije – ispostave Cetinje Ku. br. 154/12 od 06.
10. 2012. godine.Priložen je i izvod iz kaznene evidencije za okrivljenog K.
N. UP Ispostave Cetinje od 07.10.2012.godine.
Iz sadržine prikupljenih dokaza na koje okrivljeni i njegov branilac nijesu
imali nikakve primjedbe, sud je zaključio da je državni tužilac prikupio
dovoljno dokaza o krivici okrivljenog K. N. da je okrivljeni u vrijeme i na
način opisan u izreci ove presude učinio krivično djelo ugrožavanje sigurnosti
u produženom trajanju iz člana 168. stav 1. u vezi člana 49. stav 2. Krivičnog
zakonika, a nakon što je u svemu prihvatio Sporazum o priznanju krivice.
Odlučujući o visini kazne i Sporazuma o priznanju krivice zaključenog između
stranaka, ovaj sud je našao da je predlog stranaka u vezi sa kaznom
prihvatljiv.
Ovo iz razloga što je okrivljeni porodični čovjek, i da je izrazio kajanje za
počinjeno djelo, te da je pokazao spremnost da više ne dolazi u konfliktne
situacije sa oštećenim, da se oštećeni nije pridružio krivičnom gonjenju i da
nije postavio imovinsko pravni zahtjev, bez obzira na raniju osuđivanost
okrivljenog. Stoga ovaj sud nalazi da će se sa ovakom kaznom ostvariti posebna
svrha kažnjavanja iz člana 32 Krivičnog zakonika, da okrivljeni ubuduće ne
vrši ovakva ili slična krivična djela.
Shodno članu 51. okrivljenom se ima u izrečenu kaznu zatvora uračunati vrijeme
provedeno u pritvoru od od 07. 10. 2012. godine do 13. 11. 2012. godine,dok
preostali dio kazne ima izdržati po pravosnažnosti presude.
Shodno čl.75.st.1.KZ-a okrivljenom je izrečena mjera bezbjednosti oduzimanja
predmeta – noža dužine sječiva 25 cm ,u metalnoj futroli br.57173.
Okrivljeni je obavezan da plati troškove postupka i paušal shodno odredbi
člana 226-229. ZKP-a, koji se odnose na ime angažovanja branioca po službenoj
dužnosti u iznosu od 375,00 eura,te na ime paušala iznos od 30,00 eura,u roku
od 15 dana po pravosnažnosti presude,pod prijetnjom prinudnog izvršenja.
Sa iznijetih razloga, a na osnovu člana 303. stav 1. ZKP-a, odlučeno je kao u
izreci ove presude.
OSNOVNI SUD U CETINJU
Dana, 12. 11. 2012. godine
Zapisničar, S U D I J A
Martinović Aleksandra Marija Ćupić s.r.
PRAVNA POUKA:
Protiv ove presude nije
dozvoljena žalba.