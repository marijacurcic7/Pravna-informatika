Posl.br.K. 217/11
U I M E C R N E G O R E
OSNOVNI SUD U CETINJU, po sudiji Goranu Vrbici, uz sudjelovanje namještenika
suda Vjere Jovićević, kao zapisničara, u krivičnom predmetu okr. S. Lj. iz
Cetinja, zbog krivičnog djela nedozvoljeno držanje oružja i eksplozivnih
materija iz čl.403.st.1. KZ-a, po Optužnom prijedlogu Osnovnog Državnog
Tužilaštva u Cetinju, Kt.br.224/11-2 od 13.12.2011.godine, nakon
pravosnažnosti rješenja o usvajanju sporazuma o priznanju krivice, dana
26.01.2012.godine, donio je
P R E S U D U
Okr. S. Lj. od oca M. i majke J. rođene S. rođen ......godine u Cetinju, đe i
prebiva, naselje "...." državljanin Crne Gore, po zanimanju mašinbravar,
oženjen, otac troje đece, pismen, sa završenom srednjom školom, lošeg imovnog
stanja, osuđivan presudom Osnovnog suda u Cetinju K.104/09 od
21.04.2009.godine, zbog krivičnog djela sprječavanje službenog lica u vršenju
službene radnje iz čl.375.KZ-a, izvršenog u sticaju sa krivičnim djelom
nedozvoljeno držanje oružja i eksplozivnih materija iz čl.403.st.1. KZ-a
K r i v j e
Što je:
Dana 3'0.10.2011.godine, oko 05,15 časova, na raskrsnici magistralnih puteva
Cetinje-Podgorica - Budva, upravljajući u saobraćaju svojim putničkim vozilom
marke "Reno 4", reg.oznaka PG BT ... u prostoru između prednjeg i zadnjeg
sjedišta vozila, neovčašćeno nosio vatreno oružje B kategorije - lovačku pušku
marke "Češka zbrojovka", kalibra 12 mm, fabričkog broja 126141/362202, koju je
prijethodno, neovlašćeno nabavio, iako je znao da je čl.10A st.2. Zakona o
oružju propisana zabrana nabavljanja, držanja i nošenja oružja kategorije B,
bez odgovarajuće isprave o oružju, koju nije posjedovao, čl.11.st.1. istog
Zakona, zabrana nošenja oružja na javnom mjestu, i članom 15.st.1. navedenog
Zakona, da se oružje kategorije B može nabavljatui samo na osnovu odobrenja,
koje takođe nije posjedovao,
-čime je izvršio krivično djelo nedozvoljeno držanje oružja i eksplozivnih materija iz čl.403.st.1. KZ-a,
pa ga Sud na osnovu citiranih zakonskih propisa, te primjenom čl. 4,32,36,42,
i 75 KZ-a i čl. 229 i 374 ZKP-a,
O S U Đ U J E
Na kaznu zatvora u trajanju od 30 (trideset) dana.
Okrivljenom se izriče mjera bezbjednosti oduzimanja predmeta - lovačku pušku
marke "Češka zbrojovka", kalibra 12 mm, fabričkog broja 126141/362202, a koji
se po pravosnažnosti presude ima predati Upravi policije – Ispostava Cetinje,
na dalji postupak.
Troškova krivičnog postupka nije bilo, a okrivljeni se obavezuje, da na ime
paušala na blagajni ovog Suda uplati iznos od 30,00 €, a u roku od 15. dana po
pravosnažnosti presude, pod prijetnjom izvršenja.
Presuda je pravosnažna.
O b r a z l o ž e nj e
Osnovno državno tužilaštvo u Cetinju podnijelo je ovom sudu Optužni prijedlog
Kt.br.224/11-2 od 13.12.2011.godine protiv okr. S. L.j iz Cetinja, zbog
krivičnog djela nedozvoljeno držanje oružja i eksplozivnih materija iz
čl.403.st.1. KZ-a.
Utvrđujući da li postoji dovoljno dokaza o krivici okrivljenog za predmetno
krivično djelo, na ročištu za razmatranje sporazuma, ovaj sud je zaključio da
je Državni tužilac pružio dovoljno dokaza o krivici okrivljenog S. Lj. i da je
okrivljeni u vrijeme i na način opisan u izreci ove Presude učinio krivično
djelo nedozvoljeno držanje oružja i eksplozivnih materija iz čl.403.st.1.
KZ-a, za koje ga je ovaj sud oglasio krivim, a nakon što je u svemu prihvatio
Sporazum o priznanju krivice.
Odlučujući o vrsti i visini krivične sankcije i sporazuma o priznanju krivice
zaključenog između stranaka, ovaj sud je našao da je prijedlog stranaka u vezi
sa krivičnom sankcijom prihvatljiv. Ovo iz razloga što je okrivljeni porodična
osoba, otac troje đece, osoba lošeg imovnog stanja. Ove okolnosti, po
nalaženju suda imaju karakter osobito olakšavajućih okolnosti, u smislu
odredbe čl.45. i 46. KZ-a. Stoga, ovaj sud nalazi da će se i sa ublaženom
kaznom u svemu postići posebna svrha kažnjavanja iz čl.32. KZ-a da optuženi
ubuduće ne vrši ovakva ili slična krivična djela.
Kako su se stranke u Sporazumu o priznanju krivice odrekle prava na žalbu
protiv odluke suda, ova presuda je pravosnažna.
Troškova krivičnog postupka nije bilo, a okrivljeni je shodno čl. 229. ZKP-a
obavezan na isplatu paušala u iznosu od 30,00 eura, koji iznos je Sud odredio
uzimajući u obzir konkretan slučaj, trajanje postupka i imovne prilike
okrivljenog.
Sa svega izloženog a na osnovu čl. 303. ZKP-a, odlučeno je kao u izreci.
OSNOVNI SUD U CETINJU
Dana 26.01.2012.godine,
Zapisničar, Sudija,
Vjera Jovićević Goran Vrbica