K. br. 330/12
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
namještenika suda Jovanke Raičević, kao zapisničara, u krivičnom predmetu
protiv okrivljenog S. I., iz Z., opština Bijelo Polje, zbog krivičnog djela
falsifikovanje isprave iz čl. 412 st. 2 u vezi st. 1 Krivičnog zakonika, nakon
pravosnažnosti rješenja o usvajanju sporazuma o priznanju krivice zaključenog
dana 03.10.2012. godine, između zamjenika ODT-a u Bijelom Polju V.Š. i
okrivljenog S. I., donio je dana 11. 10. 2012 godine,
P R E S U D U
Okrivljeni S. I. od oca A., majke F., rođene G., rođen …. godine u B. Polju,
sa prebivalištem u mjestu rođenja, selo Z., drž. CG, neoženjen, završio
osnovnu školu, lošeg imovnog stanja, neosuđivan,
K R I V J E
-Zato što je:
-Dana 09.09.2012. godine, u Bijelom Polju nabavio radi upotrebe javnu ispravu - registarske oznake TV AF ... koje pripadaju PMV marke "F." vlasništvo Č.H. iz B., opština Bijelo Polje i upotrijebio je kao pravu, na način što je stavio na PMV marke VW"G.", vlasništvo A.A. iz R., kojem vozilu pripadaju registarske tablice RO AG ... i vozilo sa ovakvom lažnom javnom ispravom upotrijebio za vožnju u javnom saobraćaju, kada je dana 09.09.2012. godine, zaustavljen i kontrolisan od strane ovlašćenih službenika Uprave policije PJ u Bijelom Polju 
-čime je izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika CG, 
-pa mu sud, primjenom citiranog zakonskog propisa i čl. 4,15, 32, 42, 52, 53 i 54 Krivičnog zakonika (Kz-a) i čl. 229 i 303 Zakonika o krivičnom postupku (Zkp-a), i z r i č e
USLOVNU OSUDU
Kojom mu utvrđuje kaznu zatvora od 6 (šest) mjeseci i istovremeno određuje da
se ista neće izvršiti ukoliko okrivljeni u roku od 2 (dvije ) godine ne izvrši
novo krivično djelo.
Okrivljeni se obavezuje da Osnovnom državnom tužilaštvu u Bijelom Polju na ime
paušala plati iznos od 30,00 € u roku od 15 dana, po pravosnažnosti presude,
pod prijetnjom prinudnog izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Bijelom Polju, podnijelo je ovom sudu dana 09.
10. 2012 godine, sporazum o priznanju krivice, zaključen dana 03.10.2012.
godine, između zamjenika ODT-a u Bijelom Polju V.Š. i okrivljenog S.I.
Predsjenik vanraspravnog vijeća je na ročištu održanom dana 11. 10. 2012
godine, usvoio sporazum o priznanju krivice zaključen dana 03.10.2012. godine,
između zamjenika ODT-a u Bijelom Polju V.Š. i okrivljenog S.I., te rješenje
uručio strankama na koje su se zamjenik ODT-a i okrivljeni, odrekli prava na
žalbu.
Iz dokaza prikupljenih u fazi izviđaja, zapisnika o pregovaranju između
stranaka, zapisnika o saslušanju okrivljenog i sporazuma o priznanju krivice,
proizilazi da je okrivljeni S. u vrijeme i na način opisan u izreci ove
presude izvršio krivično djelo koje mu je stavljeno na teret, za koje ga i
ovaj sud oglašava krivim.
Ispitujući postignuti sporazum u pogledu odluke o krivičnoj sankciji ovaj sud
nalazi da je predlog stranaka prihvatljiv obzirom da je okrivljeni lice
relativno mađe životne dobi, da ranije nije osuđivan, pa u nedostatku
otežavajućih okolnosti sud je mišljenja da se i sa uslovnom osudom može
postići svrha kažnjavanja predviđena čl. 52. u vezi sa čl. 4. st. 2. Krivičnog
zakonika.
Odluka o paušalu donijeta je na osnovu odredbe čl. 229 Zakonika o krivičnom
postupku, pri čemu je sud cijenio složenost i trajanje krivičnog postupka, te
imovinske prilike okrivljenog.
Imovinsko pravnog zahtjeva nije bilo.
Iz iznijetog je odlučeno kao u izreci presude, a shodno čl. 303 Zkp-a.
OSNOVNI SUD U BIJELOM POLJU
Dana 11.10. 2012. godine,
ZAPISNIČAR, SUDIJA,
Jovanka Raičević s.r. Ivan Adamović s.r.