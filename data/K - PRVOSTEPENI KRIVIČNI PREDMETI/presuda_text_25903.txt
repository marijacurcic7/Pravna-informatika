K. br. 115/13
U IME CRNE GORE
OSNOVNI SUD U BIJELOM POLJU, sudija pojedinac Rahmo Banda, uz učešće
namještenika suda Ljiljane Popović, kao zapisničara, u krivičnom predmetu
protiv okrivljenog B. M. iz Bijelog Polja, zbog krivičnog djela krijumčarenje
iz čl.265 st.1 Krivičnog zakonika, nakon pravosnažnosti rješenja o usvajanju
sporazuma o priznanju krivice zaključenog dana 26.04.2013. godine, između
zamjenika ODT-a u Bijelom Polju Z. D., okrivljenog B. M. i njegovog branioca
D. K. adv. iz Bijelog Polja, donio je dana 24.05.2013. godine,
P R E S U D U
Okrivljeni B.M., od oca R. i majke S. rodjene D., rodjen …godine u Bijelom
Polju, sa prebivalištem u mjestu rodjenja – Ul., oženjen, otac petoro djece,
sa završenom Srednjom školom, nezaposlen, lošeg imovnog stanja, osudjivan.
K R I V J E
Što je:
- dana 03.01.2013.godine, bavio prenošenjem robe preko carinske linije
izbjegavajući mjere carinskog nadzora, na način što je u svom vozilu marke ''
F.'' reg.br. BP-AU ..., ispod patosnica iza prednjih sjedišta i ispod poklopca
motora sakrio ukupno 95 boksova raznih cigareta, od kojih 33 boksa cigareta ''
Marlboro Gold'', 53 boksa cigareta '' Marlboro crveni'', 6.boksova cigareta
''Marlboro Flover - plus'' i tri boksa cigareta '' Marlboro crni'', bez
potrebne dokumentacije, pa je tako skrivene cigarete pokušao da prenese na
teritoriju Crne Gore u čemu je spriječen od strane službenika Uprave granične
policije Prijepolje,
- čime je izvršio krivično djelo krijumčarenje iz čl. 265. st. 1 Krivičnog
zakonika,
- pa mu sud, primjenom citiranog zakonskog propisa i čl. 4,15, 32, 36, 42,
Krivičnog zakonika i čl. 226 i 303 Zakonika o krivičnom postupku.
O S U Đ U J E
Na kaznu zatvora u trajanju od 30 (trideset) dana, i
Na novčanu kaznu u iznosu od 400,00 € ( četiri stotine eura), koju kaznu je
dužan platiti u roku od 3.(tri) mjeseca po pravosnažnosti presude, u Budžet CG
– na depozit novčanih kazni, troškova postupka i paušala, ako okrivljeni ne
plati novčanu kaznu u odredjenom roku, sud će je zamijeniti tako što će se za
svakih započetih 25,00 € ( dvadeset pet) eura, odrediti jedan dan zatvora, a
ako okrivljeni isplati samo dio novčane kazne ostatak će se srazmjerno
pretvoriti u zatvor, a ukoliko okrivljeni isplati i ostatak novčane kazne
izvršenje zatvora će se obustaviti.
Okrivljeni se obavezuje da na ime paušala plati iznos od 30,00 € ( trideset
eura), u Budžet CG – na depozit novčanih kazni, troškova postupka i paušala, u
roku od 15 dana, po pravosnažnosti presude.
Okrivljenom se izriče mjera bezbjednosti oduzimanje predmeta - 33 boksa
cigareta ''Marlboro Gold'', 53 boksa cigareta ''Marlboro crveni'', 6.boksova
cigareta ''Marlboro Flover - plus'' i 3. boksa cigareta ''Marlboro crni'', kao
predmeti koji su upotrijebljeni za izvršenje krivičnog djela, shodno čl. 75.
KZ-a.
O b r a z l o ž e nj e
Osnovno državno tužilaštvo u Bijelom Polju, podnijelo je ovom sudu dana
26.04.2013. godine, sporazum o priznanju krivice, zaključen dana 26.04.2013.
godine, između zamjenika ODT-a u Bijelom Polju Z.D., okrivljenog B.M. i
njegovog branioca D.K. adv. iz Bijelog Polja.
Predsjenik vijeća – sudija je na ročištu održanom dana 24.05.2013. godine,
usvoio sporazum o priznanju krivice zaključen dana 26.04.2013. godine, između
zamjenika ODT-a u Bijelom Polju Z.D., okrivljenog B.M. i njegovog branioca
D.K. adv. iz Bijelog Polja, te rješenje uručio strankama na koje su se
zamjenik ODT-a, okrivljeni i njegov branilac, odrekli prava na žalbu.
Iz sadržine prikupljenih dokaza u fazi izviđaja - zapisnika o pregovaranju
između stranaka, zapisnika o saslušanju okrivljenog i sporazuma o priznanju
krivice, proizilazi da je okrivljeni B.M. u vrijeme i na način bliže opisan u
izreci ove presude izvršio krivično djelo koje mu je stavljeno na teret –
krivično djelo krijumčarenje iz čl. 265. st. 1. KZ, za koje ga je ovaj sud i
oglasio krivim.
Ispitujući postignuti sporazum u pogledu odluke o krivičnoj sankciji – kazni,
ovaj sud nalazi da je predlog stranaka prihvatljiv obzirom da je okrivljeni
porodičan, otac petoro djece, u obavezi izdržavanja porodice, koji je
nezaposlen i lošeg imovnog stanja, da je isti priznao izvršenje krivičnog
djela i krivicu, dok mu je kao otežavajuću okolnost cijenio raniju
osudjivanost 3.puta po presudama ovog suda K.br. 244/91, K.br. 110/03 i K.br.
286/07, ali ne za istu vrstu krivičnog djela. Imajući u vidu predhodno
utvrdjene olakšavajuće okolnosti Sud je cijenio da iste imaju karakter
naročito olakšavajućih okolnosti u smislu odredbi čl. 45 i 46. KZ. S toga ovaj
sud nalazi da će se i sa ublaženom kaznom u konkretnom slučaju postići svrha
kažnjavanja iz čl. 32. u vezi čl. 4. st. 2. KZ, da okrivljeni ubuduće ne vrši
ovakva i slična krivična djela.
Odluka o paušalu donijeta je na osnovu odredbe čl. 226. Zakonika o krivičnom
postupku, pri čemu je sud cijenio složenost i trajanje krivičnog postupka, te
imovinske prilike okrivljenog.
Okrivljenom se izriče mjera bezbjednosti oduzimanje predmeta - 33 boksa
cigareta ''Marlboro Gold'', 53 boksa cigareta ''Marlboro crveni'', 6.boksova
cigareta ''Marlboro Flover - plus'' i 3. boksa cigareta ''Marlboro crni'', kao
predmeti koji su upotrijebljeni za izvršenje krivičnog djela, shodno čl. 75.
KZ-a.
Sa iznijetih razloga odlučeno je kao u izreci presude, a shodno čl. 303 Zkp-a.
OSNOVNI SUD U BIJELOM POLJU
Dana: 24.05.2013. godine
ZAPISNIČAR, S U D I J A,
Ljiljana Popović s.r. Rahmo Banda, s.r.