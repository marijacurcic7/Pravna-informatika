K.br. 166/2012
U IME CRNE GORE
VIŠI SUD U PODGORICI, kao prvostepeni krivični, po sudiji pojedincu Tabaš
Predragu, uz učešće Novčić Slobodanke, kao zapisničara, u krivičnom predmetu
protiv optuženog M. R., koga brani C. M. advokat iz P. po službenoj dužnosti,
zbog krivičnog djela neovlašćena proizvodnja, držanje i stavljanje u promet
opojnih droga iz čl. 300. st. 1. Krivičnog zakonika, odlučujući po optužnici
Višeg državnog tužilaštva u Podgorici Kt.br. 120/2012 od 23.11.2012. godine,
koju je na glavnom pretresu zastupala J. S.-zamjenik VDT u Podgorici, nakon
održanog glavnog i javnog pretresa, dana 13.02.2013. godine, u prisustvu
zastupnika optužbe, optuženog i njegovog branioca, dana 15.02.2013 godine,
donio je i istog dana javno objavio
P R E S U D U
Optuženi M. R., JMBG ..., od oca M. i majke J., rodjene M., rodjen ... godine
u G.-Nj., sa prebivalištem u naselju H. N.-S., Opština B., državljanin Crne
Gore, po zanimanju ekonomski tehničar, nezaposlen, oženjen, otac dvoje mldb.
djece, završio srednju ekonomsku školu, srednjeg imovnog stanja, neosudjivan,
nalazi se u pritvoru od 04.11.2012. godine.
KRIV JE
Zato što je:
Dana 04.11.2012. godine, na području Opštine Bar, neovlašćeno radi prodaje
prenosio opojnu drogu marihuanu, supstancu proglašenu za opojnu drogu
Rješenjem o utvrdjivanju opojnih droga („Sl. list SRJ br. 44/02), iako je bio
svjestan da postupa neovlašćeno i protivpravno, pa je to i htio, na način što
je označenog dana za račun izvjesnog Bina prenosio opojnu drogu marihuanu, za
novčani iznos od 3.000,00 eura, tako što je od navedenog lica, u mjestu
izmedju Vladimira i Ostrosa preuzeo opojnu drogu marihuanu u količini od
153.665,07 grama, koju je sa svojom vozilom, marke „Škoda Fabia“, reg. oznaka
BR BC 585, prevezao i smjestio u svojoj porodičnoj kući u Sutomoru i to u
garaži 10 bijelih džakova u kojima se nalazilo 150 pakovanja opojne droge
marihuane upakovane u pvc kesu ukupne mase 149.340 grama i u spavaćoj sobi u
plakaru, u putnoj torbi 7 ručno pravljenih pakovanja opojne droge marihuane
umotane u providnu pvc foliju, kao i jedan manji ručno pravljeni zamotuljak od
pvc kese, ukupne mase 4.150 grama, a u istoj prostoriji u bijeloj plastičnoj
kanti jedan ručno pravljeni zamotuljak u plavoj pvc kesi i jednu providnu pvc
kesu sa opojnom drogom marihuanom ukupne mase 175,07 grama, kao i digitalnu
vagu marke „Valex“ za precizno mjerenje, koja opojna droga i vaga su
pronadjene prilikom pretresa kuće i pomoćnog objekta optuženog i oduzete istom
od strane ovlašćenih službenika Uprave policije-Sektor kriminalističke
policije, Odsjek za borbu i krijumčarenje, Grupa za suzbijanje droge Bar,
Budva i Ulcinj,
- čime je izvršio krivično djelo neovlašćena proizvodnja, držanje i
stavljanje u promet opojnih droga iz čl. 300. st. 1. Krivičnog zakonika.
Pa ga sud primjenom, citirane zakonske odredbe, te odredbe čl.
4,5,6,7,8,14,15,32,36,42. i 51. Krivičnog zakonika, te odredbi čl. 226, 229. i
374. Zakonika o krivičnom postupku
O S U Đ U J E
Na kaznu zatvora u trajanju od 4 (četiri) godine, u koju kaznu mu se uračunava
vrijeme provedeno u pritvoru počev od 04.11.2012. godine od 12,30 časova, pa
nadalje dok pritvor bude trajao.
Dužan je optuženi da na ime troškova krivičnog postupka-sudskog paušala plati
ovom sudu novčani iznos od 50,00 eura, sve u roku od 15 dana po pravosnažnosti
presude, pod prijetnjom prinudne naplate, dok će o ostalim troškovima
krivičnog postupka, Sud odlučiti naknadno, posebnim rješenjem, po pribavljanju
podataka o njihovoj visini.
II.
Na osnovu čl. 75 i čl. 300 st. 7. Krivičnog zakonika, sud optuženom i z r i č
e :
MJERA BEZBJEDNOSTI
ODUZIMANJE PREDMETA
I to: 153.665,07 grama opojne droge marihuane koja droga se ima uništiti,
nakon pravosnažnosti presude i digitalna vaga marke “Valex”.
O b r a z l o ž e nj e
Optužnicom Višeg državnog tužilaštva Kt.br.120/12 od 23.11.2012. godine,
optuženom M. R. stavljeno je na teret izvršenje krivičnog djela neovlašćena
proizvodnja, držanje i stavljanje u promet opojnih droga iz člana 300. stav 1.
Krivičnog zakonika, pri kojoj optužnicije njen zastupnik optužbe u cjelosti
ostao do završetka glavnog pretresa, predlažući sudu u završnoj riječi, da
optuženog oglasi krivim i osudi po zakonu.
Optuženi M. R. priznaje izvršenje krivičnog djela stavljenog mu na teret i u
svojoj odbrani kako u prethodnom postupku, tako i na glavnom pretresu navodi,
da ga je dana 03.11.2012. godine, na njegov broj telefona 068/283-840
kontaktirao izvjesni Albanac, kojeg zna pod imenom “Bino”, koji mu je tom
prilikom poslao SMS poruku sa pitanjem "radiš li?" na što mu je optuženi
odgovorio da radi, obzirom da je znao o kakvom se poslu radi, jer je i ranije
za izvjesnog "Bina" prenosio opojnu drogu marihuanu. Dalje je naveo, da se
putem SMS poruka dogovorio sa "Binom" da dana 04.11.2012. godine, dodje na
jedan planinski vrh izmedju mesta "Vladimir" i "Ostros", gdje bi preuzeo
opojnu drogu. Sjutradan ujutro oko 06,00 časova, optuženi je sa svojim vozilom
marke "Škoda Fabia", reg. oznake BR BC 585 došao na dogovoreno mjesto, gdje je
zatekao tri lica, od kojih je jedan bio "Bino" i gdje su se nalazili džakovi
sa marihuanom. Po dolasku džakove je ubacio u vozilo, u čemu su mu pomogla
prisutna lica, a zatim se sa "Binom" dogovorio da mu za prenošenje marihuane
plati 3.000 eura i to po obavljenom poslu. Dogovor je bio, da sačeka jedan
dan, da će ga potom neko kontaktirati, kako bi marihuanu prebacio do Podgorice
ili Nikšića. Optuženi je dalje naveo, da je potom marihuanu odvezao do svoje
porodične kuće u naselju "Haj Nehaj" u Sutomoru, gdje je izbacio iz automobila
i smjestio u garažu, da bi potom po "Binovom" nalogu iz garaže uzeo četiri
pakovanja marihuane i u kući ih prepakovao u tri pakovanja od po 300 grama,
dva pakovanja od po 500 grama, kao i dva pakovanja otprilike oko jednog
kilograma, te još jedno pakovanje plave boje, u kome se nalazilo oko 100 grama
marihuane, a što je odmjerio uz pomoć vage koju je imao kod sebe, koju je
policija prilikom pretresa pronašla u jednoj plavoj kanti. Dalje je naveo, da
je sve to učinio zbog finansijskih problema u kojima se nalazio, da je sa
"Binom" stupio u kontakt preko nekih poznanika iz Sutomora koji su mu pomogli
da udje u taj posao, što je on u početku odbijao. Optuženi je prihvatio
krivicu i izrazio iskreno kajanje za izvršeno krivično djelo. Pri ovakvoj
odbrani optuženi je u cleosti ostao do završetka glavnog pretresa.
Branilac optuženog je u završnoj riječi zamolila sud, da prilikom odmjeravanja
kazne cijeni sve olakšavajuće okolnosti na strani optuženog i istog što blaže
kazni.
Optuženi je u cjelosti pirhvatio završnu riječ svog branioca.
Sud je u dokaznom postupku pročitao Zapisnik o pretresanju stana i drugih
prostorija Uprave policije-PJ Bar Pu. br. 698/12 od 04.11.2012. godine,
Zapisnik o pretresanju prevoznog sredstva putnika i prtljaga i drugih
pokretnih stvari Uprave policije-PJ Bar Pu.br.698/12 od 04.11.2012. godine,
Potvrdu o privremeno oduzetim predmetima Uprave policije-PJ Bar Pu.br.698/12
od 04.11.2012. godine na ime optuženog M. R., izvještaj Uprave policije-
Forenzičkog centra Danilovgrad o vještačenju opojne droge broj 4549/12, dopis
Uprave policije-PJ Bar br. 27-03/1-245/12-8772/2 od 17.11.2012. godine,
izvršio uvid u fotodokumentaciju koja čini sastavni dio izvještaja o
vještačenju opojne droge Forenzičkog centra, izvršio uvid u fotodokumentaciju
Uprave policije PJ Bar br.759/12 od 04.11.2012. godine.
Iz sadržine zapisnika o pretresanju stana i drugih prostorija Uprave policije-
PJ Bar Pu.br. 898/12 od 04.11.2012. godine, proizilazi da su ovlašćeni
policijski službenici te područne jedinice, postupajući po naredbi suda, dana
04.11.2012. godine, izvršili pretres porodične kuće sa pomoćnim objektom i
dvorištem, vlasništvo optuženog M. R., koja se nalazi u mjestu Haj-Nehaj,
Opština Bar i tom prilikom u garaži pronašli 10 bijelih džakova u kojima se
nalazilo 150 pakovanja umotane biljne materije zelene boje, presovane u pvc
foliju, za koju se osnovano sumnjalo da predstavlja opojnu drogu marihuanu, da
je na prvom spratu u sobi pronađen: „gasni pištolj“ marke „Blow Fog“ fabričkog
broja 11-001007, sa dva okvira, dok je u ormaru spavaće sobe pronađena siva
putna torba u kojoj se nalazilo sedam većih pakovanja umotanih u pvc foliju sa
sadržajem zelene biljne materije, za koju se osnovano sumnjalo daje opojna
droga marihuana, kao i jedno pakovanje od plave pvc kese u kojoj se nalazila
takodje zelena biljna materija. Iz zapisnika dalje proizilazi, da je u istoj
sobi pronadjena i pvc kanta, u kojoj se nalazila vaga za mjerenje marke
„Valex“, pvc folija plave boje, manji ručno pravljeni zamotuljak od plave pvc
folije sa sadržinom zelene biljne materije, i zamotuljak od providne pvc kese,
takodje sa sadržajem zelene biljne materije, za koju se osnovano sumnjalo da
je opojna droga marihuana, dok su u dnevnom boravku pronađeni su mobilni
telefoni marke „ Nokia“ IMEI 354196/02/979925/9 sa SIM karticom M-tel
068538900, „Nokia x3“ IMEI 357399/04/240130/2 sa SIM karticom M-tel 068283840,
„Nokia“ IMEI 358351/00/103956/4 sa SIM karticom Pro-monte 069451839, „Nokia
x3“ IMEI 353770/04/103574/7, „Nokia x2“ IMEI 358274/04/592754/7 sa SIM
karticom MTS 0643351227, „Nokia“ IMEI 359369/00/042056/8 sa SIM karticom
Pro–monte serijskog broja 8938/002040/28087873, a na spratu, u hodniku
pronađen je mobilni telefon „Nokia“ IMEI 351536/00/844696/3 sa SIM karticom
Telenor serijskog broja 89382012/10309613569, dok je u sobi na spratu pronađen
poklopac od omota SIM kartice broja 38169509532, a što je sve prikazano i u
fotodokumentaciji Uprave policije PJ Bar br. 759/012 od 04.11.2012. godine, u
koju je sud izvršio uvid na glavnom pretresu.
Iz sadržine Zapisnika o pretresanju prevoznog sredstva putnika i prtljaga i
drugih pokretnih stvari Uprave policije-PJ Bar Pu. br. 698/12 od
04.11.2012.godine, proizilazi, da su ovlašćeni policijski službenici te
područne jedinice postupajući po naredbi suda, dana 04.11.2012. godine
izvršili pretres vozila marke “Škoda Fabia”, registarskih oznaka BR BC-585 i
vozila marke “Škoda Fabia” registarskih oznaka BR BD-255, oba u vlasništvu M.
R. i tom prilikom nijesu pronašli predmete koji potiču iz krivičnog djela.
Iz sadržine Potvrde o privremeno oduzetim predmetima Uprave policije-PJ Bar
Pu.br.698/12 od 04.11.2012. godine, na ime optuženog M. R., proizilazi, da je
od istog privremeno oduzeto 10 džakova u kojima se nalazilo ukupno 150 ručno
pravljenih pakovanja umotanih u pvc foliju u kojima se nalazila biljna
materija zelene boje, za koju se pretpostavljalo da je opojna droga marihuana,
gasni pištolj marke “Blow Fog” fabričkog broja 11-001007 sa dva okvira, siva
torba u kojoj se nalazilo sedam ručno pravljenih pakovanja umotanih u providnu
pvc foliju u kojima se nalazila biljna materija zelene boje, jedno ručno
pravljeno pakovanje umotano u plavu pvc foliju u kojoj se nalazila biljna
materija zelene boje, pvc kantu u kojoj se nalazila vaga za precizno mjerenje
marke „Nalex“, pvc folija plave boje, ručno pravljeni zamotuljak u plavoj pvc
foliji u kome se nalazila biljna materija zelene boje, providnu pvc kesu u
kojoj se nalazila biljna materije zelene boje, mobilne telefone marke „ Nokia“
IMEI 354196/02/979925/9 sa SIM karticom M-tel 068538900, „Nokia x3“ IMEI
357399/04/240130/2 sa SIM karticom M-tel 068283840, „Nokia“ IMEI
358351/00/103956/4 sa SIM karticom Pro-monte 069451839, „Nokia x3“ IMEI
353770/04/103574/7, „Nokia x 2“ IMEI 358274/04/592754/7 sa SIM karticom MTS
0643351227, „Nokia“ IMEI 359369/00/042056/8 sa SIM karticom Pro–monte
serijskog broja 8938/002040/28087873, „Nokia“ IMEI 351536/00/844696/3 sa SIM
karticom Telenor serijskog broja 89382012/10309613569, poklopac od omota SIM
kartice broja 38169509532.
Iz sadržine dopisa Uprave policije-PJ Bar br. 27-03/1-245/12-8772/2 od
17.11.2012. godine, proizilazi, da optuženi M. R. ne prolazi kroz kaznenu
evidenciju te Područne jedinice, obzirom da je isti rodjen u SR Njemačkoj.
Iz sadržine izvještaja Uprave policije-Forenzičkog centra Danilovgrad o
vještačenju opojne droge broj 4549/12 utvrđuje se, da je Forenzičkom centru na
hemijsku analizu dostavljeno 10 vreća bijele boje, u kojima se nalazilo 150
pakovanja od pvc folije, sa sadržajem sasušene biljne materije, tamno zelene
boje, karakterističnog opojnog mirisa, ukupne neto mase: m=149.340,00 g, putna
torba sivo crne boje sa natpisom “journey Joy” u kojoj se nalazila plastična
kesa, a u njoj 2 plasična zamotuljka od pvc kese, sa sadržajem sasušene biljne
materije, tamno zelene boje, karakterističnog opojnog mirisa, ukupne neto
mase: m=175,07 g, 8 pakovanja od plastičnih folija, sa sadržajem sasušene
biljne materije, tamno zelene boje, karakterističnog opojnog mirisa, ukupne
neto mase: m=4.150 g, dok je ukupna neto masa svih dostavljenih uzoraka
153.665,07 g, a isti su pronađeni prilikom pretresa porodične kuće i pomoćnog
objekta u vlasništvu M. R.. Detaljnim makroskopskim i mikroskopskim pregledom
dostavljenog biljnog materijala, konstatovano je prisustvo smole, kao i bodlji
u obliku medveđih kandži, dok je na osnovu karakteristične morfološke građe
dostavljenog biljnog materijala konstatovano, da isti potiče od biljke čiji je
botanički naziv Cannabis sativa L (poznatija kao konoplja). Hemijskom analizom
svih dostavljenih uzoraka utvrđeno je da isti sadrže psihoaktivnu supstancu
tetrahidrokanabinol (THC) u koncentraciji iznad 0,3% koji djeluje na centralni
nervni sistem, izaziva stanje zavisnosti i nalazi se na listi opojnih droga
(Službeni list SRJ, br. 44/2002), a što je sve prikazano i u fotodokumentaciji
koja čini sastavni dio izvještaja, a u koju je sud izvršio uvid na glavnom
pretresu.
Sud je nalaz i mišljenje vještaka cijenio kao stručnan, jasan, objektivan i
zasnovan na pravilima struke i nauke, pa je isti u cjelosti prihvatio.
Cijeneći navode optužbe, odbranu optuženog, te sve provedene dokaze kako
pojedinačno, tako i u njihovoj međusobnoj vezi, ovaj sud nalazi, da je
optuženi M. R., izvršio krivično djelo neovlašćena proizvodnja, držanje i
stavljanje u promet opojnih droga iz čl. 300. st. 1. Krivičnog zakonika, na
način, u vrijeme i na mjestu kako je to predstavljeno u izreci presude.
Naime, u postupku je nesumnjivo utvrđeno, da je optuženi M. R. dana
04.11.2012. godine, na području opštine Bar, radi dalje prodaje prenosio
opojnu drogu marihuanu, ukupne neto mase 153.665,07 grama, na način što je
označenog dana, za izvjesnog "Bina" uz obećanu novčanu nagradu u iznosu od
3.000 eura, na mjestu koje se nalazi izmedju "Vladimira" i "Ostrosa", preuzeo
opojnu drogu marihuanu u navedenoj količini, koju je sa svojim vozilom marke
"Škoda Fabia", reg. oznaka BR BC 585 prevezao i smjestio u svoju porodičnu
kuću, koja se nalazi u mjestu "Haj Nehaj" u Sutomoru i to u garaži 10 bijelih
džakova, u kojima se nalazilo 150 pakovanja opojne droge marihuane upakovane u
pvc kese, neto mase 149,340 grama, dok je u spavaćoj sobi u ormaru (plakaru) u
putnoj torbi stavio 7 ručno pravljenih pakovanja marihuane umotane u providnu
pvc foliju, kao i jedan ručno pravljeni zamotuljak od pvc kese, ukupne neto
mase 4.150 grama, te u istoj prostoriji u plastičnoj kanti stavio jedan ručno
pravljeni zamotuljak u plavoj pvc kesu i jednu providnu pvc kesu takodje sa
opojnom drogom marihuanom, ukpune neto mase 175,07 grama, u kojoj kanti se
nalazila i digutalna vaga marke "Vages", a koja opojna droga je pronadjena
prilikom pretresa kuće i pomoćnog objekta vlasništvo optuženog i oduzeta od
njega od strane Uprave policije-Sektor kriminalističke opolicije, Odsjek za
drogu i krijumčarenje, grupa za suzbijanje droge Bar i Ulcinj.
Naprijed navedeno činjenično stanje, ovaj sud je na nesumnjiv način utvrdio,
iz odbrane optuženog, koji je jasno i nedvosmisleno priznao izvršenje
krivičnog djela, navodeći da je dana 04.11.2012. godine, po prethodnom
dogovoru sa albanskim državljaninom izvjesnim "Binom", svojim automobilom
marke "Škoda Fabia", reg.oznaka BR BC 585, otišao do jednog mjesta izmedju
naselja "Vladimir i "Ostrosa" u Opštini Bar, gdje je zatekao tri lica, medju
kojima se nalazio izvjesni "Bino", nakon čega je u vozilo ubacio 10 džakova sa
opojnom drogom marihuanom, koju je potom vozilom prenio do svoje kuće, koja se
nalazi u naselju Haj Nehaj u Sutomoru, a zatim džakove smjestio u garažu svoje
kuće, dok je jedan dio opojne droge marihuane u kući prepakovao u manje
paketiće po nalogu izvjesnog "Bina", za koju uslugu je "Bino" trebao da mu
plati 3.000 eura i to po isporuci opojne droge u Podgorici ili Nikšić, a koja
opojna droga je istog dana pronadjena od strane policije u njegovoj kući i
oduzeta od njega.
Odbrana optuženog nije dovedena u sumnju ni jednim dokazom provedenim u
postupku, naprotiv, ista je potvrdjena sadržinom Zapisnika o pretresanju stana
i drugih prostorija Uprave policije-PJ Bar Pu. br. 698/12 od 04.11.2012.
godine, iz koje nesumnjivo proizilazi, da su ovlašćeni policijski službenici
te područne jedinice, dana 04.11.2012. godine, po naredbi suda izvršili
pretres kuće i pomoćnog objekta (garaže), vlasništvo optuženog M. R. u mjestu
Haj Nehaj, Opština Bar i tom prilikom u garaži pronašli 10 bijelih džakova u
kojima se nalazilo 150 pakovanja umotane biljne materije zelene boje,
presovane u pvc foliju, za koju se osnovano sumnjalo da predstavlja opojnu
drogu marihuanu, da je na prvom spratu u ormaru spavaće sobe pronađena siva
putna torba u kojoj se nalazilo sedam većih pakovanja umotanih u pvc foliju sa
sadržajem zelene biljne materije, za koju se osnovano sumnjalo da je opojna
droga marihuana, kao i jedno pakovanje od plave pvc kese u kojoj se nalazila
takodje zelena biljna materija, da je u istoj sobi pronadjena i pvc kanta, u
kojoj se nalazila vaga za mjerenje marke „Valex“, pvc folija plave boje, manji
ručno pravljeni zamotuljak od plave pvc folije sa sadržinom zelene biljne
materije, i zamotuljak od providne pvc kese, takodje sa sadržajem zelene
biljne materije, za koju se osnovano sumnjalo da je opojna droga marihuana,
koja opojna droga je oduzeta od optuženog M., a kako to nesumnjivo proizilazi
iz sadržine potvrde o privremeno oduzetim predmetima Uprave policije PJ Bar,
Pu.br. 698/12 od 04.11.2012. godine, a što je sve prikazano i u
fotodokumentaciji Uprave policije PJ Bar br. 759/12 od 04.11.2012. godine, u
koju je sud izvršio uvid na glavnom pretresu.
Vrstu i količinu opojne droge sud je utvrdio iz sadržine izvještaja Uprave
policije-Forenzički centar Danilovgrad o vještačenju opojne droge broj
4549/12, iz kojeg se nesumnjivo utvrdjuje, da dostavljeni uzorci koji su se
nalazili u 10 bijelih džakova, u kojima se nalazilo 150 pakovanja umotanih u
pvc foliju, kao i u još 10 manjih ručno pravljenih pakovanja od pvc folije, sa
sadržajem biljne zelene materije, ukupne neto mase 153.665,07 grama, potiču od
biljke čiji je botanički naziv Cannabis sativa L, poznatija kao marihuana, dok
je hemijskom analizom svih dostavljenih uzoraka utvrđeno, da isti sadrže
psihoaktivnu komponentu Tetrahidrokanabinol (THC) u koncentraciji iznad 0,3%,
koja supstanca djeluje na centralni nervni sistem, izaziva stanje zavisnosti i
nalazi se na listi opojnih droga (SL. List SRJ br. 44/02).
Činjenica da je opojna droga marihuana, koja je kritičnom prilikom optuženi
prenosio i koja je oduzeta od njega, bila namijenjena daljoj prodaji,
nesumnjivo upućuju količina opojne droge marihuana od 153.665,07 grama, kao i
način pakovanja iste, u više ručno pravljenih pakovanja obmotanih pvc folijom.
Cijeneći naprijed navedeno činjenično stanje, ovaj sud nalazi da su se u
radnjama optuženog M. R. stekli svi bitni elementi bića krivičnog djela
neovlašćena proizvodnja, držanje i stavljanje u promet opojnih droga iz člana
300 stav 1 Krivičnog zakonika, obzirom da je u postupku nesumnjivo utvrđeno, a
imajući u vidu priznanje optuženog te sadržinu provedenih materijalnih dokaza,
da je optuženi M. R. dana 04.11.2012. godine, na teritoriji opštine Bar,
neovlašćeno radi dalje prodaje prenosio 153.665,07 grama opojne droge
marihuane, supstance proglašene za opojnu drogue Rješenje o utvrđivanju
opojnih droga (Sl.list SRJ br.44/02). Sve činjenice utvrđene u toku postupka,
okolnosti konkretnog slučaja, doveli su ovaj sud do zaključka da je optuženi
M. R. predmetno krivično djelo izvršio sa direktnim umišljajem. Optuženi je
bio u potpunosti svjestan da radi prodaje prenosi opojnu drogue marihuanu, što
je optuženi u svojoj odbrani i priznao, te da za to nema potrebna ovlašćenja,
a što predstavlja bitno obilježje ovog krivičnog djela, koja okolnost je
optuženom morala biti poznata, kako to proizilazi iz njegove odbrane, što sve
upućuje na zaključak da je optuženi bio svjestan svoga djela i htio njegovo
izvršenje.
Krivično djelo za koje je optuženi oglašen krivim je krivično djelo sa
blanketnom dispozicijom, pa je kod ovih krivičnih djela, pored navođenja
činjenica i okolnosti koje čine bitna obilježja ovog krivičnog djela, a o
kojima se sud već izjasnio, bilo nužno navesti i materijalno pravni propis, od
kojeg zavisi postojanje ovog krivičnog djela. Naime, Rješenjem o utvrđivanju
opojnih droga (Sl.list br.44/02) marihuana je proglašena za opojnu droge i
nalazi se na spisku opojnih droga.
Sud je cijenio i ostale provedene dokaze, pa je našao da isti nijesu od
uticaja za drugačije presudjenje u ovoj krivično pravnoj stvari.
Odlučujući o kazni za optuženog, sud je najprije, u smislu člana 42 Krivičnog
zakonika cijenio sve okolnosti od kojih zavisi da kazna bude manja ili veća
(olakšavajuće i otežavajuće), pa je od olakšavajućih okolnosti na strani
optuženog cijenio njegove lične prilike, da je oženjen, otac dvoje malodobne
djece, priznanje izvršenja krivičnog djela, što je doprinijelo brzom i
efikasnom razjašnjenju ove krivične stvari, prihvatanje krivice i izraženo
kajanje zbog izvršenja krivičnog djela, dok je kao otežavajuću okolnost
cijenio količinu kriminalne djelatnosti, koje se ogleda u količini opojne
droge, koju je optuženi kritičnom prilikom neovlašćeno prenosio radi dalje
prodaje od 153.665,07 grama, pa je sud cijeneći naprijed navedene olakšavajuće
i otežavajuću okolnost, optuženog M. R. osudio na kaznu zatvora u trajanju od
4 (četiri) godine, nalazeći da je tako odmjerena kazna srazmjerna stepenu
krivice optuženog i težini počinjenog krivičnog djela, i da predstavlja onu
mjeru koja je neophodno potrebna za postizanje svrhe kažnjavanja iz čl. 32.
Krivičnog zakonika, da optuženi ubuduće ne vrši krivična djela, u okviru opšte
svrhe izricanja krivičnih sankcija iz čl. 4. st. 2. Krivičnog zakonika.
Shodno članu 51. Krivičnog zakonika, Sud je optuženom u kaznu zatvora uračunao
vrijeme provedeno u pritvoru, počev od 04.11.2012. godine, pa nadalje dok
pritvor bude trajao.
Shodno čl. 300. st. 7. u vezi čl. 75. Krivičnog zakonika, Sud je optuženom
izrekao mjeru bezbjednosti oduzimanja 153.665,07 grama opojne droge marihuane,
kao predmeta izvršenja krivičnog djela, koja se ima uništiti nakon pravosnažne
presude i za koje predmete Zakon predviđa obavezno oduzimanje, kao i vagu za
precizno mjerenje marke "Valex", kao sredstva upotrijebljlenog za izvršenje
krivičnog djela, kako bi se otklonili stanja i uslovi da optuženi ubuduće ne
vrši krivična djela.
Kako je optuženi oglašen krivim, to ga je sud shodno čl. 226. i čl. 229.
Zakonika o krivičnom postupku, obavezao na plaćanje troškova krivičnog
postupka-sudskog paušala u iznosu od 50,00 eura, koji iznos je određen shodno
složenosti krivičnog postupka, dužini njegovog trajanja i imovinskim prilikama
optuženog, u roku od 15 dana po pravosnažnosti presude, dok će o ostalim
troškovima krivičnog postupka Sud odlučiti naknadno, posebnim rješenjem, po
pribavljanju podataka o njegovoj visini, a shodno čl. 227. st. 2. Zakonika o
krivičnom postupku.
Na osnovu izloženog, odlučeno je kao u izreci presude.
VIŠI SUD U PODGORICI
Dana, 15.02.2013. godine
Zapisničar S U D I J A
Novčić Slobodanka Predrag Tabaš
DN-a, po primjerak:
1. VDT Podgorica,
2. Optuženom,
3. Braniocu optuženog,
4. a/a.
Postupljeno, dana ___ godine