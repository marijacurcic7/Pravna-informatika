U IME CRNE GORE!
Posl.br.K.79/13
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog M.R. zbog
krivičnog djela lake tjelesne povrede iz čl.152 st.2 u vezi st.1 KZ, povodom
optužnog predloga ODT H.Novi Kt.br.112/13 od 17.06.2013. godine, nakon
održanog javnog glavnog pretresa, dana 22.08.2013. godine, u prisustvu
okrivljenog M.R. i zamjenika ODT Herceg Novi Samardžić Nikole, donio je i
istog dana javno objavio sljedeću:
P R E S U D U
Okrivljeni M.R.,JMBG ...,od oca V. i majke M.,rođene T.,rođen ....godine u
K.,sa prebivalištem u HN-ul....,državljanin CG,po zanimanju
elektrotehničar,nezaposlen,izdržava ga supruga,oženjen,otac dvoje maloljetne
djece,srednjeg imovnog stanja,neosuđivan
K r i v j e
Što je :
Dana 24.04.2013.godine oko 22,30 časova u Herceg Novom u naselju Podi,kod kuće
B.Ž. iz Z.,oštećenog M.M. lako tjelesno povrijedio sredstvom podobnim da se
tijelo teško povrijedi ili zdravlje teško naruši,pri čemu je bio svjestan
svoga djela i htio izvršenje,na način što je nakon kraće svađe i prepirke sa
oštećenim,drvenom letvom dužine oko 50 cm i debljine 5 x 2,5 cm gađao u pravcu
oštećenog te ga pogodio u predjelu lijeve strane glave i nanio mu povredu u
vidu otoka i modrice lijevog oka gornjeg i donjeg kapka i ogrebotina na čelu
sa lijeve strane iznad oka,koje povrede predstavljaju laku tjelesnu povredu,
-čime je izvršio krivično djelo laka tjelesna povreda iz čl.152 st.2 u vezi st.1 Krivičnog zakonika.
pa mu sud, na osnovu čl.152.stav 2. u vezi stava 1 KZ CG i primjenom čl. 4,
32, 36 ,42,52,53,54 KZ CG te čl.374,229.stav 1 i 239.stav 2. ZKP-a izriče
USLOVNU OSUDU
kojom mu utvrđuje kaznu zatvora u trajanju od 60 (šezdeset) dana i istovremeno
određuje da se ista neće izvršiti ukoliko okrivljeni u roku od 1 (jedne)
godine ne učini novo krivično djelo.
Okrivljeni se obavezuje da plati troškove krivičnog postupka u iznosu od 60,50
eura,kao i paušalni iznos od 50,00 eura u korist budžeta Crne Gore na žiro
račun 832-158-14 u roku od 15 dana od pravosnažnosti presude.
O b r a z l o ž e nj e:
Osnovni državni tužilac Herceg Novi podnio je optužni predlog Kt.br.112/13 od
17.06.2013. godine protiv okrivljenog M.R. zbog krivičnog djela laka tjelesna
povreda iz čl.152 st.2 u vezi st.1 KZ, te je na glavnom pretresu ostao pri
optužnom predlogu i predložio sudu da okrivljenog oglasi krivim i osudi na
kaznu po zakonu.
Okrivljeni M.R. je u svojoj odbrani izjavio da je krtičnog dana oko 22,30 h
došao do kuće B.Ž. iz Z. koja se nalazi u naselju Podi-Topovi kako bi obišao
objekat,s obzirom da ga je B. molio da mu obilazi kuću.Naveo je da nije uspjeo
da otključa ulazna vrata s obzirom da su sa unutrašnje strane bila
blokirana,te da je tad shvatio da se unutra nalazi oštećeni M.M. koji je
ranije na navedenom objektu postavio navedena vrata i izvodio druge
građevinske radove,te je zbog toga imao ključeve i koji je tu znao često da
prespava,pogotovo kad je bio u alkoholisanom stanju.Pojasnio je da se,nakon
što oštećenog M. nije mogao dozvati, popeo preko drvenih merdevina do balkona
i pokucavši na balkonska vrata pozvao M. da izađe,što isti nije htio u početku
da uradi,dok mu nije zaprijetio da će zvati policiju.Istakao je da je nakon
toga M. pošao da se obuče,a da je on sišao do ulaznih vrata da sačeka M. kako
bi mu rekao da izađe iz kuće,jer na njoj nije završio radove,a radio je na
drugim kućama.Naveo je da je oštećeni M. izašao iz kuće na zadnja vrata držeći
u rukama neki predmet,te da se u tom trenutku on povukao unazad i sa trotoara
uzeo drvenu letvu dužine oko 30 cm. Objasnio je da nakon što je on uzeo
navedenu letvu, oštećeni M. se krenuo povlačiti prema dvorištu susjedne kuće
,u suprotnom pravcu od njega i tom prilikom mu je doviknuo „narkomančino,ti si
mafijaš i kriminalac“. Istakao je da je bio izrevoltiran ovim riječima,te da
je tada bacio predmetnu letvu u pravcu oštećenog i pogodio ga u glavu,a
oštećeni je tada bio udaljen oko pet metara od njega i kretao se unazad .
Dodao je da nije imao namjeru da ga povrijedi,već da je bio iznerviran
riječima oštećenog, koji mu je par dana prije predmetnog događaja preko
telefona prijetio da će ga izbosti šrafcigerom,te da je i zbog navedene
prijetnje kritičnom prilikom bio spreman da se brani od oštećenog. Pojasnio je
da je za račun vlasnika kuće B. nadgledao građevinske radove na kući,te da mu
je navedene prijetnje oštećeni M. uputio nakon što ga je stalno opominjao da
već tri mjeseca odugovlači sa izvođenjem radova na kući koje je već bio
naplatio.Istakao je da je oštećeni,nakon što ga je on gađao letvom,prešao u
dvorište susjedne kuće kod komšinice Slavke i ušao kod nje u kuću,nakon čega
je on ostao da čeka da bi imenovana izašla iz kuće i pitala ga šta se to
desilo.Napomenuo je da je od navedene komšinice saznao da predmetne noći
oštećeni M. nije išao u Dom Zdravlja,već je poslije ovog događaja otišao u
kafanu,a da je tek sutradan pošao kod ljekara,kada ga je oštećeni i prijavio
policiji.Istakao je da se ne osjeća krivim za djelo koje mu se stavlja na
teret,jer smatra da je djelovao u nužnoj odbrani,te da sa okrivljenim nakon
ovog događaja nije imao više kontakata.
Radi pravilnog i potpunog utvrđivanja činjeničnog stanja sud je u dokaznom
postupku izveo dokaze čitanjem uz saglasnost stranaka iskaza oštećenog M.M.,
izvještaja ljekara HMP u H.Novom br.2505 od 25.04.2013.godine za M.M.a i
pismenog nalaza i mišljenja vještaka medicinske struke dr.R.N., te čitanjem
potvrde o privremeno oduzetim predmetima od 27.04.2013. godine i izvoda iz
kaznene evidencije za okrivljenog.
Oštećeni M.M. je u svojoj izjavi naveo da je kao majstor bio angažovan od
strane B.Ž. da na njegovoj kući izvede određene građevinske radove,u kojoj
kući je radio i boravio,ali da je zbog nesuglasica oko plaćanja i dinamike
radova obustavio radove,nakon čega je nastavio da živi u pomenutoj kući dok ne
nađe drugi stan,što je i rekao vlasniku B.u kad mu je ovaj rekao da je
napusti.Dalje je naveo da je predmetnog dana oko 22.15h spavao na spratu kuće
kad je čuo da neko lupa na ulazna vrata i viče „otvori“,te da je nakon što se
probudio na balkonu vidio okrivljenog M.R.,za koga je znao da ga je vlasnik
kuće B. angažovao da vrši nadzor nad obavljanjem građevinskih radova.Pojasnio
je da se okrivljeni M. uz pomoć drvenih merdevina popeo na balkon kuće,jer su
ulazna vrata kuće bila zaključana i da mu je sa balkona kuće tražio da
otključa vrata,prijetivši mu pri tom da će zvati policiju, i da mu preda
ključeve od kuće,na šta mu je on odgovorio da neće da otvori vrata i da će
ključeve da preda vlasniku B.u. Dalje je naveo je da je nakon toga okrivljeni
M. sišao sa merdevina i pošao niz ulicu,na što se on uplašio da ide da ga
prijavi policiji,pošto je strani državljanin koji u Crnoj Gori radi bez radne
dozvole,pa je izašao iz kuće na zadnja vrata.Objasnio je da se nakon izlaska
iz kuće susreo sa okrivljenim M.em koji mu je tom prilikom rekao „Aha,šta ćemo
sad“,na šta mu je on odgovorio identičnim riječima.Pojasnio je da je prilikom
silaska niz stepenice sa sobom uzeo i gvozdenu uzengiju i ponio je sa sobom
držeći je tik uz tijelo sa uspravnim rukama,plašeći se sukoba sa mlađim i
jačim M.,te da ni u jednom trenutku nije pomjerao predmetnu uzengiju,već je
stalno držao tik uz tijelo. Naveo je da se nakon razmjene riječi udaljio prema
dvorištu komšinice S. dok je okrivljeni potrčao u drugom pravcu, te da ga je u
trenutku dok je jednom nogom pokušavao da preskoči zaključanu kapiju
,okrivljeni M. pogodio drvenom letvom u predjelu lijeve strane lica. Istakao
je da je od ovog udarca pao preko ograde u dvorište komšinice Slavke da bi se
nakon toga pridigao i ušao u kuću,za koje vrijeme je okrivljeni stajao na
mjestu odakle ga je i gađao. Naveo je da mu je komšinica dala salvetu da
obriše krv i da je sa njom izašao u dvorište gdje je vidio da okrivljeni i
dalje stoji na istom mjestu,i da je isti,na pitanje komšinice šta se
desilo,odgovorio da je sam pao jer je pijan.Istakao je da ga je komšinica
svojim kolima krenula voziti ka Domu Zdravlja,te da se na putu predomislila
plašeći se mogućih komplikacija sa policijom nakon čega se i on predomislio,te
da je sutradan po nagovoru prijatelja pošao u Dom Zdravlja i da prijavi M.a.
Sud je prihvatio iskaz oštećenog M.M. jer je uvjerljiv,logičan i u skladu sa
provedenim pismenim dokazima- izvještajem ljekara HMP u H.Novom br.2505 od
25.04.2013.godine za M.M.a,pismenim nalazom i mišljenja vještaka medicinske
struke dr.R.N. i potvrdom o privremeno oduzetim predmetima.
Iz izvještaja ljekara HMP Herceg Novi od 25.04.2013 godine i nalaza i
mišljenja vještaka medicinske struke dr.R.N. proizlazi da je kod oštećenog
M.M. konstatovan krvni podliv kapaka lijevog oka i oguljotina u lijevoj
polovini čeonog predjela,a koje povrede predstavljaju lake tjelesne povrede
Sud je prihvatio nalaz i mišljenje vještaka medicinske struke dr.R.N.,jer je
stručan i argumentovan,dat na osnovu medicinske dokumentacije o povredama kod
oštećenog,kao materijalnog dokaza u spisu,a na isti ni stranke nisu imale
primjedbi
Iz potvrde o privremeno oduzetim stvarima UP PJ Herceg Novi od
27.04.2013.godine proizilazi da je od H.S. privremeno oduzeta jedna drvena
letva dužine 50 cm,širine 5 cm i debljine 2,5 cm sa ukucana dva metalna eksera
po sredini i jedna željezna šipka dužine oko 90 cm iskrivljena pri vrhovima i
na tri mjesta po sredini.
Sud je navedene pismeni dokument cijenio kao vjerodostojan jer je sačinjen od
strane nadležnog organa u zakonitoj proceduri, a na isti ni stranke nisu imale
primjedbi.
Uvidom u izvod iz kaznene evidencije za okrivljenog M.R. proizilazi da isti
ranije nije osuđivan.
Sud nije prihvatio odbranu okrivljenog M.R. u dijelu gdje je naveo da je
predmetno krivično djelo učinio u nužnoj odbrani jer je njegova odbrana u tom
djelu neuvjerljiva,nelogična i data u cilju olakšavanja svog položaja u ovom
krivičnom postupku.
Naime,nužna je ona odbrana koja je neophodno potrebna da učinilac od svog
dobra ili dobra drugog odbije istovremen ili neposredno predstojeći
protivpravan napad.
Međutim izvedenim dokazima je utvrđeno da oštećeni nije preduzeo napad na
okrivljenog,obzirom da se oštećeni u trenutku kada ga je okrivljeni gađao
predmetnom letvom udaljavao od okrivljenog te na taj način nije predstavljao
prijetnju po okrivljenog. Ovo osim što je utvrđeno iskazom oštećenog
M.M.a,proizilazi i iz odbrane okrivljenog, koji je izjavio da je bio
izrevoltiran riječima koje mu je uputio oštećeni ,te ga zbog toga istog gađao
u trenutku kad se imenovani nalazio na udaljenosti od oko pet metara od njega
i u tom momentu se udaljavao od njega.
S tim u vezi,s obzirom na utvrđeno činjenično stanje u pogledu nastanka i
daljeg razvoja kritičnog događaja,ne može se prihvatiti stav okrivljenog da je
postupao u nužnoj odbrani,jer se ne može pozivati na nužnu odbranu onaj koji
započinje napad.
Polazeći od naprijed provedenih i analiziranih dokaza, te materijalnih dokaza
u spisu i odbrane okrivljenog M.R. sud je nesumnjivo utvrdio da je okrivljeni
M.R. dana 24.04.2013.godine oko 22.30h u H.Novom-Podi lako tjelesno povrijedio
oštećenog M.M. na način što ga je nakon kraće svađe i prepirke gađao drvenom
letvom dužine oko 50 cm kojom ga je pogodio u predjelu lijeve strane glave
nanijevši mu pri tom povredu u vidu otoka i modrice lijevog oka gornjeg i
donjeg kapka i ogrebotine na čelu sa lijeve strane iznad oka.
Ovako činjenično stanje sud je utvrdio na osnovu iskaza oštećenog M.M. ,te
pismenih dokaza- izvještaja ljekara HMP u H.Novom br.2505 od 25.04.2013.godine
za M.M.,pismenog nalaza i mišljenja vještaka medicinske struke dr.R.N.,potvrde
o privremeno oduzetim predmetima od 27.04.2013. godine ,te djelimično i iz
odbrane okrivljenog.
Prema tome, iz utvrđenog činjeničnog stanja proizilazi da su u ponašanju
okrivljenog M.R. ostvarena sva obilježja krivičnog djela lake tjelesne povrede
iz čl.152. st 2 u vezi st.1 KZ , jer je okrivljeni drugome nanio laku tjelesnu
povredu upotrebom sredstva podobnog da se tijelo teško povrijedi ili zdravlje
teško naruši.
U odnosu na oblik vinosti,sud je utvrdio da je okrivljeni navedeno krivično
djelo počinio sa direktnim umišljajem jer je bio svjestan da koristi sredstvo
podobno da se tijelo teško povrijedi ili zdravlje teško naruši- drvenu letvu
,te da gađanjem oštećenog navedenim sredstvom istog može tjelesno
povrijediti,a to je i htio .Dakle bio je svjestan svog djela i htio je njegovo
izvršenje.
Odlučujući o vrsti i visini krivične sankcije koju okrivljenom treba izreći za
počinjeno krivično djelo,sud je cijenio sve okolnosti iz čl.42 KZ.
Shodno navedenom zakonskom propisu sud je okrivljenom kao olakšavajuće
okolnosti cijenio raniju neosuđivanost,te činjenicu da se radi o porodičnom
čovjeku,ocu dvoje maloljetne djece kojeje u obavezi da izdržava. Sud nije
našao otežavajuće okolnosti na strani okrivljenog. Kada se ima u vidu ukupnost
svih olakšavajućih okolnosti i posebno raniju neosuđivanost,sud je mišljenja
da se navedeno djelo može smatrati lakšim, te da nije nužno, s obzirom na
ličnost okrivljenog, prema njemu primjeniti kaznu, jer se osnovano može
očekivati da će i samo upozorenje uz prijetnju kaznom dovoljno uticati na
njega da ubuduće ne vrši krivična djela. Zbog toga je sud primjenom članova
52., 53. i 54. KZ istovremeno odredio da se utvrđena kazna zatvora u trajanju
od po 60(šezdeset) dana neće izvršiti ako okrivljeni za vrijeme od 1(jedne)
godine ne izvrši novo krivično djelo,što je vrijeme provjeravanja odmjereno u
skladu sa visinom utvrđene kazne i ličnosti okrivljenog
Sud je u smislu čl.229. st.1.ZKP-a okrivljenog obavezao da plati troškove
krivičnog postupka u iznosu od 60,50 eura koji se odnose na troškove
provedenog medicinskog vještačenja,kao i paušalni iznos od 50,00 eura koji je
odmjeren u skladu sa imovnim stanjem okrivljenog,složenosti i dužinom trajanja
krivičnog postupka.
OSNOVNI SUD U HERCEG NOVOM
Dana, 26.08.2013. godine.
Zapisničar S u d i j a
Milović Tereza Leković Branislav
PRAVNA POUKA:
Protiv ove presude dozvoljena je žalba u
roku od 8 dana od dana prijema,
Višem sudu u Podgorici, a preko ovog suda.
DNA:
- ODT H.Novi
- okrivljenom
- U spise