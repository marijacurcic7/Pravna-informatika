U IME CRNE GORE!
Posl.br.K.98/13
OSNOVNI SUD U HERCEG NOVOM,po sudiji Leković Branislavu, uz učešće zapisničara
Milović Tereze, u krivičnom predmetu protiv okrivljenih K.I. i D.K. zbog
krivičnog djela iz čl.412 st.2 u vezi st.1 KZ povodom optužnog predloga ODT
H.Novi Kt.br.177/13 od 26.07.2013. godine, nakon održanog javnog glavnog
pretresa, dana 02.09.2013. godine, u prisustvu okrivljenih K.I. i
D.K.,branioca okrivljenih adv.K.M. i zamjenika ODT Herceg Novi Samardžić
Nikole, donio je i istog dana javno objavio sljedeću
P R E S U D U
1.Okrivljeni K.I., od oca H. i majke B.,rođene LJ.,rođen ...godine u selu
V.,opština Đ.J.-K.,sa prebivalištem u mjestu rođenja,pismen sa završenom SSS-
autoelektričar, izdržava se od obavljanja poslova u šumi i poljoprivrede,
oženjen, otac troje maloljetne djece,državljanin Kosova,govori albanskim
jezikom, ne posjeduje nepokretnosti,neosuđivan.
2.Okrivljeni D.K.,od oca V. i majke H., rođene F.,rođen ....godine u selu
P.,opština Đ.J.-K., sa prebivalištem u mjestu rođenja,pismen sa završenom SSS-
autoelektričar,nezaposlen,izdržava ga porodica, neoženjen, bez djece,
državljanin Kosova,govori albanskim jezikom,ne posjeduje nepokretnosti,
neosuđivan
K r i v i s u
Što su :
1. Okrivljeni K.I.
dana 24.07.2013.godine u 15,35 časova u Herceg Novom na Graničnom rpelazu
debeli brijeg,prezentujući je nadležnim službenicima policije upotrijebio kao
pravu preinačenu javnu ispravu-pasoš br.... izdat dana 01.10.2009.godine od
strane nadležnog organa-Ministry Of Internal affairs-Priština,Kosovo sa
datumom isteka 30.09.2019.godine,na ime K.I.,a koji pasoš je preinačen tako
što je na 11 stranici pasoša zalijepljena lažna vinjeta grčke vize GR4592582
navodno izdata od strane nadležnog organa republike Grčke,pri čemu je bio
svjestan djela i htio njegovo izvršenje.
-čime je izvršio krivično djelo falsifikovanje isprave iz čl.412.stav 2. u vezi stava 1. Krivičnog zakonika Crne Gore.
2. okrivljeni D.K.
dana 24.07.2013.godine u 15,35 časova u Herceg Novom na Graničnom rpelazu
debeli brijeg,prezentujući je nadležnim službenicima policije upotrijebio kao
pravu preinačenu javnu ispravu-pasoš br.... izdat dana 27.12.2012.godine od
strane nadležnog organa-MUP Republike Kosovo sa datumom isteka
26.12.2022.godine,na ime D.K.,a koji pasoš je preinačen tako što je na 9
stranici pasoša zalijepljena lažna vinjeta grčke vize GR4592560 navodno izdata
od strane nadležnog organa republike Grčke,pri čemu je bio svjestan djela i
htio njegovo izvršenje.
-čime je izvršio krivično djelo falsifikovanje isprave iz čl.412.stav 2. u vezi stava 1. Krivičnog zakonika Crne Gore.
pa ih sud, na osnovu čl.412.stav 2. u vezi stava 1 KZ CG i primjenom čl. 4,
32, 36 ,42,čl.45.tačka 3 i čl.46.stav 1.tačka 5 i čl.51, KZ te čl.374,229.stav
1 ZKP-a
OSUĐUJE
Na kazne zatvora u trajanju od po 60 (šezdeset) dana svakom,u koje kazne im se
uračunava vrijeme provedeno u pritvoru od 24.07.2013 godine pa nadalje.
Na osnovu čl.75.stav 1.KZ CG prema okrivljenim K.I. i D.K.u izriču se mjere
bezbjednosti oduzimanja predmeta i to pasoš Kosova ser.br.... i pasoša
Republike Kosovo br.....
O b r a z l o ž e nj e:
Osnovni državni tužilac Herceg Novi podnio je optužni predlog Kt.br.177/13 od
26.07.2013. godine protiv okrivljenih K.I. i D.K. zbog krivičnog djela
falsifikovanje isprave iz čl.412 st.2 u vezi st.1 KZ, te je na glavnom
pretresu ostao pri optužnom predlogu i predložio sudu da okrivljenog oglasi
krivim i osudi na kaznu po zakonu.
Okrivljeni K.I. je u svojoj odbrani naveo da se kritičnog dana zajedno sa
svojim prijateljem D.K.om nalazio u autobusu preduzeća "B.T." koji je iz Bara
saobraćao do Austrije,gdje su se njih dvojica uputili u namjeri da tamo traže
posao,s obzirom da njegova sestra živi tamo,te da je prilikom dolaska na GP
Debeli Brijeg službenicima granične policije predao svoj pašoš,koji mu je
regularno izdat od strane nadležnih organa Republike Kosovo,a u kome se
nalazila grčka viza.Dalje je naveo da su mu policajci rekli da predmetna viza
u njegovom pasošu nije u redu,na osnovu čega je i zadržan od strane
istih.Pojasnio je da je dva mjeseca prije toga u mjestu Fir u Albaniji preko
svog poznanika Altina upoznao čovjeka po imenu C.F. koji mu je rekao da on
može da mu "sredi" navedenu grčku vizu,za koju uslugu je bilo potrebno platiti
iznos od 5.500 eura,što je on i uradio putem servisa Western Union u Đeneral
Jankoviću.Naveo je da mu je nedelju dana prije puta navedeni C.F. u mjestu Fir
donio njegov regularno pribavljeni pasoš u kome se sada nalazila grčka viza za
koju mu je C. rekao da se s njom može putovati svuda po Evropi.Istakao je da
je mislio da je sa vizom sve u redu i da ne bi nikad ovo učinio da je znao da
viza nije prava.
Okrivljeni D.K. je u svojoj odbrani da se kritičnog dana zajedno sa svojim
prijateljem K.I.om nalazio u autobusu preduzeća "B.T." koji je iz Bara
saobraćao do Austrije,gdje se uputio u namjeri da posjeti rodbinu i da tamo
nađe posao,te da je prilikom dolaska na GP Debeli Brijeg službenicima granične
policije predao svoj pašoš,koji mu je regularno izdat od strane nadležnih
organa Republike Kosovo,a u kome se nalazila grčka viza.Dalje je naveo da su
mu policajci rekli da predmetna viza u njegovom pasošu nije u redu,na osnovu
čega je i zadržan od strane istih,dok su K.I. prvo vratili pasoš,da bi nakon
ponovne kontrole i njega isto zadržali.Pojasnio je da često putuje u
Albaniju,gdje mu živi vjerenica,i gdje je posredstvom K.I.,upoznao čovjeka po
imenu Altin koji mu je obećao da može da mu "sredi"grčku vizu za iznos od
5,500 eura na šta je on i pristao.Dalje je pojasnio da je mjesec dana prije
putovanja dao svoj regularni pasoš navedenom Altinu i dvije nedelje nakon toga
uplatio predmetni novac putem Western Uniona u Đeneral Jankoviću,da bi mu
Altin dvije nedelje pred put u mjestu Fir u Albaniji predao pasoš sa grčkom
vizom u njemu.Na kraju je dodao da je smatrao da je predmetna viza autentična
iz razloga što je istu platio iznos od 5,500 eura.
Radi pravilnog i potpunog utvrđivanja činjeničnog stanja sud je u dokaznom
postupku izveo dokaze čitanjem potvrde o privremeno oduzetim predmetima Uprave
Policije Sektor Granične Policije Odjeljenje Granične Bezbjednosti Herceg Novi
br.38/13 od 24.07.2013.godine i 39/13 od 24.07.2013.godine,vršenjem uvida u
pasoše Kosova br.... i br ...,te čitanjem izvoda iz kaznene evidencije za
okrivljenog.
Iz potvrde o privremeno oduzetim predmetima Uprave Policije Sektor Granične
Policije Odjeljenje Granične Bezbjednosti Herceg Novi br.38/13 od
24.07.2013.godine i 39/13 od 24.07.2013.godine proizilazi da je od K.I. oduzet
pašoš R.Kosova br.... koji glasi na njegovo ime,dok je od D.K. oduzet pašoš
R.Kosova br. ... koji glasi na njegovo ime
Sud je navedene pismene dokumente cijenio kao vjerodostojne jer su izdati u
zakonitoj proceduri, a na iste ni stranke nisu imale primjedbi.
Uvidom u pasoš R.Kosova br.K00529469 na ime K.I. utvrđeno je da se na
strani.11 predmetnog pasoša nalazi zalijepljena vinjeta grčke vize
GR4592582,dok je uvidom u pasoš R. Kosova br. ... na ime D.K. utvrđeno da se
na strani 9.predmetnog pasoša nalazi zalijepljena vinjeta grčke vize GR4592560
.
Uvidom u izvod iz kaznene evidencije za okrivljene K.I. i D.K. utvrđeno je da
isti do sada nisu osuđivani.
Sud nije prihvatio odbranu okrivljenih K.I. i D.K. u dijelu u kome su naveli
da su smatrali da su navedene vize autentične, obzirom da je okrivljenima bilo
poznato da se predmetne vize mogu izvaditi jedino kod nadležnog organa u
predviđenoj proceduri.
Stoga je odbrana okrivljenih u ovom dijelu sračunata na ublažavanje sopstvene
krivice. U ostalom dijelu gdje opisuju načini iokolnosti pod kojima su
upotrijebili predmetne isprave,sud je prihvatio odbrane okrivljenih jer nije u
suprotnosti sa provedenim dokazima.
Polazeći od naprijed provedenih i analiziranih dokaza, te materijalnih dokaza
u spisu i odbrana okrivljenih K.I. i D.K. sud je nesumnjivo utvrdio da su dana
24.07.2013.godine u 15.35h.na graničnom prelazu Debeli Brijeg na uvid
nadležnim službenicima policije predali svoje pasoše koji su bili preinačeni
na način da su u iste zalijepljenje lažne vinjete grčkih viza,pri čemu su
okrivljeni bili svjesni da su predmetne vize falsifikovane.Ovakvo činjenično
stanje je utvrđeno na osnovu potvrde o privremeno oduzetim predmetima Uprave
Policije Sektor Granične Policije Odjeljenje Granične Bezbjednosti Herceg Novi
br.38/13 od 24.07.2013.godine i 39/13 od 24.07.2013.godine ,vršenjem uvida u
pasoše okrivljenih,te djelimično i iz odbrane okrivljenog
Prema tome, iz utvrđenog činjeničnog stanja proizilazi da su u ponašanju
okrivljenih K.I. i D.K. ostvarena sva obilježja krivičnog djela falsifikovanja
isprave iz čl.412 st.2 u vezi st.1, jer su okrivljeni K.I. i D.K. upotrijebili
kao prave preinačene javne isprave-pasoše R.Kosovo br.... i br. ... pri čemu
su bili svjesni da su grčke vize u njima falsifikovane,te da su na taj način
putne isprave preinačene.
U odnosu na oblik vinosti,sud je utvrdio da su okrivljeni ovo krivično djelo
počinili sa umišljajem, jer su bili svjesni svog djela i htjeli njegovo
izvršenje,.
Sud je okrivljene osudio na kaznu zatvora u trajanju od 60 (šezdeset) dana. Za
krivično djelo falsifikovanje isprave iz čl. 412 st.2 u vezi st. 1 Krivičnog
zakonika propisana je kazna zatvora u trajanju od 3 mjeseca do 5 godina. Na
strani okrivljenih cijenjene su sve olakšavajuće i otežavajuće okolnosti iz
čl. 42 Krivičnog zakonika. Od olakšavajućih okolnosti na strani okrivljenih
sud je cijenio lične prilike  okrivljenih,pa je tako za okrivljenog K.I.
cijenio da je neosuđivan,porodičan čovjek lošeg imovnog stanja,otac troje
maloljetne djece,dok je od olakšavajućih okolnosti na strani okrivljenog D.K.
sud cijenio da se radi o mlađoj,neosuđivanoj osobi lošeg imovnog stanja.Sud je
takođe cijenio da je pokušaj okrivljenih da otputuju u inostranstvo,tačnije u
Austriju,bio motivisan željom da radom u inostranstvu obezbijede uslove za
svoju  egzistenciju.Otežavajućih okolnosti na strani okrivljenih nije bilo.
Imajući u vidu kvalitet olakšavajućih okolnosti, a u nedostatku otežavajućih
okolnosti, ocijenjeno je da će se i sa kaznom zatvora ispod zakonskog minimuma
postići svrha kažnjavanja, zbog čega je okrivljenima primjenom čl. 45 i 46
Krivičnog zakonika ublažena kazna. Izrečena kazna zatvora po ocjeni suda
odgovara težini izvršenog krivičnog djela i krivici okrivljenih i predstavlja
mjeru koja je neophodna da bi se postigla svrha kažnjavanja. Shodno čl.51 KZ
CG sud je okrivljenima u navedene kazne zatvora uračunao vrijeme provedeno u
pritvoru počev od 24.07.2013 godine pa nadalje.
Na osnovu čl. 75 Krivičnog zakonika okrivljenima je izrečena mjera
bezbjednosti oduzimanje putnih isprava – pasoša R.Kosovo br.K00529469 i br.
P00210223 kao predmeta upotrijebljenih za izvršenje krivičnog djela.
Odluka o troškovima krivičnog postupka zasniva se na odredbi čl.229. stav 1.
ZKP-a, pa je sud okrivljenih obavezao na plaćanje troškova krivičnog postupka
u paušalnom iznosu od 50,00 eura po okrivljenom, koji iznos je odmjeren u
skladu sa složenosti i dužinom trajanja krivičnog postupka i imovnim stanjem
okrivljenih.
OSNOVNI SUD U HERCEG NOVOM
dana, 02.09.2013. godine.
Zapisničar S u d i j a
Milović Tereza Leković Branislav
PRAVNA POUKA:
Protiv ove presude dozvoljena je žalba u
roku od 8 dana od dana prijema,
Višem sudu u Podgorici, a preko ovog suda.
DNA:
- ODT H.Novi
- okrivljenima preko ZIKS-a
-braniocu okrivljenih
- U spise