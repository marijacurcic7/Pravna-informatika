K.br.12/218
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE
OSNOVNI SUD U PODGORICI, kao prvostepeni, krivični, po sudiji pojedincu Jeleni
Perović Kovačević, uz učešće Sladjane Vlahović, kao zapisničara, u krivičnom
predmetu protiv okrivljenog B.D., iz Podgorice, koga u postupku brani adv.
S.K., zbog krivičnog djela protiv opšte sugirnosti iz čl.338 st.3 u vezi
čl.330 st.2 u vezi st. 1 Krivičnog zakonika odlučujući o optužnom predlogu ODT
Podgorica Kt.br.1346/09 od 29.02.2012. godine, koga je na ročištu povodom
odlučivanja o sporazumu o priznavanju krivice zastupala Ana Kostić zamjenik
ODT Podgorica, nakon donošenja rješenja o usvajanju sporazuma o priznavanju
krivice, dana 20.03.2013. godine, dono je
PRESUDU
Okrivljeni:
B.D., od oca D. i majke S., rodjene M., rodjen ... godine, u N., sa
prebivalištem u P., ul. S. l. br...., oženjen, otac jednog djeteta, zaposlen,
ranije neosuđivan,
Kriv je
Zato što je:
Dana 14.09.2008. godine, u Podgorici, kao odgovorno lice-izvršni direktor
privrednog društva "Malt Color" DOO iz Danilovgrada, za izvodjenje
gradjevinskih radova, mašinskog malterisanja i moleraja, na stambeno poslovnom
objektu diletaciji "3" na urbanističkoj parceli "V1" u zahvatu DUP-a "Poslovni
centar Kruševac" zona "B", čiji je investitor "Normal company" DOO iz
Podgorice, koji pri izvodjenju radova nije postupio u skalu sa članom 107 i
110 stav 1 tačka 3 Zakona o uredjenju prostora i izgradnji objekta "Sl. list
CG broj 51/08) te članom 71 Pravilnika o zaštiti na radu u gradjevinarstvu (
Sl.list SFRJ br.42/68) na način što nije obezbijedio sugurnost lica koja se
nalaze na gradilištu - nije obustavio rad radnika sve dok ne odredi glavnog i
odogvornog inženjera za izvodjenje pojedinih radova na objektu, kao i dok ne
obezbijedi da se na VI spratu označenog objekta ogradi otvor za lift u
medjuspratnoj konstrukciji čvrstom zaštitnom ogradom najmanje 100 cm i time
izazvao opasnost za život i tijelo ljudi, pa je tako oštećeni G.B., pri
prenošenju materijala za gradnju pao kroz tako neobezbijedjen otvor, usljed
čega je zadobio tešeke tjelesne povrede u vidu otvorenog preloma donjeg dijela
lijeve nadlaktične kosti u više koštanih odlomaka, preloma središnjeg dijela
lijeve golenjače, preloma gornje grane lijeve preponske kosti i potres mozga
- Čime je izvršio krivično djelo protiv opšte sugirnosti iz čl.338 st.3 u
vezi čl.330 st.2 u vezi st. 1 Krivičnog zakonika
Pa mu sud, primejnom citiranih zakonskih odredbi, te članova 4 st.2,52,53 i 54
Krivičnog zakonika, te čl. 226, 229 i 303 Zakonika o krivičnom postupku,
izriče
USLOVNU OSUDU
Kojom mu prethodno utvrđuje kaznu zatvora od 2 (dva) mjeseca i istovremeno
određuje da se ista neće izvršiti, ako okrivljeni u roku od 1 (jedne) godine
po pravosnažnosti presude ne izvrši novo krivično djelo.
Obavezuje se okrivljeni da na ime troškova krivičnog postuka uplati Osnovnom
sudu u Podgorici iznos od 495,00€, te na ime paušala iznos od 50,00€, sve u
roku od 15 dana po pravosnažnosti presude, pod prijetnjom prinudnog izvršenja.
Obrazloženje
Optužnm predlogom ODT-a Podgorica Kt.br.1346/09 od 29.02.2012. godine,
okrivljenom B.D., iz Podgorice, stavljeno je na teret izvršenje krivičnog
djela protiv opšte sugirnosti iz čl.338 st.3 u vezi čl.330 st.2 u vezi st. 1
Krivičnog zakonika.
Dana 30.03.2012. godine zastupnik optužbe je dostavio sudu zaključeni sporazum
o priznanju krivice Kt.br.1346/09 od 29.03.2012 godine, zapisnik o
pregovaranju i zapisnik o saslušanju okrivljenog, iste poslovne oznake od
29.03.2012. godine.
Na ročištu za razmatranje sporazuma, održanom dana 30.03.2012. godine, sud je
pročitao dokaze predložene optužnim predlogom i to: pročitao zapisnik UP PJ
Podgorica o uvidjaju br. 17-22/24 od 15.09.2008 godine, pročitao službenu
zabilješka UP PJ Podgorica Ku.br. 2313/08 od 26.09.2008 godine, pročitao nalaz
i mišljenje sudskog vještaka gradjevinske struke M.B.od 17.09.2008 godine,
pročitao nalaz i mišljenje sudskog vještaka medicinske struke Š.M. od
18.03.2009 godine, pročitao nalaz i mišljenje sudskog vještaka zaštitete na
radu od 23.07.2009 godine, pročitao ugovor zaključe izmedju "N. C." DOO P. i
"M. C." DOO D. od 26.03.2008. godine, pročitao ugovor o radnom angažovanju
nerezidentnih fizičkih lica zakljućen izmedju "M.c." DOO D. i G.B.a, na
saglasna predlog stranaka pročitao iskaze svjedoka K. M. dat na zapisniku o
salsušanju svjedoka pred Okružnim tužilaštvom u Doboju br.Kta. 367/10 od
02.11.2010 godine, svjedoka oštećenog G. B., dat na zapisniku o salsušanju
oštećenog kao svjedoka pred Okružnim tužilaštvom u Doboju br.Kta 367/10 od
18.01.2011. godine, svjedoka M. M., dat na zapisniku o salsušanju oštećenog
kao svjedoka pred Okružnim tužilaštvom u Doboju br. Kta 367/10 od 18.01.2011.
godine, te pročitao zapisnik o pregovaranju ODT Podgorica Kt.br.1346/09 od
29.03.2012. godine, zapisnik o saslušanju okrivljenog, iste poslovne oznake od
29.03.2012. godine, pročitao sporazum o priznavanju krivice Kt.br.1346/09 od
29.03.2012. godine, te donio rješenje o usvajanju sporazuma o priznavanju
krivice, a nakon što je zastupnik optužbe odustao od predloga, da se pribavi
izvod iz kaznene evidencije za okrivljenog jer je isti rođen u N., pa bi
pribavljanje ovog dokaza vodilo odugovlačenju postupka.
Iz sadržine pročitanih dokaza, na koje okrivljeni i njegov branilac nijesu
imali primjedbi, sud je zaključio da je državni tužilac pružio dovoljno dokaza
o krivici okrivljenog B.D., te da je okrivljeni izvršio krivično djelo protiv
opšte sugirnosti iz čl.338 st.3 u vezi čl.330 st.2 u vezi st. 1 Krivičnog
zakonika.
Odlučujući o vrsti i visini krivične sankcije za okrivljenog iz sporazuma o
priznavanju krivice, zaključeng između stranaka i branioca orkivljenog, sud je
našao da je predlog stranaka i branioca u vezi sa krivičnom sankcijom
prihvatljiv. Ovo iz razloga što na strani okrivljenog B.D. stoje olakšavajuće
okolnosti, prije svega priznanje krivičnog djela koja mu je stavljeno na
teret, te izraženo iskreno kajanje, da je porodičan čovjek, oženjen, otac
jednog djeteta, te primjenom načela in dubio pro reo sud je takođe kao
olakšavajuću okolnost cijenio da do sada isti nije osudjivan, a ovo s obzirom
da sud nije bio u mogućnosti da pribavi izvod iz KE za istog jer je rodjen u
inostranstvu, pa je zastupnik optužbe odustao od izvodjenja tog dokaza, dok
otežavajućih okolnosti na strani okrivljenog nije bilo. Zbog navedenog, a po
ocjeni suda krivična sankcija - mjera upozorenja izrčena okrivljenom B.D.u kao
u izreci presude, srazmjerna je stepenu krivice okrivljenog i teži krivičnog
djela, sa kojom će se postići svrha izricanja krivične sankcije iz čl.52
Krivičnog zakonika, da ubuduće ne vrše krivična djela, a u okviru opšte svrhe
izricanja krivičnih sankcije iz čl.4 Krivičnog zakonika.
Kako je okrivljeni oglašeni krivim, to ga je sud, shodno čl. 226 i 229 ZKP-a
obavezao da na ime troškova krivičnog postuka uplati ovom sudu iznos od
495,00€, te ovom sudu na ime sudskog paušala iznos od 50,00€, sve u roku od 15
dana po pravosnažnosti presude, pod prijetnjom prinudnog izvršenja, a sve u
skaldu sa zakljčenim sporazumom o priznanju krivice.
Sud je dostavio rješenje o usvajanju sporazuma o priznavanju krivice od
30.03.2012. godine, kao i sporazum o priznanju krivice od 29.03.2012 godine,
oštećenom G.B., koji je on lično primio danan 21.02.2013. godine, a koja
povratnica je vraćena sudu dana 18.03.2013. godine, a na koji sporazum
oštećeni nije izjavio žalbu.
Na osnovu izloženog, a shodno čl.303 st.1 Zakonika o krivičnom postupku
odlučeno je kao u izreci presude.
OSNOVNI SUD U PODGORICI
Dana 20.03.2013. godine
Zapisničar SUDIJA
Slađana Vlahović Jelena Perović Kovačević
DOSTAVNA NAREDBA
Primjerak presude dostaviti:
-ODT Podgorica
-Okrivljenom
-Brainiocu, adv S.K.
Post.dana__
Naještenik__