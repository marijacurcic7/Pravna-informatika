K.br.11/739
U IME CREN GORE
OSNOVNI SUD U PODGORICI, kao prvostepeni, krivični, po sudiji pojedincu Jeleni
Perović Kovačević, uz učešće Slađane Vlahović, kao zapisničara, u krivičnom
predmetu protiv optuženih P.M., koga u postupku brani adv. M.D.i optuženog
O.A., koga u postupku brani adv. B.Đ., zbog produženog krivičnog djela
krijumčarenje iz čl.265 st.1 u vezi čl.23 i 49 Krivičnog zakonika, odlučujući
o optužnom predlogu ODT Podgorica Kti.br.6/11-2 od 20.10.2011. godine, koga je
na ročištu povodom odlučivanja o sporazumu o priznavanju krivice zastupao Saša
Čađenović, zamjenik ODT Podgorica, nakon donošenja rješenja o usvajanju
sporazuma o priznavanju krivice, dana 29.11.2011. godine, dono je
PRESUDU
Optuženi:
P.M., zvani M., od oca D. i majke A. rođene Đ., rođen ... godine, u P., selo
V., sa prebivalištem u mjestu rodjenja, državljanin CG, po zanimanju
poljoprivredni tehničar, oženjen, otac četvoro djece, srednjeg imovnog stanja,
neosuđivan, u pritvoru od 22.09.2011 godine, od 22.00 časova pa do 22.10.2011.
godine.
O.A., od oca B. i majke Z., rodjene H., rodjen ...godine, u S., R. A., gdje i
prebiva, naselje D., državljanin Republike Albanije, oženjen, otac troje
djece, srednjeg imognog stanja, neosuđivan, u pritvoru od 22.09.2011 godine od
22,00 časa do 29.11.2011 godine
K r i v i s u
Zato što su:
U periodu od decembra mejseca 2010. godine do jula mjeseca 2011. godine u
Podgorici po prethodnom dogovoru, bavili se prenošenjem robe preko carinske
linije, izbjegavajući mejre carinskog nadzora, na način što je okrivljeni P.M.
u Podgorici, u više navrata nabavljao robu, sirovu kafu u ukupnoj količini od
5.580 kg, upakovanu u 93 džaka mase od po 60 kg i po prethodnom dogovoru sa
okrivljenim O.A.om, istu dopremao u zakazano vrijeme u neposrednu blizinu
granične linije između Crne Gore i Republike Albanije gdje je predavao
izvjesnom Gencaj Mencaju i drugim za sada nepoznatim licima, koje su prethodno
angažovali za transtport kafe, preko granične linije u Republiku Albaniju, i
to:
-dana 03.04.2011 godine - 5 džakova sirove kafe ukupne količine 300 kg
-dana 04.04.2011 godine - 13 džakova sirove kafe ukupne količine 780 kg
-dana 05.04.2011 godine - 8 džakova sirove kafe ukupne količine 480 kg
-dana 06.04.2011 godine - 4 džaka sirove kafe ukupne količine 240 kg
-dana 07.04.2011 godine - 4 džaka sirove kafe ukupne količine 240 kg
-dana 11.04.2011 godine - 9 džakova sirove kafe ukupne količine 540 kg
-dana 16.04.2011 godine - 4 džaka sirove kafe ukupne količine 240 kg
-dana 02.05.2011 godine - 8 džakova sirove kafe ukupne količine 480 kg
-dana 03.05.2011 godine - 5 džakova sirove kafe ukupne količine 300 kg
-dana 04.05.2011 godine - 8 džakova sirove kafe ukupne količine 480 kg
-dana 11.05.2011 godine - 8 džakova sirove kafe ukupne količine 480 kg
-dana 13.05.2011 godine - 9 džakova sirove kafe ukupne količine 540 kg
-dana 14.05.2011 godine - 4 džaka sirove kafe ukupne količine 240 kg
-dana 19.05.2011 godine - 4 džaka sirove kafe ukupne količine 240 kg, koju kafu su prebacivali u Republiku Albaniju mimo graničnih prelaza i na taj način izbjegli mjere carinskog nadzora i predavali je okrivljenom O.A.u.
-čime su kao saizvršioci izvršili produženo krivično djelo krijumčarenje iz čl.265 st.1 u vezi čl.23 i 49 Krivičnog zakonika,
Pa ih sud primejnom citiranih zakonsih odredbi, te članova 4 st.2,
32,33,36,42,45,46 i 51 Krivičnog zakonika, kao i čl. 226, 229, i 303. Zakonika
o krivičnom postupku
OSUĐUJE
Na kaznu zatvora u trajanju od po 4 (četiri) mjeseca, u koju kaznu im se
uračunava vrijeme provedeno u pritvoru i to okrivljenom P.M.u u trajanju od
22.09.2011 godine, od 22.00 časa pa do 22.10.2011. godine, a okrivljenom O.A.u
od 22.09.2011. godine pa do 29.11.2011. godine i na novčanu kaznu u iznosu od
po 1.200,00€ (hiljadu i dvjesta eura).
Obavezuju se okrivljeni da na ime troškova krivičnog postupka solidarno uplate
ovom sudu iznos od 195,00€, te po 50,00€ na ime sudskog paušala, sve u roku od
15 od dana pravosnažnosti presude pod prijetnjom prinudnog izvršenja.
Obrazloženje
Optužnim predlogom ODT Podgorica Kti.br.6/11-2 od 20.10.2011. godine stavljeno
je na tret okrivljenim P.M.u i O.A.u da da su kao saizvršioci izvršili
produženo krivično djelo krijumčarenje iz čl.265 st.1 u vezi čl.23 i 49
Krivičnog zakonika.
Dana 28.11.2011. godine zastupnik optužbe je dostavio sudu zaključene
sporazume o priznanju krivice Kti.br. 6/11-2 od 25.11.2011. godine, zapisnik o
pregovaranju i zapisnike o saslušanju za oba okrivljena, iste poslovne oznake
od 25.11.2011. godine.
Na ročištu za razmatranje sporazuma, održanom dana 28.11.2011. godine, sud je
pročitao dokaze predložene optužnim predlogom i to: potvrdu o privremeno
oduzetim predmetima UP PJ Podgorica br.17/11-14 od 22.09.2011 godine, na ime
O.A.; službenu zabilješku Poreske Uprave CG PJ Podgorica, br. 03711-6-160 od
29.06.2011 godine; materijalnu finansijsku dokumentaciju preduzeća "E." DOO iz
P.; konačan izvještaj UP T.br.03/5-24 od 04.07.2011. godine o izvršenim
mjerama tajnog nadzora, tehničnog snimanje telefonskih razgovara, izvršenog po
naredbama isražnog sudije Osnovnog suda u Podgorice Mtn.br.10/267; na saglasan
predlog stranaka pročitao iskaz svjedoka P. V. dat na zapisniku pred ODT
Podgorica, Kti.br.6/11-2 od 06.10.2011 godine; preslušao 42 DVD-a o razgovrima
okrivljenih O.A. i P.M.; te pročitao zapisnik o pregovaranju ODT Podgorica
Kti.6/11-2 od 25.11.2011 godine; zapisnik o saslušanju okrivljenog i priznanju
krivice Kti.br. 6/11-2 od 25.11.2011 godine, za okrivljenog P.M.; zapisnik o
saslušanju okrivljenog i priznanju krivice Kti.br. 6/11-2 od 25.11.2011
godine, za okrivljenog O.A.; pročitao sporazum o priznavanju krivice Kti.br.
6/11-2 od 25.11.2011 godine, za okrivljenog P.M.; pročitao sporazum o
priznavanju krivice Kti.br. 6/11-2 od 25.11.2011 godine, za okrivljenog O.A.,
te donio rješenje, a nakon što je zastupnik optužbe odustao od predloga da se
pribave izvodi iz kaznene evidencije, da se neće pribavjati izvodi iz kaznene
evidencije jer bi pribavljanje ovog dokaza vodilo odugovlačenju postupka.
Iz sadržine pročitanih dokaza, na koje optuženi i njihovi branioci nijesu
imali ikakvih primjedbi, sud je zaključio da je državni tužilac pružio
dovoljeno dokaza o krivici optuženih P.M.u i O.A.u te da su okrivljeni kao
saizvršioci izvršili produženo krivično djelo krijumčarenje iz čl.265 st.1 u
vezi čl.23 i 49 Krivičnog zakonika.
Odlučujući o visini kazne za optužene iz sporazuma o priznavanju krivice,
zaključeng između stranaka, sud je našao da je predlog stranaka u vezi sa
kaznom prihvatljiv. Ovo iz razloga što su optuženi porodični ljudi, okrivljeni
Pepić oženjen i otac četvoro djece, a okrivljeni O. oženjen i otac troje
djece, da ranije nijesu osuđivani, što je sud uzeo primjenom načela in dubio
pro reo, a ovo s obzirom da sud nije bio u mogućnosti da pribavi izvod iz
kaznene evidencije za okrilvjenog O.A., imajući u vidu da je isti rođen u
R.A., a za okrivljenog P., iako je zatražen, isti nije dostavljen sudu do
održavanja ročišta za razmatranje sporazuma. Sve prednje okolnosti zajedo
predstavljaju osobito olakšavajuće okolnosti, pa je kazna po ocjeni suda
srazmjerna stepenu krivice okrivljenih i teži krivičnog djela, sa kojim će se
postići svrha kažnjavanja iz čl.32 Krivičnog zakonika, odnosno da okrivljeni
ubuduće ne vrše krivična djela.
U izrečenu kaznu, optuženima će se uračunati vrjeme provedeno u ptirvoru i to
okrivljenom P. M. u trajanju od 22.09.2011 godine, od 22.00 časova pa do
22.10.2011. godine, a okrivljenom O.A.u od 22.09.2011. godine pa do
29.11.2011. godine, a shodno čl.51 Krivičnog zakonika.
Kako su optuženi oglašeni krivim, to ih je sud, shodno čl. 226 i 229 ZKP-a
obavezao da solidarno plate na ime troškova krivičnog postupka iznos od
195,00€ a koji se odnose na troškove angažovanja sudskog tumača u prethodnom
postupu, te iznos od po 50,00€ na ime sudskog paušala, sve u roku od 15 dana
po pravosnažnosti presude, pod prijetnjom prinudne naplate, a sve u skaldu sa
sporazumima o priznanju krivice koji su zaključeni između stranaka.
Na osnovu izloženog, a shodno čl.303 st.1 Zakonika o krivičnom postupku
odlučeno je kao u izreci presude.
OSNOVNI SUD U PODGORICI
Dana 29.11.2011. godine
ZapisničarSUDIJA
Slađana Vlahović s.r. Jelena Perović Kovačević s.r.
DOSTAVNA NAREDBA
Primjerak presude dostaviti:
-ODT Podgorica
-Optuženima
-Braiocima, adv. B. Đ. i adv. D. M.
Post.dana__
Naještenik__
PRAVNA POUKA:
Protiv ove presude nije dozvoljena žalba
ZTO: Sladjana Vlahović