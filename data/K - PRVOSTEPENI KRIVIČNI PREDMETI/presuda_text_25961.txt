K.br. 11/ HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
820
U IME CRNE GORE
OSNOVNI SUD U PODGORICI, po sudiji Jovović Željki, uz učešće namještenika suda
Rajković Danijele kao zapisničara, u krivičnom predmetu protiv okrivljenog P.
M. zbog krivičnog djela teška tjelesna povreda iz čl. 151 st.1 Krivičnog
zakonika, nakon pravosnažnosti rješenja o usvajanju sporazuma o priznanju
krivice, dana 28.12.2011. godine donio je
P R E S U D U
Okrivljeni
P. M., JMBG xxxxxxxxxxxxx, od oca M. i majke S. rođ. Đ., rođen 24.08.19xx.
godine u Podgorici, sa prebivalištem u Podgorici, ul. Jovana Tomaševića br. x,
državljanin Crne Gore, neoženjen, bez djece, završio srednju školu, neosuđivan
K R I V J E
Što je:
Dana 07.10. 2011. godine, oko 13,30 časova, u teretani „Fantastiko“ u Bloku V,
u Podgorici, teško tjelesno povrijedio oštećenog D. S. na način što je nakon
kraće rasprave istom zadao udarac otvorenom rukom u predjelu glave – desnog
uha, kojom prilikom mu je nanio tešku tjelesnu povredu u vidu razdora bubne
opne desnog uha,
-čime je izvršio krivično djelo teška tjelesna povreda iz čl.151 st.1 Krivičnog zakonika. 
Pa mu sud za učinjeno krivično djelo primjenom odredbi čl. 4 st. 2, čl. 42 st.
1, čl. 45 i 46, čl. 52 st. 2, čl. 53 i 54 Krivičnog zakonika i čl. 226, 229 i
303 Zakonika o krivičnom postupku, izriče
USLOVNU OSUDU
Kojom mu predhodno utvrđuje kaznu zatvora u trajanju od 3 (tri) mjeseca i
istovremeno određuje da se iste neće izvršiti ako okrivljeni uroku od 2
(dvije) godine, po pravosnažnosti presude, ne izvrše novo krivično djelo.
Obavezuju se okrivljeni da Osnovnom državnom tužilaštvu u Podgorici na ime
troškova krivičnog postupka plati iznos od 60,50 € i paušal u iznosu od 30,00
€ na ime sudskog paušala, u roku od 15 dana po pravosnažnosti presude, pod
prijetnjom prinudnog izvršenja.
O b r a z l o ž e nj e
Osnovno državno tužilaštvo u Podgorici je optužnim predlogom Kt.br. 1614/11-2
od 21.11.2011. godine stavilo na teret okrivljenom P. M. izvršenje krivičnog
djela teška tjelesna povreda iz čl. 151 st. 1 Krivičnog zakonika.
Nakon podnošenja optužnog predloga sudu, zamjenik ODT-a, okrivljeni i njegov
branilac su zaključili sporazum o priznanju krivice dana 13.12.2011. godine.
Utvrđujući da li postoji dovoljno dokaza o krivici okrivljenog za predmetno
krivično djelo, na ročištu za razmatranje sporazuma, zamjenik državnog tužioca
podnio je sudu dokaze koje je prikupio u toku sprovođenja istražnih radnji i
to zapisnik o saslušanju okrivljenog, svjedoka oštećenog D. S. i svjedoka K.
M., nalaz i mišljenje vještaka medicinske struke dr B. B. od 04.11.2011.
godine i izvod iz kaznene evidencije na ime okrivljenog od 31.10.2011. godine.
Iz sadržine prikupljenih dokaza, na koje okrivljeni i njegov branilac nisu
imali prigovora, sud je zaključio da je državni tužilac pružio dovoljno dokaza
o krivici okrivljenog P. M. i da je okrivljeni u vrijeme i na način opisan u
izreci ove presude izvršio krivično djelo teška tjelesna povreda iz čl. 151
st.1 Krivičnog zakonika, za koje ga je ovaj sud oglasio krivim, a nakon što je
u svemu prihvatio sporazum o priznanju krivice.
Odlučujući o krivičnoj sankciji iz sporazuma o priznanju krivice, zaključenog
između stranaka, ovaj sud je našao da je predlog stranaka u vezi sa krivičnom
sankcijom prihvatljiv, jer je isti u skladu sa interesima pravičnosti a
sankcija odgovara svrsi izricanja krivičnih sankcija.
Okrivljeni je obavezan da plati troškove krivičnog postupka i paušal, saglasno
odredbi člana 229 Zakonika o krivičnom postupku.
Sa iznijetih razloga, na osnovu čl. 303 st. 1 Zakonika o krivičnom postupku,
odlučeno je kao u izreci ove presude.
OSNOVNI SUD U PODGORICI
Dana 28.12. 2011. godine
ZAPISNIČAR SUDIJA
Rajković Danijela Jovović Željka
DN-a: Po primjerak presude dostaviti:
- ODT Podgorica,
- Okrivljenom, braniocu,
- A/a.
Postupljeno dana __
Radnik suda ______
ZAPISNIČAR SUDIJA
Rajković Danijela, s.r Jovović Željka, s.r
PRAVNA POUKA: Protiv ove presude nije dozvoljena žalba.
ZTO: Danijela Rajković