Posl.br. K. 102/12
U I M E C R N E G O R E
OSNOVNI SUD U CETINJU, po sudiji Vuković Vojislavki, uz sudjelovanje sudskog
službenika Belada Rajke kao zapisničara, u krivičnom predmetu okrivljenog S.V.
iz Cetinja, zbog krivičnog djela krađa iz čl. 239 st. 1 KZ-a u sticaju sa
krivičnim djelom skidanje i povreda službenog pečata i znaka iz čl. 381 st. 1
KZ-a, a po optužnom predlogu Osnovnog državnog tužioca u Cetinju Kt. br. 69/11
od 30.04.2012. godine, nakon održanog glavnog i javnog pretresa u prisustvu
Zamjenika ODT-a u Cetinju S. R. okrivljenog S. V. branioca J. D. advokata sa
Cetinja, donio je dana 18.03.2013. godine i javno objavio
P R E S U D U
Okrivljeni:
S. V. zv. „B.“ od oca U. i majke B. rođ. I. rođen .... godine u Cetinju, gdje
i prebiva ul. ..... državljanin Crne Gore, razveden, pismen, sa završenom
srednjom Tehnočkom školom, lošeg imovnog stanja, neosuđivan
Na osnovu čl. 373 st. 1 tč. 2 ZKP-a,
OSLOBAĐA SE OD OPTUŽBE
Da je :
Neutvrđenog dana u vremenskom periodu od 28.09.2010 godine do 15.12.2010
godine u svom stanu u ul......u Cetinju, u namjeri da sebi pribavi
protivpravnu imovinsku korist, protivpravno oduzeo i prisvojio električnu
energiju, vlasništvo oštećene „E.C.G.AD N. E.C. u količini od 6438,11 kwh,
ukupne novčane vrijednosti od 197,47 €, n anačin što je na električnom brojilu
marke „Iskra“ br. 613660, raskačio kleme na sva tri naponska mosta, tako da se
cjelokupna utrošena električna energija preko istog nije mogla registrovati,
kojom prilikom je skinuo službeni pečat – elektrodistributivnu plombu – oznake
ED br. 8 koja je bila postavljena radi osiguranja tačnosti i ispravnosti
mjerenja utrošene električne energije,
-​ čime bi izvršio krivično djelo krađa iz čl. 239 st. 1 KZ-a u sticaju sa krivičnim djelom skidanje i povreda službenog pečata i znaka iz čl. 381 st. 1 KZ-a
O b r a z l o ž e nj e
Osnovno državno tužilaštvo u Cetinju, optužnim predlogom Kt. br. 69/11 od
30.04.2012. godine stavio je na teret okrivljenom S. V. iz Cetinja da je
izvršio krivično djelo krađa iz čl. 239 st. 1 KZ-a u sticaju sa krivičnim
djelom skidanje i povreda službenog pečata i znaka iz čl. 381 st. 1 KZ-a. U
završnoj riječi na glavnom pretresu ZODT-a je istakla da je provedenim
dokazima potvrđeno da je okrivljeni učinio djela stavljena mu na teret, te da
su navodi odbrane da isti nije počinio djela koja mu se stavljaju na teret
dati u cilju izbjegavanja krivice i krivično pravne odgovornosti jer je
okrivljeni jedini imao pravni interes da izvrši inkriminisane radnje stavljene
mu na teret.
U završnoj riječi predstavnik oštećene je u cjelosti ostao pri navodima
iznijetim od strane ZODT-a Cetinje
Okrivljeni S. V. je na glavnom pretresu u svemu ostao pri odbrani koju je dao
pred istražnim sudijom na zapisniku Ki. 73/11 od 28.11.2011 i na zapisniku
Kri. 73/11 od 27.02.2012 godine godine, a u kojoj odbrani je u bitnom naveo da
se u toku 2010 godine nalazio u inostranstvu, da je tabla sa brojilima
otvorena, da ne posjeduje ključ od iste, kao i to da su ostala brojila
dostupna svakom licu. Nadalje je istakao da nije izvršio krivično djelo koje
mu se stavlja na teret, niti je potpisao zapisnik o kontroli. Kao dokaz da je
bio u inostranstvu ne može pružiti pasoš jer mu je isti ukaraden u Barseloni.
Branilac okrivljenog je u završnoj riječi u bitnom naveo da nema ni jednog
dokaza koji bi okrivljenog povezao sa spornim događajem, a povrh svega i da se
pravna kvalifikacija djela stavljenih na teret okrivljenom ne može tako
postaviti jer krivično djelo skidanje i povreda službenog pečata i znaka
eventualno predstavlja pripremnu radnju za krivično djelo krađu. Predložio je
da sud okrivljenog oslobodi od optužbe a temeljem čl. 373 st. 1 tč. 2 ZKP-a.
Radi rasvjetljenja ove krivično pravne stvari sud je u dokaznom postupku
proveo sledeće dokaze : saslušao svjedoka S.V. na saglasan predlog stranaka
pročitao izjave svjedoka K.V. P.Č. predstavnika oštećene, nalaz i mišljenje
vještaka elektrotehničke struke , izvršio uvid u kopiju pasoša okrivljenog ,
pročitao obračun E. C.G. AD N. br. 4201-15906 od 21.12.2010 godine, pročitao
zapisnik o izvršenju naloga za obustavu snadbijevanja električnom energijom
br. 5254 od 28.09.2010, pročitao zapisnik o kontroli mjernog mjesta br.
0001211 od 15.12.2010 godine , pročitao dopis Ministarstva unutrašnjih poslova
PJ Cetinje br. 03-270/12-319, pročitao dopis Ministarstva unutrašnjih poslova
PJ Podgorica, Filijala Cetinje br. 03-270/12-919 od 17.09.2012 godine,
pročitao dopis MUP –a CG PJ Podgorica – Filijala Cetinje br. 02-270/12-849 od
10.08.2012 godine, pročitao dopis MUP-a Sektor granične policije 04/2 br.
283/13-4743 od 15.02.2013 godine, pročitao dopis MUP-a Sektor granične
policije 04/2 br. 283/13-7143 od 06.03.2013 godine pročitao izvod iz kaznene
evidencije na ime okrivljenog S. V.
Svjedok S.V. je na zapisnik o glavnom pretresu navela da je njen brat –
okrivljeni u julu ili avgustu mjesecu 2010 godine iz Cetinja pošao za
Dubrovnik pa za Barselonu gdje je boravio do januara 2011 godine kada se
vratio u Crnu Goru. Njoj je ostavio ključ da obilazi stan. Kad je obilazila
stan niko od komšija je nije obavijestio da postoji neki problem vezan za
struju. Ormar od struje se nalazi u prizemlju zgrade , pri samom ulazu i isti
je otvoren.
Svjedok K. V. je u bitnom istakao da je dana 15.12.2010 godine zajedno sa
svojim kolegom P.Č. vršio kontrolu mjernog mjesta kod potrošača S. V. kojom
prilikom su utvrdili da je potrošač skinuo ED plombu, te da je na istom
raskačio sve tri naponske kleme tako da se cjelokupni utrošak električne
energije nebi mogao registrovati. Nakon toga potrošač je isključen sa ED
mreže. Zapisnik o kontroli okrivljeni nije poptpisao jer nije bio prisutan
navedene prilike. Brojilo se nalazi u hodniku, i dostupno je neodređenom broju
lica.
Svjedok P. Č. je u bitnom istakao da je dana 15.12.2010 godine zajedno sa
svojim kolegom K. V. vršio kontrolu mjernog mjesta kod potrošača S. V.i tom
prilikom su utvrdili da je potrošač snikuo ED plombu, te da je na istom
raskačio sve tri naponske kleme tako da se cjelokupni utrošak električne
energije nebi mogao registrovati. Nakon toga potrošač je isključen sa ED
Mreže. Zapinik o kontroli okrivljeni nije poptpisao jer nije bio prisutan
navedene prilike. Brojilo se nalazi u hodniku, i dostupno je neodređenom broju
lica. Naglasio je da tabla nije imala ključ što znači da je dostupna svakome.
Ovlašćeni predstavnik oštećene ED Cetinje, A. R. je u bitnom istakla da su
dana 15.12.2010 godine K. V. i P. Č. vršili kontrolu mjernog mjesta kod
potrošača S.V. i tom prilikom su utvrdili da je potrošač skinuo ED plombu, te
da je na istom raskačio sve tri naponske kleme tako da se cjelokupni utrošak
električne energije nebi mogao registrovati. Nakon toga potrošač je isključen
sa ED mreže.
Iz nalaza i mišljenja vještaka elektrotehničke struke sud je utvrdio da je
potrošač S. V. za period od 28.09.2010 godine do 15.12.2010 godine nelegalno
oduzeo iz mreže isporučioca 6438,11 kwh električne enrgije što odgovara
novčanom ekvivalentu od 197,47€.
Uvidom u kopiju pasoša okrivljenog utvrđeno je da je isti izdat dana
19.01.2011 godine.
Iz obračuna E.C. G. AD N. br. 4201-15906 od 21.12.2010 godine utvrđeno je da
okrivljeni ukupno duguje oštećenoj 2724,05 €.
Iz zapisnika o izvršenju naloga za obustavu snadbijevanja električnom
energijom br. 5254 od 28.09.2010 godine utvrđeno je da je potrošač S. V.
isključen sa ED mreže te da je nakon isključenja mjerno mjesto plombirano
plombom 8.
Iz zapisnika o kontroli mjernog mjesta br. 0001211 od 15.12.2010 godine
utvrđeno je da je dana 15.12.2010 godine vršena kontrola kod potrošača S. V.
te da je potrošač skinuo ED plombu, raskačio sve tri naponske kleme, te da su
vraćene kleme, mjerilo plombirano, a potrošač isključen sa ED mreže, kao i to
da potrošač nije prisutan.
Iz dopisa Ministarstva unutrašnjih poslova PJ Cetinje br. 03-270/12-319
utvrđeno je da je okrivljeni tražio izdavanje pasoša jer je prethodni oglasio
nevažećim.
Iz dopisa Ministarstva unutrašnjih poslova PJ Podgorica, Filijala Cetinje br.
03-270/12-919 od 17.09.2012 godine utvrđeno je okrivljeni S. V. ušao u zemlju
na putni list dana 17.01.2011 godine koji putni list je izdala Ambasada Crne
Gore u Beogradu. Okrivljeni je pasoš izgubio dana 16.01.2011 godine prema
njegovoj izjavi i potvrdi policijske uprave za grad Beograd.
Iz dopisa MUP–a CG PJ Podgorica – Filijala Cetinje br. 02-270/12-849 od
10.08.2012 godine utvrđeno je okrivljeni izgubio pasoš u Sloveniji i objavio
ga nevažećim.
Iz dopisa MUP-a Sektor granične policije 04/2 br. 283/13-4743 od 15.02.2013
godine utvrđeno je da je okrivljeni registrovan u evidencijama prelazaka
državne granice na graničnom prelazu Aerodrom Podgorica i to dana 01.02.2010
godine na dolasku iz Beograda, 05.02.2010 godine na odlasku za Beograd,
03.05.2010 godine na dolasku iz Beograda , 05.05.2010 godine na odlasku za
Beograd, 26.07.2010 godine na dolasku iz Diseldorfa, 16.12.2010 godine na
odlasku za Beograd, te da je evidentiranje svih lica koja prelaze državnu
granicu bilo obavezno osim u periodu od 15.05.2010 godine do 13.10.2010
godine, na kopnenim graničnim prelazima, zbog gužvi u toku turističke sezone.
Iz dopisa MUP-a Sektor granične policije 04/2 br. 283/13-7143 od 06.03.2013
godine utvrđeno je da okrivljeni nije registrovan u evidencijama prelaska
državne granice na graničnom prelazu „Debeli brijeg“ u spornom vremenskom
periodu.
Iz izvoda iz kaznene evidencije Uprave policije Ispostave Cetinje 23 br.
02-245/212-2203/2 opd 27.06.2012 godine utvrđeno je da S. V. nije osuđivan.
Ocjenom svih provednih dokaza, pojedinačno kao i u njihovoj medjusobnoj
povezanost sud je utvrdio da tokom postupka nije dokazano da je okrivljeni
izvšršio krivična djelo krađa iz čl. 239 st. 1 KZ-a u sticaju sa krivičnim
djelom skidanje i povreda službenog pečata i znaka iz čl. 381 st. 1 KZ-a bliže
predstavljeno izrekom presude.
Naime, provedenim dokazima nesumnjivo je utvrdjeno da je dana 15.12.2010
godine vršena kontrola kod potrošača S. V. kojom prilikom je konstatovano da
je potrošač skinuo ED plombu, raskačio sve tri naponske kleme, te da su
vraćene kleme, mjerilo plombirano, a potrošač isključen sa ED mreže, kao i to
da potrošač nije prisutan. Takođe, sud je nesumnjivo utvrdio da se brojilo na
kome se nalazi plobma nalazi u ulazu zgrade, da je u nezaključanom oramaru, te
da je dostupno svima. Prednje proizilazi iz iskaza svjedoka K. V. i P. Č. koji
su na detaljan način opisali da okrivljeni S. V. nije potpisao zapisnik o
kontroli mjernog mjesta jer nije bio prisutan navedene prilike, te da se
brojilo nalazi u hodniku zgrade i dostupno je neodređenom broju lica, kao i to
da tabla nije imala ključ što znači da je dostupna svakome. Sud je iskaze ovih
svjedoka cijenio kao istinite, saglasne jedan sa drugim i kao takve ih u
potpunosti prihvatio, a takođe navedeni iskazi svjedoka su saglasni i sa
iskazom svjedoka S. V. koja je decidna da se okrivljeni u kritičnom periodu
nije nalazio u Crnoj Gori te da je za to vrijeme ona obilazila njegov stan.
Krivično djelo skidanje i povreda službenog pečata i znaka čini onaj ko skine
ili povrijedi službeni pečat ili znak koji je ovlašćeno službeno lice stavilo
radi osiguranja predmeta ili prostorije ili ko, bez skidanja ili povrede
pečata ili znaka, uđe u takvu prostoriju ili otvori predmet na koji je bio
stavljen službeni pečat ili znak. Za izvršenje krivičnog djelo potreban je
umišljaj.
Krivično djelo krađa čini onaj ko tuđu pokretnu stvar oduzme drugom u namjeri
da njenim prisvajanjem sebi ili drugom pribavi protivpravnu imovinsku korist.
Za izvršenje krivičnog djelo potreban je umišljaj.
Nema dokaza da je okrivljeni S. izvršio predmetna djela.
Naime, sporno brojilo se nalazi u ulazu stambene zgrade i nezaštićeno je.
Dakle istina je da je inkriminisanu radnju mogao uraditi okrivljeni, ali je
takođe istina da je to mogao uraditi i bilo ko drigi, namjerno ili nenamjerno
čak i protiv volje okrivljenog i bez njegovog znanja. Pri tome stalni ulasci i
izlasci iz zemlje, a što je evidentno iz izvještaja o prelasku državne granice
na Aerodromu Podgorica ukazuju da je okrivljeni zaista unutar spornog perioda
često boravio u inostranstvu, što on upravo potencira svojom odbranom koju
podržava i svjedok S. V.
Stoji činjenica da bi odbrana okrivljenog o boravku u inostranstvu bila manje
ubjedljiva da je u tom periodu vođena uredna evidencija prelazaka državne
granice na kopnenim prelazima. Ovo iz razloga što bi u tom slučaju bilo jasno
da li je S. prelazio granicu samo na Aerodromu Podgorica, u kojem slučaju bi
njegov boravak u zemlji bio precizno vremenski određen i eventualno doveden u
vezu sa spornim periodom. No, ovakvo rezonovanje je onemogućeno činjenicom da
u vrijeme turističke sezone evidencija prelazaka državne granice na kopnenim
prelazima nije vođena te tako ostaje veoma razumna mogućnost da je okrivljeni
prelazio i kopnene prelaze (kako kaže svjedok S. V. na Debelom brijegu), a da
nije evidentiran njegov prelazak. Stoga se njegova odbrana ne dovodi u sumnju,
niti se on pouzdano i jasno može povezati čak ni sa spornim periodom u kojem
je djelo izvršeno.
Stoji činjenica da po izvještaju granične policije Debeli brijeg S. V. nije
evidentiran da je u kritičnom periodu prešao državnu granicu, ali ako se to
dovede u vezu sa izvještajem policije da za vrijeme turističke sezone, od
15.05.2010 godine do 13.10.2010 godine nije vođena evidencija prelazaka onda
se negativan izvještaj granične policije Debeli brijeg ne može uzeti kao dokaz
koji bi opovrgao odbranu okrivljenog.
I na kraju, i iskazi svjedoka P. Č. i K. V. bez obzira što je kontrola
izvršena u jednom danu, kada potvrđuju da okrivljeni nije bio prisutan
kontroli mjernog mjesta idu na tragu odbrane okrivljenog. Značaj ovoga je u
tome što je kontrola nasumična i nenajvljena te je malo vjerovatno da je
okrivljeni bio odsutan samo toga dana posebno ako se ovo dovede u vezu sa svim
ostalim dokazima.
Tvrdnja optužbe o pravnom interesu za izvršenje krivičnog djela nije od
uticaja na drugačiju odluku u ovoj krivičnopravnoj stvari. Naime, sama
činjenica da je okrivljeni jedini imao „pravni interes“ da skine
elektrodistributivnu plombu za sud nije prihvatljiva da bi na istoj zasnovao
krivicu okrivljenog. Pravni interes uopšte ne može biti razmatran jer se isti
ne može sublimirati u nepravu. Isto tako materijalni interes (koristoljubivo
krivično djelo) ne može biti osnov osuđujuće presude. Ovo iz razloga, a sa
aspekta interesa, interes ne mora biti samo sticanje koristi, već može biti i
nanošenje štete, posebno kada konkreteno brojilo nije bilo propisno
obezbjeđeno, a i dostupno je svima. Pri svemu tome, odlučivanje na
pretpostavci interesa bi bilo suđenje po osjećaju, što nije dozvoljeno, a ne
suđenje na osnovu dokazanih činjenica kako imperativno zahtijevaju pravila
ZKP-a.
Dakle, sa navedenog sud je u potpunosti prihvatio odbranu okrivljenog kao
jasnu i istinitu jer je ista potkrijepljena sa prethodno pobrojanim dokazima,
a u odsustvu bilo kojih drugih dokaza koji bi bili opterećujući po
okrivljenog.
Kod ovakvog utvrđenog činjeničnog stanja, a imajući u vidu da okrivljeni tokom
cijelog postupka nije prizno izvršenje krivičng djela, te posebno imajući u
vidu odredbu iz čl. 3 st.3 Zakonika o krivičnom postupku da sumnju o
postojanju činjenica koja čine obilježje krivičnog djela sud rješava na način
kaji je povoljni za okrivljenog (in dubio pro reo), sud je odlučio kao u
izreci presude.
Troškovi krivičnog postupka u iznosu od 124,25€ a koji troškovi se odnose na
troškove vještačenja u iznosu od 94,25€ i troškove sudskog paušala u iznosu od
30€ padaju na teret budžeta Crne Gore.
OSNOVNI SUD U CETINJU
17.03.2013 godine
Zapisničar, S U D I J A,
RajkaBelada Vojislavka Vuković
PRAVNA POUKA:
Protiv ove presude može se izjaviti žalba u roku od 8 dana od dana prijema
pisanog otpravka Višem sudu u Podgorici a preko ovg suda.