U IME CRNE GORE!
Posl.br.K. 91/2013
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog T.N., zbog
produženog krivičnog djela falsifikovanje isprave iz čl. 412.stav 2. u vezi
stava 1 u vezi čl.49.stav 1 KZ, povodom optužnog predloga ODT H.Novi
Kt.br.152/13 od 02.07.2013.godine, nakon održanog glavnog i javnog pretresa
dana 28.08.2013. godine, u prisustvu okrivljenog T.N. i njegovog branioca
adv.V.B., te zamjenika ODT H.Novi Samardžić Nikole , donio je i javno objavio
sljedeću
P R E S U D U
Okrivljeni T.N., od oca S. i majke D., rođene K., rođen ... godine u V., sa
prebivalištem u V. ul.... i boravištem u HN ..., po zanimanju trgovac,
nezaposlen, neoženjen, bez nepokretnosti na svoje ime, pismen sa završenom
VSŠ,državljanin R.Srbije,govori srpskim jezikom,a razumije crnogorski jezik,
osuđivan presudom Osnovnog suda Niš zbog krivičnog djela teška krađa iz čl.204
stav 1.KZ R.Srbije na kaznu zatvora u trajanju od 1(jedne)godine,presudom
inostranog suda država Crna Gora zbog krivičnog djela krađa iz čl.239 stav1 na
kaznu zatvora u trajanju od 30 dana,presudom Osnovnog suda Niš zbog krivičnog
djela teška krađa iz čl.204 stav 1. i krivičnog djela pronevjera iz čl.364
stav1 KZ R.Srbije na kaznu zatvora u trajanju od 3(tri)godine i
4(četiri)mjeseca,presudom Inostranog suda država Crna Gora zbog krivičnog
djela krađa iz čl.239 stav1 na kaznu zatvora u trajanju od 60 dana, presudom
Osnovnog suda Niš zbog krivičnog djela teška krađa iz čl.204 stav 1.KZ
R.Srbije na kaznu zatvora u trajanju od 3(tri)godine i 6(šest)mjeseci i
presudom Osnovnog suda Vranje zbog krivičnog djela falsifikovanje isprave iz
čl.355 stav 2.KZ R.Srbije na kaznu zatvora u trajanju od 1(jedne)godine i
1(jednog)mjeseca.
K r i v j e
Što je:
Dana 01.07.2013 godine u 10,45 sati u Herceg Novom,na graničnom prelazu Debeli
brijeg, upotrijebio kao prave lažne javne isprave-pasoš ser.br. ...,vozačku
dozvolu br.... i ličnu kartu br.... navodno izdate od strane nadležnog organa
Republike Slovenije UE Ljubljana na ime T.N. rođen ...godine u LJ. i na kojima
su se nalazile fotografije okrivljenog,za koje je znao da su lažne,na način
što je iste prezentirao na uvid službenicima granične policije prilikom
prelaska državne granice iz Crne Gore u Hrvatsku,pri čemu je bio svjestan
svoga djela i htio njegovo izvršenje,
-čime je izvršio produženo krivično djelo falsifikovanje isprava iz čl.412.stav 2. u vezi stava 1 u vezi čl.49.stav 1 Krivičnog zakonika Crne Gore.
pa ga sud, na osnovu čl.412.stav 2.u vezi stava 1 u vezi čl.49.stav 1 KZ CG i
primjenom čl.4,32,36,42 i 51 KZ CG te čl.374,229.stav 1 ZKP-a
OSUĐUJE
Na kaznu zatvora u trajanju od 5 ( pet ) mjeseci ,u koju kaznu mu se uračunava
vrijeme provedeno u pritvoru od 01 .07.2013 godine pa nadalje.
Okrivljeni se obavezuje da plati troškove krivičnog postupka u iznosu od
187,00 eura,te paušalni iznos od 50,00 eura u korist budžeta Crne Gore na žiro
račun 832-158-14 .
Na osnovu čl.75.stav 1.KZ CG prema okrivljenom T.N. izriče se mjera
bezbjednosti oduzimanja predmeta i to pasoš R.Slovenije UE Ljubljana
ser.br....,vozačka dozvola R.Slovenije UE Ljubljana br.... i lična karta
R.Slovenije UE Ljubljana br.....
O b r a z l o ž e n j e
Osnovni državni tužilac H.Novi podnio je ovom sudu optužni predlog Kt.br.
152/13 od 02.07.2013. godine, protiv okrivljenog T.N., zbog produženog
krivičnog djela falsifikovanje isprava iz čl.412.stav 2. u vezi stava 1.u vezi
čl.49.stav 1. Krivičnog zakonika,te je na glavnom pretresu ostao pri optužnom
predlogu i predložio da sud okrivljenog oglasi krivim i osudi po zakonu.
Okrivljeni T.N. u svojoj odbrani je u bitnom naveo da od 2008 godine boravi u
Crnoj Gori, da je prvo boravio u Budvi, a od 2010 godine u Herceg Novom i da
je za to vrijeme u Budvi radio kao booking menandžer, a u Herceg Novom kao
konobar. Dalje navodi da je u Budvi upoznao J.D. koji posjeduje turističku
agenciju i isti mu je 2010godine u razgovoru rekao da postoji način da dođe do
dokumenata R. Slovenije preko agencije"L." i dao mu broj telefona te agencije.
Objasnio je da je prije mjesec dana pozvao agenciju "L." u Ljubljani i sa
istima se dogovorio da mu nabave dokumenta za koja su tvrdili da su potpuno
regularna, s tim što su mu isti tražili da im dostavi svoja stara lična
dokumenta i novac u iznosu od oko 500,00 eura za plaćanje taksi. Navodi da je
01 . juna 2013godine poštom poslao svoja lična dokumenta- ličnu kartu I
vozačku dozvolu koje su mu regularno izdate od strane SUP-a Vranje gdje ima
registrovano prebivalište kao i novac u iznosu od oko 500,00 eura,pa je prije
desetak dana na njegovu adresu u Herceg Novom stigla mu koverta sa pasošem,
vozačkom dozvolom i ličnom kartom R. Slovenije na kojima je stajalo njegovo
ime i podaci kao i njegova slika. Dalje navodi da je dana 01. 07. 2013 godine
u 9,30 časova autobusom krenuo iz Herceg Novog za Dubrovnik iz razloga kako bi
izašao iz Crne Gore u R. Hrvatsku i vratio se nazad u Crnu Goru i napravio
ulaz. Prilikom redovne kontrole na graničnom prelazu Debeli Brijeg predao je
pasoš serijskog broja ... kao i svi ostali putnici, da bi nakon kontrole
pasoša službenici granične policije ga pozvali da pođe do punkta gdje su mu
saopštili da nešto nije u redu sa pasošem i tražili mu ostala dokumenta pa im
je on priložio na uvid vozačku dozvolu serijskog broja ... i ličnu kartu broj
... izdate od UE Ljubljana - R. Slovenija, kojom prilikom su mu službenici
policije saopštili da postoji vjerovatnoća da su dokumenta falsifikovana i da
će ga zadržati na granici radi kontrole,te im je on ispričao na koji način je
došao do predmetnih dokumenata. Dodao je da mu je žao zbog svega što se
desilo, da mu nije bilo sumnjivo da su predmetna dokumenta falsifikati, te da
je to učinio iz razloga kako bi mogao da se prijavi u Crnu Goru i nastavi da
radi , obzirom da je trebao da počne da radi kao konobar u ugostiteljskom
objektu kafe picerija "A." u Igalu.Na glasvnom pretresu je dodao da mu je
poznata procedura oko vađenja pasoša i ličnih dokumenata da iste mora lično
preuzeti,te da je shvatio da je pogriješio,odnosno da su predmetna dokumenta
falsifikovana i to je shvatio u momentu kada ih je primio poštom iz Slovenije.
Konačno je u završnoj riječi istakao da se kaje zbog izvršenog djela ,te
predložio sudu da mu izrekne što blažu kaznu .
Sud je u postupku proveo dokaze čitanjem potvrde UP PJ Herceg Novi o
privremeno oduzetim predmetima od 01.07.2013godine, izvršio uvid u pasoš
R.Slovenije UE Ljubljana ser.br. ..., vozačku dozvolu R.Slovenije UE Ljubljana
br.... i ličnu kartu R.Slovenije UE Ljubljana br. ..., čitanjem službene
zabilješke UP PJ Herceg Novi Sektor granične policije od 01.07.2013 godine,te
uvidom u izvještaj iz kaznenoj evidenciji za okrivljenog.
Analizirajući provedene dokaze, te dovodeći ih u vezu jedne sa drugima i sa
odbranom okrivljenog, sud je utvrdio činjenično stanje kao u izreci presude,
te našao da je okrivljeni izvršio krivično djelo koje mu se stavlja na teret.
Sud je prihvatio izjavu okrivljenog T.N. , jer je uvjerljiva i logična i u
skladu sa provedenim pismenim dokazima, te je cijenio kao jasno i potpuno
priznanje izvršenja krivičnog djela i krivice zbog istog. Naime,priznanje
okrivljenog je potvrđeno izvedenim dokazima – potvrdom UP PJ Herceg Novi o
oduzimanju predmeta i predmetnim ispravama-pasoš,vozačka dozvola i lična
karta.
Iz potvrde UP PJ Herceg Novi o privremeno oduzetim predmetima od
01.07.2013godine proizilazi da je ovlašćeni policijski službenik Ispostave
granične policije Herceg Novi,na graničnom prelazu Debeli Brijeg,dana
01.07.2013 godine u 12.30 časova od okrivljenog T.N. , privremeno oduzeo pasoš
Slovenije serijskog broja PB ... , ličnu kartu Slovenije broj... i vozačku
dozvolu Slovenije broj ....
Sud je prihvatio navedeni pismeni dokaz kao vjerodostojan ,a na iste ni
stranke nisu imale primjedbi.
Uvidom u pasoš pasoš Slovenije serijskog broja PB ... , ličnu kartu Slovenije
broj... i vozačku dozvolu Slovenije broj ... proizilazi da iste glase na ime
T.N.,rođen ... godine sa umetnutim fotografijama okrivljenog T.N..
Iz službene zabilješke UP PJ Herceg Novi Sektor granične policije od
01.07.2013 godine proizilazi da je navedenog dana u 10,45 časova prilikom
kontrole putnika službenik Granične policije uvidom u predmetna dokumenata na
ime T.N. rođ 20.03.1979godine, te provjerama istih preko aparata »DOCUBOX-
DRAGON» uočeni su sledeći nedostaci:1. Kod upotrebe ultraljubičastog Svijetla
(UV) na sva tri dokumenta nema zaštitnih elemenata i svi previše svijetle;
2.Na stranicama pasoša nema vodenog žiga;3.na stranicama nedostaju vlakna i
planšete; 4.broj dokumenta u pasošu i stranicama nije utisnut u odgovarajućoj
tehnici štampe; 5.nedostaje (UV) štampa;6.kinegram i hologram na dokumentima
je lošeg kvaliteta; 7.nedostaje optički varijabilna boja; 8.preprint
dokumenata nije urađen odgovarajućom tehnikom štampe;8.mašinski čitljiva zona
u pasošu nije ispravna. 9.na sva tri dokumenta nedostaje mikroštampa.
Sud je prihvatio navedeni pismeni dokaz kao vjerodostojan ,a na iste ni
stranke nisu imale primjedbi.
Uvidom u izvještaj iz kaznene evidencije za okrivljenog T.N., proizilazi da je
isti osuđivan i to presudom Osnovnog suda Niš zbog krivičnog djela teška krađa
iz čl.204 stav 1.KZ R.Srbije na kaznu zatvora u trajanju od
1(jedne)godine,presudom inostranog suda država Crna Gora zbog krivičnog djela
krađa iz čl.239 stav1 na kaznu zatvora u trajanju od 30 dana,presudom Osnovnog
suda Niš zbog krivičnog djela teška krađa iz čl.204 stav 1. i krivičnog djela
pronevjera iz čl.364 stav1 KZ R.Srbije na kaznu zatvora u trajanju od
3(tri)godine i 4(četiri)mjeseca,presudom Inostranog suda država Crna Gora zbog
krivičnog djela krađa iz čl.239 stav1 na kaznu zatvora u trajanju od 60 dana,
presudom Osnovnog suda Niš zbog krivičnog djela teška krađa iz čl.204 stav
1.KZ R.Srbije na kaznu zatvora u trajanju od 3(tri)godine i 6(šest)mjeseci i
presudom Osnovnog suda Vranje zbog krivičnog djela falsifikovanje isprave iz
čl.355 stav 2.KZ R.Srbije na kaznu zatvora u trajanju od 1(jedne)godine i 1
(jednog) mjeseca.
Polazeći od naprijed analiziranih i provedenih dokaza, sud je nesumnjivo
utvrdio da je okrivljeni T.N. dana 01.07.2013 godine u 10,45 sati u Herceg
Novom,na graničnom prelazu Debeli brijeg,upotrijebio kao prave lažne javne
isprave-pasoš ser.br....,vozačku dozvolu br.... i ličnu kartu br.... navodno
izdate od strane nadležnog organa Republike Slovenije UE Ljubljana na ime T.N.
rođen ....godine u Ljubljani i na kojima su se nalazile fotografije
okrivljenog,za koje je znao da su lažne,na način što je iste prezentirao na
uvid službenicima granične policije prilikom prelaska državne granice iz Crne
Gore u Hrvatsku.
U naprijed opisanim radnjama okrivljenog, sud je našao sva obilježja
produženog krivičnog djela falsifikovanje isprave iz čl.412.st.2 u vezi st.1.
u vezi sa čl.49.st.1. KZ, jer je okrivljeni na opisani način upotrijebio kao
prave tri lažne javne isprave. U konkretnom slučaju okrivljeni je učinio
produženo krivično djelo iz čl.412.stav 2. u vezi stava 1. KZCG jer je
opisanim radnjama učinio tri istovrsna krivična djela falsifikovanje isprave
iz čl.412.stav 2. u vezi stava 1 KZ CG,koja su izvršena u vremenskoj
povezanosti - dana 01.07.2013 godine,od strane istog učinioca i koja kao takva
predstavljaju cjelinu zbog istovrsnosti predmeta djela-upotrebe kao pravih
lažnih javnih isprava,korišćenjem iste situacije,a sve radnje su izvršene
jednim jedinstvenim umišljajem okrivljenog.
U odnosu na oblik vinosti, sud je utvrdio da je okrivljeni ovo krivično djelo
počinio sa direktnim umišljajem jer je bio svjestan svog djela i htio je
njegovo izvršenje. Naime,okrivljeni je bio svjestan da upotrebljava kao prave
lažne javne isprave,a njegov umišljaj je nesumnjivo utvrđen kada se imaju u
vidu okolnosti da je okrivljeni priznao izvršenje djela i istakao da je znao
da su predmetna dokumenta falsifikovana.
Odlučujući o vrsti i visini krivične sankcije koju okrivljenom treba izreći za
počinjeno krivično djelo, sud je cijenio sve okolnosti iz čl. 42 KZ, pa mu je
od olakšavajućih okolnosti cjenio priznanje izvršenja djela,a od otežavajućih
okolnosti raniju osuđivanost. Obzirom na prednje, sud je okrivljenog osudio na
kaznu zatvora u trajanju od 5 (pet) mjeseci nalazeći da je ista adekvatna
težini djela, stepenu krivice okrivljenog i da će se istom ostvariti svrha
kažnjavanja. Shodno čl.51 st.1 KZ okrivljenom je u izrečenu kaznu zatvora
uračunato vrijeme provedeno u pritvoru počev od 01.07.2013. godine, pa
nadalje.
Na osnovu čl.75. KZ okrivljenom T.N. je izrečena mjera bezbjednosti-oduzimanja
predmeta i to pasoša R.Slovenije UE Ljubljana ser.br. ...,vozačke dozvole R
Slovenije UE Ljubljana br.... i lične karte R.Slovenije UE Ljubljana br....a
to obzirom da su navedeni predmeti bili upotrijebljeni za izvršenje krivičnog
djela bliže opisanog u izreci presude.
Odluka o troškovima krivičnog postupka zasniva se na odredbi
čl.229.st.1.ZKP-a,pa je sud okrivljenog obavezao na plaćanje troškova
krivičnog postupka u iznosu od 187,00eura,koji se odnose na troškove
postavljenog branioca po službenoj dužnosti adv.V.B.,kao i paušalni iznos od
50,00eura koji je odmjeren u skladu sa složenosti i dužinom trajanja postupka
i imovnim stanjem okrivljenog.
OSNOVNI SUD U HERCEG NOVOM
Dana 28.08.2013. godine.
Zapisničar Sudija,
Milović Tereza Branislav Leković
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog
suda.
DNA:
- ODT H.Novi
- okrivljenom
-braniocu 
-u spise