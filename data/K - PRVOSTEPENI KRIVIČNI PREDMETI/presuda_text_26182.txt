Posl.br.K. 38/11
U I M E CRNE GORE
OSNOVNI SUD U CETINJU, kao prvostepeni krivični, po sudiji Ćupić Mariji, kao
sudiji pojedincu, uz sudjelovanje sudskog namještenika Lipovina Olge, kao
zapisničara, u krivičnom predmetu okrivljenog Š J iz Cetinja, zbog krivičnog
djela krađa iz člana 239. stav 1. Krivičnog zakonika u sticaju sa produženim
krivičnim djelom falsifikovanje i zloupotreba kreditnih kartica i kartica za
bezgotovinsko plaćanje iz člana 260. stav 5. u vezi st. 2.,a u vezi člana 48.
stav 1. i člana 49. stav 1. Krivičnog zakonika, po Optužnici ODT-a u Cetinju
Kt.br.63/10 od 22. 02. 2011. godine, nakon održanog glavnog i javnog pretresa
dana 07.09.2012. godine, u prisustvu Zamjenika Osnovnog državnog tužioca u
Cetinju M D, optuženog Š.J., donio je,a dana 10.09.2012. i javno objavio
P R E S U D U
Optuženi:
Okr. Š.J., zv. “P”, od oca O i majke R, rođene R, rođen ........ godine u
Cetinju, gdje I prebiva naselje “IV j” L D st. 11, državljanin Crne Gore,
nezaposlen, neoženjen, pismen sa završenom Srednjom školom, vojsku nije
služio, srednjeg imovnog stanja, (odlukom Osnovnog suda u Cetinju Km.5/2000 od
05. 01. 2001. godine, zbog krivičnog djela iz člana 145. KZ RCG – izrečena mu
je vaspitna mjera pojačan nadzor organa socijalnog staranja, te odlukom
Osnovnog suda u Cetinju Km. 5/01 od 18.09. 2001. godine zbog krivičnog djela
iz člana 157. KZ RCG – vaspitna mjera pojačan nadzor organa socijalnog
staranja,) osudjivan presudom Osnovnog suda u Cetinju K.145/1 od 14. 09. 2010.
godine zbog krivičnog djela oduzimanje vozila iz člana 248. KZ CG – na kaznu
zatvora u trajanju od 60 dana uslovno na 2 godine
K r i v j e
Što je:
Dana 26. februara 2010. godine oko 14,00 časova u “Z p” u Cetinju, u namjeri
da sebi pribavi protivpravnu imovinsku korist, u iznosu od preko 150,00 €,
svjesno i voljno otvorio nezaključana vrata sa suvozačeve strane na parkiranom
putničkom motornom vozilu marke “Renault 5”, reg. oznaka PG ....., vlasništvo
oštećene P V iz Podgorice, nakon čega je iz unutrašnjosti vozila protivpravno
oduzeo i prisvojio ručnu torbu oštećene P V, u kojoj su se nalazila njena
lična dokumenta, kreditna kartica “C k b” i mobilni telefon marke “S”,
vrijednosti 30,00 eura, da bi zatim svjesno i voljno, neovlašćenom upotrebom
navedene kreditne kartice oštećene P V, istoga dana sa dva bankomata “NLB M” –
F Cetinje u Nj ulici, podigao gotov novac i to: u 14,13 časova iznos od 50,00
eura, u 14,41 časova iznos od 100,00 eura; u 14,42 časova iznos od 200,00
eura, u 14,50 časova iznos od 20,00 eura; u 14,52 časova iznos od 20,00 eura i
u 14,54 časova iznos od 10,00 eura, dok je u 14,45 časova sa bankomata “C k b”
- F Cetinje u “Nj ulici”, neovlašćenom upotrebom kreditne kartice podigao
iznos od 200,00 eura,
- čime je izvršio krivično djelo krađa iz člana 239. stav 1. Krivičnog
zakonika u sticaju sa produženim krivičnim djelom falsifikovanje i zloupotreba
kreditnih kartica i kartica za bezgotovinsko plaćanje iz člana 260. st.5. u
vezi st.2.,a u vezi člana 48. stav 1. i člana 49. stav 1. Krivičnog zakonika,
- Pa mu Sud primjenom navedenih zakonskih odredbi i čl.
2,4,5,13,15,32,36,42,48 KZ-a prethodno utvrđuje za krivično djelo kradja iz
čl.239.st.1.Krivičnog zakonika kaznu zatvora u trajanju od 2 mjeseca ,a za
produženo krivično djelo falsifikovanje i zloupotreba kreditnih kartica i
kartica za bezgotovinsko plaćanje iz čl.260.st.5.u vezi st.2.,i
čl.49.st.1.KZ-a , kaznu zatvora u trajanju od 6 mjeseci
Nakon čega ga sud primjenom citiranih zakonskih odredbi i čl.48 KZ-a i čl. 226
– 229 ,239 i čl. 374 ZKP-a
O S U Đ U J E
Na jedinstvenu kaznu zatvora u trajanju od 7 mjeseci , koju ima izdržati po
pravosnažnosti presude.
Obavezuje se optuženi da na ime troškova krivičnog postupka uplati iznos od
121,00 eura, te na ime paušala iznos od 30,00 eura na blagajni Suda u roku od
15 dana po pravosnažnosti presude pod prijetnjom prinudnog izvršenja.
Oštećenoj P V se dosuđuje imovinskopravni zahtjev u iznosu od 630,00 eura,
koji iznos je optuženi dužan platiti u roku od 15 dana po pravosnažnosti
presude, dok se oštećena za višak upućuje na redovnu parnicu.
O b r a z l o ž e nj e
Osnovno državno tužilaštvo u Cetinju podignutom Optužnicom Kt.br.63/10 od
22.02.2011. godine stavilo je na teret optuženom Š.J., izvršenje krivičnog
djela krađa iz člana 239. stav 1. Krivičnog zakonika u sticaju sa produženim
krivičnim djelom falsifikovanje i zloupotreba kreditnih kartica i kartica za
bezgotovinsko plaćanje iz člana 260. stav 5., u vezi st.2.,a u vezi člana 48.
stav 1. i člana 49. stav 1. Krivičnog zakonika. U završnoj riječi na glavnom
pretresu zastupnik optužbe je uz manje činjenične izmjene ostao pri podignutoj
optužnici. U konačnom je predložio da se optuženi oglasi krivim za predmetno
krivično djelo i osudi po zakonu.
Optuženi Š.J. je u svojoj odbrani naveo da se negdje u februaru mjesecu 2010.
godine kretao pored Vladinog doma i u blizini hotela je pronašao žensku
torbicu. Bila je otvorena i u njoj se nalazio crveni novčanik koji je uzeo i u
njemu našao kartice. Takođe je našao i papir neki na kojem se nalazio kod za
tu karticu. Sa istom karticom je otišao prvo do Centralne komercijalne banke,
pa onda do NLB banke “M”, a zatim i do “P.b.”. Tačno je da je podigao novac u
iznosu 600,00 eura. Žao mu je zbog ovoga što je uradio i nada se da se ovo
više neće ponoviti. Tačno je da je upotrijebio navedene kartice na način kako
je to predstavljeno optužnicom ODT-a Cetinje. U završnoj riječi nije imao da
doda ništa sem onoga što je iznio u svojoj odbrani tokom postupka.
Radi razjašnjenja predmetne krivično-pravne stvari sud je u dokaznom postupku
na glavnom pretresu proveo sledeće dokaze: na saglasan predlog stranaka
umjesto neposrednog saslušanja pročitao iskaz oštećene P V dat na zapisniku
Ki.br. 21/10 od 15. 04. 2010. godine, pročitao nalaz i mišljenje sudskog
vještaka ekonomsko finansijske struke M Š dipl. ecc od 12 10. 2010. godine,
izvršio uvid u karticu promjene računa C k b za korisnika P V broj
510300194321515111 za period od 01. 01. do 20. 09. 2010. godine, pročitao
izvještaj Uprave policije – Ispostave Cetinje broj 02-245-718 od 03. 03. 2011.
godine iz Kaznene evidencije za optuženog Š.J..
Oštećena P V u svom iskazu je navela da se dana 26. 02. 2010. godine oko 14,
20 časova nalazila na V p i u to vrijeme u svoje putničko motorno vozilo marke
„Reno 5“ Kampus, reg. oznaka PG .... utovarala je prehrambene proizvode, jer
iste prodaje na pijaci petkom. Vozilo je bilo parkirano na platou pijace i u
istom se na sjedištu suvozača nalazila njena torba kožna crne boje i u njoj su
se nalazile njene lične stvari, tj. lična dokumenta i to saobraćajna dozvola
za gore navedeno vozilo koja je glasila na njeno ime, vozačka dozvola „B“
kategorije izdata u Podgorici, lična karta, kao i zdravstvena knjižica.
Takođe, u torbi se nalazila i bankomat kartica CKB, takođe na njeno ime, njen
pin kod za tu karticu, jer je istu dva dana prije događaja podigla,
penzionerska knjižica, kao i još neke sitne stvari ,ali se nije mogla sjetiti
tačno koje. Kako je u to vrijeme utovarala robu, tako su vrata od vozila bila
otvorena i torbica je takođe stojala na sjedištu, a ona je od vozila do tezge
gdje prodaje morala da ide nekih tri metra da bi utovarila stvari. Kada je
završila sa utovarom, krenula je sa svojim vozilom prema Meterizima gdje i
stanuje i prilikom vožnje primijetila je policiju koja je regulisala saobraćaj
tako da se nadala da će biti zaustavljena, pa je htjela da iz torbe izvadi
dokumenta koja su potrebna da im pokaže. Kada se okrenula da dohvati torbu na
sjedištu suvozača primijetila je da iste nema. Napomenula je da se u torbi
nalazio i mobilni telefon marke „Samsung“ crne boje sa brojem 069-665-598 koji
je bio polovan i koji je koristila tri godine ,a koji je kupljen je za iznos
od 30,00 eura, ali se nije mogla izjasniti koliko je bio star telefon, pa iz
tog razloga nije mogla ni da kontaktira nikoga. U ovoj torbici nije imala
novčanika sa gotovim novcem. Odmah se vratila svojim vozilom na Cetinje, došla
do pijace i dijela ljudi koji čiste i koj su joj rekli da su našli neku torbu
u kontejner i jedan neseser sa naočarima i pitali je da li je to njeno. Rekla
je da jeste, otvorila je torbu i vidjela da je prazna, a neseser i naočare je
uzela, a zatim pošla odmah do Prve banke, gdje je pitala da li je kod njih
podizan neki novac na njeno ime, a oni su joj rekli da ona nema račun kod njih
već u CKB,gdje je otišla i objasnila o čemu se radi i oni su provjerom
utvrdili da je sa njene kreditne kartice podizan novac i to u iznosu od 200,00
eura, a takođe i kod drugih banaka je podizan novac, tj. limit od 600,00 eura
je podignut sa te kreditne kartice. Nakon toga je otišla u Upravu policije
Cetinje da bi sve ovo prijavila. Nakon par dana saznala je da su otkrili
počinioca ovog djela koji je sve to i priznao. Kako joj nije ništa vraćeno od
dokumenata, to se pridružila krivičnom gonjenju protiv optuženog i postavila
imovinskopravni zahtjev.
Iz nalaza i mišljenja sudskog vještaka ekonomsko finansijske struke M S dipl.
ecc od 12 10. 2010. godine, vidi se da je vrijednost otuđenog mobilnog
telefona marke „Samsung“ 30,00 eura.
Uvidom u kartice promjene računa C k b za korisnika P V broj
510300194321515111 za period od 01. 01. do 20. 09. 2010. godine, vidi se da je
dana 26.02.2010. godine u različitim vremenskim intervalima podizan novac i
to: u 14,13 časova u iznosu od 50,00 eura, u 14,41 časova u iznosu od 100,00
eura; u 14,42 časova u iznosu od 200,00 eura, u 14,50 časova u iznosu od 20,00
eura; u 14,52 časova u iznosu od 20,00 eura i u 14,54 časova u iznosu od 10,00
eura, dok je u 14,45 časova sa bankomata “C k b” - Filijala Cetinje u
“Njegoševoj ulici”, podignut iznos od 200,00 eura.
Iz izvještaja Uprave policije – Ispostave Cetinje broj ....... od 03. 03.
2011. godine iz Kaznene evidencije za optuženog Š.J. proizilazi da je odlukom
Osnovnog suda u Cetinju Km.5/2000 od 05. 01. 2001. godine, zbog krivičnog
djela iz člana 145. KZ RCG – istom izrečena vaspitna mjera pojačan nadzor
organa socijalnog staranja, te odlukom Osnovnog suda u Cetinju Km. 5/01 od
18.09. 2001. godine zbog krivičnog djela iz člana 157. KZ RCG – vaspitna mjera
pojačan nadzor organa socijalnog staranja,kao i da je osudjivan presudom
Osnovnog suda u Cetinju K.145/1 od 14. 09. 2010. godine zbog krivičnog djela
oduzimanje vozila iz člana 248. KZ CG – na kaznu zatvora u trajanju od 60 dana
uslovno na 2 godine.
Analizirajući rezultate provedenog dokaznog postupka,te na osnovu savjesne i
brižljive ocjene svakog provedenog dokaza pojedinačno i u njihovoj ukupnosti,
sud je utvrdio da su rezultati dokaznog postupka podkrijepili navode optužbe
da je optuženi Š.J. izvršio krivično djelo krađa iz člana 239. stav 1.
Krivičnog zakonika u sticaju sa produženim krivičnim djelom falsifikovanje i
zloupotreba kreditnih kartica i kartica za bezgotovinsko plaćanje iz člana
260. st.5.u vezi st.2., a u vezi člana 48. stav 1. i člana 49. stav 1.
Krivičnog zakonika, činjenično i pravno opisano u dispozitivu ove presude, a
ovo iz sledećih razloga:
Naime,utvrdjujući činjenice radi pravilnog utvrdjenja materjalno pravnog
odnosa u datoj krivično-pravnoj stvari, sud je nesumnjivo utvrdio da je
optuženi Š.J. dana 26. februara 2010. godine oko 14,00 časova u “Zelenoj
pijaci” u Cetinju, u namjeri da sebi pribavi protivpravnu imovinsku korist, u
iznosu od preko 150,00 €, svjesno i voljno,otvorio nezaključana vrata sa
suvozačeve strane na parkiranom putničkom motornom vozilu marke “Renault 5”,
reg. oznaka PG....., vlasništvo oštećene P V iz Podgorice, nakon čega je iz
unutrašnjosti vozila protivpravno oduzeo i prisvojio ručnu torbu oštećene P V,
u kojoj su se nalazila njena lična dokumenta, kreditna kartica “C k b” i
mobilni telefon marke “Samsung”, vrijednosti 30,00 eura, da bi zatim svjesno i
voljno, neovlašćenom upotrebom navedene kreditne kartice oštećene P.V., istoga
dana sa dva bankomata “NLB M” – Filjale Cetinje u Njegoševoj ulici, podigao
gotov novac i to: u 14,13 časova iznos od 50,00 eura, u 14,41 časova iznos od
100,00 eura; u 14,42 časova iznos od 200,00 eura, u 14,50 časova iznos od
20,00 eura; u 14,52 časonova iznod od 20,00 eura i u 14,54 časova iznos od
10,00 eura, dok je u 14,45 časova sa bankomata “C k b” - Filijala Cetinje u
“Njegoševoj ulici”, neovlašćenom upotrebom kreditne kartice podigao iznos od
200,00 eura.
Dakle u radnjama optuženog koje se sastoje u oduzimanju tuđih pokretnih
stvari- ručne torbe oštećene P.V., u kojoj su se nalazila njena lična
dokumenta, kreditna kartica “C k b” i mobilni telefon marke “Samsung”,
vrijednosti 30,00 eura, i nastupjelim posledicama uz jasnu namjeru koja je
postojala kod optuženog da oduzimanjem istih, pribavi sebi protivpravnu
imovinsku korist preko 150,00 eura stiču sva zakonska obilježja bića krivičnog
djela kradja iz čl. 239. st. 1. KZ-a , pri čemu je sud utvrdjujući subjektivan
odnos optuženog prema izvršenom krivičnom djelu utvrdio direktan umišljaj, jer
je isti bio svjesan svog djela i svih njegovih obilježja i htjeo njegovo
izvršenje.
Nadalje,u radnjama optuženog koje se sastoje u neovlašćenoj upotrebi navedene
kreditne kartice oštećene P.V., istoga dana sa dva bankomata “NLB M” – Filjale
Cetinje u Njegoševoj ulici,kada je podigao gotov novac i to: u 14,13 časova
iznos od 50,00 eura, u 14,41 časova iznos od 100,00 eura; u 14,42 časova iznos
od 200,00 eura, u 14,50 časova iznos od 20,00 eura; u 14,52 časonova iznod od
20,00 eura i u 14,54 časova iznos od 10,00 eura, dok je u 14,45 časova sa
bankomata “C k b” - Filijala Cetinje u “Njegoševoj ulici”, neovlašćenom
upotrebom kreditne kartice podigao iznos od 200,00 eura i nastupjelim
posledicama -na taj način je sebi pribavio protivpravnu imovinsku korist u
navedenom iznosu stiču se sva objektivna obilježja bića konkretnog krivičnog
djela, pri čemu je Sud odredjujući subjektivni odnos optuženog prema izvršenom
krivičnom djelu utvrdio umišljaj, jer je bio svjestan svog djela i svih
njegovih obilježja i htjeo njegovo izvršenje.
Sud je našao da se u ovakvim radnjama optuženog radi o konstrukciji produženog
krivičnog djela i u tom smislu je prihvatio stanovište tužioca o neophodnosti
primjene ove pravne konstrukcije nalazeći da su se stekli uslovi za to, jer
postoji kontinuitet djelovanja u vremenskom smislu, odnosno mali vremenski
razmak izmedju izvršenih radnji, istovjetnosti situacije koja je korišćena za
izvršenje ovih radnji i predmeta krivičnog djela, jedinstvo umišljaja i motiv
u odnosu na svaku radnju,što je isti i priznao na glavnom pretresu.
Sud je punu vjeru poklonio dokazima i to :iskazu oštećene P.V. ,koja je po
mišljenju suda objektivno svjedočila u ovoj pravnoj stvari u sklopu sa nalazom
i mišljenjem sudskog vještaka ekonomsko finansijske struke M S dipl.ec.c. od
12.10.2010.godine , karticom o promjenama na računu C k b za korisnika P.V.
broj 510300194321515111 za period od 01. 01. do 20. 09. 2010. godine, nalazeći
da su isti uvjerljivi, istiniti i logički skladni, te kao takvi od presudne
važnosti za razjašnjenje ove krivičnopravne stvari.
Odbranu okrivljenog, u dijelu u kojem je naveo da nije počinio krivično djelo
kradja iz čl.239.st.1.KZ-a Sud je odbacio kao sračunatu na izbjegavanje
krivičnopravne odgovornosti. Naime isti je naveo da se negdje u mjesecu
februaru 2010. godine kretao pored Vladinog doma i u blizini hotela je
pronašao žensku torbicu. Bila je otvorena i u njoj se nalazio crveni novčanik
koji je uzeo i u njemu našao kartice. Takođe je našao i papir neki na kojem se
nalazio kod za tu karticu,koje kartice je neovlašćeno koristio za podizanje
novca,dok se iz iskaza oštećene jasno da zaključiti da su radnici koji rade na
održavanju čistoće na "Zelenoj pijaci" našli neku torbu u kontejneru,kao i
neseser sa naočarima i pitali je da li je to njeno,a kada je otvorila torbu
vidjela je da je prazna, a neseser i naočare je uzela.Dakle,jasno se da
zaključiti da su stvari oštećene pronađene na mjestu gdje se nalazilo
parkirano njeno putničko motorno vozilo,dok iz odbrane optuženog proizilazi da
su nađene na sasvim drugom mjestu. Sa iznjetih razloga stajalište odbrane je
za sud posve neprihvatljivo.
Prilikom utvrdjivanja vrste i visine kazne koju će izreći optuženom cijenjene
su okolnosti iz čl. 42. KZ -a, pa je Sud od olakšavajućih okolnosti na strani
optuženog našao izraženo žaljenje zbog situacije u kojoj se našao, dok je od
otežavajućih okolnosti van bitnih obilježja krivičnog djela u pitanju našao
raniju osuđivanost.
Sud je cijeneći naprijed navedene okolnosti, i imajući u vidu svrhu
kažnjavanja optuženom shodno čl. 48.st.1. KZ-a, prethodno utvrdio kazne
zatvora i to za krivično djelo krađa iz čl.239.st.1. Krivičnog zakonika, kaznu
zatvora u trajanju od 2 mjeseca ,te za produženo krivično djelo,zloupotreba
kreditnih kartica i kartica za bezgotovinsko plaćanje iz čl.260.st.5.u vezi
st.2,a u vezi čl.48.st.1.i čl.49.st.1.KZ-a kaznu zatvora u trajanju od 6
mjeseci, te osnovom čl. 48 st.2. tačka 2. KZ-a, na osnovu prethodno utvrdjenih
kazni optuženom utvrdio jedinstvenu kaznu zatvora u trajanju od 7 mjeseci.
Sud je uvjerenja da će se i sa ovako utvrdjenom kaznom u konkretnom slučaju
postići svrha kažnjavanja predvidjena čl. 32. Krivičnog zakonika.
Sud je mišljenja da će sa utvrđenom kaznom kao u konkretnom slučaju biti
ostvarena i opšta svrha krivičnih sankcija propisana čl.4.KZ-a.
Optuženi je obavezan shodno čl.226-229 ZKP-a da na ime troškova krivičnog
postupka na blagajni ovog suda u roku od 15 dana po pravosnažnosti presude,
uplati iznos od 121.00 eura, na ime vještačenja po vještaku ekonomsko
finansijske struke M S, te na ime paušala iznos od po 30,00 eura, a koji iznos
je sud odmjerio imajući u vidu konkretan slučaj, trajanje postupka i imovne
prilike optuženog.
Shodno čl.239.ZKP-a oštećenoj P V je dosuđen imovinskopravni zahtjev u iznosu
od 630,00 eura,koji iznos je optuženi dužan platiti u roku od 15 dana po
pravosnažnosti presude,dok je oštećena za višak upućena na redovnu parnicu.
Sa izloženog shodno čl.374.ZKP-a odlučeno je kao u izreci presude.
OSNOVNI SUD U CETINJU
Dana, 10.09. 2012.godine.
Zapisničar, S u d i j a,
Olga Lipovina Marija Ćupić s.r.
PRAVNA POUKA:
Protiv ove presude može
se izjaviti žalba u roku
od 15 dana od dana prijema
Višem sudu u Podgorici, a
preko ovog suda.