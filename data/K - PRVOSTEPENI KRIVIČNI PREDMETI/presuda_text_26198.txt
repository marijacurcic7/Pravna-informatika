Posl.br.K.23/12
U IME CRNE GORE
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz sudjelovanje sudskog namještenika Lipovina Olge kao
zapisničara, u krivičnom predmetu okr. M. R. iz Cetinja, zbog krivičnog djela
krađa iz čl.239.st.1. Krivičnog zakonika, a po optužnom predlogu Osnovnog
državnog tužilaštva u Cetinju Kt.br.246/11-2 od 02.02.2012.godine, nakon
održanog glavnog i javnog pretresa dana 08.06.2012.godine, u prisustvu
zamjenika ODT-a u Cetinju R. S. ovl.pred.ošt. E. Cetinje, A. R. donio je i
istog dana javno objavio
P R E S U D U
Okr. M. R.. jmbg ..... zv:,,B.,,od oca S. i majke Lj. rođene R. rođen
.....godine u Cetinje, gdje i prebiva ul:,,.....,, državljanin Crne Gore,
oženjen, pismen, sa završenom Višom pomorskom školom, lošeg imovnog stanja,
neosudjivan
K r i v j e:
Što je:
U vremenskom periodu od 07.marta 2011.godine., do 07.juna 2011.godine., u
porodičnoj kući, u ul: ,,....,, u Cetinju, u namjeri da sebi pribavi
protivpravnu imovinsku korist, protivpravno oduzeo i prisvojio električnu
energiju, vlasništvo ošt. "E. CG" AD Nikšić - E. Cetinje, u količini od
8070,10 Kwh, ukupne novčane vrijednosti od 350,46 eura, na način što je na
električnom brojilu marke ,,El Niš,, br.7123493 i električnom brojilu marke
,,El Niš,, br.7119807, raskačio po dva naponska mosta, tako da se utrošena
električna energija preko naznačenih faza-skinutih naponskih mostova nije
registrovala.
- čime je izvršio krivično djelo krađa iz čl.239.st.1. Krivičnog zakonika
-pa mu sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229, i 374 ZKP-a izriče
U S L O V N U O S U D U
Kojom okrivljenom utvrđuje kaznu zatvora u trajanju od 30 dana i istovremeno
određuje da se navedena kazna neće izvršiti ukoliko okrivljeni u vremenskom
periodu od jedne godine od dana pravosnažnosti presude ne počini novo krivično
djelo.
Dužan je okrivljeni da na ime troškova krivičnog postupka uplati iznos od
93,90 eura, te na ime paušala iznos od 30,00 eura ,na blagajni suda u roku od
15 dana po pravosnažnosti presude pod prijetnjom prinudnog izvršenja.
O b r a z l o ž e nj e
ODT u Cetinju podnijelo je ovom sudu optužni predlog Kt.br.246/11-2 od
02.02.2012.godine protiv okrivljenog M. R. iz Cetinja, zbog krivičnog djela
krađa iz čl.239.st.1.KZ-a.U završnoj riječi na glavnom pretresu zastupnica
optužbe je ostala pri podnijetom optužnom predlogu i predložila sudu da
okrivljenog oglasi krivim za predmetno krivično djelo i osudi po zakonu.
Sud je u smislu čl.457. ZKP-a odlučio da se glavni pretres u predmetnoj
krivično-pravnoj stvari održi u odsustvu okr. M. R. kojem se poziv nije mogao
uručiti jer nije obavijestio sud o promjeni boravišta,a kod činjenice da
njegovo prisustvo nije nužno, jer je saslušan pred Osnovnim državnim tužiocem
u Cetinju na zapisniku od 28.12.2011.godine, kada je u svojoj odbrani istakao
da je tačno da su radnici E. Cetinje, dana 07.06.2011.godine., vršili kontrolu
dva mjerna mjesta u njegovoj kući, kojoj kontroli je on prisustvovao.Istakao
je i to da je takođe tačno da su na ta dva električna brojila bila raskačena
po dva naponska mosta, koje je on otkačio da bi otklonio vlagu i prljavštinu
koja se bila vremenom nakupila. Nije tačno, odnosno tehnički je nemoguće da je
potrošio ovaj iznos električne energije koji je naveden,jer ako su raskačena
dva naponska mosta onda se ne registruju dvije trećine potrošnje, a registruje
se jedna trećina, tako da je njihov izvještaj netačan, odnosno, morala se
registrovati jedna trećina utrošene električne energije.Tvrdio je da se iznos
od 2.124, 36 eura nije mogao potrošiti u njegovoj kući, odnosno nije se mogao
potrošiti 22,716 KW/h električne energije. Navedeni zapisnik nije potpisao jer
su radnici E. po njegovom mišljenju, bili nepristojni.U prilog ovoj tvrdnji
naveo je da mu je E. zamijenila oba brojila 07.07.2011.godine., i da nakon pet
mjeseci potrošnja na jednom brojilu iznosi 1.555 KW/h električne energije, a
na drugom brojilu 775 KW/h tj.ukupno 2.320 KW/h električne energije.Na kraju
je istakao da su jedini veliki potrošači protočni bojler snage 12/18 KW/h i
dva šporeta.
Sud je radi razjašnjenja ove krivičnopravne stvari u dokaznom postupku na
glavnom pretresu proveo sledeće dokaze: saslušao ovl.predst.ošt. E. Cetinje
A.R saslušao svjedoka K. B. te pročitao zapisnik o kontroli mjernog mjesta
sačinjen od strane ovlašćenih radnika ED CG AD Nikšić, ED Cetinje, br.8 od
07.06.2011.godine, pročitao zapisnik o kontroli mjernog mjesta sačinjen od
strane ovlašćenih radnika ED CG AD Nikšić, ED Cetinje, br.9 od
07.06.2011.godine, pročitao zapisnik o kontroli mjernog mjesta sačinjen od
strane ovlašćenih radnika ED CG AD Nikšić, ED Cetinje, br.7 od
15.03.2006.godine, pročitao zapisnik o kontroli mjernog mjesta sačinjen od
strane ovlašćenih radnika ED CG AD Nikšić, ED Cetinje, br.6 od
15.03.2006.godine., pročitao nalaz i mišljenje sudskog vještaka
elektrotehničke struke M. B. iz Podgorice poslovni broj Kt.br.246/11-2 od
28.01.2012.godine, i izvod iz KE UP- Ispostave Certinje br. 23-02-245-332 od
28.01.2012.godine za okr.M. R
Ovl.predst.ošt. E. Cetinje A. R. u svom iskazu istakla da je kod prijavljenog
potrošača dana 07.06.2011.godine.,vršena kontrola mjernih mjesta ,,El Niš,,
br.7123493 i drugog brojila marke ,,El Niš,, br.7119807, te da je tom prilikom
utvrđeno da su pod imenom na brojilima nađena raskačena po dva naponska mosta,
tako da se utrošak električne energije preko istih nigdje nije
registrovao.Takođe je utvrđeno da su na spornim brojilima mehanički oštećeni
poklopci, a kako okrivljeni nije dozvolio ovlašćenim radnicima isključenje sa
ED mreže mjerni uređaji su ostali neplombirani.Izvršenje krivičnog djela
otkrili su I. M. R. P. i K. B. radnici E. Cetinje.Sve gore navedeno
konstatovali su na zapisniku br.4201/6844 od 09.06.2011.godine i zapisniku
br.4201/6843, takođe od 09.06.2011.godine. Dana 15.03.2006.godine., kod
prijavljenog izvršena je kontrola mjernih uređaja i tom prilikom je
konstatovano da su brojila ispravna o čemu svjedoče zapisnici br.6 i 7 od
15.03.2006.godine.Obračun ovako protivpravno prisvojene i oduzete električne
energije izvršen je na osnovu čl.58 i čl.59.pravila za snadbijevanje
električnom energijom službeni list CG 54/09, na ukupan iznos od 2.124,36
eura.Naznačeni obračuni se odnose na različita brojila čije su oznake i
karakteristike upisane u zapisnicima, koji istovremeno predstavljaju sastavni
dio obračuna za neovlašćenu potrošnju.Napomenula je i to da je obračun izvršen
na osnovu važećih zakonskih propisa, tj.pravila za snadbijevanje električnom
energijom i metodologije koja je u pravilima propisana za vremenski period
nelegalnog utroška od tri mjeseca,što znači da ovaj obračun nije baziran na
realnoj potrošnji, nego je baziran na matematičkom iskazu koji je propisan
pravilima i predstavlja kaznu za nelegalno utrošenu električnu
energiju.Prudružila se krivičnom gonjenju protiv okrivljenog ,ali nije
postavila imovinsko-pravni zahtjev, obzirom da je podnijet predlog za
izvršenje Osnovnom sudu u Cetinju koji je dana 28.12.2011.godine., odredio
izvršenje pod br.Iv.2021/11.
Svjedok K. B. u svom iskazu je naveo da je dana 07.06.2011.godine., zajedno sa
kolegama I. M. i R. P. bio u kontrolu mjernih mjesta kod potrošača M. R. u
ulici:,,....,, u Cetinju.Tom prilikom su pronašli da su na oba brojila i to
br.7123493 i na brojilu br.7119807 raskačena po dva naponska mosta, tako da se
utrošak električne energije preko istih nigdje nije registrovao.Potrošač nije
dozvolio isključenje i brojilo je ostalo neplombirano.Takođe je utvrđeno da su
na spornim brojilima mehanički oštećeni poklopci.U konkretnom slučaju radi se
o prizemnoj kući.
Iz zapisnika o kontroli mjernog mjesta E. CG AD Nikšić - E. Cetinje br.8 od
07.06.2011.godine., proizilazi da su radnici ED Cetinje prilikom kontrole
mjernog mjesta okrivljenog konstatovali da su na brojilu marke ,,EI Niš,,
br.7119807 našli dva raskačena naponska mosta, tako da se ne registruje
utrošena električna energija.Potrošač nije dozvolio isključenje brojila sa ED
mreže, isto je ostalo neplombirano i poklopac oštećen.
Iz zapisnika o kontroli mjernog mjesta E. CG AD Nikšić - E. Cetinje od
07.06.2011.godine., proizilazi da su na brojilu marke ,,EI Niš,, br.7123493 u
stambenom objektu kod potrošača M. B. u ul:,,..... nadjena dva raskačena
naponska mosta tako da se ne registruje električna energija na brojilu, te da
je poklopac mehanički oštećen.Potrošač nije dozvolio isključenje, a brojilo je
ostalo neplombirano.
Iz zapisnika o kontroli mjernog mjesta E. CG AD Nikšić - E. Cetinje od
15.03.2006.godine., proizilazi da je vršena kontrola mjernog mjesta - brojila
marke ,,EI Niš,, br.7123693 u stambenom objektu kod potrošača M.B. u ul:,,....
,kada je konstatovano da je mjerno mjesto ispravno.
Iz zapisnika o kontroli mjernog mjesta E. CG AD Nikšić - E. Cetinje br.6 od
15.03.2006.godine., proizilazi da je vršena kontrola mjernog mjesta-brojila
marke ,,EI Niš,, br.7119807 u stambenom objektu kod potrošača M. B. u
ul:,,.... kada je konstatovano da je mjerno mjesto ispravno.
Iz nalaza i mišljenja sudskog vještaka M. B. posl.br. Kt.br.246/11-2 od
28.01.2012.godine, se vidi da su dana 07.06.2011.godine ,ovlašćeni radnici E.
I. M. R. P. i K. B. u okviru redovne kontrole napajanja i mjerenja utroška
električne energije, ustanovili kod potrošača M. R.-B. iz Cetinja,
nepravilnosti na mjernim mjestima, koje se ogledaju u po dva pomjerena
naponska mosta na brojilima marke ,,El Niš,, br.7123493 i br.7119807, tako da
se preuzeta električna energija preko tih faza nije registrovala.Zatečeno
stanje komisija je opisala zapisnikom o kontroli mjernog mjesta br.4201-6844
od 09.06.2011.godine., i 4201-6843 od 09.06.2011.godine., na osnovu kojih je
izvršen obračun nelegalno preuzete električne energije shodno Pravilima za
snadbijevanje električnom energijom(Sl.List. CG br.54/09).Uz zapisnik je
priložena i faktura br.137/16/11 i 136/16/11 na ukupan iznos od 2124,36
eura.Prethodna kontrola kod okrivljenog rađena je 15.03.2006.godine., kada su
mjerni uređaji zatečeni u ispravnom stanju.Na osnovu istaknutog u nalazu
vještak je formirao sledeće mišljenje :da je nesporna činjenica da je
okrivljeni nelegalno koristio električnu energiju iz razloga što je sa mjernih
uređaja pomjerio po dva naponska mosta i tako onemogućio tačno mjerenje
utroška električne energije.Metodologija obračuna koju je primijenio
Isporučilac predstavlja maksimalnu moguću potrošnju za period od 92 dana preko
odadva brojila a sve u skladu sa Pravilima o snadbijevanju električnom
energijom (Sl.List.RCG br.13/05).Međutim, ono što je bitno istaći i o čemu
isključivo odlučuje nadležni sud jeste pitanje koliko je okrivljeni mogao
nelegalno oduzeti električne energije iz mreže Isporučioca shodno instalisanoj
snazi zatečenih uređaja i koliko iznosi novčani ekvivalent za naznačeni
vremenski period.Polazeći od instalisane snage iznijete u zapisnik o kontroli
mjernog mjesta čija vrijednost iznosi 24,98 KWh uz faktor jednovremenosti 0,45
dolazimo do jednovremene snage od 11,24 Kw sa kojom ulazimo u obračun po sve
tri faze.Uz prosječno dnevno vrijeme korišćenja od 6h uz primjenu cijene više
tarife isporuke električne energije dolazimo do dnevnog novčanog ekvivalenta
po sve tri faze od 2,66 eura na mjesečnom nivou iznosi 79,87 eura odnosno
958,48 eura na godišnjem nivou.Međutim, okrivljeni je nelegalno trošio
električnu energiju preko dvije faze pa je shodno tome novčani ekvivalent
iznosio 1,77 eura što na mjesečnom nivou iznosi 53,2 eura tj.638,40 eura na
godišnjem nivou.Primjenom čl.58 i 59 Pravila o snadbijevanju električnom
energijom (Sl.list.CG br.54/09) može se zaključiti da je okrivljeni preko
obadva brojila mogao nelegalno oduzeti iz mreže isporučioca 8070,10 KWh
električne energije što odgovara novčanom ekvivalentu od 350,46 eura sa PDV-om
za period od 90 dana.
Iz izvoda iz KE UP Ispostave Certinje, br. 02-245-332 od 07.02.2012.godine.,
za okr. M. R. proizilazi da isti nije osuđivan.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti u
sklopu sa odbranom okrivljenog, sud je utvrdio da su rezultati dokaznog
postupka podkrijepili navode optužnog predloga da je okr.M.R. počinio krivično
djelo krađa iz čl.239.st.1. Krivičnog zakonika, činjenično i pravno opisano u
dispozitivu ove presude, a ovo iz sledećih razloga:
Utvrđujući činjenice radi pravilnog određenja materijalnopravnog odnosa u
datoj krivično pravnoj stvari sud je nesumnjivo utvrdio da je okrivljeni u
vremenskom periodu od 07.marta 2011.godine., do 07.juna 20011.godine., u
svojoj porodičnoj kući, u ul: ,,.....,, bb., u Cetinju, u namjeri da sebi
pribavi protivpravnu imovinsku korist, protivpravno oduzeo i prisvojio
električnu energiju, vlasništvo ošt. "E. CG" AD Nikšić - E. Cetinje, u
količini od 8070,10 Kwh, ukupne novčane vrijednosti od 350,46 eura, na način
što je na električnom brojilu marke ,,El Niš,, br.7123493 i električnom
brojilu marke ,,El Niš,, br.7119807, raskačio po dva naponska mosta, tako da
se utrošena električna energija preko naznačenih faza-skinutih naponskih
mostova nije registrovala.
U ovakvim se radnjama okrivljenog koje se sastoje u oduzimanju tuđe pokretne
stvari – električne energije u vrijednosti od 350,46 eura i nastupjelim
posledicama uz jasnu namjeru koja je postojala kod okrivljenog da oduzimanjem
električne energije, kao potrošač iste, pribavi sebi protivpravnu imovinsku
korist, (preko 150,00 eura) stiču sva zakonska obilježja bića krivičnog djela
kradja iz čl. 239. st. 1. KZ-a , pri čemu je sud utvrdjujući subjektivan odnos
okrivljenog prema izvršenom krivičnom djelu utvrdio direktan umišljaj, jer je
isti bio svjesan svog djela i svih njegovih obilježja i htio je njegovo
izvršenje (isti je bio svjesan da time što je na električnom brojilu marke
,,El Niš,, br.7123493 i električnom brojilu marke ,,El Niš,, br.7119807,
raskačio po dva naponska mosta, se utrošena električna energija preko
naznačenih faza-skinutih naponskih mostova nije registrovala, dok je njegov
umišljaj po mišljenju suda bio usmjeren na protivpravno oduzimanje električne
energije ,sve dok bude u mogućnosti da to čini, a u namjeri da sebi pribavi
protivpravnu imovinsku korist,preko 150,00 eura).
Sud je punu vjeru poklonio dokazima i to: iskazu svjedoka K.B. u sklopu sa
iskazom ovl.predstavnika A. R. te  zapisnicima o kontroli mjernog mjesta E. CG
AD Nikšić - E. Cetinje, koji po mišljenju suda na jasan i identičan način
predstavljaju zatečeno stanje.
Sud je prihvatio nalaz i mišljenje angažovanog sudskog vještaka
elektrotehničke struke M. B. kao stručan, jasan i istinit,jer se vještak
podrobnije osvrnuo na stvarnu i ukupnu moć predmetnog objekta.
Okrivljeni ne negira da su nađene nepravilnosti na njegovom mjernom
mjestu.Međutim ,sud nije mogao prihvatiti navode njegove odbrane vezane za
razlog postupanja na protivpravan način,već ih je kao kao posve nelogične i
neutemeljene odbacio ,cijeneći ih kao usmjerene na umanjenje krivičnopravne
odgovornosti.
Za napomenuti je da je sud odustao od provođenja dokaza saslušanjem svjedoka
I. M. i R. P. obzirom da je data krivičnopravna stvar u dovoljnoj mjeri
rasvijetljena za donošenje meritorne odluke,odn.saslušanje predloženih
svjedoka bi vodilo odugovlačenju postupka,a nebi uticalo na donošenje
drugačije odluke.
Prilikom odmjeravanja vrste i visine krivične sankcije koju će sud izreći
okrivljenom cijenjene su okolnosti iz čl. 42. KZ-a, pa je sud od olakšavajućih
okolnosti na strani okrivljenog utvrdio da se radi o porodičnoj osobi, osobi
ranije neporočnog načina života-neosuđivan, dok otežavajućih okolnosti van
bitnih obilježja bića krivičnog djela u pitanju nije bilo, pa je sud cijeneći
tako utvrdjene okolnosti i imajući u vidu svrhu kažnjavanja okrivljenom
utvrdio kaznu zatvora u trajanju od 30 dana i istovremeno našao da su
ispunjeni uslovi za izricanje uslovne osude odredjujući da se navedena kazna
neće izvršiti ukoliko okrivljeni u vremenskom periodu od jedne godine od dana
pravosnažnosti presude ne počini novo krivično djelo uz uvjerenje suda da će
se i uslovnom osudom uz prijetnju kazne postići svrha njenog izricanja
predvidjena čl. 53. KZ-a.
Prilikom izricanja uslovne osude Sud je vodeći računa o svrsi iste posebno
uzeo u obzir raniji neporočan način života okrivljenog.
Odluka o troškovima krivičnog postupka temelji se na odredbi čl. 226 – 229
ZKP-a, a isti se odnose na troškove vještačenja po vještaku elektrotehničke
struke u iznosu od 93,90 eura, dok je paušal u iznosu od 30,00 eura, odredjen
srazmjerno dužini trajanja krivičnog postupka i složenosti predmeta.
Sa izloženog ,a shodno čl.374.ZKP-a,odlučeno je kao u izreci.
OSNOVNI SUD U CETINJU
Dana, 08.06.2012.godine
Zapisničar, S u d i j a,
Olga Lipovina Marija Ćupić s.r.
PRAVNA POUKA:
Protiv ove presude može se
izjaviti žalba u roku od 8 dana
od dana prijema Višem sudu
u Podgorici,a preko ovog suda.