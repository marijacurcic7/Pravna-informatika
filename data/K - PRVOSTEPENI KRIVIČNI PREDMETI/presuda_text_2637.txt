K. 184/03
U IME NARODA
VIŠI SUD U PODGORICI, kao prvostepeni krivični u vijeću sastavljenom od sudije
Biljane Uskoković kao predsjednika vijeća, sudije Vukić Ranka i sudija
porotnika Jelke Trtica, Nedović Miomira i Guberinić Mileve kao članova vijeća,
Vere Popović kao zapisničara, u krivičnom predmetu protiv optuženih R. V., M.
V. i V. A. zbog krivičnog djela teški slučajevi razbojništva i razbojničke
krađe iz člana 148. stav 1. u vezi člana 146. stav 1. KZ RCG, te optuženih I.
N. i V. A. zbog krivičnog djela prevara iz člana 149. stav 1.KZ RCG
postupajući po optužnici Višeg državnog tužioca u Podgorici Kt-br.226/95 od
11.08.1995. godine, nakon održanog glavnog i javnog pretresa dana 27.12.2010.
godine u prisustvu zastupnika optužbe Ražnatović Olivere zamjenika VDT-a
Podgorica, optuženog M. V. i njegovog branioca po službenoj dužnosti adv.U.
Đ., optuženog V. A. i njegovog izabranog branioca adv.B. Ž. i branioca
optuženog R. V., adv.P. S. po zamjeničkom punomoćju adv.M. P., a u odsustvu
optuženog R. V. kome se sudi u odsustvu, te bez prisustva optuženog I. N. i
njegovog branioca adv.Đ. P., a nakon tajnog vijećanja i glasanja donio je i
dana 31.12.2010. godine javno objavio:  
                                                         P R E S U D U

OPTUŽENI R.V., rođen..... godine na C., sa prebivalištem u B. ul.I P. Broj...,
Crnogorac, državljanin Crne Gore, neoženjen, srednjeg imovnog stanja, osuđivan
presudama Osnovnog suda u Kotoru broj K-198/98 od 08.02.1999. godine zbog
krivičnog djela iz člana 36. KZ-a na kaznu zatvora u trajanju od mjesec dana,
Višeg suda u Podgorici broj K-103/99 od 27.11.2000. godine zbog krivičnog
djela iz člana 245. stav 1. KZ SRJ na kaznu zatvora u trajanju od jedne godine
i Osnovnog suda u Kotoru broj K-310/99 od 07.08.2003. godine zbog krivičnog
djela iz člana 195. KZ na kaznu zatvora u trajanju od šest mjeseci – uslovno
na tri godine,prema kome su i rješenjima Osnovnog suda u Kotoru broj Km 3/93
od 09.07.1993. godine zbog krivičnog djela iz člana 217. KZ i Osnovnog suda u
Kotoru broj Km.7/93 od 02.09.1994. godine zbog krivičnog djela iz člana 153.
KZ izrečene vaspitne mjere pojačan nadzor organa socijalnog staranja,  
OPTUŽENI M.V., rođen..... godine na C., stalno nastanjen u B. ul.P. B.
Broj..., Crnogorac, državljanin Crne Gore, razveden, otac jednog mldb.djeteta,
sa završenom srednjom turističkom školom, dobrog imovnog stanja, osuđivan
presudom Osnovnog suda u kotoru broj K-198/98 od 08.02.1999. godine zbog
krivičnog djela iz člana 36. KZ na kaznu zatvora u trajanju od mjesec dana,
presudom Višeg suda u Podgorici broj K-103/99 od 27.11.2000. godine zbog
krivičnog djela iz člana 245. stav 1. KZ SRJ na kaznu zatvora u trajanju od
jedne godine, presudom Višeg suda u Podgorici broj K-172/99 od 21.11.2001.
godine zbog krivičnog djela iz člana 180. KZ na kaznu zatvora u trajanju od
jedne godine i presudom Višeg suda u Podgorici broj K-280/2003 od 11.11.2003.
godine zbog krivičnog djela iz člana 245. stav 1. KZ na kaznu zatvora u
trajanju od jedne godine i šest mjeseci, ne vodi se postupak za neko drugo
krivično djelo.  
OPTUŽENI V.A., , rođen......... godine u B. sa prebivalištem u B. M. Broj....,
državljanin Crne Gore, sa završenom srednjom geodetskom školom, srednjeg
imovnog stanja, razveden, otac dvoje maldb. djece, neosuđivan, ne vodi se
postupak za neko drugo krivično djelo  
OPTUŽENI I.N., rođenog ......godine u Cetinju, nastanjen u B. ul.P. b. br....,
državljanin Crne Gore, nezaposlen, neoženjen, sa završenom srednjom
turističkom školom, srednjeg imovnog stanja, osuđivanm presudama Osnovnog suda
u Kotoru K.br. 66/97 od 23.09.1999.godine zbog krivičnog djela iz člana
145.KZRCG na kaznu zatvora u trajanju od osam mjeseci, Osnovnog suda u Kotoru
K.br. 401/92 od 28.05.1997.g. zbog krivičnog djela iz člana 153.KZRCG na kaznu
zatvora u trajanju od šest mjeseci, Osnovnog suda u Ulcinju  K.br. 130/02 od
30.11.2006.g. zbog krivičnog djela iz člana 149 KZ na kaznu zatvora u trajanju
od šest mjeseci i  Osnovnog suda u Podgorici  K.br. 888/06 od 23.03.2009.g.
zbog krivičnog djela iz člana 240 KZ na kaznu zatvora u trajanju od jedne
godine  
                                                             I.

      OPTUŽENI R.V., M.V.  I             V.A.


                                               K R I V I     S U

Što su:  
u noći 14.07.1995. godine, zajedno sa maloljetnim D. R., u blizini osnovne
škole „Stjepan Mitrov Ljubiša“ u Budvi, u grupi, upotrebom sile protiv Č. J. i
Č. J.2 iz Beograda, oštećenoj Č. J. oduzeli novac i nakit od zlata i srebra u
namjeri da njihovim prisvajanjem pribave sebi protivpravnu imovinsku korist,
na način što su okrivljeni V.A. i M.V. angažovali okrivljene R.V. i mldb.D.
R., pa je po postignutom dogovoru maloljetni D. R. na autobuskoj stanici u
Budvi sačekao oštećene koje su bile u društvu sa G. K., I. M., L. M., G. Lj. i
P. M. iz Beograda, nakon čega je pozvao okrivljenog M. V., koji je po njegovom
pozivu došao i  predstavio se kao P. D. kako bi oštećenima pomogao u nošenju
prtljaga do navodno iznajmljenog stana, pa kada su došli na kritično mjesto,
gdje su ih u zaklonu čekali okrivljeni V.A. i R.V., okrivljeni R.V. je uhvatio
za ruku oštećenu Č. J., povukao je k sebi, potom držeći u ruci pištolj
nepoznate marke uputio oštećenoj riječi „daj pare i zlato“, oborio je na
zemlju, istrgao joj zlatni lančić sa vrata, a potom torbu koju je nosila oko
pasa u kojoj se nalazio novac u iznosu od 330 DM u protivrijednosti od 168,73
eura i 480 dinara u protivrijednosti od 6,82 eura i srebreni privezak u obliku
krsta, nanoseći joj lake tjelesne povrede u vidu oguljotine lijevog pazuha,
oguljotine u predjelu oba lakta, krvnog podliva lijeve nadlaktice, nagnječenje
u predjelu kože vrata desno i nagnječenje lijeve potkoljenice, potom dohvatio
sa zemlje zlatni lančić sa priveskom u obliku krsta, koji je prethodno istrgao
sa vrata oštećene Č. J., pa kada je oštećenoj Č. J. pritekla u pomoć oštećena
Č. J.2., okrivljeni M.V. je odgurnuo oštećenu Č. J.2., a potom  okrivljeni
R.V. je uhvatio za lijevu ruku govoreći joj „dolazi ovamo“, kojom prilikom joj
je pocijepao rukav vukući je za lijevu ruku,  
- čime su kao saizvršioci izvršili krivično djelo razbojništvo iz člana 242.
stav 4. u vezi stava 1. Krivičnog Zakonika.  
Pa ih sud primjenom citirane zakonske odredbe, te primjenom člana
3,5,8,15,23,32,33,36,42,45,46 i 51. KZ, te člana 199. 202. i 364. ZKP-a  
                                                  O S U Đ U J E

na kazne zatvora u trajanju od po 1 (jedne) godine u koje kazne im se
uračunava vrijeme provedeno u pritvoru od 15.07.1995.godine do 21.09.1995.
godine  
Obavezuju se optuženi da solidarno na ime troškova krivičnog postupka uplate
ovom sudu novčani iznos od 55,00 eura, a optuženi M.V. i novčani iznos od
375,00 eura, te svi optuženi na ime sudskog paušala novčani iznos od po 50,00
eura, sve prednje u roku od 15 dana, po pravosnažnosti presude, pod prijetnjom
prinudnog izvršenja, a na žiro račun Višeg suda u Podgorici broj 832-7113-04.  
                                                          II.

                   Na osnovu člana 362. stav 1. tačka 3. ZKP-a, prema

           OPTUŽENIM V.A.  I  I.N.


                                         OPTUŽBA SE ODBIJA

Da su:  
tokom juna i jula mjeseca 1995. godine u Budvi,zajedno sa maloljetnim D. R.,
dogovorno, u namjeri da sebi pribave protivpravnu imovinsku korist, lažnim
prikazivanjem činjenica doveli u zabludu više lica i naveli ih da im na štetu
svoje imovine predaju novac, na način što je prethodno maloljetni D. R.,
koristeći poznanstvo sa Č. J. i Č. J. iz Beograda, doveo ih u kontakt sa
okrivljenima V. A. i I. N., nakon čega je I.N. lažno se predstavljajući kao P.
D. iz Herceg Novog, u više telefonskih razgovora lažno im prikazao da
posjeduje stan u Budvi i da će im, kao i njihovim drugaricama G. K., L. M., G.
B., P. M. i I. M. iz Beograda, izdati stan u zakup na mjesec dana za iznos
zakupnine od 2.000 DM iako nijesu posjedovali označeni stan i tako ih naveli
da im na ime navodne prve rate zakupnine dana 30.06.1995. godine preko Đ. S.
iz Beograda predaju u Sutomoru 1.000 DM, u protivrijednosti od 511,29 euera a
dana 11.07.1995. godine poštanskom uputnicom iznos od 460 dinara u
protivrijednosti od 6,53 eura i tim putem pribavili sebi protivpravnu
imovinsku korist u iznosu od 1.460 dinara u protivrijednosti od 517,82 eura,  
-čime bi okrivljeni V.A. i I.N. kao saizvršioci izvršili krivično djelo – prevara iz člana 244. stav 1. Krivičnog zakonika.  
Troškovi krivičnog postupka u ovom dijelu padaju na teret budžetskih sredstava
ovog suda.  
                                         O B R A Z L O Ž E N J E

Optužnicom Višeg državnog tužioca u Podgorici Kt.br.226/95 od 11.08.1995.
godine i predlogom za kažnjavanje Ktm.17/95 od 11.08.1995. godine stavljeno je
na teret optuženim R.V.u, M. V., V. A.,I. N. i mldb.D. R. da su kao
saizvršioci izvršili krivično djelo teški slučajevi razbojništva i razbojničke
krađe iz člana 148. stav 1. u vezi člana 146. stav 1. KZ RCG, te optuženim I.
N.,  V. A. i mldb.D. R. i krivično djelo prevara iz člana 149. stav 1 KZRCG.
Na glavnom pretresu održanom dana 19.09.1995.godine zastupnik optužbe je
izmijenio činjenični opis pod tačkom 2. optužnice i predloga stavljajući na
teret optuženim R.V., M. V., V. A. i mldb.D. R. krivično djelo teški slučajevi
razbojništva i razbojničke krađe iz člana 148. stav 1. u vezi člana 146. stav
1. KZ RCG, a optuženom I. N. krivično djelo teški slučajevi razbojništva i
razbojničke krađe podstrekavanjem iz člana 148. stav 1. u vezi člana 146. stav
1. KZ RCG u vezi člana 23 KZSRJ.  
U odnosu na optuženog I.N. za krivično djelo teški slučajevi razbojništva i
razbojničke krađe podstrekavanjem iz člana 148. stav 1. u vezi člana 146. stav
1. KZ RCG postupak je pravosnažno okončan presudom ovog suda K.113/95 od
19.09.1995.godine tj. rješenjem Vrhovnog suda RCG br. Kž.24/2002 od
29.03.2002. godine.  
U ponovnom postupku postupajući po rješenju Vrhovnog suda RCG br. Kž.24/2002
od 29.03.2002. godine sud je rješenjem K. br. 84/02 od 15.05.2003.godine
razdvojio postupak prema mldb.D.R. od postupka protiv punoljetnih lica
optuženih R.V., M.V., V.A. i I.N. tako da se postupak protiv istih ima posebno
sprovesti pod poslovnim brojem K. 184/03.  
U ponovnom postupku sud je održao glavni pretres dana 27.12.2010. godine u
prisustvu  zastupnika optužbe Ražnatović Olivere zamjenika VDT Podgorica,
optuženog M.V. i njegovog branioca po službenoj dužnosti adv. U. Đ., optuženog
V.A. i njegovog izabranog branioca adv. B. Ž., branioca optuženog R.V. adv.P.
S. po zamjeničkom punomoćju adv.M. P., a u odsustvu optuženog R.V. kome se
sudi u odsustvu, te bez prisustva optuženog I.N. i njegovog branioca adv.Đ. P.
i dana 31.12.2010. godine donio odluku u ovoj krivično pravnoj stvari.  
Više državno tužilaštvo u Podgorici aktom broj Kt.226/95 od 14.06.2010. godine
stavilo je predlog ovom sudu da se optuženom R.V. sudi u odsustvu shodno članu
312. stav 2. Zakonika o krivičnom postupku, koji predlog je sud nakon
razmatranja spisa predmeta prihvatio i donio na glavnom pretresu od
29.11.2010. godine rješenje da se optuženom R.V. ima suditi u odsustvu, a na
koje rješenje su se stranke odrekle prava na žalbu.  
Sud je shodno članu 314 ZKP na glavnom pretresu od 29.11.2010.godine donio
procesno rješenje da će se glavni pretres održati bez prisustva optuženog I.N.
i njegovog branioca adv.Đ. P. jer prema dokazima u spisima predmeta je
očigledno da se protiv optuženog I.N. mora donijeti odluka kojom se optužba
odbija zbog krivičnog djela prevara iz člana 149. stav 1 KZRCG usled apsolutne
zastarelosti krivičnog gonjenja.  
U završnoj riječi zastupnik optužbe je izmijenila činjenični opis djela pod
tačkom 1. i 2. dispozitiva optužnice kao na zapisniku o glavnom pretresu, te
pravnu kvalifikaciju pod tačkom 1. dispozitiva optužnice stavljajući na teret
shodno članu 133. stav 3. Krivičnog zakonika optuženima V.A. i  I.N. da su kao
saizvršioci izvršili krivično djelo prevara iz člana 244. stav 1. Krivičnog
zakonika nalazeći da je nesumnjivo utvrđeno da su okrivljeni V. i I. zajedno
sa maloljetnim D. R. izvršili krivično djelo prevara iz člana 244. stav 1 KZ
ali izostavljajući analizu dokaza budući da je nastupila apsolutna zastarelost
krivičnog gonjenja, pa je izvjesno donošenje presude kojom se optužba odbija
za ovo krivično djelo. U odnosu na krivično djelo teški slučajevi razbojništva
i razbojničke krađe iz člana 148. stav 1. u vezi člana 146. stav 1. KZ RCG
stavljeno na teret optuženim R.V., M.V. i V.A. nalazi da je iskazima
saslušanih svjedoka, kao i nalazom i mišljenjem vještaka medicinske struke o
povredama koje je zadobila oštećena Č. J., te i djelimičnim priznanjem
optuženih nesumnjivo utvrđeno da su okrivljeni izvršili to krivično djelo u
vremenu, mjestu i na način kako je to predstavljeno izmijenjenom optužnicom i
predlaže sudu da optužene oglasi krivim i kazni po zakonu.  
U završnoj riječi branilac optuženog R.V. kome se sudi u odsustvu, adv. P. S.
u bitnom navodi da smatra da tokom postupka nije dokazano da je njen branjenik
učinio krivično djelo koje mu je preciziranom optužnicom stavljeno na teret,
pa predlaže sudu da njenog branjenika oslobodi od optužbe uslijed nedostatka
dokaza. U koliko sud nađe da u radnjama optuženog R. stoje bitni elementi bića
krivičnog djela koje mu se stavlja na teret, moli sud da prilikom odluke o
vrsti i visini krivične sankcije koju će optuženom R. izreci cijeni sve
olakšavajuće okolnosti od kojih prvenstveno činjenicu da je R. u vrijeme kada
je djelo izvršeno bio starije punoljetno lice i da je imao 19 godina života,
okolnosti da se u međuvremenu oženio, zasnovao porodicu, da je otac troje
maloljetne djece, da je od izvršenja djela proteklo preko petnaest godina.  
U završnoj riječi branilac optuženog M.V. adv.U. Đ. u bitnom navodi da je
njegov branjenik u prethodnom postupku priznao izvršenje djela što je ponovio
u ponovljenom postupku, pa se isti zbog toga duboko kaje, da je djelo učinio
kao mlađe lice, pod dejstvom alkohola, da je isti nakon ovog događaja
promijenio način života naravno u pozitivnom smislu, prestao je da pije, počeo
da radi, da je postao porodičan čovjek kao i da je sa oštećenom postao i dobar
prijatelj, korektno držanje. Iz svega naprijed navedenog moli sud da njegovom
branjeniku izrekne što blažu kaznu ispod zakonskog minimuma a imajući pri tom
u vidu sve  navedene olakšavajuće okolnosti.  
U završnoj riječi optuženi M.V. u bitnom navodi da ne zna šta da kaže poslije
petnaest godina od izvršenja djela, jedino da se kaje za ono što je izvršio.  
U završnoj riječi branilac optuženog V.A. adv.B. Ž. u bitnom navodi da  što se
tiče krivičnog djela razbojništva njegov branjenik je priznao izvršenje
krivičnog djela, a što se tiče krivičnog djela prevara da nije ničim dokazano
da je isto izvršio pa predlaže da ga sud oslobodi krivične odgovornosti za
isto.Moli sud da prilikom odlučivanja o kazni ima u vidu sve olakšavajuće
okolnosti na strani njegovog branjenika i to prije svega dugačak tok postupka,
štetu koju njegov branjenik trpi zbog toga, činjenicu da nije osuđivan, da je
porodičan čovjek, samohrani roditelj, da supruga sa kojom sada živi očekuje
prinovu.  
U završnoj riječi optuženi V.A. u bitnom navodi da se kaje za ono što je
uradio prije petnaest godina, ali da je nakon toga izmijenio način života i
ovako nešto nije više nikada uradio.  
Optuženi R.V. u svom iskazu datom u prethodnom postupku u bitnom navodi da se
dana 14.07.1995. godine negdje oko 20 sati sreo sa optuženim M. sa kojim je
bio dobar prijatelj, da mu je isti kazao da mu dolaze neke drugrice iz
Beograda i pozvao ga da ih zajedno sačekaju kod Osnovne škole „Stjepan Mitrov
Ljubiša“ u Budvi. Kada su stigli ispred škole tu ih je već čekao V.A. i jedan
nepoznati mladić za kojeg je saznao da se zove D. R. koji je odmah po njihovom
dolasku otišao po djevojke na autobusku stanicu. Nakon nekih desetak minuta
vratio se i od njih tražio da neko pođe sa njim da bi pomogao oko nošenja
prtljaga tih djevojaka. Sa R. je pošao M.. Nije prošlo puno vremena vratili su
se M.i D. noseći torbe u rukama a iza njih su išle nepoznate djevojke. Prošli
su pored njega i V.a i zaustavili se podalje od njih. M.je tada bacio torbu iz
ruke i ošamario D. po licu i nakon toga prišao jednoj od djevojaka pa je i nju
je ošamario od čega se ona spotakla i pala na zemlju. Tada je u M. ruci vidio
lažni pištolj koji je i ranije vidio kod njega kada je sa njim udario V. po
glavi. M.je od djevojke tražio torbu koju je imala oko pojasa. Ta djevojka je
plakala i dala mu torbu koju je prethodno skinula sa sebe. Kada je prišao malo
bliže na par koraka od M. vidio je na zemlji jedan zlatni lančić sa privjeskom
u obliku krsta i podigao ga. U tom trenutku na M. je nasrnula neka druga
djevojka koja je bila u blizini pa je M.i tu djevojku odgurnuo rukama i od tog
guranja ona je udarila u njegovo tijelo pa je tada i on odgurnuo od sebe. M.
je kazao da bježe jer su u međuvremenu došle i ostale djevojke kojih je bilo
oko pet ili šest. Zlatni lančić dao je M. i odatle su pobjegli njegovoj kući.
Od stvari oduzetih od tih djevojaka ništa nije uzeo, a M. je uzeo zlatni
lančić i torbicu  s tim što ne zna šta je bilo u njoj. Sledećeg dana kod njega
je na stan došla policija i od njega oduzela 200 DM koje mu je prethodno dao
otac.  
Optuženi R.V.  u svom iskazu datom na glavnom pretresu od 30.08.1995.godine u
bitnom je ponovio svoj iskaz dat u prethodnom postupku s tim što je pojasnio
da optužene V. A. i mldb.D. R. nije poznavao od ranije, upoznao ih je
kritičnog dana. Djevojke koje su trebali da sačekaju nije poznavao. Mjesto
gdje su ih čekali je bilo dosta mračno a ulična rasvjeta slaba.Nije znao
kazati čija je bila ideja da se djevojka sačekaju na tom mjestu.On lično nije
učestvovao u napadu na te djevojke niti je znao da će do napada doći. M.i D.
su sačekali te djevojke da bi im pomogli oko nošenja torbi a on je ostao kod
škole. Čim su ostavili torbe M.je ošamario jednu djevojku.Nije znao zbog čega
to radi pa je odgurnuo djevojku koja je krenula prema njemu. To je jedina
radnja koju je preduzeo. V. je sjedao na jednom zidiću kada su došle te
djevojke.  
Optuženi M.V.  u svom iskazu datom na glavnom pretresu od 30.08.1995.godine
jednako kao u prethodnom postupku u bitnom navodi  da se dana 14.07.1995.
godine u popodnevnim časovima našao sa V., kao i sa R.V..  R. je pozvao da
pođe sa njima da im pravi društvo, objašnjavajući mu da treba da sačekaju neke
djevojke koje dolaze iz Beograda, ne govoreći mu o dogovoru između njega(
optuženog M.) i V. da od tih djevojaka otmu novac. Nakon što je R. pristao
pošli su do Osnovne škole gdje su ih čekali V. i D. R.. D.  je upoznao dan
ranije kada je bio u društvu sa V. A.. Na licu mjesta V.A. mu je dao jedan
lažan pištolj govoreći mu da u slučaju komplikacija izvadi taj pištolj, te da
ga napadne i udari kako bi djelovalo da se radio o pravom i ozbiljnom napadu,
što je on i uradio i udario dosta jako V., nakon čega je pošao sa D. da bi
sačekao djevojke i da mu pomogne oko nošenja stvari sa namjerom da im se
predstavi kao P. D.. Jedno taxi vozilo dovezlo je djevojke, a bilo ih je
sedam. On i D. su uzeli stari od tih djevojaka a predstavio im se kao P. D..
Odatle su pošli prema mjestu gdje su ih čekali V. i R.. Kada su došli kod R. i
V., V. je ležao na zemlji a R. je sjedao na jednom zidu.Tada je bacio stvari
iz ruku, okrenuo se prema D. i ošamario ga a zatim dohvatio za ruku prvu
djevojku koja je išla za njim i povukao je k sebi. Izvadio je lažni pištolj te
naredio da izvadi pare i zlato, te je gurnuo i ona je pala preko nekog zida.
Zatim joj je prišao i prislonio joj pištolj na potiljak glave te ponovio
naredbu da da novac i zlato. Djevojka je vikala da pare nisu kod nje već kod
drugih djevojaka a pošto joj on nije povjerovao, skinula je sama tašnicu koju
je držala oko pasa i predala mu je. Ne sjeća se da je udarao drugu djevojku
koja je bila u blizini R..V. je i dalje ležao govoreći mu „nemoj D.“. Ne zna
šta je bilo sa D.  jer ga nije tada vidio. Rekao je R. da bježe. Dok su
bježali R.  je dodao jedan zlatni lanac sa privjeskom u obliku krsta i
pobjegli su kući kod R.. Navodi da kada je ostao sam da je uzeo novac u iznosu
oko 350 DM i potrošio ga u jednom kafiću. Optuženi R. nije učestvovao u ovom
događaju, samo mu je dodao lančić za koji mu je kazao da ga je našao pored
djevojaka.  
Optuženi M.V. u ponovljenom postupku u svom iskazu datom na glavnom pretresu
održanom dana 29.11.2010. godine u bitnom navodi da se zbog proteka vremena
više se ne sjeća detalja kritičnog događaja i da ostaje kod svoje izjave date
u dosadašnjem toku postupka, s tim što je dodao da su oštećene nakon ovog
događaja obeštećene. Sjeća se da je dan prije kritičnog događaja sa V. A. bio
u diskoteci „Raj“ ali se ne može sjetiti zbog proteka vremena da li je još
neko bio sa njima,da je u kritično vrijeme svakodnevno konzumirao alkohol, ali
se ne može sjetiti da li je kritičnog dana i dan prije bio pod uticajem
alkohola. Navodi da se liječio od alkohola i da je bio nekih mjesec dana na
liječenju u psihijatrijskoj bolnici u Kotoru ali ne zna kazati koje je to
godine bilo.Ne može se sjetiti konkretno koju je radnju V.A. kritične noći
preduzeo kada su napali djevojke, misli da nije ni jednu.  
Optuženi V.A. u svom iskazu datom na glavnom pretresu od 30.08.1995.godine
jednako kao u prethodnom potupku u bitnom navodi da mu je D. R. brat od ujaka
a S. Đ. poznanik iz Beograda koji ga je pozvao telefonom i pitao da li može
naći smještaj za neke djevojke koje bi ljetovale u Budvi od 15.07. do
15.08.1995.g.Dok je sa njim razgovarao bio je prisutan I.N..Ispričao je N.
razgovor koji je imao sa Đ. i da su te djevojke spremne da plate do 3.000 DM
pa ukoliko bi se negdje mogao naći jeftinije smještaj da bi i oni mogli nešto
zaraditi.I. mu je rekao da traži broj tih djevojaka zbog čega je kontaktirao
Đ. koji mu je dao njihov broj a on zatim taj broj dao I.u. Nakon 4-5 dana
ponovo se vidio sa I. koji mu je saopštio da je kontaktirao te djevojke, da im
se predstavio kao P. D. i tražio im 2.000 DM za smještaj i akontaciju od 1.000
DM i iznio svoju namjeru da ih prevari.Pokazao mu je tri fotografije kuće da
ih pošalje tim djevojkama kao dokaz da im je navodno tu nađen smještaj.Pitao
ga je da li bi dao svoju adresu na koju bi djevojke poslale novac našta nije
pristao. Kasnije ga je zvao Đ. i kazao da će on donijeti novac od 1.000 DM jer
dolazi na primorje.Đ. je taj novac i donio po koji su on i I. pošli u Sutomore
kod Đ. kome su rekli da novac da njima a da će ga oni predati P. D. za kojeg
su mu rekli da nije mogao lično doći.Uzeli su novac od Đ. i od tog novca I. je
uzeo 600 DM a on 400 DM. Zatim su kući kod njega napravili potvrdu o prijemu
novca i potpisali ime P. D. i poslali je faksom u Beograd.Nakon toga I. mu je
rekao da ima namjeru da sačeka te djevojke kada budu dolazile i od njih dobije
i preostali novac. Uoči kritičnog događaja I. je došao kod njega kući i kazao
mu da su te djevojke na njegovu adresu poslale još 450 dinara i tražio da pođe
i podigne taj novac, što je i uradio. Od tog novca I.u je dao 100 dinara a
ostatak zadržao za sebe. Istog dana I. ga je obavijestio da ove djevojke
dolaze iz Beograda i zamolio ga da ih sačeka. I. mu je rekao da će potražiti
M.V. i nešto kasnije se sastao sa Mićevićem i dogovorio da on (V.) i D. R.
sačekaju djevojke u Budvi, namame ih u neki ćošak kada bi M.izvadio pištolj i
pod prijetnjom uzeo novac od djevojaka. Dana 14.07.1995. godine pozvao ga je
M..Sjeli su u jedan kafić, a tu je bio i  D. R. i dogovorili da D. dovede
djevojke u blizini Osnovne škole „Stefan Mitrov Ljubiša“, da ih M.napadne sa
lažnim pištoljem koji mu je nabavio. Tom prilikom M.nije pominjao R.V.a,niti
je znao da će učestvovati u glavnom događaju. Dogovorili su se da se nađu oko
20,30 časova kod Osnovne škole. Sa M. je došao i R. za koga je M.objasnio da
ga je on doveo za svaki slučaj. D. je pošao da sačeka djevojke, te se malo
kasnije vratio i pozvao nekog od njih da pođu s njim jer mu je bila potrebna
pomoć oko nošenja prtljaga. Sa njim je pošao M.. Prije odlaska M.ga je
plastičnim pištoljem udario po glavi od čega je prokrvario, a o tome su se
prethodno dogovorili da bi izgledalo kao pravi napad. Ostao je da leži nakon
udara pištoljem a R. je bio pored njega i čekao nailazak djevojaka. Posle
kraćeg vremena naišli su M. i D. a pred njima su išle djevojke. R. se sakrio
iza neke žice i kada su mu prišli sasvim blizu M. je bacio torbu, okrenuo se
prema D. i ošamario ga a tada je skočio iz zaklona R. i to na jednu djevojku a
drugu djevojku je uhvatio M.. Djevojka je vrištala, ali nije vidio kako je sa
nje skinuo zlatni lanac odnosno torbicu iza pojasa jer je to trajalo veoma kR.
nakon čega su M.i R. pobjegli, a on je ostao sa D. i tim djevojkama.Nakon toga
onako krvav od povrede koju mu je zadao M.pošao je u policiju i prijavio da su
ih neka lica napala te da je to bio izvjesni P. D. i da se to desilo kada su
čekali djevojke.  
Optuženi V.A. u ponovljenom postupku u svom iskazu datom na glavnom pretresu
održanom dana 29.11.2010. godine u bitnom navodi da se zbog proteka vremena
više ne sjeća detalja vezano za kritični događaj pa ostaje kod svojih iskaza
datih u dosadašnjem toku postupku, i navodi da se ne može sjetiti da li je
kritične noći bio pod uticajem alkohola. Sjeća se da se radilo o plastičnom
pištolju – dječijoj igrački i da je to bio pištolj koji izbacuje plastične
kuglice.  
Optuženi I.N. u svom iskazu datom u ranijem toku postupku u bitnom navodi da
mu je V.A. kazao da neke djevojke iz Beograda traže smještaj u Budvi radi
ljetovanja i predložio mu da ih prevari. Prihvatio je tu njegovu ideju, a
pošto je saznao i njihov broj telefona razmišljao je kako da to uradi. Odlučio
je da im se predstavi kao P. D. i uzme kaparu za smještaj koju bi podijelio sa
V..Kontaktirao je jednu od tih djevojaka i dogovorio cijenu smještaja te da mu
na ime akontacije pošalju 1.000 DM a ostatak od 2.000 DM kada dođu na
ljetovanje. Pribavio je i slike jedne kuće da pošalje tim djevojkama da bi
znale gdje će biti smještene. Početkom jula 1995.g. Neki momak je donio 1.000
DM i te pare je podijelio sa V..Faksom su poslali potvrdu o prijemu novca sa
potpisom P. D.. Dogovorili su da sa prevarom nastave i da od tih djevojaka
uzmu i preostali novac. Djevojkama je kazao da novac pošalju na ime V., koji
su i poslale poštom. Taj novac je na pošti podigao V. ali od tog novca nije
ništa uzeo jer je odlučio da odustane od dalje prevare. Kasnije je njegov otac
tim djevojkama u cjelosti vratio novac koji je on uzeo.  
U dokaznom postupku sud je proveo dokaze – na saglasan predlog stranaka
pročitao iskaz svjedoka oštećene Č. J. dat pred istražnim sudijom ovog suda
broj Ki-157/95 od 27.07.1995. godine i na zapisnik o glavnom pretresu od
19.09.1995. godine, svjedoka oštećene Č. J. dat pred istražnim sudijom ovog
suda poslovni broj Ki-157/95 od 27.07.1995. godine i na zapisnik o glavnom
pretresu od 19.09.1995. godine, svjedoka G. K. dat pred istražnim sudijom ovog
suda broj Ki-157/95 od 27.07.1995. godine i na zapisnik o glavnom pretresu od
19.09.1995. godine, svjedoka P. M. dat na zapisnik pred istražnim sudijom ovog
suda broj Ki-157/95 od 27.07.1995. godine, svjedoka G. Lj. dat na zapisnik
pred istražnim sudijom ovog suda broj Ki-157/95 od 27.07.1995. godine i na
zapisnik o glavnom pretresu od 19.09.1995. godine, svjedoka L. M. dat na
zapisnik pred istražnim sudijom ovog suda broj Ki-157/95 od 27.07.1995. godine
i na zapisnik o glavnom pretresu od 19.09.1995. godine, iskaz svjedoka I. M.
dat na zapisnik pred istražnim sudijom ovog suda poslovni broj Ki-157/95 od
27.07.1995. godine, nalaz i mišljenje vještaka sudske medicine K. Dr M. dat na
zapisnik pred istražnim sudijom ovog suda dana 31.07.1995. godine, potvrde
MUP-a OB Budva od 15.06.1995. godine o privremenom oduzimanju predmeta na ime
M.V., R.V. i V.A., potvrdu OB Budva broj Ku-128/95 od 15.07.1995. godine o
povraćaju predmeta na ime Č. J., potvrdu  PTT broj 11182 od 11.07.1995. godine
o uplati poštanske uplatnice, potvrdu o prijemu novca OB Budva broj Ku-128/95
od 01.07.1995. godine, potvrdu MUP-a OB Budva broj 38-02-240-2558 od
19.07.1995. godine, izvještaj ljekara Doma zdravlja Budva od 15.07.1995.
godine na ime Č. J., izvod iz kaznene evidencije MUP-a Srbija Uprave za
analitiku Beograd 04/2 strogo pov.broj 235-7918/10 od 16.07.2010. godine za
optuženog V. A., izvod iz kaznene evidencije UP Ispostave Cetinje broj
02-245-2232 od 19.07.2010. godine za optuženog R.V., M.V. i I.N., nalaz i
mišljenje vještaka finansijske struke B. S. od 24.09.2010. godine i izvršio
uvid u dokumentaciju za optuženog R.V. (izvod iz matične knjige vjenčanih,
potvrdu firme „Adrija Industrija Pipling LTD“, izvod iz matične knjige rođenih
za R. A. i R. A.2 te R. S.) i uvid u dokumentaciju za optuženog V. A. (izvod
iz matične knjige rođenih za V. J., izjavu o kućnoj zajednici, izvještaj
ginekologa za D. M. i presudu Osnovnog suda u Kotoru broj K-914/07 od
13.03.2008. godine).  
Svjedok – oštećena Č. J. u svom iskazu u prethodnom postupku u bitnom navodi
da joj je D. R. drug iz škole. Sa njim je razgovarala oko ljetovanja u Budvi
sa drugaricama pa joj je ponudio da joj on može pomoći da nađe smještaj u
Budvi preko svog rođaka V.A.. Ubrzo nakon toga je pozvalo lice koje se
predstavilo kao P. D. i da je poznanik V.A. i ponudio joj jednu kuću u kojoj
bi bile smještene. Nakon dogovora sa P., kritičnog dana njih sedam je pošlo
vozom za Bar, gdje su tražili P. D. koji ih je trebao čekati, ali nije bilo
nikoga, pa su sjele u jedan kombi i otišle za Budvu. Na autobuskoj stanici je
vidjela D. R. kojeg je pitala zašto ih P. nije čekao po dogovoru a on je
odgovorio da se P. nalazi u stanu za koji je od ranije iz razgovora znala da
se nalazi kod neke osnovne škole i da ih tamo čeka. Rekla je R. da će one
kombijem otići do škole a on da ide kako bi obavjestio P. da dođe kako bi im
pomogli da ponesu stvari. Kada su stigle kombijem kod osnovne škole izašle su
sa stvarima i tamo je bio D. R. i ponovo mu je rekla da zove tog P. da im
pomogne, nakon čega je on otišao negdje i odmah se vratio sa jednim mladićem
koji je bio visočiji, srednje razvijen, izduženog lica sa zelenim kačketom,
teget majicom i svijetlim farmericama. Prestavio im se kao P. D., glava mu je
bila sagnuta a kačket preko očiju. Nakon što su uzeli stvari krenuli su i to
prvo taj mladić za njim D. R., pa onda ona a za njom G. K. pa ostale djevojke
koje su išle malo dalje iza njih. Misli da je bilo oko 21,30 kada su bili
pored osnovne škole. Kada su došli do jednog ćoška gdje se nalazi mali putić a
sa desne strane žbunje, vidjela je sa njihove lijeve strane jednog mladića sa
bradom, a sa desne strane naspram njega drugog mladića koji je od ovog bio
udaljen dva tri metra. Kada su prolazili između ta dva mladića P. D. je bacio
na zemlju stvari koje je nosio, okrenuo se prema D.u i dosta jako ga ošamario
od kojeg šamara je D. pao na zemlju. Slučajno se okrenula u lijevo i vidjela
momka sa bradom koji je imao maramu ili majicu oko glave, obučen u šareni
šorts i majicu bez rukava, kako poteže pištolj, misli da je pravi, repetira ga
jer je škljocnuo i prilazi joj sa pištoljem. Ne sjeća se u kojoj mu je ruci
bio pištolj, uglavnom slobodnom rukom u kojoj mu nije bio pištolj dohvatio ju
je za lijevu ruku visočije ispod pazuha i povukao ka sebi. Pokušala se oteti
iz njegovog zahvata, ali je to  bilo bezuspješno. Oborio je na zemlju i zabio
joj glavu u zemlju i žbunje koje je bilo pored mjesta gdje je pala i tada je
čula D. R. da govori „ne dirajte nju, nemojte nju“. Mladić koji je imao
pištolj u ruci i koji je oborio na zemlju  joj je i istrgao zlatni lanac sa
vrata i privezak u obliku zlatnog krsta je pao na zemlju dok mu se zlatni
lanac zadržao u ruci. Pokušala je privezak skloniti ispod sebe, ali je on to
vidio i dohvatio ga, da bi je zatim povukao za torbicu koju je nosila oko pasa
i nju istrgao s nje a u istoj je imala 330 DM i 480 dinara i neke sitnice.
Ističe da je momak sa bradom prije nego što je skinuo zlato i torbicu sa nje
viknuo „daj pare i zlato“ na šta je ona odgovorila „nemam para“. Ističe da
nije vidjela šta se dešava sa njenom drugaricom G. K. i ostalim drugaricama
jer je ležala sa glavom okrenutom ka zemlji. Nije vidjela šta za to vrijeme
radi P. D., kao ni momak sa dužom kosom kojeg je kasnije u policiji prepoznala
kao V. A.. Navodi da je sve to trajalo oko par minuta, da bi u jednom trenutku
čula riječi D. R. „Jano ustani“. Poslušala ga je i ustala i tada je vidjela da
na licu mjesta nikoga nije bilo osim nje i D. R.. Izašli su iz obližnjeg ćoška
i tamo je vidjela svoje drugarice a njena sestra Č. J. i drugarica L. M. su
otišle u policiju da prijave događaj. U međuvremenu D. joj je govorio kako su
mu udarili brata i da ne zna o čemu se radi. Posle nekih pet minuta se pojavio
V.A. koji je kazao da je već bio u policiji i da je prijavio događaj i imao je
vidnu povredu na licu iznad oka. Nakon toga je došla policija i otišli su u
policiju. U ovom događaju zadobila je ogrebotine po laktovima i koljenima, na
unutrašnjoj strani lijeve miške i na vratu od trzanja lanca. Pridružila se
krivičnom gonjenju optuženih, osim optuženog I..  
Svjedokinja-oštećena Č. J. je na glavnom pretresu 19.09.1995. godine  ponovila
svoj iskaz iz prethodnog postupka s tim što je pojasnila da momak koji se
predstavio kao P.D. je optuženi M.V.. Kada su krenuli prema školi i stanu
primijetila je dva momka i to R.V.a koji je napao i imao pištolj kritične
prilike kod sebe, a drugi momak  sa dugom kosom je optuženi V.A.. R. je oborio
na zemlju i tražio od nje novac  i lančić koji joj je potrgao sa vrata, uzeo
torbicu koja je bila kod nje ali ne zna da li je torbicu sama skinula ili R..  
Svjedok– oštećena Č. J.2. u svom iskazu na glavnom pretresu 19.09.1995. godine
jednako kao u prethodnom postupku u bitnom navodi da su 14.07.1995 godine
vozom iz Beograda došli u Bar, a zatim kombijem u Budvu gdje su dogovorile
ljetovanje. Na autobuskoj stanici ih je sačekao D. R.. Dogovorili su se da ih
taksi povede do osnovne škole u čijoj se blizini nalazi stan u koji su trebale
da budu smještene, i da ih tamo sačeka D. R.. Negdje oko 21 sat iskrcale su se
sa stvarima kod osnovne škole gdje ih je čekao D. R.. Bile su ljute na
domaćina P.D.a  i kazale su D.u da podje da ga dovede da bi im pomogao oko
nošenja stvari. Poslije 10-tak minuta je došao D. sa jednim mladićem koji se
predstavio kao P.D., a koji je na glavi imao kačket sa obodom preko očiju tako
da mu lice nijesu dobro vidjele, bio je u farmericama, majici i patikama..
Uzeo je neke stvari i krenuo ispred njih prema mraku. Iza njega su išli D. R.,
njena sestra J., G. K., M. P., pa onda one -ostale djevojke u zaostatku 10
metara. Izgubila je iz vida svoju sestru J. i G. K. koje su išle sa ovom
dvojicom momaka. U jednom trenutku čula je da K. govori “odvedoše J., tuku
je“, i vidjela je K. kako trči prema njima. Potrčala je naprijed da vidi šta
se dešava i vidjela je u grupi sestru J. koja je ležala na zemlji licem
okrenutim prema dolje, a iznad nje momka koji se predstavio kao P.D., a kojeg
je u policiji prepoznala kao M.. Do njih je bio R.V. koji je imao na glavi
neku majicu ili maramu i bio obučen u šorts i majicu.U R.evim rukama nije bilo
pištolja s obzirom da je odmah pritrčao i uhvatio je za lijevu ruku govoreći
,,dodji ovamo“. Tada joj je pocijepao rukav jer je vukao za lijevu
ruku.Medjutim, u tom trenutku joj je pritrčala drugarica L. M. i odvukla je od
R.. Zatim su njih dvije pobjegle preko ulice u obližnji kafić da traže pomoć.
V. uopšte nije vidjela na licu mjesta. Takodje, nije vidjela ko je i na koji
način otrgnuo zlatni lanac sa priveskom i torbicu sa parama i ličnim stvarima
od njene sestre Jasenke.  
Svjedok G. K. u svom iskazu u prethodnom postupku u bitnom navodi da je dana
14.07.1995. godine došla iz Beograda u Budvu na ljetovanje sa svojim
drugaricama. Njene prijateljice, sestre Č. su ugovorile ljetovanje i kada su
stigli u Budvu na autobuskoj stanici ih je dočekao izvjesni D. koji ih je
obavjestio da će ih čekati pored jedne osnovne škole u čijoj blizini  je stan
u kojem su trebale da borave. Sjeća se da je bilo oko 21,30 kada su ispred
škole iskrcale stvari gdje ih je čekao D.. Bile su ljute zašto ih nije čekao
P. koji je vlasnik stana u kome treba da odsjednu, na šta im je D. rekao da ih
isti čeka na stanu, da bi nakon njihovog insistiranja da dođe i da im pomogne
oko stvari D. otišao po njega. Nedugo zatim vratio se sa jednim mladićem koji
im se predstavio kao P.D., koji je na glavi imao zeleni kačket preko očiju
tako da mu nije dobro vidjela lice, a na sebi je imao teget majicu i
farmerice, imao je zlatni lanac oko vrata, zlatnu narukvicu oko ruke i veliki
zlatni prsten. D. i taj mladić su uzeli nešto od njihovih stvri i krenuli su.
Prvi je išao P., pa D., a zatim Č. J. i za njom ona, dok su ostale drugarice
zaostale 10-20 metara iza njih. Kada su prošli ćošak škole, ušle su u mrak
gdje je bila stazica za pješake i žbunje i tada se  iznenada P.D. okrenuo
prema D., bacio na zemlju stvari koje je nosio i ošamario D. koji je od toga
pao na zemlju. Tada pored sebe više po lijevoj strani vidi dvojicu mladića
kako izlaze iz mraka i to jednog sa dužom kosom i drugog koji je bio u
narandžastom šorcu i sa nečim svezanim oko glave, maramom ili majicom. Mladić
sa svezanom maramom ili majicom oko glave je izvukao iza pojasa pištolj, ali
nije sigurna da li je pravi pištolj mada je imao dršku i bio crne boje. Htjela
je da se okrene nazad prema drugaricama koje su bile iza njih da pozove pomoć
kada je osjetila otpozadi kako je neko uhvatio za desnu ruku i za kosu
spuštajući joj glavu prema zemlji. Nije vidjela ko je to uradio, ali misli da
joj to nije napravio taj mladić sa pištoljem, kao što nije sigurna ni za
dugokosog, a trećeg mladića uopšte nije ni vidjela. Nadalje navodi da je u tom
trenutku samo krajem oka vidjela Č. J. kako je mladić koji je držao pištolj
povlači k sebi i tada je ona uspjela da se otrgne iz zahvata koji je opisala i
pobjegla ka svojim drugaricama koje su bile dalje od nje vičući „odvedoše J.,
tuku je“. Janina sestra Jasminka sa L. M. je potrčala prema J.. Došla je do
svojih drugarica koje su bile udaljene od mjesta gdje je ostala Č. J.. Posle
par sekundi vidjela je Č. J. i L. M. kako trče iz tog mraka ka obližnjoj ulici
i poslije par minuta dolaze i Č. J. i D. R.. Jasenka je bila van sebe, noge su
joj klecale, padala je na zemlju i nije imala snage, govorila je „uzeše mi
zlato, pare, uperili su mi pištolj na glavu“, plakala je. Tada su L. M. i J.
rekle da ostanu tu i da čekaju a da one idu u policiju da prijave taj događaj
što su i učinile. Nedugo zatim došla su dva policajca, a zatim V.A. koji je
bio je krvav u licu i držao je u rukama bijelu majicu.V.A. je mladić sa dužom
kosom kojeg je vidjela u mraku sa mladićem koji je potegao pištolj i koji je
kasnije povukao za ruku Č. J..  
Svjedok G. K. je na glavnom pretresu od 19.09.1995. godine  ponovila svoj
iskaz iz prethodnog postupka s tim što je pojasnila da mladić koji je prvi
izašao iz mraka kad su se kretali prema školi i koji je izvadio pištolj iza
pojasa je optuženi R.V. kojeg je prepoznala na pretresu, da je imao bradicu i
maramu vezanu oko glave, a da je drugi momak koji je bio sa njim optuženi V.A.
kojeg je takođe prepoznala na glavnom pretresu.  
Svjedok P. M. u svom iskazu datom u prethodnom postupku u bitnom navodi da se
dogovorila sa drugaricama da ljetuju u Budvi, da su sestre Č. posredstvom
svojih drugova  našle u Budvi smeštaj. Došle su vozom iz Beograda za Bar dana
14.07.1995 godine, a zatim taksijem do Budve. Na autobuskoj stanici ih je
dočekao D.  R.. Dogovorile su se sa njim da se nadju kod osnovne škole u čijoj
blizini se nalazio stan gdje su trebale da budu smještene. Baš kod te škole ih
je sačekao oko 21.30 časova D. R.. On im je rekao da ih P. čeka u stanu,
medjutim, one su bile ljute jer su imale mnogo stvari i kazale su mu da ga
dovede da im pomogne. D. je pošao i nakon desetak minuta je doveo mladića koji
je na glavi imao zeleni kačket i prestavio se kao P.D.. Uzeli su stvari da im
pomognu i krenuli su pješke pored škole i to prvo P.D., za njim D., Č. J., G.
K., a onda malo u zaostatku i ostale djevojke. Išli su tako do ćoška, odnosno
jednog makadamskog puta  naspram kojeg je bilo žbunje. Tada je vidjela da je
P.D. spustio torbe koje je nosio okrenuo se prema D. i ošamario ga, a zatim
preskočio bačene torbe. S obzirom da je bila iza njih, tj. iza P., D., Č. J. i
G. K.,  okrenula se prema svojim drugaricama koje su bile iza nje i dozivala
ih jer nije znala šta se dešava.U jednom trenutku se ponovo okrenula ka P. i
D. i vidjela J. da mlati rukama i pokušava da se od nečega otrgne, ali je bio
mrak pa nije vidjela od koga i od čega. G. K. je dotrčala do nje i onda su se
zajedno okrenule prema ostalim drugaricama i dozivale ih. Tada su M. L. i J.
Č. bacile svoje torbe i pošle naprijed da vide šta se dešava sa J.. U tom
trenutku je primijetila da jedan mladić vuče J. za ruku, a L. M. je vuče za
drugu ruku da bi je otrgla od tog mladića. Tada ga je bliže zagledala  i
vidjela da ima bradu i majicu ili maramu na glavi, obučen u šorts narandžaste
boje. P.D., D. R. i Č. J. nije vidjela. Kod tog momka sa bradom nije vidjela
pištolj. Nakon što se otrgla, pri čemu joj je bio pocijepan rukav, L. M. i Č.
J.  su pobjegle prema ulici da traže pomoć. Poslije izvjesnog vremena se sa R.
D. pojavila J. koja je plakala, padala na zemlju i bila je uzbudjena i
potrešena. Misli da je par puta i u nesvijest padala. Tek tad je vidjela
mladića sa dužom kosom za kojeg je kasnije saznala da se zove V.A..  
Svjedok G. Lj. u svom iskazu datom u prethodnom postupku u bitnom navodi da je
14.07.1995 godine došla u Budvu sa drugaricama na ljetovanje. Čekao ih je na
autobusku stanicu u Budvi D. R., školski drug sestara Č. sa kojim su se malo
kasnije našle u blizini osnovne škole u čijoj blizini je trebao da im bude
smještaj koji su našle preko nekog P..D. im je rekao da ih P. čeka u stanu,
medjutim, one su bile ljute jer su imale mnogo stvari i kazale su mu da ga
dovede da im pomogne. D. je pošao i nakon 10 minuta je doveo mladića koji je
na glavi imao zeleni kačket i prestavio se kao P.D.. Uzeli su stvari da im
pomognu i krenuli prvo P., D., Č. J., G. K., P. M., a za njima na jedno
dvadesetak metara su išle ostale djevojke. Ovi koji su bili ispred su zašli
iza jednog ćoška u mrak i izgubili su se iz vida. Odmah se čuo K.
glas:“odvedoše J., tuku je“ i vidjela je K. gdje istrčava iza ćoška ka njima.
Prema njoj su pošle M. L. i Č. J. i izgubile se u mraku dok ona nije išla
naprijed. Malo kasnije su se pojavile J. i M. koje su pošle preko ulice ka
nekom kafiću, a zatim se vratile kod djevojaka koje su bile izdvojene. Tada se
pojavila i J. Č.. Bila je preplašena, padala je na koljena i govrila da su joj
uzeli pare, zlato i stavljali joj pištolj na čelo.  
Svjedok G. Lj. na zapisnik o glavnom pretresu od 19.09.1995. godine je
ponovila svoj iskaz iz prethodnog postupka s tim što je pojasnila da momak
koji se predstavio kao P.D. je optuženi M.V., da je kad se događaj završio
vidjela i optuženog V. A..  
Svjedok L. M. u svom iskazu datom u prethodnom postupku  u bitnom navodi da je
početkom jula 1995 godine sa drugaricama odlučila da ljetuje u Budvu, da su
sestre Č. preko druga našle smještaj.Kontaktirale su telefonom P.D.. Dana
14.07.1995 godine došle su u Budvu gdje ih je na autobuskoj stanici dočekao D.
R.. Kazao im je da se nadju malo kasnije kod jedne osnovne škole  u čijoj se
blizini nalazi stan u koji su trebale da budu smještene, a u kojem se već
nalazi P.D..Kad su došle kod osnovne škole izbacile su stvari iz kombija i
pitale D.a kojh je sačekao gdje je P. da bi im pomogao oko nošenja
stvari.Kazale su mu da ga dovede. D. je pošao i nakon 10-tak minuta je došao
sa jednim mladićem koji se predstavio kao P.D., a koji je na glavi imao kačket
sa obodom preko očiju tako da mu lice nijesu dobro vidjele. Uzeo je neke
stvari i krenuo ispred njih prema mraku iza ćoška škole gdje se nalazi jedan
putić sa žbunjem sa strane. Iza njega su išli D.  R., Č. J., G. K.,M. P., a
zatim one ostale na udaljenosti od 10-15 metara.Izgubile su iz vide one koji
su bili ispred. U jednom trenutku je čula G. K. da viče: „Tuku J. odvedeoše
je“, i vidjela da trči prema njima. Ona i J. sestra J.2. su potrčale u tom
pravcu. Iza ćoška u mraku pored žbunja zapazila je momka za vezanom maramom
ili majicom oko glave koji je odmah J.2. koja je prva dotrčala kazao:“dodji
ovamo“ i uhvatio je za rame lijeve ruke pri čemu joj je iscijepao rukav.Ona je
J.2. povukla i otrgla od njega, a Jasenku je vidjela da leži okrenuta licem ka
zemlji a iznad nje u polustojećem položaju momka sa kačketom koji se
predstavio kao P.D.. Nije vidjela u njegovim rukama pištolj niti je išta
govorio. Ona i J.2. su odmah pobjegle da traže pomoć prema jednom kafiću.
Vratile su se kod Jasenke koja je bila uznemirena, plakala, padala na koljena
i govorila da su joj sve uzeli. Otišli su odmah u policiju i sve prijavili.
Svjedok L. M. na glavnom pretresu od 19.09.1995. godine je  ponovila svoj
iskaz iz prethodnog postupka s tim što je pojasnila da momak koji  je došao i
predstavio se kao P.D. je optuženi M.V., a momak koji je imao bradicu i
drečavi šorc je optuženi R.V., a to je momak koji je cimnuo Jasminku. D.a nije
vidjela na licu mjesta, a kada su napadnute bila su četiri momka.  
Svjedok I. M. u svom iskazu datom u prethodnom postupku u bitnom navodi da se
sa drugaricama dogovorila da ljetuje u Budvi i da su sestre Č. našle smještaj
preko njihovog druga. Došle su vozom iz Beograda za Bar dana 14.07.1995
godine, a zatim taksijem do Budve. Na autobuskoj stanici ih je dočekao D.  R..
Dogovorile su se sa njim da se nadju kod osnovne škole u čijoj blizini se
nalazio stan gdje su trebale da budu smještene. Baš kod te škole ih je sačekao
oko 21.30 časova D. R.. On im je rekao da ih P. čeka u stanu, medjutim, one su
bile ljute jer su imale mnogo stvari i kazale su mu da ga dovede da im
pomogne. D. je pošao i nakon nekoliko minuta je doveo mladića koji je na glavi
imao zeleni kačket i prestavio se kao P.D.. Uzeli su stvari da im pomognu.
Prvi je krenuo P., a za njim D., Č. J., G. K., P. M., a zatim na jedno
dvadesetak metara su išle one, ostale djevojke. Pošli su naprijed iza jednog
ćoška pored škole gdje ima jedan putić i žbun i izgubili su se iz vida. U
jednom trenutku se čuo K. glas:“odvedoše J., tuku je“ i vidjela je K. gdje
istrčava iza ćoška ka njima. Tamo su potrčale odmah M. L. i Č. J. dok ostale
nijesu išle naprijed već su stale u stranu jedno 20-tak metara udaljene od
mjesta gdje su prethodno izmakle iz vida Č. J., G. K., D. i P.. Bio je mrak i
nije se vidjelo šta se tamo dešava.Vidjela je  J.2. i M. koje su pošle preko
ulice ka nekom kafiću da zovu policiju koja je ubrzo došla. Tek poslije
nekoliko minuta je vidjela da su iz mraka došli D. i J. Č. koja je bila
uznemirena, plakala, padala na koljena  i govorila da su joj sve uzeli  
Iz nalaza i mišljenja vještaka sudske medicine K. Dr M., datog na zapisnik
pred istražnim sudijom ovog suda dana 31.07.1995. godine i medicinske
dokumentacije utvrđeno je da je oštećena Č. J. kritične prilike zadobila
oguljotine lijevog pazuha, oguljotine u predjelu oba lakta, krvni podliv
lijeve nadlaktice, nagnječenje u predjelu kože vrata desno i nagnječenje
lijeve potkoljenice koje povrede pojedinačno i u zbiru predstavljaju laku
tjelesnu povredu.Oguljotine su nastale povlačenjem plitkog oštrog predmeta po
tim djelovima tijela, dok krvni podliv u predjelu lijeve nadlaktice i
nagnječine u predjelu vrata i lijeve potkoljenice dejstvom tupotvrde sile.V.A.
je kritične prilike zadobio laku tjelesnu povredu u vidu razderotine na glavi
koja je nanešena tupim predmetom. D. R. je kritične prilike zadobio
nagnječenje u predjelu čela sa otokom glave, nagnječenje u predjelu obje lične
regije, nagnječenje u predjelu trbuha, koje povrede su nastale dejstvom tupo
tvrde sile nezavisno jedna od druge, te oguljotinu u predjelu desne strane
vrata koja je nastala povlačenjem plitkog oštrog predmeta po tom dijelu
tijela.Navedene povrede pojedinačno i u svom zbiru predstavljaju laku tjelesnu
povredu.  
Iz potvrda o privremenom oduzimanju predmeta MUP-a OB Budva od 15.06.1995.
godine utvrđuje se da je od optuženog M.V. oduzet jedan zlatni lanac sa
zlatnim priveskom u obliku krsta, crni pištolj – igračka i bubreg crnu tašnu,
od optuženog R.V. novac u iznosu od 200 DM u apoenima 2 x 100 DM i od
optuženog V.A. novčani iznos od 360 dinara u apoenima od 12 x 20 dinara i 12 x
10 dinara.  
Iz potvrda o povraćaju predmeta OB Budva broj Ku-128/95 od 15.07.1995. godine
utvrđuje se da su oštećenoj Č.J. iz Beograda vraćene jedna pojas tašnica crne
boje sa dva ženska novčanika( žuti i crni), jedan zlatni lanac sa priveskom u
obliku krsta, 200 DM u apoenima 2x100 DM, iznos od 360,00 dinara, jedan veći
srebreni krst i jedan telefonski rokovnik.  
Iz potvrde PTT broj 11182 od 11.07.1995. godine o uplati poštanske uplatnice
konstatuje se da je Č. J. iz Zemuna uplatila iznos od 460,00 dinara na ime
V.A. u Budvi ul.Mediteranaska broj 19.  
Iz potvrde o prijemu novca OB Budva broj Ku-128/95 od 01.07.1995. godine
utvrđuje se da je dana 30.06.1995. godine Č. J. uplatila 1.000 DM kao
akontaciju – polovinu kompletnog iznosa za unajmljivanje jednosobnog stana u
Budvi u ul.Zmaj Jovina broj 15 u vremenskom periodu od 15.07. do 15.08.1995.
godine a koji novac je primio P.D. stalno nastanjen u H. N. u ul.H. broj ....  
Iz potvrde MUP-a OB Budva broj 38-02-240-2558 od 19.07.1995. godine utvrđuje
se da je I. G. iz Budve predao 600 DM na ime obeštećenja za krivično djelo
prevara iz čl.149 KZRCG koje je izvršio njegov sin I.N., Č. J. i L. M. iz
Beograda.  
Iz izvoda iz kaznene evidencije MUP-a Srbija Uprave za analitiku Beograd 04/2
strogo pov.broj 235-7918/10 od 16.07.2010. godine za optuženog V. A. utvrđuje
se da optuženi V.A. nije evidentiran u kaznenoj evidenciji.  
Iz izvoda iz kaznene evidencije UP Ispostave Cetinje broj 02-245-2232 od
19.07.2010. godine za optuženog R.V.a, M.V. i I.N. utvrđuje se da je optuženi
R.V. osuđivan presudom Osnovnog suda u Kotoru broj K-198/98 od 08.02.1999.
godine zbog krivičnog djela iz člana 36. KZ-a na kaznu zatvora u trajanju od
mjesec dana, presudom Višeg suda u Podgorici broj K-103/99 od 27.11.2000.
godine zbog krivičnog djela iz člana 245. stav 1. KZ SRJ na kaznu zatvora u
trajanju od jedne godine i presudom Osnovnog suda u Kotoru broj K-310/99 od
07.08.2003. godine zbog krivičnog djela iz člana 195. KZ na kaznu zatvora u
trajanju od šest mjeseci – uslovno na tri godine, te prema njemu izricane
vaspitne mjere  pojačan nadzor organa socijalnog staranja rješenjima Osnovnog
suda u Kotoru broj Km 3/93 od 09.07.1993. godine zbog krivičnog djela iz člana
217. KZ  i broj Km.7/93 od 02.09.1994. godine zbog krivičnog djela iz člana
153. KZ, optuženi  M.V. osuđivan presudom Osnovnog suda u Kotoru broj K-198/98
od 08.02.1999. godine zbog krivičnog djela iz člana 36. KZ na kaznu zatvora u
trajanju od mjesec dana, presudom Višeg suda u Podgorici broj K-103/99 od
27.11.2000. godine zbog krivičnog djela iz člana 245. stav 1. KZ SRJ na kaznu
zatvora u trajanju od jedne godine, presudom Višeg suda u Podgorici broj
K-172/99 od 21.11.2001. godine zbog krivičnog djela iz člana 180. KZ na kaznu
zatvora u trajanju od jedne godine i presudom Višeg suda u Podgorici broj
K-280/2003 od 11.11.2003. godine zbog krivičnog djela iz člana 245. stav 1. KZ
na kaznu zatvora u trajanju od jedne godine i šest mjeseci  i optuženi I.N.
osuđivan presudom Osnovnog suda u Kotoru broj K-66/97 od 23.09.1999. godine
zbog krivičnog djela iz člana 145. KZ na kaznu zatvora u trajanju od osam
mjeseci, presudom Osnovnog suda u Kotoru broj K-401/92 od 28.05.1997. godine
zbog krivičnog djela iz člana 153. KZ na kaznu zatvora u trajanju od šest
mjeseci, presudom Osnovnog suda u Ulcinju broj K-130/2002 od 30.11.2006.
godine zbog krivičnog djela iz člana 149. KZ na kaznu zatvora u trajanju od
šest mjeseci i presudom Osnovnog suda u Podgorici broj K-888/06 od 23.03.2009.
godine zbog krivičnog djela iz člana 240. Kz na kaznu zatvora u trajanju od
jednog mjeseca.  
Iz nalaza i mišljenja vještaka finansijske struke B. S. od 24.09.2010. godine
utvrđuje se da je protuvrijednost u eurima i to 1.000,00 DM  = 511,29 eura,
460,00 dinara = 6,53 eura, 330,00 DM = 168,73 eura i  480,00 dinara = 6,82
eura.  
Iz dokumentacije - izvoda iz matične knjige vjenčanih  Opštine Budva, potvrde
firme „Adrija Industrijal Piping LTD“ od 13.08.2010. godine , izvoda iz
matične knjige rođenih izdatih od Države New Jersey broj 44/10 i broj 42/10 se
utvrđuje da je optuženi R.V. oženjen, da je otac dvoje maloljetne djece - R.
S. rođene 16.11.2004. godine i R. A. rođene 31.08.2003. godine, da je stalno
zaposlen u firmi „Adrija Industrijal Piping LTD“ Brooklyn – Amerika od
2006.godine .  
Iz dokumentacije - izvoda iz matične knjige rođenih, izjave o kućnoj zajednici
Opštine Budva broj Ov.03-05 od 06.12.2010. godine, izvještaja ginekologa Dr
T.M. od 14.09.2010. godine za D. M., presude Osnovnog suda u Kotoru broj
K-914/07 od 13.03.2008. godine se utvrđuje da je optuženi V.A. razveden, da je
otac dvoje maloljetne djece V. J. i V. J. koji živi u zajedničkom domaćinstvu
sa ocem-optuženim i  njegovom nevjenčanom suprugom D. M..  
Sud je provedene dokaze cijenio svaki pojedinačno, dovodeći ih u međusobnu
vezu jedan sa drugim a sve u cilju potpunog rasvjetljavanja ove krivično
pravne stvari, pa je utvrdio kao nesumnjivo, da su optuženi R.V., M.V. i V.A.
zajedno sa maloljetnim D. R., u noći 14.07.1995. godine, u blizini osnovne
škole „Stjepan Mitrov Ljubiša“ u Budvi,u grupi, upotrebom sile protiv Č. J. i
Č. J. iz Beograda, oštećenoj Č. J. oduzeli novac i nakit od zlata i srebra u
namjeri da njihovim prisvajanjem pribave sebi protivpravnu imovinsku korist,
na način što su okrivljeni V.A. i M.V. angažovali okrivljene R.V. i mldb.D.
R., pa je po postignutom dogovoru maloljetni D. R. na autobuskoj stanici u
Budvi sačekao oštećene koje su bile u društvu sa G. K., I. M., L. M., G. Lj. i
P. M. iz Beograda, nakon čega je pozvao okrivljenog M.V., koji je po njegovom
pozivu došao i  predstavio se kao P.D. kako bi oštećenima pomogao u nošenju
prtljaga do navodno iznajmljenog stana, pa kada su došli na kritično mjesto,
gdje su ih u zaklonu čekali okrivljeni V.A. i R.V., okrivljeni R.V. je uhvatio
za ruku oštećenu Č. J., povukao je k sebi, potom držeći u ruci pištolj
nepoznate marke uputio oštećenoj riječi „daj pare i zlato“, oborio je na
zemlju, istrgao joj zlatni lančić sa vrata, a potom torbu koju je nosila oko
pasa u kojoj se nalazio novac u iznosu od 330 DM u protivrijednosti od 168,73
eura i 480 dinara u protuvrijednosti od 6,82 eura i srebreni privezak u obliku
krsta, nanoseći joj lake tjelesne povrede u vidu oguljotine lijevog pazuha,
oguljotine u predjelu oba lakta, krvnog podliva lijeve nadlaktice, nagnječenje
u predjelu kože vrata desno i nagnječenje lijeve potkoljenice, potom dohvatio
sa zemlje zlatni lančić sa priveskom u obliku krsta, koji je prethodno istrgao
sa vrata oštećene Č. J., pa kada je oštećenoj Č. J. pritekla u pomoć oštećena
Č. J.2., okrivljeni M.V. je odgurnuo oštećenu Č. J.2, a potom  okrivljeni R.V.
uhvatio za lijevu ruku  govoreći joj „dolazi ovamo“, kojom prilikom joj je
pocijepao rukav vukući je za lijevu ruku. Na opisani način su kao saizvršioci
izvršili krivično djelo razbojništvo iz člana 242 stav 4 u vezi stava 1
Krivičnog zakonika.  
Da su optuženi izvršili krivično djelo bliže opisano u stavu I. izreke presude
sud je utvrdio iz iskaza oštećenih Č. J. i Č. J.,  iskaza svjedokinja I. M.,
L. M., P. M., G. Lj. i G. K., te materijalnih dokaza: potvrda o privremenom
oduzimanju predmeta MUP-a OB Budva od 15.06.1995. godine, potvrde o povraćaju
predmeta MUP-a OB Budva,nalaza i mišljenja vještaka sudske medicine K. Dr M.,
nalaza i mišljenja vještaka finansijske struke B. S. od 24.09.2010. godine.  
Naime, svjedokinje Č. J., Č. J.2., I. M., L. M., P. M., G. Lj. i G. K. su u
svojim iskazima datim u prethodnom postupku i na glavnom pretresu detaljno i
jasno opisale razlog svog dolaska u Budvu - ljetovanje, postojanje prethodnog
dogovora sa izvjesnim P.D. oko smještaja tokom ljetovanja, način kako su došle
do autobuske stanice u Budvu gdje ih je sačekao D. R., koji im je kazao da se
kasnije nadju kod osnovne škole, da ih je oko 21 čas i sačeko kod osnovne
škole. Ističu da su insistirale da R. D. dovede njihovog domaćina P.D.a da bi
im pomogao oko nošenja torbi. D. R. je zatim pošao i nakon 10 minuta se vratio
sa momkom koji se predstavio kao P.D., a koji je na glavi imao kačket. Uzeo je
torbe i krenuo prema mraku, a za njim D. R., Č. J., G. K. i P. M., a na
udaljenosti od 10-15 metara ostale djevojke Č. J.2., L. M., I. M. i G. Lj..  
Sud ovakve njihove iskaze cijeni kao jasne i istinite, s obzirom da su u
cjelosti medjusobno saglasni i istovjetni tokom cjelokupnog postupka i
potvrdjeni navodima dijela odbrane optuženog M.V. koji navodi da je
svjedokinje na autobuskoj stanici i kod osnovne škole sačekao D. R., da se on
(M.) kritične prilike predstavio svjedokinjama kao D. P. i pomogao im u
nošenju torbi, kao i navodima odbrane optuženog V.A. koji takođe izjavljuje
kao i optuženi M..  
Svjedokinje Č. J., L. M., I. M. i G. Lj., koje su zaostajale iza D. R. i M.V.,
te Č. J. i G. K., nedvosmisleno ističu  da su ih M.i D. vodili prema mraku, te
da su izgubile iz vida Č. J. i G. K., pa zato nijesu ni mogle vidjeti šta se
desilo u k R. vremenskom periodu kada su se Č. J. i G. K. susrele sa R. i V..  
Zato radi  pravilnog i preciznog činjeničnog utvrdjenja tog dijela kritičnog
dogođaja kada je upotrijebljena sila prema Č. J., sud posebno cijeni iskaze
svjedoka - oštećene Č. J. i svjedoka G. K.. Ovo iz razloga što su one
neposredni očevidci, a njihovi iskazi u tom djelu su medjusobno saglasni i
komplementarni. Iz njihovih saglasnih iskaza sud je utvrdio da kada su M.V.,
D. R., Č. J. i G. K.  prošli ćošak škole gdje se nalazi mali putić i sa desne
strane žbunje, odjednom se M.V. okrenuo prema D., bacio torbe i ošamario ga.
Zatim su sa lijeve strane prišli dvojica momaka  i to jedan sa dužom kosom a
drugi u narandžastom šortsu i sa svezanom maramom ili majicom oko glave.  
Da je lice sa povezom oko glave u narandžastom šortsu optuženi R.V., momak sa
dužom kosom optuženi V.A., a osoba koja se predstavila kao P.D. optuženi M.V.,
sud utvrdjuje na osnovu iskaza svjedokinja Č. J., L. M. i G. K. koje su
istovjetno i precizno opisale osobe koje su vidjele kritične prilike, a zatim
ih pokazale na glavnom pretresu prepoznavajući ih medju optuženima.  
Nadalje, iz iskaza oštećene Č. J. i svjedoka G. K., sud je nesporno utvrdio da
je R.V. (momak sa povezom preko glave) izvukao iza pojasa pištolj, uhvatio za
lijevu ruku ispod pazuha Č. J., povukao ka sebi, obratio  joj se riječima:
,,daj pare i zlato“, zatim je oborio i gurnuo joj glavu ka zemlji i žbunju.
Tom prilikom joj je nanio povrede konstatovane nalazom i mišljenjem vještaka
sudsko medicinske struke. Takodje joj je strgao lanac sa vrata kojom prilikom
joj je zlatni privezak u obliku krsta pao na zemlju. Optuženi R. je primijetio
zlatni privezak, uzeo ga i oteo joj torbicu koja se oštećenoj nalazila oko
pojasa, a u kojoj je bilo novaca u iznosu od 330 DEM i 480,00 dinara.  Tek kad
su G. K. i P. M. otrčale ka svojim drugaricama vičući: „odvedoše J., tuku je“,
kako to ističu preostale svjedokinje, L. M. i Č. J.2 su potrčale ka mjestu
dogadjaja.  
U odnosu na dalji slijed dogadjaja za sud su relevantni iskazi svjedokinja P.
M., Č. J.2. i L. M.. One tokom cijelog postupka  saglasno i jasno opisuju šta
se dalje dešavalo pa sud njihove iskaze cijeni kao istinite. One  ističu da
kad su potrčale u pravcu mjesta dogadjaja R.V., odnosno osoba sa povezom oko
glave, je uhvatio J.2. za rukav obraćajući joj se riječima: ,,dodji ovamo“ i
tom prilikom joj cijepa rukav. L. M. je J. povukla za ruku i otrgla je od
optuženog R.. Odmah su pobjegle preko ulice da traže pomoć. Takodje, iz iskaza
L. M. i Č. J. sud je utvrdio da su vidjele J. da leži okrenuta licem ka zemlji
a inad nje u polusjedećem položaju optuženi M.V.,koji im je tada bio poznat
kao P.D..  
G. K. i Č. J. izvjesno vrijeme su bile same sa optuženima. Veći dio vremena J.
je bila okrenuta ka zemlji i u strahu, a G. K. okrenuta ledjima ka napadačima
pokušavajući da pobjegne ka drugaricama. Zato, za sud je sasvim logično i
prihvatljivo da je R.V. napao s pištoljem Č. J., obalio je licem ka zemlji,
uzeo joj lanac, privezak i torbicu, a zatim se  udaljio od nje do mjesta gdje
je napao njenu sestru J. koja je pritekla u pomoć sa L. M., za koje vrijeme je
M.V. držao J. u ležećem položaju.  
Ovo s razloga što je Č. J., nakon napada pištoljem na opisani način cijelo
vrijeme bila okrenuta glavom ka zemlji,  i u stalnom strahu za život i
zdravlje da čak nije primijetila dolazak njene sestre Jasminke i drugarice L.
M. i njihov sukob sa R.V., pa je sasvim logično da nije mogla da opazi da su
optuženi M.i R. promijenili položaj nakon napada na nju, a za što su imali
dovoljno vremena. U prilog ovakvom nalaženju suda ide i činjenica da nakon
dolaska L. M. i Č. J. nijesu vidjele pištolj u ruci M.V. koji je u tom
trenutku bio iznad Č. J., dok J. je dosledna da je momak sa povezom oko glave
napao i prijetio joj pištoljem. Zato sud navode svjedokinja L. M. i Č. J.
cijeni kao istinite i u skladu sa iskazima Č. J. i G. K. i na temeljima tih
iskaza utvrdjuje slijed predmetnog dogadjaja.  
Optuženi M.V. i V.A. priznaju izvršenje djela koje im se stavlja na teret ne
sporeći bitnu činjenicu da im je namjera bila da protivpravno prisvoje novac
od oštećenih, dok R.V. negira navode iz optužnice.  
Medjutim, sam tok predmetnog dogadjaja optuženi M.i R. objašnjavaju na sledeći
način:  
Optuženi M. svojoj odbrani ističe da je on imao pištolj, da je napao djevojku,
prislonio joj pištolj na glavu i tražio novac i zlato. Istakao je da mu je
kasnije R. dao lančić. Navodi da optuženi R.V. nije znao za njegov i V.  plan
da otmu novac i da nije učestvovao u ovom dogadjaju već da ga je pozvao da mu
pravi društvo, objašnjavajući mu da treba da sačeka neke djevojke koje dolaze
iz Beograda.  
R.V. u bitnom  potvrdjuje navode odbrane M.V.. Navodi da je sa M.V.m bio dobar
prijatelj, da mu je kazao da mu dolaze neke drugarice iz Beograda i pozvao ga
da ih zajedno sačekaju kod osnovne škole. U odnosnu na konkretni dogadjaj
ističe da je M.izvadio pištolj, prišao jednoj od djevojaka i ošamario je, da
se ona spotakla i pala, da je zatim M.oduzeo torbu toj djevojci. R. takodje
navodi da je na par koraka od M. vidio zlatni lančić i zlatni privezak u
obliku krsta i da ih je uzeo sa zemlje. Dodao je i to da je na M. nasrnula
jedna djevojka koja je bila u njegovoj blizini, da ju je  M.odgurnuo ka njemu,
a on od sebe.  
Analizirajući navode odbrana optuženih M. i R. sud zaključuje da su
neisitnite, nelogične i u suprotnosti sa iskazima oštećenih i svjedokinja
kojima je sud poklonio punu vjeru, kao i sa odbranom optuženog V. koji je
takodje kritične prilike bio očevidac dogadjaja.  
Sud navode njihovih odbrana cijeni kao neistinite jer su opovrgnuti iskazima
oštećenih Č. J. i J.2. i saslušanih svjedokinja iz kojih je sud nesumnjivo
utvrdio da je optuženi R.V. lice koje je izvuklo iza pojasa pištolj, uhvatilo
za lijevu ruku ispod pazuha oštećenu Č. J., povukao ka sebi, obratio  joj se
riječima: ,,daj pare i zlato“, zatim je oborio i gurnuo joj glavu ka zemlji i
žbunju,  strgao lanac sa vrata kada je zlatni privezak u obliku krsta pao na
zemlju, uzeo ga i oteo joj torbicu sa novcem koja joj se nalazila oko pojasa,
nanoseći joj tom prilikom i tjelesne povrede konstatovane nalazom i mišljenjem
vještaka sudsko medicinske struke, da je uhvatio i oštećenu Č. J. za rukav
obraćajući joj se riječima: ,,dodji ovamo“ i tom prilikom joj pocijepao rukav,
te odbranom V.A. koji jasno navodi da se prethodno dogovorio u jednom lokalu
sa M.V. u prisustvu D. da sačekaju djevojke iz Beograda i od njih oduzmu
novac, kao i način kako to da izvedu, da tom prilikom niko nije pominjao R.a
ali da ga je kritične prilike M.V. kako mu je to objasnio doveo „za svaki
slučaj“, da je R.V. bio pored njega dok je ležao povrijeđen od udara
plastičnim pištoljem po glavi od strane M., a o čemu su se prethodno
dogovorili da bi izgledalo kao pravi napad, i čekao nailazak djevojaka
sakriven iza neke žice i kada su mu prišli sasvim blizu a pošto je M.bacio
torbu i ošamario D., da je R. skočio iz zaklona na jednu djevojku koja je
vrištala ali nije vidio kako je sa nje skinuo zlatni lanac odnosno torbicu iza
pojasa jer je to trajalo veoma kR..  
Dovodeći u vezu iskaze oštećenih Č. J. i J.2. i saslušanih svjedokinja, te
navode V. odbrane sa navodima odbrane optuženog M. da R. nije učestvovao u
kritičnom događaju i da nije znao o čemu se radi, sud odbranu M. cijeni kao
neistinitu i smišljenu u cilju pomaganja u izbjegavanja krivično pravne
odgovornosti R.V.. Nesporno je da R.V. prethodno nije učestvovao u planiranju
napada već da je nakon napravljenog plana od strane optuženih V.a i M.
uključen u kritični dogadjaj isključivo po nagovoru optuženog M.. Zato je za
sud sasvim logično i prihvatljivo da M.na sebe preuzima svu krivicu i
odgovornost za R.V. tako što  sebe predstavlja kao osobu koja je izvršila sve
radnje za koje je sud nepobitno utvrdio da ih je upravo izvršio R.V..  
Takođe, dovodeći u vezu iskaze oštećenih Č. J. i J.2. i saslušanih
svjedokinja, te navode V. odbrane sa navodima odbrane optuženog R. da nije
učestvovao u kritičnom događaju i da nije znao o čemu se radi, sud odbranu R.
cijeni kao neistinitu i smišljenu u cilju izbjegavanja krivično pravne
odgovornosti. Navodi odbrane R.V. da nije učestvovao u prethodnom dogovoru
vezano za izvršenje predmetnog krivičnog djela su bez uticaja na drugačiju
odluku suda s obzirom da za postojanje zajedničke svijesti o izvršenju
krivičnog djela to nije neophodno jer se ono u osnovi ostvaruje isključivo
kroz činjenicu zajedničkog i svjesnog postupanja svih izvršilaca na ostvarenju
bića predmetnog krivičnog djela, a nesumnjivo je utvrdjeno da je optuženi R.
svjesno i namjerno učestvovao u napadu na oštećene tj. svjestan da svojim
postupanjem doprinosi izvršenju zajedničkog djela.  
Krivično djelo razbojništvo iz člana 242 stav 4 u vezi stava 1 KZ je složeno
krivično djelo, sastavljeno iz krivičnog djela prinude i krađe.Radnja
izvršenja djela sastoji se od oduzimanja tuđe pokretne stvari upotrebom sile
ili prijetnje, pri čemu upotreba sile ili prijetnje, omogućava oduzimanje tuđe
pokretne stvari u namjeri da se njenim prisvajanjem pribavi protivpravna
imovinska korist, pri čemu upotreba sile ili prijetnje prethodi izvršenju
krađe.  
Postupajući na način kako je to činjenično opisano u stavu I. izreke presude
optuženi R.V., M.V. i V.A. su preduzetim radnjama ostvarili sve objektivne
elemente bića krivičnog djela razbojništvo iz člana 242 stav 4 u vezi stava 1.
KZ, jer su prema oštećenim Č. J. i J.2. primijenili silu radi oduzimanja tuđe
pokretne stvari u namjeri pribavljanja sebi protivpravne imovinske koristi.
Kvalifikatornu okolnost predstavlja djelovanje optuženih kao grupe, pod kojom
se  podrazumijeva najmanje tri lica.  
      Ovakva pravna kvalifikacija djela je primijenjena shodno članu 133 stav 3

Krivičnog zakonika budući da je navedeni KZ povoljniji za optužene od zakona
koji je važio u vrijeme izvršenja predmetnog krivičnog djela.  
Sud je utvrdio, kako je to prethodno objašnjeno kod objektivnih radnji
izvršenja krivičnog djela od strane optuženih, da su optuženi htjeli izvršenje
krivičnog djela i preduzimali radnje u njegovom izvršenju, koje pojedinačno
preduzete radnje optuženih su njihovo zajedničko djelovanje u ostvarenju svoje
namjere da od oštećenih oduzmu novac i stvari. Iz objektivnog postupanja
optuženih iz kojeg proizilazi i njihov subjektivni odnos prema preduzetim
radnjama, sud je utvrdio da su optuženi zajednički preduzeli objektivne radnje
u pravcu izvršenja krivičnog djela i da su htjeli njegovo izvršenje sa
krajnjim ciljem oduzimanja novca i stvari od oštećenih radi pribavljanja
protivpravne imovinske koristi. Iz objektivnog postupanja optuženih izvodi se
nesumnjiv zaključak da su i pojedinačno bili svjesni, a i da su zajednički
imali namjeru da od oštećenih oduzmu novac, jer su znali da se kod njih nalazi
novac sobzirom da dolaze na ljetovanje. Da su optuženi predmetno krivično
djelo izvršili sa namjerom pribavljanja protivpravne imovinske koristi
utvrđeno je iz iskaza oštećenih i svjedokinja, te navoda odbrane optuženog V..  
Sud je provedenim dokazima, kako je to prethodno objašnjeno, utvrdio činjenice
da su optuženi R., M.i V. zajedno sa mldb.D. R., po prethodnom dogovoru u
sastavu grupe upotrebom sile oduzeli novac i stvari, sa namjerom da njihovim
prisvajanjem sebi pribave protivpravnu imovinsku korist, kako je to činjenično
opisano u stavu I. izreke presude. Objektivno postupanje optuženih zajedno sa
mldb.D. R. u izvršenju radnje ovog krivičnog djela ukazuje na njihovo
zajedničko djelovanje, u grupi, u okviru kojeg preduzimaju pojedinačne radnje
u ostvarivanju krajnjeg cilja oduzimanja tuđe pokretne stvari radi
pribavljanja protivpravne imovinske koristi. Takođe imajući u vidu preduzete
objektivne radnje u izvršenju krivičnog djela od strane optuženih,te navode
odbrane optuženog V.A. iz kojih sud utvrdjuje postojanje prethodnog dogovora o
načinu izvršenja krivičnog djela, optuženi su postupali kao saizvršioci jer je
svaki od njih htio izvršenje krivičnog djela bez obzira na to ko je od njih
preduzeo koju radnju i svi su djelo htjeli kao svoje, pa u izvršenju istog
postupali su sa direktnim umišljajem.  
Sa ovih razloga, po ocjeni suda, optuženi su bili svjesni u šta se upuštaju,
šta je njihova pojedinačna uloga i zadatak u izvršenju predmetnog krivičnog
djela - da u konkretnom slučaju zajedno djeluju, da između njih postoji
tijesna zajednička saradnja u ostvarivanju cilja, na koji način su ostvarili
sve objektivne i subjektivne elemente bića krivičnog djela iz stava I. izreke
presude.  
Sa iznijetih razloga optuženi su oglašeni krivim.  
Prilikom odluke o vrsti i visini krivične sankcije koju treba izreći optuženim
sud je cijenio sve okolnosti u smislu člana 42. KZ pa je na strani optuženih
cijenio kao olakšavajuće okolnosti njihovu mladost u vrijeme izvršenja
krivičnog djela za koje su oglašeni krivim, protek vremena od izvršenja
krivičnog djela (preko 15 godina), porodične prilike da su optuženi R. i V.
oženjeni, te svi optuženi očevi maloljetne djece, a optuženi V. i neosuđivano
lice. Sud je imao u vidu raniju osuđivanost optuženih R. i M. ali je nije
cijenio kao otežavajuću zbog činjenice da su te osuđivanosti  vezane za
krivična djela koja nijesu istovrsna sa krivičnim djelom za koje su oglašeni
krivim.  Cijeneći olakšavajuće okolnosti u svojoj ukupnosti kao osobito
olakšavajuće shodno članu 45 i 46 KZ a u odsustvu otežavajućih sud im je
izrekao kazne zatvora u trajanju od po jedne godine sa uvjerenjem suda da će
se  sa ovim kaznama u okviru opšte svrhe izricanja krivičnih sankcija po članu
4. Krivičnog zakonika postići  svrha kažnjavanja iz člana 32. Krivičnog
zakonika, odnosno da će se optuženi ubuduće kloniti vršenja ovih ili sličnih
krivičnih djela.  
Kako su optuženi oglašeni krivim i krivično pravno odgovornim to ih je sud
shodno članu 199. i 202. ZKP-a obavezao da na ime troškova krivičnog postupka
solidarno plate ovom sudu novčani iznos od 55,00 eura koji se odnosi na
troškove vještačenja, optuženi M.V. i novčani iznos od 375,00 eura koji se
odnosi na troškove za nagradu braniocu po službenoj dužnosti, a na ime sudskog
paušala novčani iznos od po 50,00 eura koji paušal je odmjeren shodno
složenosti predmeta, dužini trajanja postupka i imovinskim prilikama
optuženih, sve prednje u roku od 15 dana po pravosnažnosti ove presude pod
prijetnjom prinudnog izvršenja.  
Shodno članu 51. Krivičnog zakonika optuženima se u izrečene kazne zatvora
uračunava vrijeme provedeno u pritvoru i to od 15.07.1995.godine do
21.09.1995. godine, dok će ostatak kazne izdržati nakon pravosnažnosti
presude.  
Optuženim V.A. i I.N., je stavljeno na teret  izvršenje krivičnog djela
prevara iz člana 149. stav 1. KZ RCG koju pravnu kvalifikaciju je zastupnik
optužbe izmijenio na glavnom pretresu stavljajući im na teret isto krivično
djelo iz člana 244. stav 1 Krivičnog Zakonika.  
Sud je shodno članu 362. stav 1. tačka 3. ZKP-a, prema optuženim V.A.  i  I.N.
odbio optužbu  zbog krivičnog djela prevara iz člana 244. stav 1 Krivičnog
zakonika kao u stavu II. izreke presude, usled apsolutne zastarelosti
krivičnog gonjenja.  
Naime, kako je za  krivično djelo prevara iz člana 244. stav 1 KZ zaprijećena
kazna zatvora do tri godine, to je u konkretnom slučaju nastupila apsolutna
zastarelost krivičnog gonjenja sobzirom da je krivično djelo izvršeno tokom
juna i jula mjeseca 1995. godine, jer je čl. 124. st. 1. tačka 6. KZ propisano
da krivično  gonjenje se ne može preduzeti kad protekne tri godine od
izvršenja krivičnog djela za koje se po zakonu može izreći kazna zatvora preko
jedne godine, a čl. 125. st. 6. KZ da zastarelost krivičnog gonjenja nastaje u
svakom slučaju kad protekne dvostruko vrijeme koje se po zakonu traži za
zastarelost krivičnog gonjenja.
       Troškovi krivičnog postupka pod stavom II. izreke presude  padaju na teret budžetskih sredstava ovog suda.  
Na osnovu izloženog odlučeno je kao u izreci presude.  
                               VIŠI SUD U PODGORICI  
                                 dana 31.12.2010.godine



 ZAPISNIČAR                                        PREDSJEDNIK VIJEĆA-SUDIJA  
 Vera Popović                                                          Biljana Uskoković

PRAVNA POUKA:  
Protiv ove presude može se izjaviti žalba Apelacionom sudu Crne Gore,  u roku
od 15 dana, od dana prijema pismenog otpravka presude, a preko  Višeg suda u
Podgorici.  
Tačnost otpravka tvrdi i ovjerava
namještenik suda Vera Popović
____ 