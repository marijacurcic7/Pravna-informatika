K.br.184/12
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog Č. I. iz P, zbog krivičnog djela falsifikovanje isprave iz
čl.412. st.2. u vezi st. 1. Krivičnog zakonika po optužnom predlogu ODT
Pljevlja Kt.br.313/12 od 07.12.2012. godine, nakon odžranog glavnog i javnog
pretresa u prisustvu zamjenika ODT Pljevlja Tomčić Milivoja i branioca
okrivljenog advokata N. Z. iz P., a u odsutnosti okrivljenog, dana 22.02.2012.
godine, donio je i javno objavio
P R E S U D U
Okrivljeni Č. I., JMBG .... od oca H. i majke N. rodjena D., rodjen ....
godine u P., gdje i živi ul. K.br. 8, državljanin CG, ranije osudjivan
presudom Opštinskog suda Varvarin K.br.404/79 od 12.03.1980. godine zbog
krivičnog djela iz čl.174. KZ SRS, izrečena mu uslovna osuda, presudom
Opštinskog suda Pljevlja K.br.228/81 od 21.05.1982. godine, zbog krivičnog
djela iz čl.159. KZ SRCG, izrečena mu uslovna osuda, presudom Opštinskog suda
Pljevlja K.br.190/88 od 16.06.1989. godine zbog krivičnog djela iz čl.221.
st.3. KZ SRCG, izrečena mu kazna zatvora u trajanju od 3 mjeseca - izdržao
kaznu, presudom Opštinskog suda Pljevlja K.br.304/88 od 06.04.1990. godine,
zbog krivičnog djela iz čl.221. st.3. KZ SRCG, osudjen na kaznu zatvora u
trajanju od 3 mjeseca - izdržao kaznu, presudom Osnovnog suda Pljevlja
K.br.352/93 od 09.03.1994. godine, zbog krivičngo djela iz čl.208. KZ RCG,
izrečena mu kazna zatvora u trajanju od 2 mjeseca - izdržao kaznu, presudom
Osnovnog suda Pljevlja K.br.242/95 od 28.02.1997. godine zbog krivičnog djela
iz čl.37. st.2. KZ RCG, izrečena mu kazna zatvora od 30 dana i presudom
Okružnog suda Prag 4 br. 5T226/97 od 14.02.1997. godine, izrečena mu kazna
lišavanje slobode 6 mjeseci i mjera protjerivanje iz Češke.
K r i v j e
Što je:
dana 15.10.2004. godine na Medjunarodnom graničnom prelazu "Gruškovje",
prilikom ulaska u Republiku Sloveniju, tokom policijske kontrole, upotrebio
kao pravu preinačenu javnu ispravu - pasoš Švedske br. 78 350292 na ime Dj.
B., za koji je znao da je preinačen pošto je na pasoš stavio svoju
fotografiju,
-2-
čime je izvršio krivično djelo falsifikovanje isprave iz čl.412. st.2. u vezi
st. 1. Krivičnog zakonika,
pa ga sud na osnovu već citiranog zakonskog propisa, a primjenom članova 4, 5,
13, 15, 32, 33, 36. i 42. Krivičnog zakonika te članova 226. i 229. ZKP CG
O S U D J U J E
Na kaznu zatvora u trajanju od 8 mjeseci (osam mjeseci).
Okrivljeni se obavezuje da na ime troškova vodjenja krivičnog postupka plati
ovom sud iznos od 125,00 eura, a na ime paušala iznos od 27,50 eura.
Troškove krivičnog postupka i paušal okrivljeni će platiti ovom sudu u roku od
15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.313/12 od
07.12.2012. godine optužilo je okrivljenog Č. I. iz P. zbog krivičnog djela
falsifikovanje isprave iz čl.412. st.2. u vezi st. 1. Krivičnog zakonika
navodeći da je okrivljeni krivično djelo izvršio na način mjesto i vrijeme
kako je to bliže opisano u izreci ove presude.
U završnoj riječi zamjenik ODT je ostao pri podnesenom optužnom predlogu i
predložio da sud okrivljenog oglasi krivim i osudi po zakonu.
Današnji glavni pretres je održan u odsutnosti okrivljenog, a u prisustvu
njegovog branioca po službenoj dužnosti advokata N. Z. iz P.
U dokaznom postupku sud je izvršio uvid u fotoelaborat - foto album
fotografija Ministarstva unutrašnjih poslova Republike Slovenije, Policijske
uprave Maribor od 15.10.2004. godine sa preinačenim pasošem Švedske br. 78
350292 na ime Dj. B. sa fotografijom okrivljenog Č. I., pročitao zapisnik
Policijske uprave Maribor - službenika M. V. od 15.10.2004. godine, pročitao
prevedenu zamolnicu za preuzimanje krivičnog gonjenja Republike Slovenije
nadležnom organu Crne Gore i pročitao izvještaj iz kaznene evidencije za
okrivljenog izdat od strane UP PJ Pljevlja br. 03-245/12-1209/2 od 11.12.2012.
godine.
Nakon provedenog dokaznog postupka i nakon ocjene svih izvedenih dokaza kako
skupa tako i u njihovoj medjusobnoj povezanosti jednog sa drugim sud je
utvrdio da je okrivljeni Č. I. iz P. izvršio krivično djelo koje mu je
optužnim predlogom ODT stavljeno na teret, a na način mjesto i vrijeme kako je
to bliže opisano u izreci ove presude. Ovakvu svoju odluku sud je zasnovao na
činjenicama koje slijede iz dokaza izvedenih na glavnom pretresu.
Naime, uvidom u foto album fotografija Ministarstva unutrašnjih poslova
Republike Slovenije - Policijeke uprave Maribor od 15.10.2004. godine sud je
pouzdano zaključio da je okrivljeni preinačio pasoš Švedske br. 78350292 koji
glasi na ime Dj. B. i očigledno je da je na tom pasošu postavljena fotografija
okrivljenog Č. I. Dakle, sud je u potpunosti zaključio da je okrivljeni
umišljajno izvršio predmetno krivično djelo jer je znao da je prethodno
navedeni pasoš Republike Švedske koji glasi na ime Dj. B. preinačen jer je na
istom pasošu stavljena njegova fotografija. Takodje, iz zapisnika Policijske
uprve Maribor - službenika M. V. od dana 15.04.2004. godine se zaključuje da
je na Medjunarodnom graničnom prelazu "Gruškovje" prilikom ulaska u Republiku
Sloveniju tokom policijske kontrole utvrdjeno da je okrivljeni Č. I. upotrebio
kao pravu
-3-
preinačenu javnu ispravu - pasoš Švedske br. 78 350292 na ime Dj. B. na kojem
je bila postavljena fotografija okrivljenog.
Iz zamolnice Republike Sovenije nadležnom organu Republike Crne Gore se
utvrdjuje da je Republika Slovenija protiv okrivljenog pokrenula krivični
postupak te da je podnijela nadležnom sudu optužni predlog, a nakon toga
ustupila predmet na dalji postupak nadležnom organu Republike Crne Gore, a
preko Ministarstva pravde Republike Crne Gore.
Iz izjveštaja iz kaznene evidencije se zaključuje da je okrivljeni kao
punoljetno lice do sada osudjivan sedam puta za razna krivična djela, da mu je
u dva navrata izrečena uslovna osuda, a pet puta je osudjen na kaznu zatvora
gdje je u četiri navrata izdržao kaznu zatvora dok je jedanput kazna zatvora
zastarjela. Takodje se konstatuje u tom izvještaju da je prema okrivljenom
izrečena mjera bezbijednosti protjerivanje iz Republike Češke.
Kod ovakvog činjeničnog stanja na osnovu svih izvedenih dokaza sud je pouzdano
utvrdio da je okrivljeni Č. I. iz P. dana 15.10.2004. godine na Medjunarodnom
graničnom prelazu "Gruškovje", prilikom ulaska u Republiku Sloveniju tokom
policijske kontrole utvrdjeno da je okrivljeni upotrebio kao pravu preinačenu
javnu ispravu - pasoš Švedske br. 78 350292 na ime Dj. B. za koji je znao da
je preinačen pošto je na pasoš stavio svoju fotografiju. Znači utvrdjeno je da
je okrivljeni umišljajno i to sa direktnim umišljajem izvršio krivično djelo
koje mu se stavlja na teret.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i kaznu zatvora pa mu je sud
izrekao kaznu zatvora u trajanju od 8 mjeseci smatrajući da će se i sa ovom
kaznom u potpunosti ostvariti svrha kažnjavanja prema okrivljenom. Sud je
mišljenaj da je izrečena krivična sankcija okrivljenom adekvatna i primjerena
stepenu društvene opasnosti, težini učinjenog djela kao i nastalim
posledicama, te da izrečena kazna prema okrivljenom predstavlja onu mjeru koja
je neophodna da bi se prema okrivljenom ostvarila svrha kažnjvanja predvidjena
u članu 32. Krivičnog zakonika. Kao otežavajuće okolnosti sud je okrivljenom
uzeo u obzir činjenicu da je okrivljeni osudjivan do sada sedam puta kao
punoljetno lice od toga četiri puta na zatvorsku kaznu, a dva puta na uslovnu
osudu i pri tome mu je izrečena i mjera bezbijednosti protjerivanje iz
Republike Češke. Na strani okrivljenog sud nije našao nijednu olakšavajuću
okolnost.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati ovom sudu iznos od 125,00 eura, a
isti sačinjavaju naknadu i nagradu braniocu po službenoj dužnosti za
razgledanje spisa i odbranu na jednom glavnom pretresu, a iznos paušala od
27,50 eura sud je okrivljenom odredio imajući u vidu dužinu trajanja i
složenost krivičnog postupka kao i imovno stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 22.02.2013. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
1x braniocu okrivljenog
6x u predmet