OSNOVNI SUD U PLAVU
K.br. 22/2013
U IME CRNE GORE
OSNOVNI SUD U PLAVU, sudija Hilmija Sujković, sa zapisničarem Senadom
Radončić, u krivičnom predmetu okrivljenog M. F., iz R., zbog krivičnog djela
protivpravno lišenje slobode iz člana 162. stav 1. Krivičnog zakonika, po
optužnom predlogu Osnovnog državnog tužilaštva u Plavu, Kt.br. 60/2013 od 26
06.2013 godine, po održanom usmenom, glavnom, javnom pretresu u prisustvu
okrivljenog, ODT u Plavu Feratović Erdana i oštećene M. M., donio je i javno
objavio dana 17.07.2013 godine
P R E S U D U
Okrivljeni M. F., JMBG ..., od oca R. i majke N. rodj. Š. , rodjen ... godine,
u R., gdje i živi ..., državljanin Crne Gore, nezaposlen, neoženjen, pismen,
završio srednju stručnu spremu - mašinski tehničar, lošeg imovnog stanja,
osuđivan.
K r i v j e
Što je:
Dana 14. maja 2013 godine, oko 22,00 časova, u naselju R. P., opština P.,
silom i prijetnjom protivpravno oduzeo i ograničio kretanje oštećenoj M. M.,
na način što se sa PMV marke "G." dovezao u dvorište porodične kuće D. H. i u
momentu kada je oštećena izašla iz kuće i prilazila njegovom vozilu izašao iz
vozila i uhvatio je rukom za nadlakticu i kroz otvorena vozačeva vrata vozila
preko sjedišta ugurao je u vozilo, nakon čega je sjeo na mjesto vozača i dva
puta je otvorenom šakom udario u predjelu lica i uputio joj riječi prijetnje
"ne pokušavaj da izlaziš, bilo šta da pokušaš ja ću da udjem u kuću i sve da
vas pobijem, imam pištolj" i odveo je do prodavnice u P., a nakon toga se
ponovo vozilom vratio u dvorište ispred porodične kuće i pozvao sestru
oštećene da mu doda mobilni telefon oštećene, pa je u mometnu kada je otac
oštećene izašao na terasu i pozvao je da izadje iz vozila, te kada je ona
otvorila vrata suvozača i pokušala da izadje iz vozila povukao je unutar
vozila i držao je za rame ne dozvoljavajući joj da izadje, a zatim je naglo
krenuo vozilom naprijed od čega su se zatvorila vrata suvozača na vozilu a
nakon toga se vožnjom unazad uključio na magistralni put i odvezao oštećenu u
pravcu R. gdje ju je odveo u selo B. , da bi je dana 16 maja 2013 godine oko
15,00 časova odvezao do škole u R. gdje joj je vratio mobilni telefon i kazao
da izadje iz vozila, pošto je prethodno primjetio policijsko vozilo.
- čime je izvršio krivično djelo protivpravno lišenje slobode iz člana 162.
stav 1. Krivičnog zakonika.
Pa ga sud za izvršeno krivično djelo na osnovu navedenog zakonskog propisa, te
primjenom čl: 4, 32, 39, 42, 45 i 46. KZ i čl. 374 ZKP.
O S U Đ U J E
Na novčanu kaznu u iznosu od 800,00 (osamstotina) eura, koju je dužan platiti
u roku od 3 mjeseca od dana pravosnažnosti presude.
Ukoliko se novčana kazna ne plati u odredjenom roku, ista će se zamijeniti
kaznom zatvora, računajući svakih započetih 25,00 € (dvadesetpet) eura,
novčane kazne za 1 (jedan) dan zatvora.
Okrivljeni se obavezuje da na ime troškova - paušala plati iznos od 50,00
(pedeset) eura , u roku 15 dana po pravosnažnosti presude, pod prijetnjom
prinudnog izvršenja.
Imovinsko pravnog zahtjeva za naknadu štete nije bilo.
O b r a z l o ž e n j e
Obrazloženje je izostalo na osnovu čl. 458 st. 7 ZKP , jer su se stranke po
objavljivanju presude odrekle prava na žalbu i nijesu tražile njen pismeni
optravak.
OSNOVNI SUD U PLAVU
Dana, 17.07.2013.godine.
Zapisničar S U D I J A Senada Radončić Hilmija Sujković
NAPOMENA :
Stranke su se odrekle prava žalbe na presudu
pa je ista pravosnažna danom njenog donošenja .