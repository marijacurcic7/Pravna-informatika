OSNOVNI SUD U PLAVU
P.br.43/2013
OSNOVNI SUD U PLAVU, kao parnični po sudiji Elici Pantovic, u pravnoj stvari
tužioca E. C G AD N...-FC Snabdijevanje N., Snabdijevanje B., koju zastupa
punomoćnik D.J., dipl.pravnik iz B., na radu kod tužioca, protiv tuženog S.
Ja., iz sela P., opština P., radi duga, v.s. 801,41 eura, nakon održane
usmene, glavne i javne rasprave, zaključene dana 14.02.2013, u prisustvu
punomoćnika tužioca i tuženog, donio je dana, 20.02.2013 godine
P R E S U D U
USVAJA SE tužbeni zahtjev tužioca i obavezuje tuženi da tužiocu na ime duga za
utrošenu električnu energiju, za period počev od 31.08.2010 godine pa do
31.05.2012.godine, isplati iznos od 801,41eura, sa zakonskom kamatom počev od
dana 06.08.2012.godine, kao dana podnošenja tužbe, pa do konačne isplate, kao
i naknadi tužiocu troškove spora u iznosu od 26,00 eura,
-a sve u roku od 15 dana po pravnosnažnosti presude, pod prijetnjom prinudnog izvršenja.
O b r a z l o ž e nj e
Tužilac je kao izvršni povjerilac dana 06.08.2012 godine, podnio predlog za
izvršenje protiv tuženog kao izvršnog dužnika, na osnovu vjerodostojne
isprave, radi isplate duga za utrošenu električnu energiju u periodu od
31.08.2010 godine pa do 31.05.2012 u iznosu od 801,41 eura.
Rješenjem Iv.br.334/12 od 06.08.2012 godine sud je dozvolio izvršenje protiv
tuženog, a pošto je tuženi uložio prigovor na navedeno rješenje, koje je
donijeto na osnovu vjerodostojne isprave, to je Osnovni sud u Beranama, svojim
rješenjem IP.br.480/2012 od 03.12.2012 godine, stavio van snage rješenje o
izvršenju ovog suda Iv. br. 334/12 od 06.08.2012 godine, ukinuo sprovedene
izvršne radnje, pa se predlog izvršnog povjerioca smatra tužbom.
U završnoj riječi punomoćnik tužioca je u svemu ostao pri navodima tužbe i
predložio sudu da se tužbeni zahtjev usvoji u cjelosti i da se tuženi obaveže
na plaćanje troškova spora na ime takse na tužbu.
Tuženi u odgovoru na tužbu je u svemu naveo kao u pismenom podnesku od
15.10.2012 godine istakavši da u cjelosti osporava tužbeni zahtjev, da
potraživanje tužioca datira iz ranijih godina, da je isti zastario, a
potraživanje iz tužbenog zahtjeva je uredno platio za svaki mjesec.
U završnoj riječi tuženi je predložio sudu da odbije tužbeni zahtjev tužioca u
cjelosti kao neosnovan. Troškove spora nije tražio.
Radi utvrdjivanja odlučnih činjenica koje su od uticaja za presuđenje ove
pravne stvari, sud je izveo sledeće dokaze : izvršio uvid u spise predmeta
Osnovnog suda u Plavu Iv.br.334/2012, pa cijeneći iste u smislu čl. 9.ZPP a
imajući u vidu nesporne činjenice kao i navode tužbe i odgovora na tužbu, sud
je našao da je tužbeni zahtjev djelimično osnovan, zbog čega ga je i usvojio
kako je odlučeno u izreci presude.
Do ovakvih zaključaka i ubeđenja, sud je došao ocjenom izvedenih dokaza gdje
je utvrdio sledeće:
Uvidom u spise predmeta Osnovnog suda u Plavu, Iv.br. 334/2012 utvrđeno je da
je tužilac kao izvršni povjerilac podnio predlog za izvršenje protiv tuženog
kao izvršnog dužnika na osnovu vjerodostojne isprave, a na ime duga za
utrošenu električnu energiju u periodu od 31.08.2010 godine do 31.05.2012
godine, u iznosu od 801,41eura. Da je sud dozvolio izvršenje rješenjem
Iv.br.334/2012 od 06.08.2012.godine, a pošto je tuženi podnio prigovor na
isto, to je Osnovni sud u Beranama, svojim rješenjem IP.br. 480/2012 od
03.12.2012.godine stavio van snage rješenje Osnovnog suda u Plavu, Iv. br.
334/2012 od 06.08.2012 godine, ukinuo sprovedene i izvršne radnje, pa se
predlog izvršnog povjerioca smatra tužbom. Čitanjem izvoda otvorenih stavki na
ime tuženog štampan od strane tužioca dana 31.05.2012.godine u tim spisima je
utvrdjeno, da je tuženi potrošač električne energije kod tužioca i evidentiran
sa šifrom potrošača ... u istima prema poslovnim knjigama tužioca prikazan je
saldo dug tuženog prema tužiocu na dan 31.05.2012.godine u iznosu od 1.799,31
eura i da je tužilac tuženog utužio za period od 31.08.2010 pa do 31.05.2012.
godine za dug u iznosu od 801,41 eura, a uvidom u analitičku karticu potrošaća
od 20.06.2012.godine na ime tuženog utvrđeno je da u periodu utuženja nije
platio ni za jedan mjesec dugovanog potraživanja na ime utrošene električne
energije, jer je utvrđeno da je u periodu utuženja imao uplatu i to dana
04.10.2010.g. iznos od 148,00 eura, dana 22.10.2010.g. iznos od 198,00 eura,
dana 20.12.2010. g. iznos od 99,00 eura, dana 04.01.2011.g. iznos od 36,39
eura, dana 05.04.2011.g. iznos od 69,00 eur, dana 14.11.2011. g. iznos od
50,00 eura i dana 19.03.2012. godine iznos od 58,72 eura, ne navodeći mjesec
za koji se uplata odnosi.
Pri ovakvom stanju stvari i izvedenim dokazima, sud je na nesumnjiv način
utvrdio da je tuženi potrošač električne energije kod tužioca i da u periodu
od 31.08.2010 pa do 31.05.2012.godine, nije platio tužiocu za utrošenu
električnu energiju iznos od 801.41 eura.
Sud je u cjelosti prihvatio pismene dokaze jer se radi o javnim ispravama i
izveštajima tužioca, jer vjerodostojne isprave predstavljaju izvod iz
ovjerenih poslovnih knjiga tužioca, sačinjene u zakonom propisanoj formi,
shodno čl.22 Zakona o izvršnom postupku, odnosno nije bilo drugih dokaza koji
bi umanjili njihovu vrijednost.
Sud nalazi da je obaveza tuženog da plati dugovano potraživanje tužiocu shodno
članu18 stav 1 al.2 i čl.33 Pravila o snabdijevanju električnom energijom
objavljenim u („Sl.list RCG br.54/09)“ od 10.08.2009, jer su ista donijeta na
osnovu čl.12. i čl.24 Zakona o energetici („Sl list.RCG br.39/03“), pošto je
tužilac zaključio ugovor o snabdijevanju električnom energijom, a on je kao
tarifni kupac dužan da račun za utrošenu električnu energiju za svaki mjesec
plati u roku od 8 dana od dana prijema računa, a što je nesporno tuženi nije
činio ni za jedan mjesec iz perioda utuženja. Sud je imao u vidu i odredbu
člana 31.Zakona o energetici koji bliže propisuje prava i dužnosti tarifnog
kupca, gdje je tarifni kupac dužan da uredno izmiruje obaveze po osnovu
pruženih usluga za isporuku električne energije.
Imajući u vidu navedene zakonske propise i izvedene pismene dokaze, navode
tužbe i odgovora na tužbu, sud je našao da je osnovano potraživanje tužioca za
isporučenu električnu energiju tuženom, pa je obavezao tuženog da tužiocu na
ime utrošene električne energije za utuženi period, cijeneći prigovor
zastarelosti, plati iznod od 801,41 eura, jer tuženi nije dokazao da je
izmirio naznačeni dug, a teret dokazivanja u smislu čl.219 ZPP-a pada na
negovoj strani.
Sud je cijenio navode odgovora na tužbu tuženog, ali iste nije mogao
prihvatiti jer je na osnovu analitičke kartice od 20.06.2012. godine i izvoda
otvorenih stavki na dan 31.05.2012.godine na nesumnjiv način utvrđeno, da je
tuženi tužiocu na ime duga za utrošenu električnu energiju za utuženi period
dugovao iznos od 1.799,31 eura, da je sa više uplata platio dio duga, tako da
neizmireni dug na dan 31.05.2012.godine, iznosi 801,41 eura. Tuženi je sa
uplatom bez navođenja mjeseca na koji se uplata odnosi uplaćivao tužiocu, pa
je tužilac uplaćeni iznos, pravilno odbio od iznosa ranijeg duga koji je
tuženi imao prema tužiocu, onim redom kako su obaveze tuženika nastajale, a u
smislu odredbe čl. 319.stav 2 ZOO.
Sud nije mogao prihvatiti istaknuti prigovor zastarelosti potraživanja od
strane tuženog sa razloga što se tužbom traži isplata duga za period počev od
31.08.2010 pa do 31.05.2012godine, a odredbom čl.388 Zakona o obligacionim
odnosima Crne Gore(Sl.CGbr. 47/08) u stavu 1.tač.1 koji se ima primijeniti na
konkretnom slučaj propisano je da potraživanje naknade za isporučenu
električni i toplotnu energiju, plin, vodu, dimničarske usluge i za održavanje
čistoće, kada je isporuka odnosno usluga izvršena za potrebe domačinstva
zastarijevaju za dvije godine, pa imajući u vidu prednje potraživanje tužioca
prema tuženom, te da je tužba u ovoj pravnoj stvari (predlog za izvršenje)
podnijeta 06.08.2012 godine, sud je našao da potraživanje tužioca za period od
31.08.2010 pa do 31.05.2012. godine u iznosu od 801,41 eura nije zastarjelo,
jer se odnosi na potraživanje koje je nastalo u roku od dvije godine prije
dana podnošenja tužbe.
Odluka o troškovima parničnog postupka zasnovana je na odredbi čl. 152.ZPP-a.
Isti se odnose, na ime takse na tužbu u iznosu od 26,00 eura. Sud nije dosudio
troškove postupka na ime takse na presudu, a to sa razloga što iz spisa
proizilazi da ista nije plaćena. Zato, kako tih troškova postupka nije bilo, a
tužilac ih nije ni tražio to sud iste nije dosudio.
Sa izloženog i iznijetih razloga sud je odlučio kao u izreci presude.
OSNOVNI SUD U PLAVU
dana, 20.02.2013.godine
S U D I J A,
Elica Pantović,s.r.
Pravna pouka:
Protiv ove presude može se
izjaviti žalba Višem sudu Bijelo Polje u
roku od 15 dana od dana donošenja
presude, a preko ovog suda.
DNA:
1 x tužiocu
1 x tuženom