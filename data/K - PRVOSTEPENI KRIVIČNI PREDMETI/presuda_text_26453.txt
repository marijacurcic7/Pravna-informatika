K.br.7/13
U IME CRNE GORE
VIŠI SUD U PODGORICI, kao prvostepeni krivični, po sudiji Vesni Moštrokol, kao
pojedincu, uz učešće Anke Raković, kao zapisničara, u krivičnom predmetu
protiv K. D. iz N., koga po službenoj dužnosti brani Mijanović Vera, advokat
iz Nikšića, zbog krivičnog djela neovlašćena proizvodnja, držanje i stavljanje
u promet opojnih droga iz čl. 300 st. 1 Krivičnog zakonika, po optužnici Višeg
državnog tužioca u Podgorici Kt... od .... godine, koju je na glavnom pretresu
zastupala Ljiljana Lakić, zamjenik VDT-a u Podgorici, nakon održanog usmenog,
glavnog i javnog pretresa, započetog ... godine, završenog ....godine, u
prisustvu zastupnika optužbe, optuženog i njegovog branioca, donio je
....godine i istog dana javno objavio
P R E S U D U
Optuženi:
K. D., JMBG ...., od oca Z. i majke M., rodjene M., rodjen ..... godine u N.,
gdje mu je i prebivalište, ul....., državljanin Crne Gore, neoženjen, završio
srednju tehničku školu – smjer saobraćajni tehničar, lošeg imovnog stanja,
ranije osudjivan presudama Višeg suda u Podgorici K.br. ... od ..... godine
zbog krivičnog djela neovlašćena proizvodnja, držanje i stavljanje u promet
opojnih droga iz čl. 300 st.1 KZ-a, na sedam mjeseci zatvora; K.br..... od
..... godine, zbog krivičnog djela neovlašćena proizvodnja, držanje i
stavljanje u promet opojnih droga iz čl. 300 st.1 KZ-a, na jednu godinu i dva
mjeseca zatvora i K.br.... od ...... godine zbog krivičnog djela neovlašćena
proizvodnja, držanje i stavljanje u promet opojnih droga iz čl. 300 st.1 KZ-a,
na dvije godine zatvora, u pritvoru od ..... godine od 23,55 časova
K r i v j e
Zato što je:
Dana ....... godine u N., neovlašćeno radi prodaje držao marihuanu – supstancu
proglašenu za opojnu drogu Rješenjem o utvrdjivanju opojnih droga (Službeni
list SRJ br. 44/02), i ako je bio svjestan da postupa neovlašćeno i
protivpravno, pa je to i htio, na način što je količinu od 366,85 grama opojne
droge marihuane, zapakovanu u veće pakovanje nepravilnog oblika, oblijepljeno
braon selotep trakom, stavio u svoju putnu torbu, a zatim u prtljažnik
putničkog vozila marke „...... reg. oznaka ......, sa kojim je upravljao L.
M., da bi, kada je navedeno vozilo zaustavljeno u ulici ....., radi redovne
saobraćajne kontrole, od strane policijskih službenika interventnog voda PJ
N., iz torbe uzeo predmetni paket sa marihuanom i sa istim se dao u bjekstvo,
koji je, u toku bježanja, odbacio od sebe, da bi ga nakon 200 metara
policijski službenici uhvatili, i predmetnu opojnu drogu oduzeli, a koja
opojna droga je od strane okrivljenog bila namijenjena daljoj neovlašćenoj
prodaji
-​ čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika
-​ pa ga sud primjenom citiranih zakonskih odredbi, te odredbi čl. 4, 5, 15, 32, 36, 42 i 51 Krivičnog zakonika, te odredbi čl. 226, 229 i 374 Zakonika o krivičnom postupku 
O S U Đ U J E
Na kaznu zatvora u trajanju od ..... godine i ....... mjeseci, u koju kaznu će
mu se uračunati vrijeme provedeno u pritvoru od ...... godine, pa nadalje.
Na osnovu čl. 300 st. 7 u vezi čl. 75 Krivičnog zakonika optuženom se izriče
MJERA BEZBJEDNOSTI
ODUZIMANJE PREDMETA
Oduzima se 366,85 grama opojne droge marihuane, koja se ima uništiti, nakon
pravosnažnosti presude.
OBAVEZUJE SE optuženi da na ime troškova krivičnog postupka uplati Budžetu
Crne Gore uplati novčani iznos od 94 (devedesetčetiri)€, a na ime paušala
iznos od 100 € (sto eura), sve u roku od 15 dana po pravosnažnosti presude.
O b r a z l o ž e nj e
Optužnicom VDT - a u Podgorici Kt. br.....od .......godine, koju je njen
zastupnik u završnoj riječi precizirao u pogledu činjeničnog opisa, optuženom
K. D. stavljeno je na teret izvršenje krivičnog djela neovlašćena proizvodnja,
držanje i stavljanje u promet opojnih droga iz čl. 300 st. 1 Krivičnog
zakonika. Pri ovako preciziranoj optužnici, njen zastupnik je ostao do kraja
glavnog pretresa, predlažući Sudu da optuženog oglasi krivim i osudi u
granicama predviđenim zakonom.
Optuženi K. D. je izjavio da je kritičnog dana trebao da ide u B. kod svoje
djevojke, a pošto je imao verbalni konflikt sa bivšim momkom svoje djevojke,
iz straha od njega je uzeo pištolj iz svog stana i stavio ga u putnu torbu.
Oko 18,00 časova otišao je kod L. M., kako bi u njegovoj garaži parkirao svoj
motor, i zamolio ga da ga svojim vozilom prebaci do autobuske stanice u N., a
putnu torbu koju je nosio sa sobom i u kojoj je bio pištolj je stavio u gepek
od M. auta. Interventna policija ih je zaustavila na prvoj raskrsnici, a u
vozilu su, osim njega i L., bili i Ž. B., koji je bio kod M. kući i pošao sa
njima, i G. G., kojeg su sreli usput. Nakon što su ih pretresli, policajci su
otišli i otvorili gepek M. auta i pitali čija je torba, rekli optuženom da je
otvori, a kada je to uradio, pištolj, koji je prethodno bio zamotao u jednu
kesu i nalazio se na vrhu torbe, je uzeo i počeo da bježi. Pištolj se nalazio
na samom vrhu torbe, a kesa, u kojoj se nalazio pištolj, bila je tamnije boje
sa nekom slikom i nije se moglo vidjeti kroz kesu šta se nalazi unutra.
Policajci su trčali za njim, a on je kesu sa pištoljem odbacio na nekih 300 –
400 metara od vozila, kod kuća sa svoje desne strane, ali ne može da
opredijeli kod koje. Nakon što je bacio kesu sa pištoljem, trčao je još 100 -
200 metara i ušao u jednu slijepu ulicu, gdje ga je policija sustigla. Tražili
su da prizna gdje je i šta bacio, ali nije htio da kaže. Kasnije ga je
saslušavao i inspektor G., koji je otkucao nešto na kompjuteru, našao da je
ranije osuđivan za drogu, i rekao mu da su našli pištolj koji je bacio, ali da
će da odgovara za pola kila „trave“. Tražio je da mu „namjesti“ neke ljude, u
smislu da je tu travu kupio od njih, pa će ga pustiti, na šta on nije pristao.
Optuženi je dodao da je pištolj koji je imao u pomenutoj torbi „.... sive
metalik boje, crne drške, bez metaka, mislio je da ga prošvercuje nekako do
B.. Drugovima nije govorio da u torbi ima pištolj i da je imao konflikt sa
bivšim momkom svoje djevojke.
Branilac optuženog je u završnoj riječi predložio sudu da njegovog branjenika
oslobodi optužbe da je izvršio krivično djelo koje mu se stavlja na teret, iz
razloga jer je forenzičkim nalazom, nasuprot svjedočkim iskazima na kojima se
temelji optužnica, dokazano da sa odbačenom materijom, koja je vještačena kao
opojna droga, optuženi nije imao kontakt, niti da je imao u posjedu.
Optuženi je prihvatio završnu riječ svog branioca, dodajući da je sud u toku
postupka, uvidom u spise predmeta, pogotovo u izvještaj o DNK analizi, te
saslušanjem svjedoka, nesumnjivo mogao zaključiti da se radi o montiranom
procesu protiv njega, koje konstruisao inspektor G., a da tužilac ni jednim
dokazom nije potkrijepio svoje tvrdnje, predlažući sudu da odbaci optužbu i
oslobdi ga.
U dokaznom postupku, sud je proveo sledeće dokaze: saslušao svjedoke Ž. B., L.
M., G. G., J. N., M. D., P. V., L.R., V. D.pročitao službenu zabilješku Uprave
policije PJ N. Ku.br. ... od ..... godine, pročitao zapisnik o pretresanju
lica Uprave policije PJ N. KU.br..... od ...... godine, pročitao potvrdu o
privremeno oduzetim predmetima Uprave policije PJ N. KU.br. .... od .....
godine, pročitao izvještaj o vještčenju Uprave policije PJ N. Forenzički
centar Danilovgrad br. ..... u čijem sastavu se nalazi i fotodokumentacija pod
istim brojem od ..... godine, kao i dopunu izvještaja Forenzičkog centra broj
.... od ..... godine, izvršio uvid u fotoelaborat Uprave policije PJ N. br.
.... od ..... godine, pročitao izvod iz kaznene evidencije na ime optuženog
Uprave policije PJ N. br. .... od ..... godine.
Svjedok Ž. B. je izjavio da je dana .....godine, negdje oko 18,00 časova
svratio kod svog druga L. M. kod kojeg je bio njihov drug K. D., pa se zajedno
sa M. i D., M. vozilom, odvezao do D. kuće kako bi D. uzeo svoju putnu torbu,
da bi ga nakon toga prebacili do autobuske stanice. S njima je bio i njihov
drug G. G. kojeg su sreli usput. Kada je D. uzeo torbu i stavio je u gepek M.
vozila, uputili su se u pravcu autobuske stanice. Nakon nekih kilometar,
zaustavila ih je patrola policije, pretresla prvo njih, pa vozilo, gdje su
pronašli jedan manevarski pištolj, koji nije bio skriven, a bio je vlasnoštvo
L. M.Zatim je policajac otvorio gepek i pitao čija je putna torba, a kada je
D. potvrdio da je njegova, prišao je gepeku i otvorio svoju torbu. Stajao je
napolju, pored vozila i samo je čuo policajca koji je uzvikivao "Op, op",
nakon čega se okrenuo i vidio D. kako trči i policajca koji je trčao za njim.
Nije znao šta je bilo u D. torbi.
Svjedok L. M. je u prethodnom postupku izjavio da se kritičnog dana vratio sa
posla kući oko 18,00 časova, kada je kod njega došao K. D. i zamolio ga da
svoj motocikl parkira u njegovu garažu i da ga vozilom marke "....", reg.
oznaka ...., koje je vozilo vlasništvo njegovog brata, N. L., prebaci do
njegove kuće kako bi uzeo stvari, a zatim i do autobuske stanice, jer je isti
dan trebao da putuje vozom iz P. za B.. Tada je kod njega došao i njegov drug
Ž. B., pa je zajedno sa Ž. i K. krenuo u pravcu kuće K. D., gdje su sreli G.
G., njegovog prvog komšiju, koji je pošao sa njima. D. je uzeo torbu i stavio
je u gepek vozila, pa su se uputili u pravcu autobuske stanice, kada ih je
zaustavila Interventna patrola. Nakon što su ih legitimisali, zamolili su ih
da izađu iz vozila, a prilikom pregleda vozila, nakon otvaranja gepeka, pitali
su čija je torba. K. je potvrdio da je njegova i prišao gepeku kako bi na
molbu policije istu otvorio, uzeo nešto iz iste i počeo da bježi desno od
vozila. Policija ga je sustigla i od istog oduzela neki predmet, za koji ne
zna šta je sadržao.
Na glavnom pretresu je izjavio, da, kada ih je zaustavila interventna jedinica
i pretresla njih i vozilo, on je stajao pored vozila sa policajcem P.. Neko od
policajaca je otvorio gepek njegovog auta, i sledeće što je vidio je kako K.
bježi, a policajci trče za njim, dok su drugi policajci njih trojicu uveli u
njihovo vozilo i stavili "lisice", zatim su krenuli vozilom i na jednom mjestu
su u vozilo ubacili K.. Svjedok je objasnio da ne zna zbog čega je rekao
tužiocu da je vidio da je K. iz one putne torbe uzeo nešto i onda počeo da
bježi, a tačno je ono što je izjavio na glavnom pretresu, jer sa svoje
pozicije nije mogao da vidi od otvorenog gepeka da li K. uzima nešto iz torbe
ili ne. Nešto je uzeo sigurno iz nje, čim je bježao. Tačno je da su policajci
pitali čija je torba i da je K. potvrdio da je njegova i otvorio gepek na
njihovu molbu. Ne zna kako je mogao da izjavi tužiocu da je policija od K.,
kada ga je sustigla, oduzela neki predmet jer to nije mogao nikako da vidi jer
je ostao kod svog vozila. Policija je ispred sica vozača pronašla njegov
startni pištolj, a nije mu poznato da K. posjeduje oružje, niti mu je ikad
pričao da ima pištolj.
Svjedok G. G. je izjavio da se dana ....godine, između 17,00 i 18,00 časova
nalazio ispred svog objekta u ......... kada su vozilom marke ".... kojim je
upravljao L. M., i u kojem su se nalazili Ž. B. i K. D., došli ispred njegove
radnje i pitali da li hoće sa njima da se provoza i u isto vrijeme prebace K.
D. do autobuske stanice jer je morao da putuje za B.. Zajedno sa njima otišli
su do kuće K. da uzme svoj prtljag, a isti je torbu stavio u gepek vozila
nakon čega su se uputili u pravcu autobuske stanice, kada ih je zaustavila
patrola policije, legitimisala ih, pregledala vozilo, naredili da se otvori
gepek od vozila i pitali čija je putna torba. K. je rekao da je torba njegova,
otišao u pravcu gepeka, otvorio torbu, i počeo da bježi od vozila, ali ne zna
u kom pravcu. Policija je odmah potrčala za njim i uhvatila ga. O predmetima
koji su bili u torbi K. ne zna ništa. Svjedok je dodao da su prilikom pretresa
vozila L. M. policajci pronašli manevarski pištolj, negdje oko sjedišta
vozača. Druži se sa K. D., ali mu nije poznato, niti mu je pričao da ima
pištolj.
Svjedok J. N. je izjavio da je kao službenik interventne jedinice Uprave
policije PJ N. dana .....godine, u popodnevnim časovima obavljao rutinsku
kontrolu saobraćaja zajedno sa svojim kolegama. Na raskrsnici .... i još jedne
ulice zaustavili su vozilo „... u kojem su se nalazila četiri lica, i to L.,
koji je upravljao vozilom, K., Ž. i G., kao saputnici, a koja lica zna od
ranije. Prilikom pretresa vozila, ispod zadnjeg sjedišta pronađen je jedan
startni pištolj, dok su u gepeku primjetili jednu putnu torbu, za koju je K.
D. rekao da je njegova, a kada je, po njegovom naređenju, otvorio torbu, uzeo
je iz te torbe jednu kesu-zamotuljak sive boje i dao se u bijeg ulicom .....
Za K. su potrčali L., V. i P., a on i M. su ostali kod vozila. Kako se sve
brzo odigralo, nije mogao da opazi gdje se tačno nalazio zamotuljak,
pretpostavlja na vrhu torbe, a ne zna da li je zamotuljak bio u kesi ili je
bio obmotan kesom, ili oblijepljen trakom, uglavnom je bio sive boje i okrulog
oblika, veličine koliko može da stane u jednu šaku.
Svjedok M. D. je izjavio da je kao službenik interventne jedinice kritičnog
dana bio na dužnosti sa kolegama P. V., L. R., V. D., J. N. i vršio redovnu
kontrolu i obilazak grada kada su na raskrsnici ... i ...., u blizini pekare
„.... zaustavili jedno vozilo marke „.....“, u kojem je, koliko se sjeća, bilo
pet lica, a vozilom je upravljalo lice koje se prezivalo L.. Okrivljeni K. je
sjedio na mjestu suvozača, a ostala lica pozadi. Izvršili su pretres lica, a
zatim i pretres vozila, kada je ispod patosnice, iza sjedišta vozača, pronašao
jedan startni pištolj u kojem nije bilo startnih metaka. Nalazio se pored
gepeka vozila “..... kada je J. rekao vozaču L. da otvori gepek, gdje se
nalazila putna torba, a zatim i pitao čija je ista, K. je rekao da je njegova,
i po naređenju J. je otvorio, iz iste uzeo jedan zamotuljak, koji je bio
oblijepljen selotejp trakom, poveći, kafene boje, četvrtastog oblika, mada
nije baš siguran za oblik, i dao se u bijeg ulicom ...., a za njim su potrčale
kolega P., L. i V., dok je on sa J. ostao pored vozila.
Svjedok P. V. je izjavio da je kritičnog dana, kao službenik interventnog
voda, zajedno sa kolegama L., V., J. i M., obavljao redovnu patrolu. Negdje
oko 18 časova, ne može da se sjeti koji je datum bio, kada su u ulici …..
zaustavili jedno vozilo marke “…” … boje, kojim je upravljao L., na mjestu
suvozača se nalazio optuženi K. D., dok su dva momka koja se prezivaju G. i Ž.
bila pozadi. Izršili su pretres lica koja su se nalazila u vozilu, a zatim i
vozila. Prilikom pretresa vozila pronađen je jedan startni pištolj, koji se
nalazio ispod vozačevog sjedišta. Kolega J. je naredio L. da otvori gepek, što
je ovaj i uradio. Nakon otvaranja gepeka, u istom se nalazila neka plava putna
torba. J. je pitao čija je torba, a K. se javio i rekao da je njegova, pa mu
je J. naredio da je otvori. Kada je K. otvorio torbu, zavukao je ruku u torbu
i brzinom izvadio nešto braon boje, obmotano selotejp trakom, što je dobro
vidio jer se nalazio u blizini gepeka, sa strane i posmatrao šta se dešava.
Optuženi je pobjegao ulicom ...., pa je potrčao za njim, zajedno sa V. i L.
vičući da stane, što K. nije poslušao. Bio je prvi za optuženim, na oko 4-5 m,
kada je isti, ispred kuće J., preko kapije i ograde, odbacio od sebe onaj
predmet koji je uzeo iz torbe, što je odletjelo put garaže kuće J., gdje je
ostao kolega V. da obezbeđuje lice mjesta do dolaska inspektora koji su te
večeri bili dežurni, a on i L. su sustigli K. kod kuća Đ. i lišili ga slobode.
Tek kasnije je čuo da je K. odbacio od sebe opojnu drogu marihuanu, a kasnije
su K. izdali i potvrdu o privremenom oduzimanju te marihuane.
Svjedok L. R. je izjavio da je kritičnog dana, kao pripadnik interventne
jedinice, sa kolegama P., V., J. i M. obavljao redovne dužnosti, kada su u
ulici .... u N., zaustavili jedno vozilo “...”, ... boje, radi kontrole. U
vozilu su se nalazila četiri lica, a jedno od tih lica je bio optuženi K..
Izvršili su pregled lica i vozila i M. je ispod sjedišta pronašao startni
pištolj. Kolega J. je naredio da se otvori gepek vozila, u gepeku je bila
jedna putna troba, a na pitanje J., K. je rekao da je to njegova torba i
prišao gepeku vozila. Bio je iza K. kada mu je J. rekao da otvori torbu, što
je K. i uradio, kada je iz torbe izvadio jedan poveći zamotuljak, nepravilnog
oblika, više okrugao, obmotan selotep trakom braon - kafene boje i krenuo
odmah da bježi u pravcu ulice .... Sa kolegom P. i V. je krenulo za K., a J. i
M. su ostali kod vozila. Na raskrsnici prema ... naselju, gdje se nalazi kuća
J., vidio je kako K., ono što je držao u ruci, odbacuje preko ograde kuće J.,
u pravcu te kuće i nastavlja da bježi. K. je bio udaljen od te ograde možda
par metara. V. je ostao na mjestu gdje je K. odbacio onaj zamotuljak da
obezbeđuje lice mjesta, a on i P. su nastavili da trče za K., a sustigli su ga
nakon 300-400 metara kada su ga lišili slobode.
Svjedok V. D. je izjavio da je kao službenik interventne jedinice Uprave
policije PJ N., sa kolegama P., L., J. i M., kritičnog dana obavljao redovnu
kontrolu kroz N., kada su u ulici .... zaustavili jedno vozilo “...“, ... boje
i izvršili pregled lica i tog vozila. U vozilu su pronašli jedan startni
pištolj koji je bio ispod sjedišta vozača, a nakon što je otvoren gepek tog
vozila, u njemu je pronađena jedna putna torba. J. je pitao čija je to torba a
K. je rekao da je torba njegova. J. mu je naredio da otvori torbu, što je K. i
uradio. U tom trenutku se nalazio iza vozila “....”, malo ulijevo, licem
okrenut prema gepeku i mogao je da vidi K. kako otvara torbu. Kako je otvorio
torbu, K. je veoma brzo zavukao ruku u torbu i izvadio iz torbe jedan
zamotuljak, koji je bio nepravilnog oblika, i počeo da bježi u pravcu ulice
.... On, L. i P. su krenuli za njim, a J. i M. su ostali kod vozila. Trčali su
za K. a između njih i K. je bila razdaljina 4 – 5 metara. U jednom trenutku K.
je skrenuo prema ulici ..., i trčeći pored kuće J. i njene kapije, vidio je
kako K., predmet koji je uzeo iz torbe i koji je čitavo vrijeme držao u ruci,
baca prema kući J., tačnije prema garaži koja se nalazila u sklopu te kuće.
Ostao je na tom mjesto gdje je K. bacio onaj predmet kako bi obezbjedio lice
mjesta do dolaska kolega iz kriminalističke tehnike, dok su P. i L. nastavili
da trče za K.. Nije dozvoljavao nikom da priđe ovom predmetu koji je K.
odbacio, pa ni gazdi kuće koji se pojavio nakon desetak minuta, a vidio je da
se radi o nekom zamotuljku koji je bio oblijepljen selotep trakom braon boje,
koji zamotuljak su izuzele kolege iz kriminalističke tehnike.
U službenoj zabilješci Uprave policije PJ N. Ku.br. ... od ..... godine, koju
su sačinili P. V., L. R., V. D., J. N. i M. D., konstatovano je da su se ovi
službenici, pomenutog datuma, u ....., zaustavili PMV "..." reg. oznaka
....... kojim je upravljao L. M. dok se na mjestu suvozača nalazio K. D., a na
zadnjem sjedištu Ž. B. i G. G.. Izvršili su legitimisanje lica, a pretresom
vozila pronađen je startni pištolj koji se nalazio ispod sjedišta vozača,
fabričkog broja ...., dok je u prtljažniku vozila primjećena putna torba crne
boje. Nakon otvaranja torbe, Kosić je iz iste uzeo veći zamotuljak nepravilnog
oblika, braon boje, i dao se u bjekstvo, a zatim ga odbacio od sebe na 200m od
mjesta gdje je zaustavljen, i nastavio da trči. Policijski službenici su
obezbijedili lice mjesta gdje je odbacio zamotuljek, dok je dio službenika
sustigao imenovanog i lišio ga slobode.
U zapisniku o pretresanju lica Uprave policije PJ N.... KU.br. .... od .....
godine konstatovano je da je pomenutog datuma izvršeno pretresanje nad licem
K. D., kojom prilikom je nađen i privremeno oduzet veći zamotuljak nepravilnog
oblika, ukupne neto mase oko 500g, u kojem se nalazila suva biljna materija
zelene boje za koju se pretpostavlja da je opojna droga marihuana, a koju je
lice odbacilo.
Iz potvrde o privremeno oduzetim predmetima Uprave policije PJ N. KU.br. ...
od ..... godine utvrđeno je da je pomenutog datuma od K. D. privremeno oduzet
veći zamotuljak nepravilnog oblika, sa sadržajem suve biljne materije zelene
boje za koju se pretpostavlja da je opojna droga marihuana.
Iz izvještaja o vještčenju Uprave policije PJ N. Forenzički centar Danilovgrad
br. ...., koji je na glavnom pretresu branio stalni sudski vještak hemijske
struke Banović Snežana, utvrđeno je da je na analizu dostavljeno jedno ručno
pravljeno pakovanje od plastične kese, oblijepljeno braon selotejp trakom, sa
sadržajem sasušene biljne materije tamno zelene boje, karakterističnog opojnog
mirisa, neto mase m=366,85g. Mikroskopskim i makroskopskim pregledom
dostavljenog biljnog materijala konstatovano je prisustvo smole, kao i bodlji
u obliku "medveđih kandži", dok je na osnovu karakteristične morfološke građe
navedenih elemenata, u dostavljenom biljnom materijalu, konstatovano da isti
potiču od biljke čiji je botanički naziv Cannabis Sativa-Konoplja.Izgled
pomenutih uzoraka koji su bili predmet vještačenja prikazan je u
fotodokumentaciji br. .... od ...... godine, koja čini sastavni dio ovog
izvještaja. Iz dopune izvještaja Forenzičkog centra broj ... od ....... godine
proizilazi da dostavljeni dokazni materijal sadrži tetrahidrokanabinol (THC) u
koncentraciji iznad 0,3%, a Kanabis i THC su supstance koje djeluju na
centralni nervni sistem, izazivaju stanje zavisnosti.
U fotoelaboratu Uprave policije PJ N. br. ... od .... godine, koji je sačinjen
povodom pronalaska suve biljne materije u Ul. .... u N., prikazan je izgled
lica mjesta, pakovanje suve biljne materije ispred ulaznih vrata garaže, kao i
bliži izgled istog, i izgled vozila "...." reg.oznaka ..... i njegovog
prtljažnika.
Iz izvoda iz kaznene evidencije na ime optuženog Uprave policije PJ N. br.
.... od ..... godine utvrđeno je da je optuženi K. D. osuđivan i to presudama
Višeg suda u Podgorici: K.br. .... od ..... godine zbog krivičnog djela
neovlašćena proizvodnja, držanje i stavljanje u promet opojnih droga iz čl.
300 st.1 KZ-a, na ..... mjeseci zatvora; K.br..... od .... godine, zbog
krivičnog djela neovlašćena proizvodnja, držanje i stavljanje u promet opojnih
droga iz čl. 300 st.1 KZ-a, na .... godinu i dva mjeseca zatvora i K.br. ....
od ..... godine zbog krivičnog djela neovlašćena proizvodnja, držanje i
stavljanje u promet opojnih droga iz čl. 300 st.1 KZ-a, na .... godine
zatvora.
Cijeneći navode optužbe, odbranu optuženog, provedene dokaze i utvrđeno
činjenično stanje, sud nalazi da je optuženi izvršio krivično djelo koje mu se
stavlja na teret, na način, u vrijeme i na mjestu kako je to precizirano
izrekom presude.
Naime, optuženi je dana .....godine, količinu od 366,85 g opojne droge
marihuane, koja je bila zapakovana u veće pakovanje nepravilnog oblika,
oblijepljeno braon selotejp trakom, stavio u svoju putnu torbu, a zatim u
prtljažnik putničkog vozila marke „....“ reg. oznaka ...., kojim je upravljao
L. M., njegov drug, i kojeg je zamolio da ga prebaci do autobuske stanice. Na
semaforima u ul..... zaustavljeni su od strane policijskih službenika
interventnog voda PJ N., radi redovne kontrole, kada je optuženi K. D., po
zahtjevu policije, otvorio svoju torbu, iz iste uzeo paket sa opojnom drogom
marihuanom i dao se u bjekstvo, a istu je u toku bježanja odbacio od sebe,
nakon čega su ga policijski službenici sustigli i lišili slobode.
Gore navedeno utvrđeno je iz iskaza svjedoka Ž. B., L. M. i G. G., koji su,
između ostalog, svaki u pogledu svojih opažanja, objasnili da su kritičnog
dana otišli do D. kuće kako bi isti uzeo torbu, jer je trebao da ide u B.,
koju torbu je zatim stavio u gepek M. vozila i uputili se u pravcu autobuske
stanice, kada ih je zaustavila patrola policije, da bi K. D., nakon što je
potvrdio da je torba njegova, istu otvorio i počeo da bježi, dok su policajci
potrčali za njim.
Nadalje, iz iskaza svjedoka J. N., službenika interventne jedinice Uprave
policije PJ N., se utvrdjuje da je kritičnog dana, radi kontrole, zaustavljeno
vozilo marke „...“ kojim je upravljao svjedok L. M., a saputnici su bili
optuženi K. D. i svjedoci Ž. B. i G. G., kada je izvršen pretres vozila i
pronadjen jedan startni pštolj, dok se u gepeku nalazila jedna putna torba, za
koju je optuženi rekao da je njegova, a nakon što je istu otvorio, iz torbe je
uzeo jednu kesu–zamotuljak i dao se u bjekstvo, što na identičan način svojim
iskazima potvrdjuju svjedok M. D., koji navodi da je prilikom pretresa vozila
marke „....“ reg.oznaka ...., u kojem vozilu se nalazio optuženi sa svjedocima
L., Ž. i G., pronadjen jedan startni pištolj, a u gepeku vozila putna torba,
vlasništvo optuženog, koji je nakon njenog otvaranja, iz iste uzeo jedan
zamotuljak, koji je bio oblijepljen selotep trakom kafene boje, i dao se u
bijeg, te svjedoci P. V., L. R. i V. D., koji pored navedenog, predmetni
zamotuljak opisuju kao predmet obmotan selotep trakom braon–kafene boje, koji
je optuženi izvukao iz svoje putne torbe i nakon čega se dao u bjekstvo, u
kojem dijelu iskaze ovih svjedoka potvrdjuju i svjedoci koji su se nalazili u
pomenutom vozilu i to svjedok Ž. B. koji navodi da ih je kritičnog dana
zaustavila policija, koja je u njihovom vozilu pronašla jedan manevarski
pištolj, a nakon otvaranja gepeka, optuženi je otvorio svoju torbu, nakon čega
je čuo policajca kako uzvikuje „op op“, i vidio optuženog kako trči, svjedok
L. M., koji je potvrdio da je torba u gepeku njegovog vozila bila vlasništvo
optuženog, koji je to i potvrdio službenicima policije, a nakon što je istu
otvorio iz iste je nešto sigurno uzeo, jer je počeo da bježi desno od vozila,
te svjedoka G. G. koji je naveo da je optuženi, nakon što je otvorio svoju
torbu, koja se nalazila u gepeku vozila koji je upravljao L., počeo da bježi
od vozila.
Svjedoci P. V., L. R. i V. D. su službenici policije koji su se dali u potjeru
sa optuženim i na kraju ga sustigli i lišili slobode, pa iz iskaza P. V.
nesumnjivo proizilazi, da je optuženi, tokom bijega, od sebe odbacio predmet
koji je uzeo iz torbe, a u pravcu garaže kuće J., što je ovaj svjedok mogao
dobro da vidi jer se nalazio na oko 4-5 metara, prvi i iza optuženog, dok je
na pomenuto mjesto ostao svjedok V., a što potvrdjuju svjedok L. R., koji
navodi da je vidio kako optuženi, predmet koji je držao u ruci, odbacuje preko
ograde kuće J., u pravcu garaže i nastavlja da bježi, na koje mjesto je ostao
svjedok V., koji izjavljuje da je optuženi, predmet koji je uzeo iz torbe i
koji je čitavo vrjieme držao u ruci, bacio prema garaži kuće J. a radilo se o
zamotuljku koji je bio oblijepljen selotejp trakom braon boje, na kojem mjestu
je ostao kako bi ga obezbijedio do dolaska kolega iz kriminalističke tehnike,
koji su fotografisali, kako zamotuljak, tako i mjesto gdje je isti pronadjen,
što je prikazano u fotodokumentaciji broj ... od ..... godine.
Iskaze ovih svjedoka sud je cijenio kao vjerodostojne, koji iskazi su u skladu
sa pisanim dokazima pročitanim na glavnom pretresu i to: službenom zabilješkom
Uprave policije PJ N. Ku.br. ..... od ..... godine u kojoj je konstatovano da
je K. D., nakon otvaranja torbe, iz iste uzeo veći zamotuljak nepravilnog
oblika, braon boje, i dao se u bjekstvo, zatim odbacio od sebe nepoznatu
materiju braon boje na 200m od mjesta gdje je zaustavljen, nakon čega ga je
dio službenika sustigao i lišio slobode; potvrdom o privremeno oduzetim
predmetima Uprave policije PJ N. Ku.br. ... od .... godine, u kojoj je
konstatovano da je od K. D. privremeno oduzet veći zamotuljak nepravilnog
oblika sa sadržajem suve biljne materije zelene boje za koju se pretpostavlja
da je opojna droga marihuana, koji je pronadjen ispred vrata garaže kuće J., i
za koji je nesumnjivo utvrđeno da ga je odbacio optuženi, kao i fotoelaborata
Uprave policije PJ N. br.... od .....godine, gdje je prikazan izgled lica
mjesta, pakovanje suve biljne materije ispred ulaznih vrata garaže kao i bliži
izgled istog, a radi se o zamotuljku nepravilnog oblika, koji je oblijepljen
selotep trakom braon–kafene boje, kako ga opsuje svjedoci-službenici
interventne jedinice UP PJ N., koji je kao takav dostavljen na vještačenje
Forenzičkom centru Danilovgrad i prikazan u fotodokumentaciji koja čini
sastavni dio izvještaja o vještačenju pomenute biljne materije, kao i izgled
vozila "..." reg. oznaka ..... i njegovog prtljažnika.
Da se u pomenutoj kesi-zamotuljku nalazila opojna droga marihuana, utvrđeno je
iz izvještaja o vještačenju Forenzičkog centar Danilovgrad br. ...., odnosno,
dopune izvještaja broj .... od ..... godine, u kojem nalazu je konstatovano da
dostavljeni biljni materijal potiče od biljke čiji je botanički naziv Cannabis
Sativa-Konoplja, te da sadrži tetrahidrokanabinol (THC) u koncentraciji iznad
0,3%. Kanabis i THC su supstance koje djeluju na centralni nervni sistem,
izazivaju stanje zavisnosti i nalaze se na listi opojnih droga.
Dakle, shodno saglasnim iskazima naprijed navedenih svjedoka, koji su skoro na
identičan način prikazali predmetni dogadjaj, sud je nesumnjivo utvrdio da je
optuženi, nakon što je otvorio putnu torbu, iz iste uzeo zamotuljak koji je
bio obmotan selotejp trakom braon–kafene boje, a zatim se dao u bjekstvo, da
bi ovaj zamotuljak, koji je čitavo vrijeme imao u ruci, odbacio u pravcu
garaže kuće J., gdje je isti pronadjen, a u kojem zamotuljku se nalazila
zelena biljna materija, za koju je vještačenjem utvrdjeno da je opojna droga
marihuana.
Optuženi ne spori da se kritični događaj odigrao onako kako su ga opisali
svjedoci u svojim iskazima, međutim negira izvršenje krivičnog djela koje mu
se stavlja na teret, navodeći da se u kesi, koja mu je bila u torbi, nalazio
pištolj, koji je planirao da prošvercuje do B., i koji je uzeo iz torbe kada
mu je policija naredila da je otvori, i počeo da bježi, a zatim i odbacio od
sebe kesu sa pištoljem, nakon čega su ga policajci sustigli. Ovakvu odbranu
optuženog sud je cijenio kao neuvjerljivu i sračunatu u cilju izbjegavanja
krivice.
Naime, svjedoci P. V., L. R. i V. D., službenici policije koji su trčali za
optuženim dok je ovaj bježao, vidjeli su da je optuženi predmetni zamotuljak,
koji je prethodno uzeo iz svoje putne torbe koja se nalazila u gepeku vozila
„...“, odbacio od sebe kod kuće J., koji zamotuljak je svjedok V.
obezbjedjivao do dolaska kriminalitičkih tehničara, koji su ga fotografisali i
izuzeli, kako je to prikazano u fotodokumentaciji Uprave policije, dok je iz
izvještaja o vještačenju sadržine predmetnog zamotuljka, utvrdjeno da se u
istom nalazila opojna droga marihuana.
Obrana optuženog je opovrgnuta i ostalim provedenim dokazima - službenom
zabilješkom Uprave policije PJ N., u kojoj je konstatovano da je optuženi
predmetni zamotuljak odbacio od sebe, kao i potvrdom o privremeno oduzetim
predmetima Uprave policije PJ N., iz koje je utvrđeno da je od optuženog
oduzet veći zamotuljak nepravilnog oblika sa sadržajem suve biljne materije
zelene boje, koji je pronadjen kod kuće J., a koji je optuženi prethodno
odbacio od sebe i koju potvrdu je optuženi bez primjedbi potpisao.
Postupajući na naprijed opisan način, optuženi je bio svjestan, da je u svojoj
putnoj torbi držao marihuanu, supstancu proglašenu za opojnu drogu Rješenjem o
utvrđivanju opojnih droga (Službeni list SRJ br. 44/02), koju opojnu drogu je
držao radi dalje prodaje, imajući u vidu količinu iste, i pri tome znao i bio
svjestan da za prodaju nema ovlašćenja, na šta upućuje ponašanje optuženog,
koji nakon otvaranja putne torbe, zamotuljak sa opojnom drogom uzima i počinje
da bježi, a kasnije i odbacuje od sebe, postupajući na taj način suprotno
Zakonu o sprečavanju zloupotrebe droga (Službeni list 28 od 10.06.2011.
godine), kojim je regulisano kada su proizvodnja, prerada i promet ove
supstance dozvoljeni i ko ih može vršiti, ali je to i htio, postupajući u
konkretnom slučaju sa direktnim umišljajem, pa su se u radnjama optuženog
stekli svi bitni elementi bića krivičnog djela neovlašćena proizvodnja,
držanje i stavljanje u promet opojnih droga iz čl.300 st.1 Krivičnog zakonika,
za koje djelo ga je sud oglasio krivim.
Odlučujući o visini kazne koju će izreći optuženom, Sud je cijenio sve
okolnosti koje utiču da ista bude manja ili veća, pa je kao olakšavajuće
okolnosti na strani optuženog cijenio njegove lične prilike, koje se ogledaju
u tome da se radi o relativno mladom čovjeku, lošeg imovnog stanja, dok je kao
otežavajuće okolnosti cijenio da je osuđivan za ista krivična djela presudama
Višeg suda u Podgorici .... od .....godine zbog krivičnog djela neovlašćena
proizvodnja, držanje i stavljanje u promet opojnih droga iz čl.300 st.1 KZ-a,
na ... mjeseci zatvora; K.br....od ..... godine, zbog krivičnog djela
neovlašćena proizvodnja, držanje i stavljanje u promet opojnih droga iz čl.300
st.1 KZ-a, na .... godinu i...... mjeseca zatvora i K.br..... od .....godine
zbog krivičnog djela neovlašćena proizvodnja, držanje i stavljanje u promet
opojnih droga iz čl.300 st.1 KZ-a, na ..... godine zatvora, a što je utvrđeno
iz izvoda iz kaznene evidencije na ime optuženog, pa mu je izrekao kaznu
zatvora u trajanju od ... godine i ..... mjeseci, nalazeći da je izrečena
kazna u svemu srazmjerna težini izvršenog krivičnog djela i stepenu krivice
optuženog i predstavlja onu mjeru, koja je neophodno potrebna za postizanje
svrhe kažnjavanja propisane članom 32 KZ-a, a u okviru opšte svrhe izricanja
krivičnih sankcija iz čl. 4 st. 2 KZ-a, odnosno da će se sa istom uticati na
optuženog, ali i na druge, da ubuduće ne čine krivična djela.
U izrečenu kaznu zatvora optuženom će se uračunati i vrijeme provedeno u
pritvoru od …... godine, pa nadalje, a shodno odredbi čl. 51 KZ-a.
Na osnovu čl. 300 st.7 u vezi čl.75 Krivičnog zakonika, od optuženog je
oduzeto 366,85 grama opojne droge marihuane, koja se ima uništiti nakon
pravosnažnosti presude, za koje predmete zakon predviđa obavezno oduzimanje.
Odluka o troškovima donijeta je shodno odredbi čl.226 i 229 Zakonika o
krivičnom postupku (ZKP-a), a isti se odnose na troškove i nagradu za izvršeno
vještačenje po vještaku hemijske struke Snežani Banović u iznosu od 44 € i
putne troškove svjedoka J. N., M. D., P. V., L. R., V. D. u iznosu od po 10 €,
dok je paušal određen imajući u vidu složenost i dužinu trajanja postupka, kao
i imovinske prilike optuženog, što je sve dužan uplatiti u roku od 15 dana po
pravosnažnosti presude, pod prijetnjom prinudnog izvršenja.
Sud je cijenio i ostale provedene dokaze, ali je našao da su bez uticaja na
drugačiju odluku suda.
Na osnovu izloženog, a shodno odredbi čl.374 ZKP-a, odlučeno je kao u izreci
presude.
VIŠI SUD U PODGORICI
Dana, .........godine
S U D I J A
Vesna Moštrokol, s.r.
PRAVNA POUKA:
Protiv ove presude dozvoljena je žalba
Apelacionom sudu Crne Gore u roku
od 15 dana od dana prijema pismenog
otpravka iste, a preko ovog suda.
Tačnost otpravka ovjerava namještenik suda
Anka Raković