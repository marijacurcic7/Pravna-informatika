K.br.52/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Šestović Milanke, u krivičnom prdmetu
protiv okrivljenog K.T. iz P. zbog krivičnog djela ugrožavanje javnog
saobraćaja iz čl.339.st.1. Krivičnog zakonika po optužnom predlogu ODT
Pljevlja Kt.br.47/13 od 01.04.2013. godine, nakon održanog glavnog i javnog
pretresa u prisustvu zamjenika ODT Pljevlja Djurović Veljka, okrivljenog i
oštećenih T. I. i T. V. iz P., dana 17.04.2013. godine donio je i javno
objavio
P R E S U D U
Okrivljeni K. T., JMBG.... od oca R. i majke S. rodjena B., rodjen 13.09.1960.
godine u mjestu V. opština P., državljanin CG, govori crnogorskim jezikom,
završio srednju gradjevinsku školu, zaposlen udova, otac jednog maloljetnog
djeteta, srednjeg imovnog stanja, živi od zarade od 280,00 eura, ranije ne
osudjivan
K r i v j e
Što je:
dana 13.11.2012. godine oko 22,30 časova u saobraćaju upravljajući PMV marke
"Volsfagen" reg.br. PV .... ulicom T. P. iz pravca Trga "P. V." prema ulici O.
u P. ne pridružavajući se saobraćajnih propisa ugrozio saobraćaj i doveo u
opasnost život ili tijelo ljudi na način što suprotno odredbama članova 35,
54. i 182. ZOBS-a na putevima brzinu kretanja vozila nije prilagodio uslovima
noćne vidljivosti i stanju mokrog kolovoza, niti je upotrebio svjetlosni
signal upozorenja pješacima i vozilom je upravljao pod dejstvom alkohola od
2,33 promila alkohola u krvi, te je usled takve nepropisne vožnje prednjim
desnim dijelom vozila udario u pješake oštećene T. I. i T. V., koje su se
kretale jedna iza druge uz desnu ivicu kolovoza, pri čemu je došlo do obaranja
oštećenih na kolovoz, pa je oštećena T. I. zadobila lake tjelesne povrede
kontuziju gornje vilice sa krvnim podlivom, površine oguljotine kože lijevog
stopala i obje šake, dok je oštećena T. V. zadobila lake tjelesne povrede
kontuziju glave s krvnim podlivom - sljepoočno tjemeno lijevo, kontuziju
lijevog skočnog zgloba i stopala, lijevog koljena sa površnom oguljotinom
kože, kontuziju ramena i desnog lakta,
-2-
čime je izvršio krivično djelo ugrožavanje javnog saobraćaja iz čl.339.st.1.
Krivičnog zakonika,
pa ga sud na osnovu već citiranog zakonskog propisa, a primjenom članova 4, 5,
13, 15, 32, 33, 39, 42, 45. i 46. Krivičnog zakonika te članova 226. i 229.
ZKP CG
O S U D J U J E
Na novčanu kaznu u iznosu od 1.200,00 eura (hiljadudvesta eura) koju će
okrivljeni platiti ovom sudu u roku od godinu dana u 12 jednakih mjesečnih
rata.
Ako okrivljeni u odredjenom roku ne plati novčanu kaznu sud će istu zamijeniti
kaznom zatvora tako što će se za svakih započetih 25,00 novčane kazne odrediti
po jedan dan kazne zatvora.
Okrivljeni se obavezuje da na ime troškova vodjenja krivičnog postupka plati
ovom sudu iznos od 244,00 eura, a na ime paušala iznos od 27,50 eura.
Troškove krivičnog postupka i paušal okrivljeni će platiti u roku od 15 dana
po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.47/13 od
01.04.2013. godine optužilo je okrivljenog K. T. iz P. zbog krivičnog djela
ugrožavanje javnog saobraćaja iz čl.339. st.1. Krivičnog zakonika navodeći da
je okrivljeni krivično djelo izvršio na način mjesto i vrijeme kako je to
bliže opisano u izreci ove presude.
U završnoj riječi zamjenik ODT je ostao pri podnesenom optužnom predlogu i
predlaže da sud okrivljenog oglasi krivim i osudi po zakonu. Predložio je da
sud okrivljenom ublaži kaznu i izrekne mu umjesto kazne zatvora novčanu kaznu,
smatrajući da će se prema okrivljenom postići svrha kažnjavanja i ublaženom
kaznom.
Svjedoci - oštćene T. I. i T. V. su u završnoj riječi istakle da se pridružuju
krivičnom gonjenju protiv okrivljenog, a ventualno imovinsko-pravni zahtjev će
ostvarivati u parnici kod ovog suda.
Okrivljeni K. T.u svoju odbranu na zapisniku ODT Pljevlja i na glavnom
pretresu ističe da se smatra krivim za krivično djelo koje mu se stavlja na
teret i osjeća krivicu za isto s tim što misli da su ovoj saobraćajnoj nezgodi
doprinijeli i pješaci koji su se kritične prilike kretali kolovozom. Naime,
dana 13.11.2012. godine nešto oko 22,30 kretao se PMV vozilom marke "Golf 3"
reg.br. PV .... ulicom T. P. iz pravca Trga "P. V." prema ulici V. J. Bio je u
alkoholisanom stanju jer je prethodno popio nekoliko pića dok je čekao da mu
majstor popravi vozilo. Te noći vidljivost je bila smanjena bilo je oblačno i
padala je kiša, a i naznačena ulica kroz koju se kretao bila je neosvijetljena
te je vozilom normalno upravljao pod srednjim sviejtlima i kretao se sasvim
normalnom brzinom. Kada se približio kući br.16 primijetio je da uz trotoar
kao i po trotoaru sa njegove desne strane ispred njega u pravcu ul. O. kreću
se dva pješaka. Ti pješaci su imali crnu garderobu na sebi, pa je moguće zbog
svih okolnosti što je bio malo popio zatim noćnih uslova vožnje,
neosvijetljene ulice itd. u jednom trenutku jednu od ovih pješaka prednjim
dijelom vozila zakačio i koliko mu se čini da je ta pješakinja rukom držala za
ruku drugu pješakinju koja je bila pored nje te su obje pale na trotoar. Odmah
je vozilo zaustavio izašao iz istog i vidio je da su pješakinje stajale na
trotoaru, a jedna od njih je plakala i govorila "šta ovo bi kako nas udari". U
medjuvremenu neko je pozvao policiju, a tu se okupilo i odredjeni broj
gradjana, pa je on sačekao dolazak policije i prisustvovao je vršenju
-3-
uvidjaja. Dalje ističe da mu je žao što se sve ovo dogodilo i spreman je da se
izvini oštećenim zbog povreda koje su kritične prilike zadobile.
U završnoj riječi je istakao da se osjeća krivim da priznaje krivicu, da se
kaje što je ovo uradio, da je u medjuvremenu prestao da pije pa je na kraju
predložio da sud odluči po zakonu, a pred sudom se još jedanput izvinjava
oštećenim.
U dokaznom postupku sud je saslušao oštećene T. I. i T. V., pročitao nalze i
mišljenja vještaka R. M.- vještaka saobraćajne struke i vještaka medicinske
struke hirurga dr. P. M., pročitao zapisnik o uvidjaju UP PJ PLjevlja br.
97/12 od 13.11.2012. godine, pročitao izvještaj ljekara specijaliste hirurga
br. 5017 od 13.11.2012. godine, pročitao izvještaj ljekara specijaliste
ortopeda br. 5032 od 14.11.2012. godine o povredama za oštećenu T. V.,
pročitao izvještaj Jedinice za HMP br. 8650 od 13.11.2012. godine, pročitao
izvještaj ljekara specijaliste hirurga br. 5026 od 13.11.2012. godine za
oštećenu T. I., pročitao zapisnik Sava Car DOO P. - Poslovnica P. o vanrednom
tehničkom pregledu vozila okrivljenog od 15.11.2012. godine, pročitao
izvještaj KC CG br. 1390 od 22.11.2012. godine o stanju alkohola u krvi za
okrivljenog, izvršio uvid u fotoelaborat UP PJ Pljevlja br. 560/12 od
13.11.2012. godine i pročitao izvještaj iz KE za okrivljenog izdat od strane
UP PJ Pljevlja br. 03-245/13-2442/2 od 22.02.2013. godine.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa
drugim, sud je utvrdio da je okrivljeni K. T. iz P. izvršio krivično djelo
koje mu je optužnim predlogom ODT-a stavljeno na teret, a na način mjesto i
vrijeme kako je to bliže opisano u izreci ove presude. Ovakvu svoju odluku sud
je zasnovao na činjenicama koje slijede iz dokaza izvedenih na glavnom
pretresu kao i na potpunom priznanju okrivljenog.
Naime, oštećene T. I. i T. V. su jednoglasno istakle da su se kritične večeri
kretale pješice ul. T. P. oko 22,30 časova iz pravca zgrade Biroa rada prema
ulici O. Naznačena ulica nije osvijetljena osim što je manje vidljiva od
svijetala ispred porodičnih kuća. Tu noć je padala sitna kiša. Kretale su se
uz desnu ivicu kolovoza jedna za drugom na način što je prva išla T. V., a iza
nje I. Kretale su se prema svojoj porodičnoj kući koja se nalazi nedaleko od
mjesta kontakta. Na desetak metara prije skretanja svojoj kući oštećena I. je
osjetila udar sa ledja u predjelu lijeve noge pa je shvatila da ju je udarilo
vozilo pa je pala na stranu udesno na trotoar i tom prilikom joj je spala
patika, a na trotoar je udarila laktom i dlanom lijeve ruke kao i bradom od
asfalt. Vidjela je kada je ustala da je vozilo udarilo i njenu majku V. Ističe
da koliko ona zna vozač vozila kojim je udarena nije kočio jer nije čula
nikavu škripu kočnica. Tom prilikom povrede je zadobila i njena majka V. Nakon
toga okrivljeni je izašao iz vozila, a tu je izašlo i nekoliko gradjana, a
medju njima i policajac V. B. koji je pozvao policiju, a njih je policija
odvezla u bolnicu radi ukazivanje medicinske pomoći. Jednoglasno su na
pretresu istakle da je oštećeni dva puta dolazio da ih obilazi i da se redovno
interesovao za njihovo zdravlje.
Sud je u cjelosti privhatio iskaze oštećenih smatrajući da su oštećene
istinito svjedočile, a njihove tvrdnje je potvrdio u svojoj odbrani i sam
okrivljeni.
Vještak hirurg dr. P. M. u svom nalazu i mišljenju istakao da kod oštećene T.
V. u medicinskoj dokumentaciji stoji da je oštećena zadobila kontuziju glave
sa krvnim podlivom slepoočnog tjemeno lijevo, kontuziju lijevog stopala i
lijevog koljena sa površnom oguljotinom kože, kontuziju ramena i desnog lakta.
Radi se o lakim tjelesnim povredama koje su nanesene udarom tupe sile - tupog
tvrdog predmeta, moguće vozilom koje je bilo u pokretu, a neke od ovih povreda
mogle su nastati padom, udarom i drljanjem o tupu tvrdu podlogu. Što se tiče
povreda kod oštećene T. I. ista je zadobila kontuziju donje vilice sa krvnim
podlivom, površne oguljotine kože lijevog stopala i obje šake. Vještak daje
mišljenje da se radi o lakim tjelesnim povredama koje su najvjerovatnije
nastala udarom tupih tvrdih djelova vozila u lijevo stopalo i padom oštećene i
udarom šakama i bradom o tvrdu podlogu.
-4-
Vještak saobraćajen struke dr. R. M. je u svom nalazu i mišljenju istakao da
vozač vozila - okrivljeni nije preduzimao na vrijeme radnje da nedodje do
saobraćajne nezgode, a imao je mogućnosti da nedodje do nezgode jer nije
brzinu kretanja vozila prilagodio saobraćajnim uslovima, klizavom kolovozu i
vidljivosti i ta brzina nije bila bezbedna za zaustavljanje prema sobraćajnim
usovima, što je i osnovni propust za nastanak ove saobraćajne nezgode.
Iz zapisnika o uvidjaju UP PJ Pljevlja se zaključuje da su radnci policije
kritične večeri izvršili uvidjaj gdje su konstatovali nadjeno stanje na licu
mjesta.
Iz izvještaja ljekara specijalsita i HMP P. se zaključuje da su obje oštećene
kritične večeri se javile na pregleda kod ljekara specijalista te da su
narednih dana nastavile sa liječenjem - kontrolama. Iz zapisnika o vršenju
vanrednog tehničkog pregleda vozila okrivljenog od 15.11.2012. godine se
zaključuje da vozilo okrivljenog nije bilo sasvim tehnički ispravno odnosno
imalo je manjih nedostataka, ali detalno nije navedeno u čemu se ti nedostatci
ogledaju.
Iz izvještaja KC CG br. 1390 od 22.11.2012. godine se zaključuje da je
okrivljeni prilikom upravljanja svojim vozilom imao koncentraciju alkohola u
krvi 2,33 promila.
Uvidom u fotoelaborat se zaključuje da su radnici UP PJ Pljevlja kritične
večeri sačinili fotoelaborat i skicu lica mjesta.
Iz izvještaja iz KE za okrivljenog zaključuje se da okrivljeni ranije nije
osudjivan.
Kod ovakvog činjeničnog stanja na osnovu svih izvedenih dokaza sud je utvrdio
da je okrivljeni K. T. iz P. kriv za nastanak predmetne saobraćajne nezgode, a
ovo iz razloga što je kritične večeri upravljajući PMV marke "Golf 3" reg.br.
PV AF 990 ulicom T. P. suprotno odredbama člana 35, 54. i 182. ZOBS-a na
putevima nije prilagodio brzinu kretanja vozila uslovima noćne vidljivosti i
stanju mokrog kolovoza, nije upotrebio svjetlosni signal upozorenja pješacima
i na kraju vozilom je upravljao pod dejstvom alkohola od 2,33 promila u krvi,
tako da je jasno da je takvom vožnjom prekršio odredbe članova 35. 54. i 182.
ZOBS-a na putevima. Dakle, utvrdjeno je da je okrivljeni predmetno krivično
djelo izvršio sa umišljajem jer je vozio pod uticajem alkohola od 2,33 promila
u krvi.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu novčane kazne pa je
sud mišljenja da je u konkretnom slučaju imalo smisla okrivljenom ublažiti
kaznu po vrsti pa mu je sud umjesto kazne zatvora izrekao novčanu kaznu u
iznosu od 1.200,00 eura smatrajući da će se i sa ublaženom kaznom prema
okrivljenom u cjelosti ostvariti svrha kažnjavanja predvidjena u članu 32.
Krivičnog zakonika. Sud takodje konstatuje da je u završnoj riječi zamjenik
ODT-a i predložio da sud okrivljenom ublaži predvidjenu kaznu i izrekne mu
novčanu kaznu što je sud i učinio. Sud je kao olašavajuće okolnosti
okrivljenom uzeo u obzir činjenicu da okrivljeni ranije nije osudjivan, da se
radi o porodičnom čovjeku koji živi sa maloljetnim djetetom koje izdržava, te
da je u cjelosti priznao izvršenje krivičnog djela, izrazio iskreno kajanje i
posjećao oštećene tokom liječenja i interesovao se za njihovo zdravlje pa je
sud mišljenja da je izrečena krivična snakcija okrivljenom adekvatna i
primijrena stepenu društvene opasnosti konkretno učinjengo djela kao i
nastalim posledicama te da ista prema okrivljenom predstavlja onu mjeru koja
je neophodna da bi se prema njemu ostvarila svrha kažnjavanja.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati ovom sudu iznos od 244,00 eura, a
isti iznos predstavlja iznos za vještačenje dvojice vještaka u ukupnom iznosu
od 187,00 eura kao i iznos vještačenja alkohola u
-5-
krvi od 57,00 eura, a iznos paušala od 27,50 eura sud je okrivljenom odredio
imajući u vidu dužinu trajanja i složenost krivičnog postupka kao i imovno
stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 17.04.2013. godine
Zapisničar, S u d i j a,
Šestović Milanka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet