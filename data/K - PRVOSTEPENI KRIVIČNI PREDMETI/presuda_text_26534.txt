K.br.35/12
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenih L. J. i L. Ž. iz P., zbog krivičnog djela neovlašćeno
otkrivanje tajne iz čl.171. st.1. Krivičnog zakonika, po optužnom predlogu
oštećenog kao tužioca R. M. iz P., dana 05.07.2012. godine, u prisustvu
oštećenog kao tužioca i okrivljenih, donio je i javno objavio
P R E S U D U
Protiv okrivljenih:
L. J., od oca M. i majke B. rodjena V., rodjen .... godine u selu R. opština
P., živi u P. ul. B. M. GM-6, penzioner, ostvaruje porodičnu penziju od oko
260,00 eura, oženjen, otac dvoje djece, srednjeg imovnog stanja.
L. Ž., od oca J. i majke R. rodjena T., rodjen .... godjen u P. gdje i živi
ul. B. M. GM-6, oženjen otac dvoje djece, srednjeg imovnog stanja, radnik,
pismen, završio srednju mašinsku tehničku školu, zaposlen u AD Rudnik uglja
P., ostvaruje zaradu u iznosu od 600,00 eura
OPTUŽBA SE ODBIJA
Da su:
Okrivljeni L.J. i L.Ž. ukrali i zloupotrebili zdrastveni karton oštećenog kao
tužioca R. M. iz P. i da su na glavnoj raspravi kod Osnovnog suda u Pljevljima
u predmetu koji se vodio kod ovog suda pod P.br.38/04 na raspravi od dana
07.06.2004. godine predsedniku vijeća predali zdrastveni karton oštećenog koji
je fotokopiran i izvršen uvid u isti, te da je oštećeni tek to saznao dana
19.12.2011. godine na raspravi pred Osnovnim sudom u Žabljaku,
čime bi izvršili krivično djelo neovlašćeno otkrivanje tajne iz čl.171. st.1.
Krivičnog zakonika,
jer je nastupila apsolutna zastarelost krivičnog gonjenja za ovo krivično
djelo.
Troškovi krivičnog postupka padaju na teret budžetskih sredstava ovog suda.
-2-
O b r a z l o ž e n j e
Oštećeni kao tužilac R. M. iz P. je dana 19.12.2011. godine preko Uprave
policije PJ Pljevlja podnio krivičnu prijavu Osnovnom državnom tužilaštvu u
Pljevljima protiv okrivljenih L. J. i L. Ž. zbog krivičnog djela neovlašćeno
otkrivanje tajne iz čl.171. st.1. Krivičnog zakonika, navodeći da su
okrivljeni krivično djelo izvršili na način kako je to navedeno u izreci ove
presude.
Osnovno državno tužilaštvo je svojim rješenjem Kt.br.3/12 od 09.02.2012.
godine odbacilo krivičnu prijavu oštećenog kao tužioca protiv okrivljenih iz
razloga što je nastupila zastarjelost krivičnog gonjenja za djelo za koje su
okrivljeni prijavljeni.
U zakonskom roku oštećeni kao tužilac ovom sudu je podnio optužni predlog
navodeći takodje da su okrivljeni ukrali i zloupotrebili njegov zdrastveni
karton te da su isti prezentirali na rasrpavi kod Osnovnog suda u
Pljevljima,dana o7.o6.2oo4 godine a da je oštećeni to tek saznao dana
19.12.2011. godine na raspravi pred Osnovnim sudom u Žabljaku.
Na glavnom pretresu od dana 05.07.2012. godine oštećeni kao tužilac je priznao
ovom sudu da je kod ovog suda vodjen parnični postupak radi naknade štete u
predmetu P.br.38/04 te da je dana 07.06.2004. godine vršen uvid u zdrastveni
karton oštećenog. Dalje je naveo da nije tačno što je navedeno u zapisniku o
raspravi da je karton pribavljen službenim putem, a na toj raspravi je bio
prisutan kako on tako i okrivljeni L. J. i okrivljeni L. Ž. Dalje je naveo da
je taj postupak dalje nastavljen pred Osnovnim sudom u Žabljaku i dana
19.12.2011. godine na raspravi pred Osnovnim sudom u Žabljaku oba okrivljena
su imali zdrastveni karton oštećenog i mahali tim kartonom vrijedjajući ga da
boluje od raznih bolesti.
U dokaznom postupku je sud pored ostalih dokaza izvršio uvid u ovjerenu
fotokopiju zapisnika o glavnoj raspravi u predmetu P.br.38/04 od dana
07.06.2004. godine. Na zapisniku jasno je konstatovano da raspravi prisustvuje
oštećeni kao tužilac u svojstvu tužioca kao i okrivljeni L. Ž. u svojstvu
tuženog. Takodje je konstatovano da se vrši uvid u fotokopiju zdrastvenog
kartona Medicine rada za oštećenog R. M. pod brojem 7613 sa zdrastvenom
knjižicom R.br.2309 takodje na ime oštećenog. Dalje se konstatuje da je
predsednik vijeća konstatovao da je zdrastveni karton lično uručen predsedniku
vijeća na ruke u orginalu i to od strane Medicine rada te da je u prisustvu
stranaka predsednik vijeća izvršio fotokopiranje zdrastvenog kartona. Takodje
je konstatovano da je i okrivljeni L. Ž. kao tuženik toga dana dao dio
zdrastvenog kartona predsedniku vijeća radi kopiranja.
Sud pouzdano utvrdjuje da je oštećeni kao tužilac dana 07.06.2004. godine na
rasrpavi pošto je bio priustan morao znati da je izvršen uvid u njegov
zdrastveni karton te da je izvršeno kopiranje istog jer svaki sudija na
raspravi ili pretresu zapisnik diktira javno i glasno da čuju sve stranke šta
se upisuje u zapisnik. Takodje, je konstatovano da stranke nisu imale
primjedbi na taj zapisnik.
Pošto je od dana 07.06.2004. godine pa do danas proteklo više od 8 godina, a
za krivično djelo neovlašćeno otkrivanje tajne iz čl.171. st.1. Krivičnog
zakonika propisana je novčana kazna ili kazna zatvora do jedne godine, a u
smislu odredbe člana 124. st.1. tačka 7. Krivičnog zakonika zastarelost
krivičnog gonjenja nastupa kada proteknu 2 godine od izvršenja krivičnog djela
za koje se po zakonu može izreći kazna zatvora do jedne godine ili novčana
kazna, dok u smislu odredbe člana 125. st.7. Krivičnog zakonika zastarjelost
krivičnog gonjenja nastupa u svakom slučaju kada protekne dvostruko vrijeme
koje se po zakonu traži za zastarelost krivičnog gonjenja (apsolutna
zastarelost krivičnog gonjenja). Pošto je u konkretnom slučaju proteklo od
izvršenja krivičnog djela više od 4 godine to je nastupila apsolutna
zastarelost krivičnog gonjenja.
-3-
Sud nije prihvatio tvrdnje oštećenog da je za izvršenje krivičnog djela saznao
tek na rasrpavi pred Osnovnim sudom u Žabljaku dana 19.12.2011. godine jer je
za to morao saznati na raspravi od dana 07.06.2004. godine.
Pošto je u konkretnom slučaju nastupila apsolutna zastarelost krivičnog
gonjenja za predmetno krivično djelo protiv okrivljenih sud je na osnovu člana
372. st.1. tačka 3. ZKP CG odlučio kao u izreci presude.
Shodno članu 230.st.1. ZKP CG riješeno je da troškovi krivičnog postupka
padaju na teret budžetskih sredstava ovog suda.
Sa izloženog odlučeno je kao u izreci presude.
OSNOVNI SUD U PLJEVLJIMA
dana 05.07.2012. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x oštećenom kao tužiocu
2x okrivljenim
4x u predmet