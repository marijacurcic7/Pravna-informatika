K.br.41/12
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog K. M. iz P. koga brani advokat Š. L. iz N. zbog krivičnog
djela povreda slobode opredjeljenja pri glasanju iz čl. 186. st.1. Krivičnog
zakonika po optužnom prdlogu ODT Pljevlja Kt.br.192/10 od 17.09.2010. godine,
koji je na glavnom pretresu zamjenik ODT-a precizirao, nakon održanog glavnog
i javnog pretresa u prisustvu zamjenika ODT-a Gačević Božidarke, okrivljenog i
svjedoka - oštećenih, a u odsutnosti uredno pozvanog brnaioca, dana
21.06.2012. godine, donio je i javno objavio
P R E S U D U
Okrivljeni K. M. zv. Mane, JMBG .... od oca P. i majke M. rodjena F., rodjen
.... godine u B., živi u P. ul. H. br. 109, državljanin CG, pisme završio
ekonomski fakultet, oženjen, otac dvoje djece, vojsku služio 1986/87. godine u
Prištini, ne vodi se u VE, odličnog imovnog stanja, ranije ne osudjivan.
K r i v j e
Što je:
dana 12.05.2010. godine oko 10,20 časova u Pljevljima u kancelariji Upravnika
Površinskog kopa "Potrlica" Rudnika uglja AD P. G. Dj., prijetnjom uticao na
oštećene i to Z. R. smjenskog poslovodju proizvodnje na DTO sistemu "Jagnjilo"
i C. D., glavnog poslovodju DTO sistema "Jagnjilo", da na lokalnim izborima
zakazanim za 23.05.2010. godine glasaju za Koaliciju "Evropska Pljevlja - dr.
Filip Vuković", na način što je istim govorio da ukoliko ne glasaju za
Koaliciju "Evropska Pljevlja - dr. Filip Vuković" da nijedan neće biti na
radnom mjestu poslovodje od 24.05.2010. godine, jer su mu poznata njihova
politička opredjeljenja,
čime je izvršio krivično djelo povreda slobode opredjeljenja pri glasanju iz
čl. 186. st.1.Krivičnog zakonika,
pa ga sud na osnovu već citiranog zakonskog propisa, a primjenom članova 4, 5,
13, 15, 32, 33, 39, 42, 45. i 46. Krivičnog zakonika, te članova 226. i 229.
ZKP CG
O S U D J U J E
-2-
Na novčanu kaznu u iznosu od 800,00 eura (osamstotina eura), koju će
okrivljeni platiti ovom sudu u roku od 15 dana po pravnosnažnosti presude pod
prijetnjom prinudnog izvršenja.
Ako okrivljeni u odredjenom roku ne plati novčanu kaznu sud će novčanu kaznu
zamijeniti kaznom zatvora tako što će se za svakih započetih 25,00 eura
novačne kazne odrediti po jedan dan kazne zatvora.
Okrivljeni se obavezuje da na ime paušala plati ovom sudu iznos od 70,00 eura,
a ovo u roku od 15 dana po pravnosnažnosti presude pod prijetnjom prinudnog
izvršenja.
O b r a z l o ž e n j e
Osnovno državno tužilaštvo u Pljevljima optužnim prdlogom Kt.br.192/10 od
17.09.2010. godine koji je zamjenik ODT-a precizirao na glavnom pretresu od
dana 14.11.2011. godine optužilo je okrivljenog K. M. iz P. zbog krivičnog
djela povreda slobode opredjeljenja pri glasanju iz čl. 186. st.1. Krivičnog
zakonika, navodeći da je okrivljeni krivično djelo izvršio na način mjesto i
vrijeme kako je to bliže opisano u izreci ove presude.
Na glavnom pretresu od dana 14.11.2011. godine zamjenik ODT-a je precizirao
podnijeti optužni predlog, a u završnoj riječi je predložio da sud okrivljenog
oglasi krivim i osudi po zakonu, u odnosu na svjedoke - oštećene Z. R. i C.
D., dok je odustao od daljeg krivičnog gonjenja protiv okrivljenog u odnosu na
oštećenog K. R.
Svjedoci - oštećeni Z. R. i C. D. su istakli da se pridružuju krivičnom
gonujenju protiv okrivljenog, a imovinsko-pravni zahtjev će ostvarivati u
parnici kod ovog suda dok je svjedok - oštećeni K. R. istakao da se ne
pridružuje krivičnom gonjenju protiv okrivljenog niti ističe imovinsko-pravni
zahtjev.
Okrivljeni K. M.u svoju odbranu u predmetu istražnih radnji je istakao da je
član borda direktora Rudnika uglja P. već dvije godine te da se u prostorijama
Rudnika uglja sreo sa Z. R., a i to ne bi zapamtio da nije studirao sa
njegovim bratom i sa drugim njegovim bratom radio u državnim organima.
Činjenica je da je bila predizborna kampanja pa iako je to bio radni sastanak
dohvatili su se priče oko politike. Apsurdno je da on poznavajući porodicu Z.
koji su jedan od braće opoziocioni odbornik, a i znajući da je i oštećeni
politički angažovan da vrši pritisak i traži od njega glas. Kroz neformalnu
priču ga je molio da se ostavi političke aktivnosti u Rudniku gulja. Ako se
smatra to političkim pritiskom onda je vjerovatno kriv. Dalje ističe da mora
da kaže da su se srdačno pozdravili i da nije bilo apsolutno nikakve nerevoze
ili bilo kakvog konflikta medju njima, mada, je on bio u saznanju da i u
prethodnom periodu Z. bio politički aktivan. To što se u Rudniku uglja
dešavaju odredjene promjene je stvar procesa proizvodnje, što nema veze sa
politikom jer i prije izbora oni su izvršili smjenu 5 rukovodilaca koji su
važili za članove DPS-a i niko se nije izjasnio da je to politički problem. U
prijave stoje neka imena koja su njemu nepoznata, a pogotovo ga vrijedja ime
izvjesnog Ž. G. za koga se navodi da je na bolovanju i leži kući sa gipsom i
on njega ne poznaje. Iz prijave je saznao da je G. radnik Rudnika uglja P.
Takodje u prijavi je navedeno da je on pozvao poslovodje, Z., C. i K. mada, on
to ističe da nije uradio. Dalje, ističe dane može niko u njegovo ime da
prijeti pogotovo što on nije stalno nastanjen u Pljevljima i što privatno
poznaje vrlo malo ljudi u Pljevljima. Nevidi koji bi posebni interes on kao
član odbora direktora koji direktno nije politički angažovan imao da DPD
ostvari političku pobjedu u Pljevljima. Takodje, ističe da kao član odbora
direktora nije član izvršnog organa koji se bavi postavljanjem i smjenama
niskokvalifikovane radne snage te ni pod koju nisam mogao doći u
riliku da razmišljam o pojedinim poslovodjama. Napominje da kao član odbora
direktora dnevno primi na desitine radnika te u suštini ne zna o kojim ljudima
se radi sem gospodina Z. koji je
-3-
njemu uručio pozdrav od njegovog bratta koji je njegov drug iz studenskih
dana. Ističe da se ne osjeća krivim i da je ovo jedan nepošten i nekorektan
gest prema njemu, a on je čovjek sa strane u gradu Pljevlja. Dalje je istakao
da je tačno da je on dana 12.05.2010. godine oko 10,00 časova izjutra bio na
radnom sastanku u kancelariji jednog od diretkora proizvodjenje gospodina Dj.
G. Tu je bio takodje direktor proizvodnje S. G. i bilo je tu još nekih ljudi
čija imena on nezna jedino zna da je bio Z. R. Nije zaprijetio Z. vodili su
normalan razgovor, ali je tačno da mu je u tom razgovoru rekao da se ne bavi
politikom i da ne vrši pritisak na ljude kako će da glasaju na lokalnim
izborima, ostalim čak ni u normalnom razgovoru nije u vezi lokalnih izbora
ništa rekao niti zna kako se ti ljudi zovu, ali zna da su radnici Rudnika
uglja jer je bio radni sastanak. Takodje, zna da se radi o poslovodjama, a i
direktori predstave ljude koji su na tom radnom sastanku. Ističe da ne zna da
li Z., C. i K. sada poslovodje u Rudniku gulja jer to nije u njegovoj
nadležnosti kao člana upravnog odbora niti se on time bavi. Moguće je da je na
tom radnom sastanku razgovrano i o politici, ali to je zato što su se
približavali izbori i što je tih dana politika bila nezaobilazna tema u svim
sverama života pa i na Rudniku. Ističe da odgovorno tvrdi da ovoj trojici koji
su prema optužbi oštećenih nije prijetio kako će glasati ni dali će glasati
niti pominjao da neće ostatiti na svojim radnim mjestima ako ne glasaju
Koalicuju DPS i SDP, a pogotovo nebi mogao prijetiti time Z. za koga zna da mu
je brat odbornik jedne od opozicionih stranaka, a sam Z. R. je u rukovodstvu
te opozicione stranke. Još jedanput ističe da ljudima koji su bili na sastanku
jer u rudniku uglja radi 1300 radnika nije prijetio u vezi izbora niti im
rekao da od izbora neće biti na radnim mjestima poslovodja jedino što je Z.
R., a ovo obzirom na poznanstvo sa njegovom braćom rekao je da se ne bavi
politikom u preduzeću i da on ne ubjedjuje nikoga kako će i koga će glasati.
Daje on njima prijetio nebi se oni nakon završenog radnog sastanka sa njim
rukovali i pozdravili i nebi otišli u mirnom tonu i vjerovatno bi se pobunili
na te njegove eventualne pritiske. Dalje ističe da smatra da su i on i njih
trojica zloupotrebljeni od čovjeka koji se profesionalno bavi politikom.
Takodje, ističe da je on njima trojici prijetio ne bi se oni danas u hodniku
suda sa njim pozdravili i rukovali. Od tog radnog sastanka nije više vidio Z.
R., a ostale koji su prisutvovali tom sastanku izuzev direktora i ako je sreo
u preduzeću nije prepoznao, a i jutros je u hodniku suda jednog od njih
trojice pitao da li radi u Rudniku gulja P. jer mu se učinio poznat. Dalje,
ističe da se sjetio da je sa tog radnog sastanka Z. otišao ranije jer je
trebao da prisustvuje slavi njegove političke partije pa da je okrivljeni
njemu prijetio kao bi on kao zaposlen u radnom vremenu mogao otići na slavu
svoje političke partije, a još je veći apsurd znajući da je Z. član SNP ili
Srpske narodne strane vrši na njega pritisak kako će glasati i hoćeli glasati
jer mu sve to liči kao da Papu prevodi u islam. Još jedanput je istakao da
nije izvršio krivično djelo koje mu se stavlja na teret i da je jedan radni
sastanak na Rudniku uglja P. iskorišćen u marketinške svrhe političke partije
gospodina S.
Na glavnom pretresu je ponovio da dana 12.05.2010. godine nije zaprijetio
oštećenim da od dana 24.05.2010. godine neće biti poslovodje, ako ne budu
glasali Koaliciju "Evropska P. dr. Filip Vuković", a takodje ističe da sa
oštećenim ranije nije imao nikakvih nesporazuma, a ističe da je dobar drug sa
dvojicom braće oštećenog Z. R. Dalje objašnjava da je sprovedena
reorganizacija u firmi i da koliko je njemu poznato da oštećeni sada nisu
poslovodje, ali neznači da u buduće neće biti jer je još uvijek
reoraganizacija i sistematizacija radnih mjesta u firmi. Objasnio je da je
član odbora dirkeotra i da predstavlja privatne akcionare, dakle manjinski
kapital, a ističe da on ne prvi sistematizaciju radnih mjesta niti o tome
odlučuju u Preduzeću Rudnik uglja AD P. Takodje ističe da nema podataka niti
zna za koga su oštećeni glasali na lokalnim izborima osim glasina koje kruže u
Pljevljima, a poznato mu je da je oštećeni Z. R. lično rekao dana 12.05.2010.
godine da toga dana njegova stranka slavi slavu. Na glavnom pretresu od dana
14.11.2011. godine je istakao da u opšte nezna da li su oštećeni ostali na
ranijim radnim mjestima nakon izbora niti je to njegov posao, a takodje je
istakao da nije imao ovlašćenje u Preduzeću da on izvrši raspored radnika na
eventualno druge poslove i radne zadatke, niti je učestvovao u donošenju takve
odluke za bilo kog radnika kao ni za oštećene. Na glavnom pretresu od dana
21.06.2012. godine je istakao da optužba prema njemu ima političku pozadinu, a
kao dokaz koji sud nije prihvatio jer to da je
-4-
optužen tek nakon sastanka u Srpskoj narodnoj stranci, posle više dana od
navodnog dogadjaja, a prijavljen je od strane partiskih funkcionera Srpske
narodne stranke. Da je to sve tako i da nisu uzeti navodi kako treba i na
valjan način je i dokaz da je zbog tih tužbi upravo on ostao bez posla, a
oštećeni svi rade. Dalje ističe da sada nigdje nije zaposlen, a takodje ističe
da se nije prijavio ni na Biro rada.
U završnoj riječi je istakao kao branilac okrivljenog na prošlom glavnom
pretresu.
U dokaznom postupku sud je saslušao svjedoke - oštećene Z. R. i C. D. i
saslušao svjedoka K. R., a pročitao iskaze ranije saslušanih svjedoka G. S. i
Dj. G. i pročitao izvještaj iz kaznene evidencije za okrivljenog izdat od
strane UP PJ Berane br. 03/3-245-3708 od dana 24.06.2010. godine i izvršio
uvid u pravnosnažnu presudu ovog suda P.br.648/10 od 04.07.2011. godine i
presudu Višeg suda Bijelo Polje Gž.. od 21.12.2011. godine.
Nakon provedenog dokaznog postupka i nakon ocjene izvedenih dokaza, a imajući
u vidu i odbranu okrivljenog sud je utvrdio da je okrivljeni izvršio krivično
djelo koje mu je optužnim predlogom ODT-a stavljeno na teret, a na način
mjesto i vrijeme kako je to bliže opisano u izreci ove presude, u odnosu na
oštećene Z. R. i C. D.
Naime, iz iskaza svjedoka - oštećenog Z. R. sud je zaključio da je dana
12.05.2010. godine njega mobilnim telefonom pozvao Dj. G. - Upravnik kopova i
rekao mu da u 10,00 časova dodje kod njega u kancealriju na sastanak
poslovodja. Kada je došao u kancelariju kod Dj. zatekao je oštećenog C. D., a
odmah zatim je došao i oštećeni K. R., a za njim direktor proizvodnje S. G.
G. im je tada rekao nakon pozdrava da će okrivljeni K. kasniti pola sata i da
se ne iznenade jer će ovaj sastanak biti političke prirode. Kada je došao
okrivljeni rekao je da ne gledaju u oči ni Dj. ni G. već njega pa im se
obratio sledećim riječima "vas trojica što ste protiv nas" i da su mu poznata
njihova politička opredjeljenja i da ukoliko ne glasaju za Koalicuju "Evropska
P. dr. Filip Vuković" od 24. maja nijedan neće biti poslovodje. Rekao im je i
to da je F. V. član odbora direktora Rudnika uglja P., da je doktor rudarstva,
a da je Rudnik privatna firma i da poslodavac traži da podrže V. Kada ga je
oštećeni upitao protiv koga je on to okrivljeni mu je rekao protiv DPS-a.
Dalje oštećeni ističe da je tada pred svima rekao da on ima 53 godine i da
niko ne može da utiče na njegova politička opredeljenja, da je otac troje
djece i to dvoje su vanredni studenti i da se on bori da i oni budu samostalni
i da niko ne može da utiče na njihova politička opredjeljenja pa ni on kao
roditelj. Tada ga je okrivljeni pitao kako misli da školuje djecu, a oštećeni
mu je odgovorio da ne mora biti poslovodja i ako treba čuvaće ovce kao što mu
je otac radio, ali da će se truditi da od djece izgradi poštene ljude. Nakon
toga ga je okrivljeni pitao "možemoli da se dogovorimo da politički ne
djeluješ", a oštećeni mu je rekao da sigurno neće politički djelovati na
Rudniku uglja, a to nije ni činioni ranije. Pružili su jedan drugom ruku i on
je otišao na slavu njegove političke partije, a oštećeni je kada se rukovao sa
okrivljenim dao čvrsto obećanje "besu" da neće politički djelovati u okviru
Rudnku uglja P. Nakon ovog perioda njega su smijenili sa radnog mjesta
poslovodje i sada mu je plata za 400 bodova manja. Slučaj nije prijavio
policiji jer je smatrao da se sa okrivljenim na kraju ovog razgovora dogovorio
da neće politički djelovati i stekao ubjedjenje da neće imati posledica.
Okrivljeni mu nije nijednog momenta rekao da ne izadje na izbore. Takodje,
ističe da su dana 20.05.2010. godine održali konferenciju za štampu povodom
tog dogadjaja i njih šestorica koji su bili na toj konferenciji za štampu više
nijedan nije poslovodja. Na glavnom pretresu je istakao doslovno da je njima
svoj trojici okrivljeni rekao sledeće "ukoliko ne glasate za Koaliciju
"Evropska P. dr. Filip Vuković nijedan nećete biti na radnom mjestu na kome
ste, posle izbora od dana 24.05.2010. godine i kune se u Sv. "Vasilija
ostroškog" i to je shvatio kao veoma ozbiljnu prijetnju jer je okrivljeni čak
prstom podignute ruke priprijetio oštećenim. Posebno je na glavnom pretresu od
dana 14.11.2011. godine istakao da je upravo okrivljeni jedan od glavnih i
ključnih ljudi koji vodi kadrovsku politiku preduzeća pa iz tog razloga
okrivljeni je i odlučivao o rasporedu samih oštećenih kao i ostalih radnika,
jer otkud bi bilo pravo okrivljenog da kaže "nećete od 24.maja nijedan biti
poslovodja ukoliko ne glasate "Koaliciju za evropska P.". Dalje objašnjava da
u odboru direktora sjedi sedam ljudi i to trojica iz Preduzeća A2A iz
-5-
Italije, 3 predstavnika Vlade i okrivljeni kao sedmi čovjek koji predstavlja
manjinski kapital A. Dj. i praktično je on "tas na vagi" i on time odlučuje o
ključnim pitanjima u preduzeću pa i o kadrovskoj politici i tako reći bez
njega se u Preduzeću ne može ništa uraditi bez njegovog znanja. Posebno ističe
da je prijetnju okrivljenog shvatio naj ozbiljnije zatim da se osjećao vrlo
neprijatno i nikada u životu se nije osjećao neprijatnije, bio je uznemiren,
preplašen i ugrožen, pa je i danas pod stresom, a posebno ističe da je njemu
promijenjeno radno mjesto nakon izbora, a njegovo ranije mjesto nije ukinuto
sistematizacijom, dakle, ono i dalje postoji, a posebno ističe da je po struci
i mašinski i rudarski tehničar. Ističe takodje da je po indeksu stresa na
prvom mjestu stres zbog gubitka djeteta, a odmah na drugom mjestu je stres
zbog gubitka posla, pa oštećeni ističe doslovno sledeće "zamislite kako sam se
ja tada osjećao". Ističe takodje da je njegova zarada smanjena od
200,00-300,00 eura, a to zahvaljujući upravo okrivljenom koji ga je makao sa
ranijeg radnog mjesta koje je bilo više plaćeno. Ističe da je prinudno
potpisao ugovor sa Preduzećem, a ugovor je potpisao direktor proizvodnje S.
G., ali je isti ugovor poništen parničnom presudom ovog suda koja nije još
uvijek pravnosnažna jer se predmet nalazi na rešavanju po žalbi kod Višeg suda
Bijelo Polje. Ističe i to da je okrivljeni znao da oštećeni neće glasati za
Koaliciju "Evropska P. dr. Filip Vuković" jer je prije toga njemu okrivljeni
čestitao slavu Nove srpske demokratije "Sveti Vasilije ostroški" i da je
prethodno okrivljenom rekao sledeće "ako od mene tražite glas za Koaliciju
"Evropska Pljevlja dr. Filip Vuković", od mene ga dobiti nećete, a tada mu je
okrivljeni rekao "e svaka ti čast zbog toga mi u Pljevljima imamo 12000
članova DPS, a 8000 glasača koji glasaju za DPS. Ističe da je slučaj prijavio
nakon par dana.
U završjoj riječi je istakao da se pridružuje krivičnom gonjenju protiv
okrivljenog, a imovinsko-pravni zahtjev će ostvarivati u parnici kod ovog
suda.
Iz iskaza svjedoka - oštećenog C. D. sud je zaključio da je 22 godine radio na
mjestu glavnog poslovodje na Sistemu "Jagnjilo", a sada radi sa istom školu na
mjestu brojača tura i plata mu je manja za oko 400 bodova. Dana 12.05.2010.
godine ga je oko 09,00 časova pozvao Upravnik Dj. G. da dodje kod njega u
kancelariju u 10,00 časova da će se održati sastanak, pa je došao u 10,00
časova i u kancelariji su pored njega još bili direktor G. S., kao i kolege -
oštećeni K. R. i Z. R. G. je odmah rekao da će sastanak biti političke prirode
i da čekaju okrivljenog K. koji će malo kasniti. Kada je došao okrivljeni
počeli su da pričaju o politici pa je jednog momenta okrivljeni rekao da je
Rudnik uglja privatna firma i da njegovi najbliži saradnici neće moći raditi
poslove koje rade ako na lokalnim izborima ne glasaju Koaliciju "Za evropska
P. dr. F. V." pa je lično oštećenom rekao da će mu 24. maja 2010. godine lično
uručiti radnu knjižicu ako ne glasa za Koaliciju "Evropska P. dr. F. V." zatim
je rekao da možda neće nikoga istjerati sa posla, ali da neće niko raditi
poslove koje je do tada radio već da će biti smijenjeni. Shvatio je da se to
odnosi i na njega, zatim mu je okrivljeni rekao da nikada neće dobiti stan od
Rudnika uglja, zatim ih pitao svih kako će školovati djecu vjerovatno zbog
toga što će da ih smijeni sa njihovih radnih mjesta, a to je rekao i Z. i K.
Z. je prvi napustio sastanak dok su on i K. još malo ostali. Ističe da nije
podnio prijavu za ovo već je to učinila Koalicija "Bolja P.". Smatra da je
smijenjen sa mjesta poslovodje zbog ovog razgovora u kancelariji Dj. jer je
njima okrivljeni rekao "vidjećete 24. maja". Sve što je K. rekao na tom
sastanku on je shvatio ozbiljno. Misli da ga sa mjesta glavnog poslovodje nije
smijenio sam K. već menadžment preduzeća. Istakao je da nezna da li bi slučaj
prijavio policiji ili ne. Posebno je istakao da je sistematizacijom
obuhvaćeno više radnika koji se nalaze na tom nekakvom "famoznom spisku", a za
taj spisak mu je lično rekao okrivljeni kao i R. B. Na glavnom pretresu od
dana 14.11.2011. godine je istakao da je bio pod stresom i šokom kada im je
okrivljeni zaprijetio da neće biti poslovodje i da neće on moći ostvariti
nikakvo pravo dok je on u Preduzeću Rudnik uglja P. i tada je okrivljeni sa
uzdigunutim prstom prijetio oštećenom. Tu prijetnju je shvatio najozbiljnije i
ta prijetnja je kako ističe nažalost i ostvarena zato što je odmah nakon
izbora oštećeni prebačen na drugo radno mjesto, a njegovo ranije radno mjesto
i dalje je ostalo kao sistematizovano. Takodje, ističe da nakon promjene
radnom jesta ima manju zaradu od 200,00 - 300,00 eura. Istakao je takodje da
je
-6-
kod ovog Suda u parničnom postupku tužio Preduzeće te da je zajedno na istoj
tužbi sa oštećenim Z.R., da je ugovor o radu poništen, te da je presudjeno u
njihovu korist, a predmet se nalazi po žalbi na rješavanju kod Višeg suda u
Bijelom Polju.
U završnoj riječi je istakao da se pridružuje krivičnom gonjenju, a da će
imovinsko-pravni zahtjev ostvarivati u parnici kod ovog suda.
Sud je u cjelosti prihvatio iskaze svjedoka - oštećenih smatrajući da su
svjedoci objektivno svjedočili, a u bitnom su bili jednoglasni i iz njihovog
svjedočenja sud je zaključio da je okrivljeni na sastanku do dana 12.05.2010.
godine u kancelariji kod Upravnika PK "Potrlica" Dj. G. se obratio oštećenim
rekavši im da ukoliko ne glasaju za Koaliciju "Evropska P. - dr. F. V.", da
nijedan neće biti na radnom mjestu poslovodje od dana 24.05.2010. godine jer
su mu poznata njihova politička opredjeljenja, dok je u potpunosti odbacio
odbranu okrivljenog koja je u potpunosti obezvrijedjena iskazima oštećenih, a
sud je mišljenja da je odbranu okrivljeni dao sračunato na izbjegavanje
krivične odgovornosti.
Svjedok K. R. je u svom iskazu takodje posvjedočio da je okrivljeni njima
oštećenim prisutnim 2-3 puta ponovio na sastanku kod direktora Dj. u
kancelariji "da od 23.05.2010. godine više neće biti poslovodje, ako ne
glasaju Koaliciju DPS SDP, te da ako misle da ostanu na mjestima poslovodja
moraju glasati tu Koaliciju".
Sud je svjedoka K. R. izostavio kao oštećenog jer je zamjenik ODT na prošlom
glavnom pretresu odustao od njega kao oštećenog.
Sud konstatuje da iz iskaza ovog svjedoka - oštećenog takodje se zaključuje da
je okrivljeni prijetnjom uticao na oštećene da glasaju Koaliciju "Evropska P.
dr. F. V.".
Svjedok G. S. je istakao da je kritičnog dana bio prisutan u kancelariji
Upravnika PK "Potrlica" Dj. G. te da su tu bili prisutni sva trojica oštećenih
kao i okrivljeni i da su razgovarali u prijateljskom tonu i dotakli se i
politike, pa je samo jednog momenta okrivljeni rekao oštećenim "zašto ne bi
ste glasali za DPS", ali to je bilo korektno u običnom razgovoru i bez ikakvih
prijetnji i ucjena, a nakon završenog sastanka razišli smo se u prijateljskom
pozdravu.
Na glavnom pretresu od dana 24.11.2010. godine je istakao da se oštećeni sada
ne nalaze na radnim mjestima poslovodje, ali da se nalaze na drugim odgovornim
radnim mjestima u okviru svoje struke i objašnjava da im je vjerovatno manja
zarada usled promjene radonog mjesta, ali misli da je to neznatno, ali ne može
biti koliko to ističu oštećeni da je to razlika 300,00 eura ili veća, već
sastim manja. Objasnio je takodje da je 40% ljudi na Rudniku uglja P. dobilo
druga radna mjesta. Na njihova radna mjesta, a misleći i na oštećne došli su
drugi ljudi sa istom školskom spremom kao što su imali i oštećeni. Posebno je
istakao da predmetni sastanak od 12.05.2010. godine nije uticao na to da
oštećeni budu mačeni sa svojih radnih mjesta. Na glavnom pretresu od dana
14.11.2011. godine u potpunosti je ostao pris vom ranijem iskazu.
Svjedok Dj. G. u predmetu istražnih radnji je istakao da je dana 12.05.2010.
godine pozvao oštećene na radni sastanak u svoju kancelariju, pa su došli
oštećeni Z., C. i K. Tom sastanku je prisustvovao okrivljeni K. M.kao i
direktor G. S. Pored radnog sastanka dotakli su se na sastanku i politike pa
je okrivljeni samo zamolio oštećene da se ne bave političkim angažmanom na
Rudniku uglja P. niti da propagiraju poziciju niti opoziciju, niti da vrše na
koga pritisak kako će ko glasati već da se bave svojim poslom i profesionalno
obavljaju svoje radne zadatke. Takodje, ističe da mui nije poznato političko
opredelenje oštećnih C. i K. dok mu je političko opredjeljenje Z. poznato jer
on to i ne krije i upravo kritičnog dana je prvi napustio sastanak rekavši da
kasni na slavu stranke i veoma ljubazno i korektno se pozdravio sa okrivljenim
i okrivljeni sa njim. Ističe da se ne može sjetiti da li je okrivljeni C.
rekao da neće dobiti stan ili slično.
-7-
Na glavnom pretresu od dana 24.11.2010. godine je istakao da su oštećeni Z. i
C. dobili nova radna mjesta u okviru svoje struke dok je okrivljeni K. ostao
na svom radnom mjestu i da je tačna činjenica da oštećeni Z. i C. na sadašnjim
radnim mjestaima imaju za nekih 400 bodova manje, a na njihovo mjesto su došli
novi ljudi koji posjeduju istu stručnu spremu koju imaju i oštećeni. To što su
im promijenjena radna mjesta to nije ni po kakvoj kazni jer je to ciklus
preraspodjele radnih mjesta koji je počeo par godina ranije pa su se oštećeni
Z. i C. našli u tom ciklusu jer postoji odredjena zasićenost ljudi na istom
radnom mjestu, a u cilju efikasnijeg poslovanja i proizvodnje. I ranije je
redovno dolazilo do promjene odrdjenih struktura od direktora do rukovaoca
rudaskih mašina itd. tako da je to normalna promjena. Takodje, ističe da se
dešavalo i redovno se dešava da su smjenjivani i rukovodioci - članovi DPS-a
jer to nema nikakve veze koje kakvog političkog opredjeljenja. Na glavnom
pretresu od dana 14.11.2011. godine je istakao da radi u Rudniku uglja 22 ili
23 godine te da je i ranijih godina bilo smjena i poslovodja i bilo kojih
drugih radnika i da nije samo ovo jedina smjena.
Sud je u cjelosti odbacio iskaze ovih svjedoka jer su po mišljenju suda ovi
svjedoci svjedočili tendeciozno u cilju da bi pomogli okrivljenom i upravo su
izbjegli da posvjedoče činjenicu da je okrivljeni u prijetećem tonu govorio
oštećenim da od 24.05.2010. godine godine neće biti poslovodje ako ne budu
glasali Koaliciju "Evropska P. - dr. Filip Vuković", a to su pomenuli u jednom
blagom tonu kao da se okrivljeni samo tako reći kroz šalu obratio oštećenim.
Iz izvještaja iz kaznene evidencije izdat od strane UP PJ Berane sud je
zaključio da okrivljeni ranije nije osudjivan.
Iz presude Osnovnog suda u Pljevljima P.br.648/10 od 04.07.2011. godine se
zaključuje da se usvaja tužbeni zahtjev oštećenih Z. R. i C. D.da se
poništavaju kao nezakoniti ugovori o uredjivanju medjusobnih prava i obaveza
zaključenih izmedju tužilaca - oštećenih i tuženog AD Rudnik uglja P. od
07.06.2010. godine gdje je naloženo tuženom AD Rudnik uglja P. da sa tužiocima
- oštećenim zaključi ugovore u skladu sa zakonom. Ta presuda je potvrdjena
presudom Višeg suda u Bijelom Polju Gž.br.2101/11 od 21.12.2011. godine i
prvostepena presuda je postala pravnosnažna.
Kod ovakvog činjeničnog stanja sud je na osnovu činjenica koje slijede iz
dokaza izvedenih na glavnom preresu, a posebno na osnovu iskaza svjedoka -
oštećenih utvrdio da je okrivljeni kritičnog dana 12.05.2010. godine u
kancelariji Upravnika PK "Potrlica" Dj. G. na sastanku obratio se prijetećim
tonom svoj trojici oštećenih rekavši im "ako ne budete glasali na lokalnim
izborima Koaliciju "Evropska P. - dr. Filip Vuković" nijedan od vas neće biti
poslovodja dana 24.05.2010. godine", te da mu je poznato njihovo političko
opredjeljenje. Tu činjenicu su oštećeni jednoglasno istakli, a to je odlučna
činjenica. Dakle, okrivljeni je prijetećim tonom na protivpravan način uticao
na oštećene da na lokalnim izborima glasaju za izbornu listu Koalicije
"Evropska P. - dr. Filip Vuković". Sud posebno ističe da je iz iskaza svjedoka
- oštećenih Z. R. i C. D. pouzdano utvrdio da je prema njima prijetnja
okrivljenog bila ozbiljna da su oni to shvatili ozbiljno, da su se osjetili
ugroženim, da su osjećali veliki strah i stres zbog mogućeg gubitka radnog
mjesta ili premještaja na drugo radno mjesto koje je slabije plaćeno, a
evidnetno je da je to i ostvareno. Tim radnjama u potpunosti su se stekli svi
bitni elementi bića krivičnog djela koje se okrivljenom stavlja na teret
povreda slobode opredjeljenja pri glasanju iz člana 186. st.1. Krivičnog
zakonika. Takodje, iz iskaza oštećenog C. D. sud je utvrdio da je okrivljeni
tom oštećenom takodje rekao i sledeće "nikada nećeš dobiti stan, ako ne budeš
glasao za Koaliciju "Evropska P. - dr. Filip Vuković". Takodje, iz presuda
Osnovnog suda u Pljevljima P.br.648/10 od 04.07.2011. godine koja je
potvrdjena presudom Višeg suda u Bijelom Polju Gž.br.2101/11 od 21.12.2011.
godine se zaključuje da su oštećeni C. D. i Z. R. neosnovano prebačeni na
radna mjesta gdje su slabije plaćena i gdje više nisu poslovodje, a sve to
ukazuje takodje da je to učinjeno zahvaljujući samovolji okrivljenog.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu novčane kazne pa je
okrivljenom izrekao novčanu
-8-
kaznu u iznosu od 800,00 eura smatrajući da je ista krivična sankcija
okrivljenom adekvatna i primjerena društvenoj opasnosti djela samog učinioca
kao i nastalim posledicama, te da će se istom prema okrivljenom u potpunosti
ostvariti svrha kažnjavanja. Za ovu krivičnu sankciju sud se
odlučio jer je za naznačeno krivično djelo ovakva kazna i predvidjena.
Takodje, sud je prilikom izricanja ove krivične sankcije mišljenja da je imalo
smisla okrivljenom novčanu kaznu i ublažiti što je sud i učinio i umjesto
minimalne novčane kazne od 1.200,00 eura izrekao mu ublaženu novčanu kaznu od
800,00 eura smatrajući da će se i sa ublaženom kaznom postići svrha
kažnjavanja predvidjena u članu 32. Krivičnog zakonika. Sud je pri tome imao u
vidu olakšavajuću okolnost da okrivljeni ranije nije osudjivan.
Shodno članu 226. i 229. ZKP CG sud je obavezao okrivljenog da na ime paušala
plati ovom sudu iznos od 70,00 eura, a isti iznos sud je odredio imajući u
vidu dužinu trajanja i složenost krivičnog postupka kao i imovno stanje
okrivljenog.
Sa izloženog odlučeno je kao u izreci presude.
OSNOVNI SUD U PLJEVLJIMA
dana 21.06.2012. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
1x braniocu okrivljenog
4x u predmet