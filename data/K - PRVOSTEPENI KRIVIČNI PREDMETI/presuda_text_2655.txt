
K.br.104/11 
U IME CRNE GORE 
OSNOVNI SUD U HERCEG NOVOM , sudija Blagojević Marko, kao sudija pojedinac
uz sudjelovanje namještenika suda Dragović Katarine kao zapisničara,
rješavajući u krivičnom prerdmetu protiv okrivljenog B.LJ., zbog krivičnih
djela prikrivanja iz čl. 256 st. 1  KZ-a, postupajući po optužnici ODT-a
Herceg Novi Kt.br. 267/10 od 20.12.2010. godine, nakon javnog, usmenog i
glavnog pretresa održanog dana 12.10.2011. godine, u prisustvu ODT-a
Zejnilagić Snježane i branioca po službenoj dužnosti Lazarević Zorana adv. iz
H. Novog, donio je i  istog dana javno objavio  
PRESUDU 
OKRIVLJENI:  
B.LJ., JMBG ... od oca D i mjeke V, rođene P, tođen ... godine u N-R. S,
stalno nastanjen u K, opština K, ...., državljanin R. S, razveden, otac dvoje
djece, nezaposlen, završio SSS, lošeg imovnog stanja, ranije neosuđivan.  
Kriv je 
Što je:  
Da je neutvrđenog dana u oktrobu 2010 godine u H. N od Ć.I. na ime duga primio
sanduk sa alatom, mazalicu za kamion plave boje i kamionsku dizalicu iste boje
za koje je, obziromm na način na koji je Ć.I. iste pribavio, znao da su
pribavljeni krivičnim djelom, jer je u kasnim večernjim časovima Ć.a dovezao
svojim vozilom u blizniu otpada BR, sačekao ga kratko vrijeme, nakon čega se
Ć.I. vratio sa opisanim predmetima, koje mu je kasnije dao na ime duga.  
- čime je izvršio krivično djelo prikrivanja iz čl. 256 st. 1 KZ-a,  
-pa sud okrivljenom primjenom navedenih zakonskih odredbi, te odredbi iz čl. 4 st. 2, 32, 36, 42 st. 1, 51, 52, 53, 54 Krivičnog zakonika, kao i odredbi iz čl. 226, 229 st. 1 i 374 st. 1 Zakonika o krivičnom postupku, izriče  
USLOVNU OSUDU 
Kojom mu utvrđuje kaznu zatvora u trajanju od 3 (tri) mjeseca i istovremeno
određuje da se utvrđena kazna zatvora neće izvršiti ukoliko okrivljeni u roku
od 2 (dvije) godine ne učini novo krivično djelo, s tim što će mu se, ukoliko
mu uslovna osuda bude opozvana, vrijeme provedeno na zadržavanju od
08.11.2010. godine od 13,50 časova do 10.11.2010. godine do 13,50 časova,
uračunati u utvrđanu kaznu zatvora.  
Obavezuje se okrivljeni da na ime troškova krivičnog postupka plati iznos od
105,00 eura u roku od 15 dana od dana pravosnažnosti presude, pod prijetnjom
prinudnog izvršenja, a na žiro račun ovog suda br. 510-6022-16.  
O b r a z l o ž e nj e 
Osnovni državni tužilac u HN, podnio je ovom sudu dana 21.12.2010. godine,
optužnicu protiv okrivljenog B.LJ., a koju je činjenično i pravno izmjenio na
glavnom pretresu od 12.10.2011. godine, stavljajući okrivljneom na teret
izvršenje krivičnog djela koje je bliže činjenično i pravno opisano u izreci
presude. ODT H. Novi Zejnilagić Snježana, koja je zastupala optužni akt, u
svojoj završnoj riječi u bitnom je istkla da smatra da je okrivljeni počinio
djelo koje mu je stavljeno na teret izmjenjenom optužbom, pa je u konačnom
predložila da se okrivljeni oglasi krivim i da se istom izrekne odgovarajuća
krivična sankcija, imajući u vidu sve olakšavajuće i otežavajuće okolnosti na
strani okrivljenog.  
Vanraspravno vijeće ovog suda, svojim rješenjem Kv. 125/11 od 25.07.2011.
godine, koje je pravosnažno 12.08.2011. godine, donjelo je odluku da se
okrivljenom B. Ljbiši sudi u odustvu.  
Okrivljeni B.LJ. iznio je odbranu u predkrivičnom postupku i u predhodnom
krivičnom postupku i u istom u bitnom istakao da ga je Ć.I. negdje sredinom
oktobra mjeseca 2010 godine, oko 18,30 časova, pozvao telefonom i tom prilikom
mu kazao, odnosno zamolio ga, da njega i CE poveze svojim vozilom marke »Fiat
tipo« do S, gdje su oni imali nekog posla, a što je on učinio i kazao im da će
ih voziti i istoga dana oko 19,00 časova, povezao ih je do S, gdje su C i Ć.
izašli iz vozila, a on se svojim vozilom vratio na posao, gdje radi u »P.M.«
kao vozač. Dalje je istakao da su iste večeri, negdje oko 22,00 časova, na
kapije firme u kojoj radi došli Ć.I. i CE, i kazali mu, odnosno zamolili ga da
ih poveze do Z, na šta im je on odgovorio da mora da radi, a nakon čega je CE
pošao kući u Z, dok ga je Ć.I. čekao na kapiji, zato što ga je isti zamolio da
ga poveze do S do jednog placa otpada i da ga tamo sačeka u vozilu pored
mosta, pa pošto je završio sa svojim poslom, negdje iza ponoći, povezao je
svojim vozilom Ć.I. do S, gdje se parkirao u blizini mosta i gdje je u blizini
bio plac otpada starog gvožđa, a kada je Ć.I. izašao iz automobila, a on ga
sačekao u automobilu i isti se uputi prema placu, ali da on nije vidio šta
Ć.I. radi. Dalje je istakao da se nakon desetak minuta Ć.I. vratio i sa sobom
nosio metalnu kutiju sa alatom i dizalicu za kamion, a nakon toga i neke
električne kablove, nakon čega ga je pitao odakle mu to, a on mu je odgovorio
da je iste uzeo sa otpada, poslje čega je Ć.a povezao do kuće i tom prilikom
mu Ć. kazao da zadrži stvari koje je Ć. uzeo sa placa, jer mu je bio dužan
novac u iznosu od 40,00 eura, koji mu je predhodno pozajmio, na koji način su
prebili drug, odnosno on je Ć.u oprostio dugove koje je imao prema njemu, jer
mu je cijelo ljeto pozajmljivao novac. Istakao je i to da mu je te noći bilo
sumnjivo da su navedeni predmeti ukradeni jer se u to doba neide za uzimanje
bilo kakvih stvari, te da nije znao da Ć. krade stavri sa otpada starog gvožđa
u Sutorini.  
Branilac okrivljenog je u svojoj završnoj riječi u bitnom istakao da nije
dokazana krivica okrivljenog za krivično djelo koje mu se stavlja na teret,
ali ukoliko sud okrivljenog oglasi krivim i istom izrekne krivičnu sankciju,
uzimajući u obzir olakšavajuće okolnosti, tj. njegovu neosuđivanost, da je
porodičan čovjek i otac troje djece.  
Sud je u dokaznom postupku neposredno saslušao svjedoka Ć.I., na saglasan
predlog stranaka pročitao iskaz svjedoka oštećenog B.R., pročitao potvrdu UP
PJ H. Novi o privremeno oduzetim predmetima od B.LJ. br. ... od ...2010.
godine, potvrdu UP Pj H. Novi o vraćanju predmeta B.R. br. ... od ...2010.
godine, izvršio uvid u fotodokumentaciju UP PJ H. Novi br. .../10 o ...2010.
godine, pročitao presudu Osnovnog suda u H. Novom K. 240/10 od 13.05.2011.
godine koja je pravosnažna 04.08.2011. godine.  
        Analizirajući provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i kazivanjem okrivljenog, sud je na nesumnjiv način utvrdio da je okrivljeni B.LJ. izvršio krivična djelo koje mu se stavljeno na teret izmjenjenom optužbom  i istog oglasio krivim i odgovornim iz sledećih razloga:

Svjedok – oštećeni B.R. u svom svjedočkom iskazu u bitnom je naveo da je u
oktobru mjesecu 2010 godine, i to početkom mjeseca, sa njegovog placa otpadnog
materijala nestao sanduk sa alatom, mazalica za kamion plave boje i kamionska
dizalica plave boje, koje su se nalazile smještene u metalnom kontejneru koji
je bio zaključan.  
Sud je cijenio iskaz svjedoka oštećenog kao uvjerljiv i logičan i kao takav
potvrđen je potvrdom UP PJ HN o privremeno oduzetim predmetima od B.LJ., iz
koje proizilazi da je od istog oduzeta mazalica za kamion plave boje,
kamionska dizalica plave boje i metalna kasa sa alatom,  te je u daljem
potvrđen potvrdom UP PJ H. Novi o vraćanju predmeta B.R., iz koje proizilazi
da su navednim predmeti istom vraćeni, kao i fotodokmuentacijom UP PJ H.N. iz
koje se vidi bliži opis lica mjesta.  
Iskaz svjedoka oštećenog potvrđen je i presudom Osnovnog suda  H. Novi K.
245/10 od 13.05.2011. godine, koja je pravosnažna 04.08.2011. godine i kojom
su okrivljeni BS, CE i Ć.I., oglašeni krivim za krivično djleo teške krađe u
produženom trajanju iz čl. 240 st. 1 tač. 1 u vezi čl. 49 Krivičnog zakonika,
gdje je između ostalog oglašen krivim i Ć.I. za isti predmetni događaj, tj.
događaj koji se tiče protivpravnog oduzimanja metalnog sanduka sa alatom,
mazalice za kamion plave boje i kamionske dizalice iste boje iz metalnog
kontenjera koji je u vlasništvu oštećenog Beko Rajka.  
Naime, optužnim aktom iz koejg je i proizašla navedena presuda bio je
obuhvaćen i B.LJ., ali obzirom da se isti nije odazvao pozivu ovog suda za
održavanje glavnog pretersa, sud je tada razdvojio postupak u odnosu na
okrivljenog B.LJ..  
Iz ovako utvrđenog činjeničnog stanja, a uzimajući u obzir odbranu
okrivljenog, naručito u djelu u kojem on ističe da mu je bilo sumnjivo da se
stavri kradu sa placu otpadnog materijala, jer se sve odigrava u kasnim
večernjim časovima, te da je i bio prisutan te večeri i da je sjedio u svom
automobilu čekajući Ć.I. koji je u dva navrata donosio navedene stavri, sud je
na jasan i nedvosmislen način utvrdio da je okrivljeni od Ć.I. na ime duga
primio naveden stavri, jer su te stvari pronađene kod okrivljenog, te da je
okrivljeni, obzirom da se događaj dešavao u kasnim večernjim časovima (iza
ponoći),  znao, odnosno morao znati da su takve stvari pribavljene krivičnim
djelom i iste primio, te da je počinio krivično djelo prikrivanja iz čl. 256
st. 1 KZ-a, na način, u mjestu i u vrijeme kako je to opisano izrekom presude.  
Ovakav stav suda, proizilazi iz svih provedenih dokaza, a naručito iz presud
Osnovnog suda u H. Novom K. 245/10 iz kojeg proizilazi da su navedene stavri,
odnosno predmetne stvari pribavljene izvršenjem krivičnog djela teške krađe,
te da je za to djelo pravosnažno utvrđena odgovornost Ć.I..
Sud je cijenio odbranu okrivljenog u djelu u kojem on opisuje način i sa kim
je pošao iza ponoći do predmetnog placa, te šta je Ć.I. unio u automobil, te
da mu je te stvari dao na ime duga, jer mu je okrivljeni pozajmljivao novac,
pa je istu prihvatio jer je takva njegova odbrana potvrđena naprijed
provedenim dokazima, dok odbranu okrivljenog u djelu u kojem je naveo da je
sumnjao da su stavri ukradene, sud nije prihvatio, jer je mišljenja da je ista
sračunato data u cilju izbjegavanja ili pak olakšavanja odgovornosti i kao
takva negirana je naprijed provedenim dokazima, a posebno kod činjenice da je
okrivljeni iza ponoći išao da vozi Ć.I., kada je ovaj u dva navreta navedene
stvari ubacio u automobil okrivljenog.  
Cijeneći psihički odnos okrivljenog prema izvršenom krivičnom djelu, sud je
našao da je okrivljeni bio svjestan svoga djela, odnosno bio je svjestan da su
stavri koje je primio na ime duga pribavlejne krivičnim djelom, te da je htio
njegovo izvršenje u čemu se iscrpljuje njegov direktni umišljaj.  
Sud je cijenio i iskaz svjedoka Ć.I., kao neuverljiv, nelogičan i sračunato
dat u cilju pomaganja okrivljenom da isti izbjegne odgovornost, a u kojem
iskazu svjedok u bitnom navodi da je za isti događaj osuđen presudom osonovnog
suda u H. Novom K. 245/10 na kaznu zatora u trajnaju od tri jmjeseca i da istu
kaznu po pravosnažnosti i izdržava, te da mu je poznato da mu je jedan čovjek
koji se preziva S., koji nikada nije pronađen, rekao mu da počisti plac starog
otpada, zbog čega je zamolio B. da ga poveze do istog i dok ga je B. čekao, on
je donio sa tog placa mazalicu plave boje za kamion i kutiju sa alatom, te da
se zbog proteka vremene ne sjeća da li je još nešto uzao i da je on B. rekao
zbog čega ide, te da isti nema nikakve veze sa izvršenjem krivičnog djela, a
da je B.LJ. bio u tom trenutu dužan nešto para i sa istim prebio dug, tako što
je B. uzeo stavri koje je on unio u automobil. Dalje je istakao da je zajedno
sa B. na plac pošao oko 21,00 čas, jer je okrivljeni, koji je radio u Z.,
ranije pošao sa posla, ali da mu inače smjena traje do 00,00 časova i da je
istom, kada su došli do placa rekao da će on obići plac da vidi sa koje strane
se može ući kamionom, a da je okrivljeni parkirao svoje vozilo na mjesto
odakle je njemu potrebno tri do pet minuta da ode i obiđe plac i da se vrati,
a automobilom se nije išlo, kako se isti nebi oštetio zbog makadama, lokvi i
kiše koja je padala, a da ga okrivljeni nije ništa pitao kada je unio stvari u
njgeov automobil.  
Ovakav iskaz svjedoka u potpunosti je negiran provedenim dokazima, a naručito
pravosnažnom presudom Osnovnog suda u H. Novom K. 245/10, kojom je utvrđena
odgovornost Ć.I. za protivpravno prisvajanje imovisnke koristi u odnosu na
predmete koji su naprijed opisani.  
Prilikom utvrdjivanja krivične sankcije okrivljenom B.LJ., sud je primjenom
člana 42 st. 1 KZ,  kao olakšavajuće okolnosti našao njegove porodične
prilike, da je razveden i otac troje djece, da je lošeg imovnog stanja, a
obzirom da sud okrivljenog nije mogao pribaviti Izvod iz Kaznene evidencije
prema mjestu rođenja koje se nalazi u inostranstvu, sud mu je shodno načelu in
dubio pro reo kao olakšavajuću okolnost cijenio njegovu raniju neosuđivanost,
dok otežavajućih okolnosti nije bilo. Cijeneći navedene olakšavajuće okolnosti
sud je našao da u konkretnom slučaju radi krivično pravne zaštite prema
okrivljenom nije nužno primijeniti kaznu, pa je istom na osnovu člana 53 i 54.
Krivičnog zakonika izrekao uslovnu osudu sa kojom mu je utvrdio kaznu zatvora
u trajanju od tri mjeseca i istovremeno odredio da se ista neće izvršiti
ukoliko okrivljeni u roku od dvije godine ne izvrši novo krivično djelo,
smatrajući da će se i prijetnjom izvršenja utvrdjene kazne zatvora uz provjeru
ponašanja okrivljenog u roku od dvije godine na istog u dovoljnoj mjeri
uticati da ubuduće ne vrši krivična djela i na taj način u ovom konkretnom
slučaju ostvariti svrha izricanja uslovnih osuda iz člana 52 st. 2. KZ, u
okviru opšte svrhe izricanja krivičnih sankcija iz čl. 4 st. 2 Krivičnog
zakonika.  
Kako je okrivljeni oglašen krivim, sud ga je obavezao da na ime troškova
krivičnog postupka plati iznos od 105,00 eura, koji se odnosi na odbranu
branioca po službenoj dužnosti iznos od 75,00 eura i na ime paušala kao djela
troškova postupka, iznos od 30,00 eura imajući u vidu trajanje postupka i
imovne prilike okrivljenog, a sve saglanso čl. 229 st. 1 u vezi čl. 226 ZKP-a.  
Na osnovu svega izloženog, a primjenom čl. 374 st. 1, sud je odlučio kao u
izreci presude.  
OSNOVNI SUD U HERCEG NOVOM, dana 12.10.2011.godine. 
Zapisničar
SUDIJA,
Dragović Katarina,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.  
PRAVNA POUKA: Protiv ove presude dozvoljena je žalba u roku od 8 dana od
                                  dana prijema iste preko ovog suda Višem sudu Podgorica.  
DNA:
- ODT-u H.Novi
- Okrivljenom
- Braniocu okrivljenog
- Oštećenom
- U spise  