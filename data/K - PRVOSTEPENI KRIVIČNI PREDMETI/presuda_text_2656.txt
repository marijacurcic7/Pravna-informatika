  K.br.108/10 
U IME CRNE GORE 
OSNOVNI SUD U HERCEG NOVOM , sudija Blagojević Marko, kao sudija pojedinac
uz sudjelovanje namještenika suda Dragović Katarine kao zapisničara,
rješavajući u krivičnom prerdmetu protiv okrivljenih B.M. i J.M., zbog
krivičnog djela zloupotreba položaja u privrednom posložaju iz čl. 272 st. 2
KZ, postupajući po optužnom predloguODT-a Herceg Novi Kt.br. 14/2009 od
06.07.2010 godine, nakon javnog, usmenog i glavnog pretresa održanog dana
04.10.2011. godine, u prisustvu Zamjenika ODT-a Samardžić Nikole, okrivljenih
i njihovih branilaca, donio je i  istog dana javno objavio  
PREUSDU 
PROTIV OKRIVLJENIH:  
1. J.M., JMBG ... od oca R. i majke M., rođene V., rođene ... godine u K., sa
prebivalištem u mjestu S. opština H.N., zaposlena, završila SSS, tehničar
prodaje, udata, majka dvoje djece, srednjeg imovnog stanja, državljanka Crne
Gore, razumije i govori crnogorskim jezikom, ranije neosuđivana  
2. B.M., JMBG ... od oca S. i majke N., rođene K., rođena ... godine u BG.,
sa prebivalištem u ulici ... u HN, nezaposlena, završila SSS, tehničar
prodaje, udata, majka troje djece, lošeg imovnog stanja, državljanka R.S.,
razumije crnogorski, a govori srpskim jezikom, ranije neosuđivana  
-na osnovu čl. 372 st. 1 tač. 1 Zakonika o krivičnom postupku-  
ODBIJA SE OPTUŽBA 
Da su:  
U periodu od .... do ....2009. godine, po predhodnom dogovoru, zajedno u
poslovnici “L.CG.” br. ..., vlasništvo oštećene AD “L.CG” PG, u ul. “... u HN,
kao referenti za rad u poslovnici, u namjeri da sebi pribave protivpravnu
imovinsku korist, prisvojili novac koji im je bio povjeren na rad u tom
privrednom društvu, na način što su centrali oštećene u PG podnosile dnevne
izvještaje koji nisu odgovarali stvarnom stanju i po kojima je iznos uplata u
tom periodu bio manji od stvarnog iznosa, pa kada je iznos duga po
registrovanim uplatnicama na automatima dostigao 14.616,78 eura, okrivljene su
u noći 22/23.01.2009. godine fingirale krađu obijanjem ulaznih vrata i katanca
koji su se nalazili na zaštitnim rešetkama, a unutar objekta i obijanjem sefa
u kojem se čuvao novac, a nakon toga, novac koji potiče od dnevnih pazara na
automatima i od obaveznog depozita u iznosu od 14.616,78 eura i novac od
drugih lutrijskih igara za period od ... do ...2009. godine, u iznosu od
2.835,21 eura prisvojile za sebe, i tako oštetile AD “L.CG” za ukupan iznos od
17.451,99 eura.  
- čime bi kao saizvršioci izvršile krivično djelo zloupotreba položaja u
privrednom poslovanju iz čl. 272  st. 2 Krivičnog zakonika.  
Troškovi krivičnog postupka padaju na teret posebnog razdijela budžeta za rad
sudova.  
Obrazloženje 
Osnovni državni tužioc u H. Novom, svojim optužnim aktom Kt.br. 14/2009 od
06.07.2010. godine stavio je na teret okrivljenima J.M. i B.M. izvršenje
krivičnog djela koje je činjenično i pravno opisano izrekom presude. Zamjenik
ODT-a H. Novi Samardžić Nikola, koji je zastupao optužbu u svojoj završnoj
riječi je istakao da odustaje od optužbe protiv okrivljenih, smatrajući da je
nalazom i mišljenjem vještaka finasijske struke utvrđeno da u spornoj
kladionici nije došlo do manjka, te da ga samim tim ni okrivljene nisu mogle
prisvojiti, te da u toku postupka nije dokazano da su okrivljene fingirale
krađu koja im je stavljena na teret.  
Članom 60 u st. 1 ZKP-a propisano je da kada Državni tužilac odustane od
optužnice na glavnom pretresu, oštećeni je dužan da se odmah izjasni da li
hoće da nastavi gonjenje, dok je u stavu 2 propisano da ako oštećeni nije
prisutan na glavnom pretresu, a uredno je pozvan ili mu se poziv nije mogao
uručiti zbog neprijavljivanja sudu promjene adrese ili boravišta, smatrat će
se da neće da nastavi gonjenje.  
U konkretnom krivičnom predmetu, glavni preters je započeo dana ...2011.
godine, na kojem je bio prisutan punomoćnik oštećeneAD »L.CG.« B.B. adv. iz
P., kada je glavni pretres prekinut, a stranke, pa i punomoćnik oštećene
uredno obavješten na zapisniku da će se glavni pretres nastaviti ...2011.
godine u 12,30 časova, a da im se drugi pozivi neće slati, a na koji nastavak
glavnog pretresa ....2011. godine u 12,30 časova, nije pristupio punomoćnik
oštećene.  
kako punomoćnik oštećene nije pristupio nastavku glavnog pretresa i pored
činjenice da je obavješten o nastavku i da mu se drugi poziv neće slati, sud
je mišljenja da su ispunjeni svi uslovi propisani čl. 60 st. 1 i 2 ZKP-a, te
da se u konačnom smatra da oštećeni neće da nastavi gonjenje.  
Obzirom da je Državni tužilac iz H. Novog odustao od optužbe protiv
okrivljenih, a da se ima smatrati ni da oštećeni neće da preuzme, odnosno da
nastavi krivično gonjenje, to je sud saglasno čl. 372 st. 1 tač. 1 odlučio kao
u stavu 1 izreke presude.  
Sud je svoju odluku o troškovima krivičnog postupka zasnovao na odredbama čl.
230 st. 1 ZKP-a i odlučio da troškovi krivičnog postupka padaju na teret
posebnog razdjela budžeta za rad sudova, a kao u stavu 2 izreke presude.  
Sa svega izloženog sud je odlučio kao u izreci presude.
OSNOVNI SUD U HERCEG NOVOM, dana 04.10.2011.godine. 
Zapisničar
SUDIJA,
Dragović Katarina,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.  
PRAVNA POUKA: Protiv ove presude dozvoljena je žalba u roku od 8 dana od
                                  dana prijema iste preko ovog suda Višem sudu Podgorica.  
DNA:
- ODT-u H.Novi
- Okrivljenima
- Braniocima okrivljenih
- Oštećenoj
- Punomoćniku oštećene
-    U spise  