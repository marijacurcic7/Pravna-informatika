  K.br. 115/11 
U IME CRNE GORE 
OSNOVNI SUD U HERCEG NOVOM , kao sudija pojedinac Blagojević Marko uz
učešće namještenika suda Borović Ljiljane kao zapisničara, rješavajući u
krivičnom prerdmetu protiv okrivljenog S.B. zbog krivičnog teško djelo protiv
bezbjednosti javnog saobraćaja iz čl. 348 st. 3 u vezi čl. 339 st. 3 u vezi
st. 1 KZ-a, postupajući po optužnom predlogu ODT-a Herceg Novi Kt.br. 149/11
od 15.06.2011 godine, nakon javnog, usmenog i glavnog pretresa održanog dana
24.10.2011 godine, u prisustvu zamjenika ODT-a Stijović Rista, okrivljenog,
njegovog branioca, oštećenog i njegovog punomoćnika, donio je i istog dana
javno objavio  
PRESUDU 
OKRIVLJENI:  
S.B., JMBG ... od oca P., rođen, ... godine u B.K., Opština HN,  sa
prebivalištem u HN, ul. ..., penzioner, državljanin CG, oženjen, otac četvoro
djece, srednjeg imovnog stanja, ranije neosuđivan  
Kriv je 
Što je:
Dana ... godine oko 17,45 časova u HN, ul. ... u neposrednoj blizini broja
..., upravljajući putničkim motornim vozilom marke “Citroen” tip “Saxo” reg.
oznaka HN ... na magistralnom putu iz pravca HN u pravcu M., nepridržavajući
se saobraćajnih propisa iz čl. 13 st. 1 Zakona o bezbjednosti saobraćaja na
putevima, ugrozio saobraćaj i doveo u opasnost živote i tijela ljudi, na način
što nije obratio pažnju na pješaka oštećenog M.M. koji se nalazio na kolovozu,
usljed čega je prednjim čeonim dijelom svog vozila udario u oštećenog u
predjelu desne noge, od kojeg udarca je oštećeni odbačen na haubu vozila, a
nakon toga na tlo, kojom prilikom je zadobio teške tjelesne povrede u vidu
preloma obje kosti potkoljenice desne noge, nagnječenje kože desnog kuka i
nagnječenje kože čeonog predjela sa desne strane,  
-čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 KZ-a,  
- pa sud okrivljenom primjenom navedenih zakonskih odredbi, te odredbi iz čl.
4 st.2, 32, 36, 42 st. 1, 52 53 i 54 Krivičnog zakonika, kao i odredbi iz
člana 226, 229 st. 1 i 374 st. 1 Zakonika o krivičnom  postupku, izriče  
USLOVNU OSUDU 
Kojom mu utvrđuje kaznu zakana u trajanju od  2 (dva) mjeseca i istovremeno
određuje da se utvrđena kazna neće izvršiti ukoliko okrivljeni u roku od  1
(jedne) godine ne učini novo krivično djelo.  
Obavezuje se okrivljeni da na ime troškova krivičnog postupka plati iznos od
470,97 €, u roku od 15 dana od dana pravosnažnosti presude, pod prijetnjom
prinudnog izvršenja, a na žiro račun ovog suda 510-6022-16.  
Kako su se stranke odrekle prava žalbe na presudu i nisu zahtijevali opravak
iste, to je saglasno čl. 458 st .7 ZKP-a obrazloženje izostalo kao nepotrebno.  
OSNOVNI SUD U HERCEG NOVOM, dana 24.10.2011.godine. 
Zapisničar
SUDIJA,
Borović Ljiljana,s.r.
Blagojević Marko,s.r.  