K.br.177/10 
U IME NARODA 
OSNOVNI SUD U HERCEG NOVOM , kao prvostepeni krivični, u vijeću
sastavljenom od sudije Blagojević Marka, kao predsjednika vijeća i sudija
porotnika Stanković Tereze i Martinović Ilije kao članova vijeća uz
sudjelovanje Kilibarda Biljane kao zapisničara, rješavajući u krivičnom
prerdmetu protiv okrivljenog T.D., zbog krivičnog djela falsifikovanje i
zloupotreba kreditnih kartica i kartica za bezgotovinsko plaćanje iz čl. 260.
st. 2. u vezi st. 1. KZ-a., postupajući po optužnici ODT Herceg Novi Kt.br.
162/2010 od 15.10.2010. godine, nakon javnog, usmenog i glavnog pretresa
održanog dana 08.04.20110 godine, u prisustvu zamjenika ODT-a Stijović Rista i
okrivljenog Telegin Dmytroe, nakon tajnog vijećanja i glasanja donio je i
istog dana javno objavio  
PRESUDU 
OKRIVLJENI:  
T.D., od oca A. i majke S., rođ. P.,  rođen ... godine u K., sa prebivalištem
u mjestu rođenja , ul. ..., državljanin U., oženjen, otac jednog djeteta,
pismen, nezaposlen, lošeg imovnog stanja, ranije neosuđivan  
Kriv je 
Što je:  
Dana ....2010 godine u 23,42 časa u B., Opština HN, upotrijebio lažnu platnu
karticu UBS Card Centerr AG – Švajcarska br. ..., za koju  je znao da je
lažna,a na način što je istu ubacfio u bankomat “NLB M.” ... i nakon izvršene
transakcije, sa bankomata podigao novac u iznosu od 600,000 eura i tako sebi
pribavio protivpravnu imovinsku korist.  
- čime je izvršio krivično djelo falsifikovanje i zloupotrebu kreditnih
kartica i kartica za bezgotovinsko plaćanje iz čl. 260. st. 2 u vezi st. 1
Krivičnog zakonika.  
- pa sud okrivljenog primjenom navedene zakonske odrdbe, te odredbi iz čl. 4
st. 2, 32, 36, 42, 45, st. 1 tač. 3, 46 st. 1 tač. 5 Krivčnog zakonika, kao i
odredbi iz čl. 199, 202 st. 4, 212 st. 2 i 364 st. 1 Zakonika o krivičnom
postupku.  
OSUĐUJE 
Na kaznu zatovra u trajanju od 3 (tri) mjeseca koju je dužan izdržati po
pravosnažnosti presude.  
Okrivljeni se oslobađa plaćanja troškova krivičnog postupka.  
Obavezuje se okrilvjeni da na ime ispostavljenog imovinskopravnog zahtejva
plati iznos od 600€ oštećenoj NLB M. AD PG u roku od 15 dana od dana
pravosnažnosti presude pod prijetnjom prinudnog izvršenja.  
O b r a z l o ž e nj e 
          Osnovni državni tužilac u HN podnio je ovom sudu optužnicu                 Kt.br. 162/2010 od 15.10.2010. godine, protiv okrivljenog T.D., zbog krivičnog djela iz člana 260 st. 2. u vezi st. 1. KZ, bliže opisanog u izreci ove presude. Na glavnom pretresu zamjenik ODT-a H. Novi Stijović Risto koji je zastupao optužnicu, u svojoj završnoj riječi, ostajući pri navodima podnijete optužnice, predložio je sudu da okrivljenog oglasi krivim i osudi po zakonu.

           Okrivljeni T.D. je u svojoj odbrani na glavnom pretresu u bitnome istakao da je radi trazenja zaposlenja ....2011. godine doputovao u Crnu Goru - Budvu gdje je stanovao kod M.Z. i gdje je upoznao jednog A. koji mu je ponudio platne kartice sa pin kodom i rekao mu da ih može koristiti. Istakao je da je tada znao i bio je svjestan da su te kartice lažne jer mu ih u suprotnome taj A. ne bi ni dao, a da je jednu od tih kartica upotrebio u jednom malom mjestu koje se zove B. i to na bankomatu NLB M. sa kojeg je podigao novac u iznosu od 600 € koji je zajedno sa karticom predao A. koji mu je za uzvrat dao iznos od 200 € nakon čega su se dogovorili da ovo ponove na C. takođe na bankomatu NLB .

           U svojoj završnoj rječi okrivljeni je istakao da se kaje zbog svega što je učinio.

U dokaznom postupku sud je pročitao iskaz svjedoka - predstavnika oštećene NLB
M. P., filijale HN R.M., pročitao potvrdu o privremeno oduzetim predmetima UP
PJ B. od 06.06.2010. godine, pročitao potvrdu o privremeno oduetim predmetima
UP Ispostava C. br. 02 od 04.06.2010. godine, pročitao još jednu potvrdu o
privremeno oduetim predmetima UP Ispostava Cetinje od 04.06.2010. godine,
pročitao vještačenje kartica oduzetih od okrivljenog, a sprovedeno od strane
CKB AD P. i izvršio uvid u CD sa fotografijama sa sigurnosne kamere NLB M.B.
od ...2010. godine.  
Analizirajući provedene dokaze pojedinačno i u njihovoj međusobnoj
povezanosti, dovodeći ih u vezu sa navodima optužbe i kazivanjem okrivljenog,
sud je na nesumnjiv način utvrdio da je okrivljeni T.D. počininio krivično
djelo koje mu je stavljeno na teret optužbom  i istog oglasio krivim i
odgovornim iz sledećih razloga:  
Cijeneći priznanje okrivljenog koje je iznio na glavnom pretresu kao istinito,
potpuno i jasno, a u kojem on na detaljan način opisuje kako je, iz kojih
razloga i na koji način pribavljenu platnu karticu, za koju je znao da je
lažna, upotrebio u mjestu Bijela, na bankomatu oštećene NLB M., to je sud na
nesumnjiv način utvrdio da je okrivljeni T.D. počinio krivično djelo
falsifikovanje i zloupotreba kreditnih kartica i kartica za bezgotovinsko
plaćanje iz čl. 260. st. 2. u vezi st. 1. KZ-a.  
Naime priznanje okrivljenog je potvrđeno svim provedenim dokazima, prije svega
svjedočkim iskazom svjedoka - predstavnika oštećene NLB M. banke PG, filijale
HN R.M., koji je u svom iskazu u bitnom naveo da je sa njihovog bankomata u B.
dana .... godine sa lažnom platnom karticom podignut iznos od   600 €,  te je
potvrđeno sa potvrdama o privremeno oduzetim predmetima UP PJ B. i Ispostava
C. iz kojih je sud utvrdio da je od okrivljenog i od M.Z., koju je okrivljeni
u svojoj izjavi označio kao svoga stanodavca, oduzet određeni broj
falsifikovanih kreditnih kartica, među kojima je i kartica USB Card Center AG-
Švajcarska br. ..., a iz vještačenja kartica oduzetih od okrivljenog, a
sprovedenog od strane CKB AD PG jasno proizilazi da je navedena kartica
falsifikovana. Konačno priznanje okrivljenog je potvrđeno i uvidom u CD sa
fotografijama sa sigurnosne kamere NLB M. od ....2010. godine. kojim je
utvrđeno da je navedenog dana u 23:42 časa sa bankomata koji se nalazi u B.
okrivljeni vršio transakciju podizanja novca na bankomatu NLB Montenegro
banke.  
Cijeneći subjektivni odnos okrivljenog prema izvršenom krivičnom djelu, sud je
našao da je okrivljeni bio svjestan svoga djela i htio je njegovo izvršenje,
odnosno bio je svjestan da  vršenjem transakcije podizanja novca sa bankomata
NLB M. putem platne kartice za koju zna da je falsifikovana čini krivično
djelo čime se iscrpljuje njegov direktni umišljaj.  
Prilikom donošenja odluke o vrsti i visini kazne sud je, u smislu člana 42
st.1 KZ, kao olakšavajuće okolnosti na strani okrivljenog T.D. našao njegovo
loše materijalno stanje, njegove porodične prilike- da je oženjen, otac jednog
maloljetnog djeteta, njegovo priznanje i iskreno kajanje, a obzirom da sud za
okrivljenog nije mogao pribaviti izvod iz kaznene evidencije po mjestu
rodjenja koje se nalaze u inostranstvu, sud je okrivljenom shodno načelu in
dubio pro reo uzeo kao olakšavajuću okolnost činjenicu da okrivljeni nije
ranije osudjivan, dok otežavajućih okolnosti nije bilo. Cijeneći navedene
olakšavajuće okolnosti kao osobito olakšavajuće, sud je na osnovu člana 45 st.
1 tač. 3 i 46 st. 1 tač. 4 KZ okrivljenom ublažio kaznu ispod zakonskog
minimuma predvidjenog za ovo krivično djelo i istog osudio na kaznu zatvora u
trajanju 3 (tri) mjeseci, smatrajući da će se sa ovakvom kaznom na okrivljenog
u dovoljnoj mjeri uticati da ubuduće ne vrši krivična djela i da će se na taj
način u ovom konkretnom slučaju ostvariti svrha kažnjavanja iz člana 32 KZ, u
okviru opšte svrhe propisivanja i izricanja krivičnih sankcija iz člana 4 st.
2 KZ.
Odluku o troškovima, sud je donio na osnovu člana 202 stav 4 ZKP-a i
okrivljenog oslobodio plaćanja troškova krivičnog postupka, jer se radi o licu
lošeg materijalnog stanja, tako da bi plaćanje troškova ovoga postupka
značajno ugrozilo materijalno stanje optužene.  
Sud je obavezao okrivljenog da oštećenoj NLB Montenegro banci na ime
imovinskopravnog zahtjeva isplati iznos od 600 €., s obzirom da je njihov
predstavnik ispostavio imovinskopravni zahtjev u tome iznosu, a koji iznos je
nesporan jer je i sam okrivljeni priznao da je sa bankomata oštećene benke
podigao upravo 600 €, pa je sud odlučio kao u stavu tri izreke presude
saglasno čl. 212 st.2 ZKP-a.  
Na osnovu svega izloženog, primjenom člana 364 st. 1 ZKP- a odlučeno je kao u
izreci presude.  
OSNOVNI SUD U HERCEG NOVOM, dana 08.04.2011.godine. 
Zapisničar
PREDSJEDNIK VIJEĆA-SUDIJA,
Kilibarda Biljana,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.  
PRAVNA POUKA: Protiv ove presude dozvoljena je žalba u roku od 15 dana od
                                  dana prijema iste preko ovog suda Višem sudu Podgorica.  
DNA:
- ODT-u H.Novi
- Okrivljenom
- Oštećenoj banci
- U spise  