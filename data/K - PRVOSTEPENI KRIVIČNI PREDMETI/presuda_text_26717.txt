Posl. br. K. 15/13
U I M E C R N E G O R E
OSNOVNI SUD U CETINJU, kao provostepeni krivični, po sudiji Ćupić Mariji, kao
sudiji pojedincu, uz učešće Martinović Aleksandre, kao zapisničara, u
krivičnom predmetu protiv okrivljenog P.S. iz Nikšića, zbog krivičnog djela
prevara iz člana 244. stav 1. Krivičnog zakonika, odlučujući po Optužnom
predlogu ODT-a u Cetinju Kt.br. 228/12 od 12. 02. 2013. godine, nakon održanog
glavnog i javnog pretresa dana 12.09. 2013.godine, u prisustvu savjetnika
ODT-a Đ. M. okrivljenog P.S. i oštećene P.A. donio je dana 17.09.2013. godine
i javno objavio
P R E S U D U
Okrivljeni P.S. JMBG ........ od oca S. i majke M. rođene T. Rođenog......
godine u Nikšiću, gdje i prebiva Ul. ...... državljanina Crne Gore,
nezaposlenog, oženjenog oca dvoje maloljetne djece, sa završenom srednjom
školom, srednjeg imovnog stanja, osuđivanog Presudom Osnovnog suda u Nikšiću
K. br. 302/02 od 04. 11. 2002. godine, zbog krivičnog djela povreda tajnosti
pisma i drugih pošiljki iz člana 172. stav 3. u vezi stava 1. KZ RCG, na kaznu
zatvora u trajanju od 30 dana, uslovno na 1 godinu, presudom Osnovnog suda u
Žabljaku K. br. 33/07 od 09. 06. 2007. godine zbog krivičnog djela prevara iz
člana 244. stav 1. KZ CG, na kaznu zatvora u trajanju od 60 dana, presudom
Osnovnog suda u Nikšiću K. 139/04 od 01. 08. 2005. godine, zbog krivičnog
djela iznošenje ličnih i porodičnih prilika iz člana 197. stav 1. KZ RCG, na
novčanu kaznu u iznosu od 21.000 dinara 300 eura novčano, presudom Osnovnog
suda u Kolašinu, zbog krivičnog djela prevara iz člana 244. stav 1. KZ CG, na
kaznu zatvora u trajanju od 30 dana, uslovno na 1 godinu, Presudom Osnovnog
suda u Nikšiću Kv. 146/07 od 05. 11. 2007. godine, zamjena novčane kazne
zatvorom od 15 dana zatvora, kazne K. 33/07 i Kv-146/07 izdržao od 28. 05.
2008. godine do 16. 07. 2008. godine, uz uslovni otpust, presudom Osnovnog
suda u Nikšiću, K. br. 307/08 od 20. 10. 2009. godine, zbog krivičnog djela
zloupotreba službenog položaja iz člana 416. stav 1. u vezi stava 4. Krivičnog
zakonika, na kaznu zatvora u trajanju od 3 mjeseca, uslovno na 1 godinu,
presudom Osnovnog suda u Nikšiću K.663/08 od 02. 12. 2009. godine, zbog
krivičnog djela produženo krivično djelo šumska krađa iz člana 324. stav 1. u
vezi člana 49. Krivičnog zakonika, na novčanu kaznu, presudom Osnovnog suda u
Nikšiću K. 505/09 od 04. 12. 2009. godine, zbog krivičnog djela produženo
krivično djelo prevara iz člana 244. stav 1. u vezi člana 49. Krivičnog
zakonika, na kaznu zatvora u trajanju od 6 mjeseci, presudom Osnovnog suda u
Nikšiću K.79/10 od 12. 08. 2010. godine, zbog krivičnog djela krađa iz člana
239. stav 1. Krivičnog zakonika, na kaznu zatvora u trajanju od 30 dana i
presudom osnovnog suda u Bijeljini 800 K 009882 09 K 2 od 13. 06. 2012.
godine, zbog krivičnog djela prevara iz člana 239. stav 1. KZRS na kaznu
zatvora u trajanju od 2 mjeseca i 14 dana,
Na osnovu čl. 373. tačka. 2. ZKP-a se
OSLOBADJA OD OPTUŽBE
Da je:
Neutvrđenog dana u avgustu mjesecu 2012. godine, u selu Cuci, zaseoku "Gonji
Izvori", Opština Cetinje, u namjeri da sebi pribavi protivpravnu imovinsku
korist, iako svjestan da lažnim prikazivanjem činjenica oštećenoj P.A. iz
Cetinja istu dovodi u zabludu, voljno oštećenu doveo u zabludu i naveo je da
mu dozvoli da na štetu svoje imovine zakolje oboljelu kravu i za sebe preuzme
meso od iste, koju je u decembru mjesecu 2011. godine dao oštećenoj, po osnovu
razmjene za drugu kravu, dvije koze i novčani iznos od 100,00 eura, lažno
prikazujući oštećenoj činjenicu da će joj u roku od tri mjeseca, nakon
preuzimanja mesa od zaklane krave, isplatiti novčani iznos od 1.000.00 eura za
ranije preuzetu kravu, dvije koze i dati novčani iznos od 100,00 eura, a da
pri tom oštećenoj P.A. nije u ostavljenom roku, a ni nakon isteka toga roka
isplatio iznos od 1.000.00 eura za preuzetu kravu, dvije koze i dati novčani
iznos od 100,00 eura, te je za iznos od 1.000.00 eura sebi pribavio
protivpravnu imovinsku korist, a oštećenoj nanio štetu,
-čime bi izvršio krivično djelo prevara iz člana 244. stav 1. Krivičnog zakonika
Troškovi krivičnog postupka u iznosu od 49,50 eura padaju na teret budžetskih
sredstava suda.
Oštećena P.A. se radi ostvarenja svog imovinskopravnog zahtjeva upućuje na
redovnu parnicu.
O b r a z l o ž e nj e
Osnovno državno tužilaštvo u Cetinju, Optužnim predlogom Kt. br. 228/12 od
12.02.2013.godine, stavilo je na teret okrivljenom P.S. da je izvršio krivično
djelo prevara iz člana 244. stav 1. Krivičnog zakonika.U završnoj riječi na
glavnom pretresu zastupnik optužbe je ostao pri podnijetom optužnom predlogu i
predložio sudu da okrivljenog oglasi krivim i osudi po zakonu.

Okr. P.S. je u svojoj odbrani naveo da je po profesiji mesar i da trguje stokom, tako da često boravi na teritoriji sela Cuci. P.A. poznaje već nekoliko godina, ali nijesu bliski prijatelji. Negdje u ljetnjim mjesecima, misli da je avgust mjesec bio 2011. godine, on je izvršio kompenzaciju sa A. tako što je ona njemu dala jednu jalovu kravu, a on njoj zdravu kravu, s tim što mu je ona za razliku u kompenzaciji dodala dvije koze. U januaru mjesecu 2012. godine, A. ga je pozvala na telefon i rekla mu da ovu kravu što joj je dao u kompenzaciju uzme nazad, jer je krava oboljela i "pala sa noga". Nakon tog razgovora on je sjutradan došao u Cuce, kod porodične kuće P.A. i istu kravu je u prisustvu A. K. M. ili M. zv. "M." od oca G. i sina A. zaklao i meso odvezao sa sobom. Tom prilikom se dogovorio sa A. da joj na proljeće da 200-300 eura. Pojasnio je da on nije profitirao od ovog mesa, već je želio da izađe A. u susret. Ovaj novac on nije platio A. obzirom da je 01. 03. 2012. godine uhapšen u Beogradu, gdje je ostao do 15 maja 2012. godine, a kaznu je služio u zatvoru u Bjeljini. Nakon toga je bio na slobodi do 10.09.2012. godine, kada je ponovo zatvoren i još se nalazi na izdržavanju kazne u Spužu. Nije mu bila namjera da prevari A. ali jednostavno nije imao novca da joj plati to meso, ne kako je ona to rekla 1.000,00 eura, već 200-300 eura. Nakon februara 2013. godine će A. platiti svoju obavezu. Nadalje je pojasnio da prilikom preuzimanja mesa od zaklane krave od oštećene sa istom se dogovorio da joj na proljeće nađe neku manju kravu, te da mu ona prida određeni novčani iznos ,ali kako je u martu mjesecu zatvoren to nije ispunio taj dogovor i u međuvremenu ga je oštećena tužila. Po izlasku iz zatovora oštećenoj je donio 30 bala sijena i pristaje da joj da, odnosno da joj plati štetu po osnovu ovog mesa koje je uzeo od nje ,ali ne u količini koja mu se stavlja na teret optužnim aktom, obzirom da je bilo oko 100 kg mesa, odnosno krava je bila teška tačno 107 kg. mrtve vage. Napomenuo je i to da meso nije prodao obzirom da nije bilo za prodaju ,već da ga je dao za životinjsku upotrebu. Do količine od 107 kg došao je tako što ga ja izmjerio kada ga je dovezao kući u Nikšić jer ima vagu. Nije obavijestio oštećenu o kojoj kilaži se radi, obzirom da njihov dogovor nije bio u tom pravcu usmjeren.

Radi razrješenja ove krivičnopravne stvari Sud je u dokaznom postupku na
glavnom pretresu proveo dokaze: saslušao oštećenu P. A. saslušao svjedoke P.
D. i K. M. pročitao nalaz i mišljenje sudskog vještaka ekonomsko-finansijske
struke S. V. od 07. 02. 2013. godine, pročitao izvještaj Uprave policije -
Područne jedinice Nikšić broj 2748 od 25. 12. 2012. godine iz Kaznene
evidencije za okrivljenog P.S..
Iz iskaza oštećene P.A. proizilazi da je krajem 2011. godine, misli da je bio
decembar mjesec, na njenu kuću u zaseoku Izvori, došao P.S. kojeg ona prije
toga nije poznavala, a sa sobom je ,odnosno na vozilo prikačio prikolicu, na
kojoj se nalazila jedna krava. Ponudio joj je da kompenziraju krave, na način
što bi ona njemu dala njenu kravu koja je bila stara 12. godina, ali se zadnje
dvije godine nije telila, niti je mogla jer je bila jalova. Oni su postigli
dogovor da zamijene ove dvije krave, a s tim što je ona uz svoju kravu S.
pridala još 2 koze i 100,00 eura. Kompenzaciji su prisustvovali njen sada pok.
suprug M. i njen mlađi sin D. Odmah po zamjeni krava, ubrzo poslije ovog
dogovora, misli u avgustu mjesecu 2012. godine krava koju joj je S. dao je
oboljela, tj "pala je s nogu", i ona je morala da je zakolje. Potpuno je
sigurna da je S. znao prilikom zamjene krave da je njegova krava bolesna i da
se ona od nje neće okoristiti, kao što i nije. Zbog toga je pozvala S. i rekla
mu da je krava bolesna, a on je odmah zatim došao i zaklao kravu pred njenom
kućom i odnio meso. Meso od krave mu je na put iznio K. M. koga zovu "M." koji
živi u zaseok Donji izvori. Na ovaj način S. je prevario za njenu kravu, koju
mu je dala prilikom kompenzacije za dvije koze i 100,00 eura. Kada je zaklao
kravu, koju joj je prethodno dao u kompenzaciju, S. se obavezao da će joj u
roku od tri mjeseca dati 1.000.00 eura koliko su procijenili vrijednost njene
krave i dvije koze, a što se tiče mesa od njegove krave, to su odlučili da
njemu pripadne. Poslije isteka roka S. joj se nije više javljao na telefon i
nije joj vraćao dug. Njena krava koju je dala S. prilikom razmjene bila je
težine 300 kg. mrtve vage, prema procjeni P. koji je imao namjeru da je
zakolje i prodaje njeno meso, a koze su bile otprilike težine po 25 kg mrtve
vage, dakle zajedno su težile koze 50 kg. Pridružila se krivičnom gonjenju
protiv okrivljenog i postavila imovinsko pravni zahtjev od 1.000.00 eura za
koliko je prevario. Kada je zaklao kravu koja joj je prethodno data u
kompenzaciju okrivljeni je rekao da će donijeti novac. Tom prilikom nijesu
dogovarali niti rok, niti novčanu vrijednost koju on treba da joj donese. Na
zapisniku od 28. 12. 2012. godine naznačila je da se S. obavezao da će joj u
roku od 3 mjeseca dati 1.000,00 eura koliko su procijenili vrijednost njene
krave i dvije koze, a da što se tiče mesa od njegove krave da su to odlučili
da njemu pripadne, međutim sada je pojasnila da dogovor nije bio takav ,već
kao što je precizirala na pretresu, a da je njeno mišljenje da on treba da joj
da 1.000,00 eura. Tačno je da joj je donosio sijeno čijim kvalitetom nije bila
zadovoljna.
Iz iskaza svjedoka P.D. proizilazi da je prisustvovao dogovoru koji je misli u
decembru mjesecu postigao P.S. sa njegovom majkom P. A. Dogovor je postignut u
njihovoj kući u zaseoku Gornji izvori. Tada je došao nepozvan P.S. kojeg nije
znao prije ovog događaja i dogovorio se sa njegovom majkom da mijenjaju krave,
tako što je on njegovoj majci dao kravu, koju je dovezao tom prilikom na
prikolici, dok je njegova majku njemu dala njihovu kravu, dvije koze i 100,00
eura jer je krava S. bila veće vrijednosti. Ubrzo poslije ovog dogovora ,misli
u avgustu mjesecu 2012. godine krava, koju im je dao S. je "pala s nogu" ,tako
da su je morali zaklati. Pozvali su telefonom S. i on je zaklao kravu i odnio
meso sa sobom, koje mu je na put iznio K. M. koga zovu "M." S. se tada
obavezao da će im platiti za njihovu kravu i dvije koze iznos od 1.000.00 eura
u roku od tri mjeseca, dok meso od njegove krave je trebalo da pripadne njemu.
Kada je istekao taj rok od tri mjeseca njegova majka ga je pozivala na telefon
da plati novac, ali se isti nije javljao ,tako da do dan danas oni nijesu
dobili njihovih 1.000.00 eura. Dogovru koji je postigla njegova majka sa P.S.m
prisustvovao je i njegov pok. otac M. Njihova krava koju su dali S. prilikom
razmjene bila je težine 300 kg. mrtve vage prema procjeni P. koji je imao
namjeru da je zakolje i prodaje njeno meso, a koze su bile otprilike težine po
25 kg mrtve vage, dakle zajedno su težile koze 50 kg. Ova krava koja je
zaklana nije mjerena, ali po njegovom mišljenju je bila teška oko 200 kg.
Iz iskaza svjedoka K. M. proizilazi da nezna koji su dogovor postigli P.A.i
P.S. u vezi njihovih krava, niti ga je to interesovalo. Zna jedino da ga je
P.A. misli u decembru 2011. godine ili januaru mjesecu 2012. godine pozvala
telefonom i rekla mu da je krava koju je mijenjala sa P.S. "pala s nogu" i da
on pozove R. T. koji je mesar, ne bi li kupio tu kravu. On je na to odgovorio
da joj R. sigurno neće kupiti tu kravu, ali da sačeka da on popriča sa P.S.
koji je igrom slučaja baš bio kod njega jer su klali neku telad. S. je rekao
da ne obećava da će kupiti tu kravu, već da prvo mora da vidi ima li prođu za
to meso, pa ukoliko bude našao kupca doći će da zakolje kravu. Sjutra dan
ujutro došao je S. jer je našao prođu za meso i njih dvojica su zaklali kravu
kod kuće P.A. i meso su zajedno odijeli do puta gdje je bio parkirao vozilo S.
koji je odvezao ovo meso. Pojasnio je da on nije čuo ,niti prisustvovao
dogovoru između A. i S. u vezi plaćanja ovog mesa. Što se tiče težine
predmetne krave niko je nije mjerio na lice mjesta dok je bio prisutan, ali po
njegovoj slobodnoj procjeni ista je bila teška oko 100 kilograma ne više nakon
što je bila zaklana.
Iz nalaza i mišljenja sudskog vještaka ekonomsko-finansijske struke S. V. od
07. 02. 2013. godine proizilazi da je prosječna nabavna cijena 1 kg kravljeg
mesa mrtve vage na tržištu 3,50 eura, a prosječna nabavna cijena kozijeg mesa
po kilogramu vage 6,00 eura. Ove cijene se nijesu mijenjale poslednjih godina,
tako da su i u avgustu mjesecu 2012. godine bile iste, i vrijednost jedne
krave neto težine 300 kg mrtve vage i dvije koze ukupne neto težine 50 kg
mrtve vage što ukupno iznosi 1.350,00 eura.
Iz izvještaja Uprave policije - Područne jedinice Nikšić broj 2748 od 25. 12.
2012. godine iz Kaznene evidencije za okrivljenog P.S.proizilazi da je isti
osuđivan Presudom Osnovnog suda u Nikšiću K. br. 302/02 od 04. 11. 2002.
godine, zbog krivičnog djela povreda tajnosti pisma i drugih pošiljki iz člana
172. stav 3. u vezi stava 1. KZ RCG, na kaznu zatvora u trajanju od 30 dana,
uslovno na 1 godinu, presudom Osnovnog suda u Žabljaku K. br. 33/07 od 09. 06.
2007. godine zbog krivičnog djela prevara iz člana 244. stav 1. KZ CG, na
kaznu zatvora u trajanju od 60 dana, presudom Osnovnog suda u Nikšiću K.
139/04 od 01. 08. 2005. godine, zbog krivičnog djela iznošenje ličnih i
porodičnih prilika iz člana 197. stav 1. KZ RCG, na novčanu kaznu u iznosu od
21.000 dinara 300 eura novčano, presudom Osnovnog suda u Kolašinu, zbog
krivičnog djela prevara iz člana 244. stav 1. KZ CG, na kaznu zatvora u
trajanju od 30 dana, uslovno na 1 godinu, Presudom Osnovnog suda u Nikšiću Kv.
146/07 od 05. 11. 2007. godine, zamjena novčane kazne zatvorom od 15 dana
zatvora, kazne K. 33/07 o Kv-146/07 izdržao od 28. 05. 2008. godine do 16. 07.
2008. godine, uz uslovni otpust, presudom Osnovnog suda u Nikšiću, K. br.
307/08 od 20. 10. 2009. godine, zbog krivičnog djela zloupotreba službenog
položaja iz člana 416. stav 1. u vezi stava 4. Krivičnog zakonika, na kaznu
zatvora u trajanju od 3 mjeseca, uslovno na 1 godinu, presudom Osnovnog suda u
Nikšiću K.663/08 od 02. 12. 2009. godine, zbog krivičnog djela produženo
krivično djelo šumska krađa iz člana 324. stav 1. u vezi člana 49. Krivičnog
zakonika, na novčanu kaznu, presudom Osnovnog suda u Nikšiću K. 505/09 od 04.
12. 2009. godine, zbog krivičnog djela produženo krivično djelo prevara iz
člana 244. stav 1. u vezi člana 49. Krivičnog zakonika, na kaznu zatvora u
trajanju od 6 mjeseci, presudom Osnovnog suda u Nikšiću K.79/10 od 12. 08.
2010. godine, zbog krivičnog djela krađa iz člana 239. stav 1. Krivičnog
zakonika, na kaznu zatvora u trajanju od 30 dana i presudom osnovnog suda u
Bijeljini 800 K 009882 09 K 2 od 13. 06. 2012. godine, zbog krivičnog djela
prevara iz člana 239. stav 1. KZRS na kaznu zatvora u trajanju od 2 mjeseca i
14 dana,
Sud je cijeneći iskaz okrivljenog i izvedene dokaze pojedinačno i u svojoj
ukupnosti , našao da nije dokazano da je okrivljeni učinio djelo koje mu je
optužbom stavljeno na teret.
Naime ,optužnim aktom je predstavljeno da je okrivljeni neutvrđenog dana u
avgustu mjesecu 2012. godine, u selu Cuci, zaseoku "Gonji Izvori", Opština
Cetinje, u namjeri da sebi pribavi protivpravnu imovinsko korist, iako
svjestan da lažnim prikazivanjem činjenica oštećenoj P.A.iz Cetinja istu
dovodi u zabludu, voljno oštećenu doveo u zabludu i naveo je da mu dozvoli da
na štetu svoje imovine zakolje oboljelu kravu i za sebe preuzme meso od iste,
koju je u decembru mjesecu 2011. godine dao oštećenoj, po osnovu razmjene za
drugu kravu, dvije koze i novčani iznos od 100,00 eura, lažno prikazujući
oštećenoj činjenicu da će joj u roku od tri mjeseca, nakon preuzimanja mesa od
zaklane krave, isplatiti novčani iznos od 1.000.00 eura za ranije preuzetu
kravu, dvije koze i dati novčani iznos od 100,00 eura, a da pri tom oštećenoj
P.A. nije u ostavljenom roku, a ni nakon isteka toga roka isplatio iznos od
1.000.00 eura za preuzetu kravu, dvije koze i dati novčani iznos od 100,00
erua, te je za iznos od 1.000.00 eura sebi pribavio protivpravnu imovinsku
korist, a oštećenoj nanio štetu,
Međutim,ni sama oštećena ne potvrđuje navode optužnog akta.Doista,ista je
prvobitno istakla da kada je okrivljeni zaklao kravu, koju joj je prethodno
dao u kompenzaciju,(krava se nalazila kod oštećene od decembra mjeseca
2011.godine do avgusta mjeseca 2012.godine) se obavezao da će joj u roku od
tri mjeseca dati 1.000.00 eura koliko su procijenili vrijednost njene krave i
dvije koze, a što se tiče mesa od njegove krave, to su odlučili da njemu
pripadne,a da se poslije isteka tog roka isti njoj više nije javljao na
telefon i nije joj vraćao dug,da bi na glavnom pretresu decidno navela da kada
je zaklao kravu koja joj je prethodno data u kompenzaciju okrivljeni joj je
rekao da će donijeti novac,kojom prilikom nijesu dogovarali niti rok, niti
novčanu vrijednost koju on treba da joj donese, odn. da je tačno da se
prethodno na zapisniku od 28. 12. 2012. godine izjašnjavala da se S. obavezao
da će joj u roku od 3 mjeseca dati 1.000,00 eura koliko su procijenili
vrijednost njene krave i dvije koze, a da što se tiče mesa od njegove krave da
su to odlučili da njemu pripadne, međutim da sada pojašnjava da dogovor nije
bio takav ,već kao što je precizirala na pretresu, a da je njeno mišljenje da
on treba da joj da 1.000,00 eura,kao i da je  tačno da je okrivljeni njoj
donosio sijeno čijim kvalitetom nije bila zadovoljna.
Imajući u vidu ovakav iskaz oštećene sud sa sigurnošću ne može prihvatiti kao
pouzdan ni iskaz svjedoka P. D. tim prije što je jasno da isti kao sin
oštećene i zainteresovano lice očigledno iznosi činjenice koje idu u prilog
oštećenoj, a ovo i iz razloga što isti kada se izjašnjava o težini ove krave
navodi da je ista bila teška kada je zaklana  oko 200 kg. ,dok svjedok
Krivokapić navodi da je bila teška oko 100 kg,a okrivljeni 107 kg.
Okrivljeni spori činjenice koje su predstavili oštećena i njen sin -svjedok P.
D. u vezi njihovog usmenog ugovora.Naime okr. ne spori da je preuzeo meso od
zaklane krave od oštećene,kao i da prilikom preuzimanja mesa od zaklane krave
od oštećene se sa istom dogovorio da joj na proljeće nađe neku manju kravu, te
da mu ona prida određeni novčani iznos ,kao što i ne spori da je kasnio u
izvršavanju preuzetih obaveza prema oštećenoj,pojašnjavajući  da kako je u
martu mjesecu zatvoren to nije ispunio taj dogovor i u međuvremenu ga je
oštećena tužila,te da je po izlasku iz zatovora oštećenoj donio 30 bala sijena
i da pristaje da joj da, odnosno da joj plati štetu po osnovu ovog mesa koje
je uzeo od nje i to ne u količini koja mu se stavlja na teret optužnim aktom,
obzirom da je bilo oko 100 kg mesa, odnosno krava je bila teška tačno 107 kg.
mrtve vage. Isti je naveo i da je nelogično da bi sklopio dogovor sa oštećenom
da joj da 1000,00 eura za njenu kravu i dvije koze, jer ih je dobio po osnovu
kompenzacije kada je dao zdravu kravu,u decembru 2011.godine ,koja se
razboljela u avgustu mjesecu 2012.godine ,pa mu nije jasno zašto bi on to bio
odgovoran za zdravlje te krave i zašto bi išao na svoju štetu.
Svjedok K. M. je pojasnio sudu ono što je njemu poznato vezano za konkretni
dogadjaj,stim što on nema saznanja vezanih za konkretan dogadjaj između
okrivljenog i oštećene.
Sud je našao i da je nalaz sudskog vještaka ekonomsko finansijske struke dat u
skladu sa pravilima nauke i struke,te ga je kao takvog prihvatio.
Imajući u vidu da se krivično djelo prevara iz čl.244.st.1.Krivičnog zakonika vrši na način što neko lice obmanom -lažnim prikazivanjem ili prikrivanjem činjenica dovede u zabludu ili održava u zabludi drugo lice i time ga navede da na štetu svoje ili tuđe imovine nešto učini ili ne učini ,a sve u namjeri da sebi ili drugom pribavi protivpravnu imovinsku korist ,a kod ovakvog stanja stvari ,tj. da je oštećena dobrovoljno predala kravu okrivljenom,da je potvrdila navode okrivljenog da joj je donio sijeno čijim kvalitetom doista nije bila zadovoljna ,da joj isti nudi 300,00 eura koji iznos ista ne prihvata, posebno imajući u vidu iskaz oštećene iz kojeg se sa pouzdanošću ne može zaključiti što je bio usmeni dogovor izmedju nje i okrivljenog ,te da okrivljeni negira izvršenje krivičnog djela stavljenog mu na teret, jer kako je pojasnio u njegovim radnjama nema prevarne namjere ,odn.da su naknadne okolnosti, tj.odlazak u zatvor na izdržavanje kazne uticale da ne postupi po dogovoru, a imajući pritom u vidu odredbe čl.3.st.3.Krivičnog zakonika, da ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika , sud će donijeti odluku koja je povoljnija za okrivljenog,našao da se na osnovu dokaza provedenih u toku predmetnog krivičnog postupka ne može na nesumnjiv način utvrditi da je okrivljeni P.S. počinio krivično djelo prevara iz čl.244.st.1.Krivičnog zakonika u vrijeme ,mjesto i na način kako je istom bilo stavljeno na teret optužbom ODT-a, tj.nije bilo dokaza kojim bi se nedvosmisleno utvrdila namjera istog da je u namjeri da sebi pribavi protivpravnu imovinsku korist, lažnim prikazivanjem činjenica doveo i održavao u zabludi oštećenu da na štetu svoje imovine nešto učini pa je sud okr.primjenom odredbi čl.373.t.2. ZKP-a oslobodio od optužbe smatrajući da nije dokazano da je počinio krivično djelo koje mu je stavljeno na teret optužbom,odn.smatrajući pritom da ne postoje dokazi čije bi provođenje rezultiralo donošenjem drugačije odluke o krivici okrivljenog.

Sud je cjenio i ostale provedene dokaze te je našao da nijesu od uticaja na
svestrano razjašnjenje date krivičnopravne stvari.
Shodno odredbama čl. 230. Zakonika o krivičnom postupku troškovi krivičnog
postupka u iznosu od 49,50 eura koji se odnose na nagradu i naknadu troškova
sudskom vještaku ekonomsko finansijske struke padaju na teret budžetskih
sredstava suda.
Shodno čl.239.Zakonika o krivičnom postupku sud je oštećenu radi ostvarenja
svog imovinskopravnog zahtjeva uputio na redovnu parnicu.
Na temelju izloženog shodno citiranim zakonskim odredbama valjalo je odlučiti
kao u izreci.
OSNOVNI SUD U CETINJU
Dana, 17.09. 2013.  godine
Zapisničar S u d i j a,
Aleksandra Martinović  Marija Ćupić
PRAVNA POUKA:
Protiv ove presude može se izjaviti
žalba u roku od 8 dana od dana
prijema Višem Sudu u Podgorici ,
a preko ovog Suda .