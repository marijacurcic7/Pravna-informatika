Posl.br.K. 15/12
U I M E CRNE GORE
OSNOVNI SUD U CETINJU, kao prvostepeni krivični, po sudiji Ćupić Mariji,kao
sudiji pojedincu, uz sudjelovanje sudskog službenika Lipovina Olge kao
zapisničara, u krivičnom predmetu okr. K A iz Cetinja , zbog krivičnog djela
kradja iz čl. 239. stav 1. Krivičnog zakonika, a po optužnom predlogu Osnovnog
državnog tužilaštva u Cetinju, Kt.br. 342/06 od 23.01.2012.godine, nakon
održanog glavnog i javnog pretresa dana 24.04.2012.godine, u prisustvu
savjetnika ODT-a A A, okr.K A, donio je i istog dana javno objavio
P R E S U D U
Okr.K A, zv.A, od oca V i majke M, rodjene V, rodjen ......godine u Cetinju,
gdje i prebiva ul.’’I’’ br.67., državljanin Crne Gore, zaposlen, oženjen,
pismen,sa završenom Srednjom mašinskom školom, srednjeg imovnog
stanja,osudjivan presudom Osnovnog suda u Cetinju K.br.130/95 od
19.02.1996.godine, zbog krivičnog djela iz čl.131.st.1.KZRCG i čl.161.st.1.KZ
RCG novčanom kaznom u iznosu od 120,00 dinara i presudom Osnovnog suda u
Cetinju K.br.110/07 od 14.05.2008.godine., zbog krivičnog djela iz
čl.399.st.2.u vezi st.1.KZ-a na kaznu zatvora u trajanju od 6 mjeseci uslovno
na jednu godinu.
Na osnovu čl. 373. tačka 2. ZKP-a se
OSLOBADJA OD OPTUŽBE
Da je:
U vremenskom periodu od 12.oktobra 2005.godine do 05.maja 2006.godine u kući u
naselju “P” b.b. u Cetinju ,vlasništvo pok.M D iz Budve ,koju je koristio kao
zakupac ,u namjeri da sebi pribavi protivpravnu imovinsku korist ,protivpravno
oduzeo i prisvojio električnu energiju,vlasništvo oštećene ,,E Crne Gore” AD
Nikšić-E Cetinje,u količini od 11089 KW/h električne energije ukupne novčane
vrijednosti od 384,87 eura,na način sto je mimo električnog brojila marke
“Iskra”br.7264337, napojnim kablom presjeka 3x2,5 mm, priključio jedan
osigurač u kući na elektrodistributivnu mrežu ,na koji način se utrošena
električna energija preko tog kabla nije mogla registrovati na navedenom
električnom brojilu.
-čime bi izvršio krivično djelo kradja iz čl.239.st.1.Krivičnog zakonika
Troškovi krivičnog postupka u iznosu od 140,58 eura padaju na teret budžetskih
sredstava suda.
Oštećena E Crne gore A.D.Nikšić- E Cetinje se radi ostvarenja svog
imovinskopravnog zahtjeva upućuje na redovnu parnicu.
O b r a z l o ž e nj e
Osnovno državno tužilaštvo u Cetinju podnijetim optužnim predlogom Kt.
br.342/06 od 23.01.2012.godine stavilo je na teret okr.K A iz Cetinja
izvršenje krivičnog djela kradja iz čl.239.st.1.KZ-a.U završnoj riječi na
glavnom pretresu zastupnica optužbe je ostala pri podnijetom optužnom predlogu
i predložila sudu da okrivljenog oglasi krivim i osudi po zakonu.
Okrivljeni K A je u svojoj odbrani istakao da nijesu tačni navodi optužnog
akta da je počinio krivično djelo koje mu je stavljeno na teret.Pojasnio je da
je sve do početka maja mjeseca 2006.godine boravio u svom stanu u naselju IV j
,tako da mu je nejasno zašto se pominje period od 12.10.2005.godine .Tačno je
da se početkom maja mjeseca 2006.godine uselio u kuću koja se nalazi u naselju
Predgradje vlasništvo pok.M D,kada su nakon nekoliko dana došli ED Cetinje sa
namjerom da izvrše kontrolu, ili pak mjerenje utrošene električne energije
,što je istim omogućio ,odn.dao im je stolicu i nakon izvršene kontrole isti
su konstatovali nepravilnosti.Nije negodovao jer te radnje nije preduzeo,već
je nakon što je sačinjen zapisnik sa sadržinom istog upoznao pok.M D i istom i
dostavio predmetni zapisnik,sa računima za utrošenu električnu energiju. Od
maja mjeseca 2006.godine počeo je da plaća utrošenu električnu energiju,kao i
stanarinu.U kući je boravio tri mjeseca ,a prije njega podstanar u istoj kući
bio je S B. Dakle u ovu kuću se uselio dok se ne useli u kuću u koju je trebao
da se useli umjesto kuće M, ali mu se desila povreda noge, pa zbog velikog
broja stepenica bio mu je otežan pristup istoj, sa kojih razloga je i
neplanirano iznajmio kuću M na kratak period. Pojasnio je da prilikom
useljenja, niti on niti bilo ko od članova njegove porodice nije provjeravao
kablove ,obzirom da je tu trebao da boravi samo par mjeseci sa čime je upoznat
vlasnik kuće.
Sud je u dokaznom postupku saslušao ovlašćenog predstavnika oštećene E Crne
Gore A.D.Nikšić, E-Cetinje A R, svjedoke I I, R P ,M B, stalnog sudskog
vještaka ekonomsko finansijske struke M S,te na saglasan predlog stranaka
umjesto neposrednog saslušanja svjedoka S B pročitao njegov iskaz dat u toku
prethodnog postupka ,pročitao zapisnik o kontroli mjernog mjesta “E Crne Gore”
AD Nikšić ,ED Cetinje br.1. od 05.05.2006.godine,nalaz i mišljenje sudskog
vjestaka ekonomsko finansijske struke dipl.e.c.c.M S posl.br.Kri 8/07 od
24.05.2007.godine,te pročitao izvještaj UP Ispostave Cetinje br.02-245-601 od
29.02.2012.godine iz kaznene evidencije za okrivljenog.
Iz iskaza ovlašćenog predstavnika oštećene E Crne Gore ED Cetinje , A R
proizilazi da je dana 05.05.2006.godine, kod prijavljenog potrošača K A iz
Cetinja - P bb, na brojilu Iskra 7264337 nadjen jedan osigurač koji je
direktno spojen na dovod kablom presjeka 3 x 2,5 mm, tako da se nije
registrovala potrošnja električne energije preko brojila. Po izvršenoj
kontroli potrošač je isključen na brojilu sa mreže i plombiran plombom ED8.
Sve to je konstatovano zapisnički. Pridružila se krivičnom gonjenju protiv
okrivljenog i postavila je imovinsko pravni zahtjev u iznosu od 384,87 eura.
Iz iskaza svjedoka I I proizilazi da je naznačenog dana bio sa kolegom R u
kontrolu mjernog mjesta potrošača K A u naselju Predgradje, gdje je K bio
podstanar kod vlasnika stana M koji živi u Budvi. Tom prilikom su kod
potrošača našli osigurač koji ne registruje potrošnju, pri čemu je dovodni
kabal do osigurača bio pomjeren 3 x 2,5 mm. Potrošača su isključili sa mreže i
brojilo plombirali i sve zapisnički konstatovali. Istovremeno K im je govorio
da se od skoro uselio našto su ga upozorili da zovne gazdu, jer će mu doći
kazna, a on je odgovorio da ga to ne interesuje i da pišu što hoće, tj., da
rade što hoće.
Iz iskaza svjedoka R P ,proizilazi da se obzirom na protek vremena ne može
sjetiti ko je bio tačno do postanara u objektu u naznačenom periodu, ali je
ostao pri navodima koji su konstatovani u zapisniku o kontroli ovog mjernog
mjesta.
Iz iskaza svjedoka M B proizilazi da koliko je njoj poznato nakon što e S B
koji je sigurno desetak godina boravio u predmetnom stanu napustio isti u stan
se uselio K G sa suprugom, a koji su umrli. Isti su jednu zimu boravili u tom
stanu, a nakon toga u stan se uslio u ljetnjem periodu K A, koji je bio na
štakama i isti je u stan boravio vrlo kratko, svega dva i po mjeseca. Nije se
mogla izjsniti o kojoj se godini tačno radi 2005. ili 2006.godini. Naglasila
je da se ne može sa sigurnošću izjasniti da li je nakon što je S B napustio
stan bilo stanar u stanu, tj. ne može sa sigurnošću da tvrdi da je u stan prvo
boravio K G pa K A, ili je pak bilo obrnuto.
Iz iskaza svjedoka S B proizilazi da je u kući M D, a koja se nalazi u naselju
Predgradje u Cetinju, sa porodicom kao podstanar živio nekih 6 do 7 godina,
odnosno sve do 06.01.2005.godine. Nije mu poznata činjenica da je mjerni
uredjaj u kući neispravan niti da postoji neki osigurač direktno spojen na
dovod. A u periodu dok je on boravio u toj kući nije primijetio da se
električna energija ne registruje preko tog osigurača, odnosno nije obraćao
pažnju, a i kontrolori E su vršili kontrolu mjernog uredjaja, čak je i
nekoliko puta bila i kontrola od strane ED Nikšić i nikad mu niko od njih nije
rekao da ima bilo kakvih nepravilnosti.
Iz iskaza stalnog sudskog vještaka ekonomsko finansijske struke M S, se da
zaključiti da se isti nije mogao izjasniti koliko je okrivljeni mogao da
utroši električne energije u vremenskom periodu od 12.10.2005 do
05.05.2006.godine, jer to ne spada u domen vještaka finansijske, nego elektro
struke.
Iz zapisnika o kontroli mjernog mjesta “E Crne Gore” AD Nikšić, ED Cetinje
br.1.od 05.05.2006.godine, proizilazi da su naznačenog dana prilikom kontrole
mjernog mjesta potrošača M - stanar S, (K A) u Predgradju, ovl.radnici E, I i
R konstatovali da je kod potrošača nadjen osigurač koji ne registruje
potrošnju, kabal 3 x 2,5 mm, te da je isti isključen. Konstatovano je da je
brojilo plombirano plombom br. 8.
Iz nalaza i mišljenje sudskog vjestaka ekonomsko finansijske struke
dipl.e.c.c. M S posl.br.Kri 8/07 od 24.05.2007.godine, proizilazi da obračun
vrijednosti utrošene električne energije iznosi 384,87 eura.
Sud je cijenio nalaz i mišljenje stalnog sudskog vještaka kao stručan, jasan,
objektivan i zasnovan na pravilima nauke, pa je iz tih razloga isti u cjelosti
i prihvatio.
Iz izvještaja UP Ispostave Cetinje br.02-245-601 od 29.02.2012.godine iz
kaznene evidencije za okrivljenog proizilazi da je osudjivan presudom Osnovnog
suda u Cetinju K.br.130/95 od 19.02.1996.godine, zbog krivičnog djela iz
čl.131.st.1.KZRCG i čl.161.st.1.KZ RCG novčanom kaznom u iznosu od 120,00
dinara i presudom Osnovnog suda u Cetinju K.br.110/07 od 14.05.2008.godine.,
zbog krivičnog djela iz čl.399.st.2.u vezi st.1.KZ-a na kaznu zatvora u
trajanju od 6 mjeseci uslovno na jednu godinu.
Cijeneći rezultate cjelokupnog postupka, ovaj sud nalazi da u postupku nije
dokazano da je okrivljeni K A izvršio krivično djelo kradja iz čl. 239. stav
1. Krivičnog zakonika.
Naime, optužnim predlogom Kt. br.342/06 od 23.01.2012. godine, stavljeno je na
teret okrivljenom K A da je od 12.10.2005.godine pa sve do 05.05.2006.godine,
u Cetinju, tudju pokretnu stvar - električnu energiju, oduzimao drugom u
namjeri da njenim prisvajanjem sebi pribavi protivpravnu imovinsku korist, na
način što je mimo električnog brojila marke ,,Iskra” br.7264337, napojnim
kablom presjeka 3x 2,5 mm,priključio jedan osigurač u kući na
elektrodistributivnu mrežu,na koji način se električna energija preko tog
kabla nije mogla registrovati na navedenom električnom brojilu, vlasništvo E
Cetinje, čime je sebi pribavio protivpravnu imovinsku korist u vrijednosti od
384,87 eura.
U postupku je nesumnjivo utvrdjeno da su kontrolori ED Cetinje i to I I i R P
dana 05.05.2006.godine, izvršili kontrolu mjernog mjesta kod potrošača K A,a u
kući vlasništvo pok.M D i da su o navedenoj kontroli sačinili zapisnik, a što
je nesumnjivo utvrdjeno kako iz iskaza svjedoka I I i R P tako i iz sadržine
zapisnika o kontroli mjernog mjesta br. 1. od 05.05.2006. godine, jer je iz
istog utvrdjeno da su kontrolori I I i R P naznačenog dana izvršili predmetnu
kontrolu kod potrošača K A i našli konstatovane nepravilnosti, što nije sporio
ni sam okrivljeni.
Medjutim, iz dokaza provedenih u postupku sud nije na nesumnjiv način mogao
utvrditi da je upravo okrivljeni K A u naznačenom vremenskom intervalu mimo
električnog brojila marke ,,Iskra’’ br.7264337 napojnim kablom presjeka 3x 2,5
mm priključio jedan osigurač u kući na elektrodistributivnu mrežu ,na koji
način se utrošena električna energija preko tog kabla nije mogla registrovati
na navedenom električnom brojilu tj. na koji način bi bili potvrdjeni navodi
optužnog akta, a ovo iz sljedećih razloga:
Ovo tim prije kada se ima u vidu ,a kako to proizilazi iz odbrane samog
okrivljenog K A da se u predmetni stan uselio u maju mjesecu 2006.godine ,da
je u istom boravio svega tri mjeseca ,tj.da je ušao sa namjerom da boravi
kratko,dok se ne useli u kuću u koju je trebao da se useli umjesto kuće M, ali
mu se desila povreda noge, pa zbog velikog broja stepenica bio mu je otežan
pristup istoj, sa kojih razloga je i neplanirano iznajmio kuću M na kratak
period ,te da su u vrijeme njegovog ulaska-useljenja u kuću radnici oštećene
vršili kontrolu kada su nadjene navedene nepravilnosti ,a posebno navodi
svjedoka M B koja je potvrdila da je okrivljeni K A u kuću ušao u ljetnjem
periodu, da je boravio vrlo kratko ,svega dva i po mjeseca da je bio na
štakama.Svjedok se nije mogao sjetiti o kojoj se godini radilo da li 2005.ili
2006.kada je u kući boravio K A ,kao ni da li je od trenutka kada je
Stanojević Branko napustio kuću do trenutka kada je u istu ušao K A kuću
koristio pok.K G sa pok.suprugom,ili pak prvo K A ,pa onda K G. Isto tako nema
niti jednog dokaza kojim bi na nesumnjiv način bili potkrijepljeni navodi
svjedoka S B da je kuću napustio 06.01.2005.godine ,jer se ni svjedok M B nije
mogla izjasniti kada je Stanojević tačno napustio kuću.
Kod ovako utvrdjenog činjeničnog stanja ,tj.imajući u vidu da u konkretnom
slučaju ni jednim dokazom na pouzdan način nije utvrđeno da je okrivljeni K A
počinio krivično krađa iz čl.239.st.1.Krivičnog zakonika u vrijeme ,mjesto i
na način kako je istom bilo stavljeno na teret optužbom ODT-a tj.smatrajući da
nije dokazano da je okr.počinio krivično djelo koje mu je stavljeno na teret
optužbom,odn.da ne postoje dokazi čije bi provođenje rezultiralo donošenjem
drugačije odluke o krivici okrivljenog,te posebno imajući u vidu odredbu iz
čl.3.st.3.Zakonika o krivičnom postupku da sumnja o postojanju činjenica koja
čine obilježje krivičnog djela sud rješava na način koji je povoljniji za
okrivljenog (in dubio pro reo) tj. uzimajući u obzir pravno relevantne
činjenice i okolnosti na koje je sud naprijed ukazao savjesnom i brižljivom
ocjenom svih provedenih dokaza pojedinačno i u svojoj ukupnosti sud je našao
da u konačnom nije dokazana krivica okrivljenog, pa je izveo jasan pravni
zaključak da istog valja osloboditi optužbe shodno čl. 373. tač.2. ZKP-a.
Shodno odredbama čl. 230. Zakonika o krivičnom postupku troškovi krivičnog
postupka u iznosu od 140,58 eura,koji se odnose na troškove vještačenja po
vještaku ekonomskofinansijske struke M S u iznosu od 80,08 eura,te
elektroenergetske struke M B u iznosu od 60,50 eura padaju na teret budžetskih
sredstava suda.
Shodno odredbama čl.239. Zakonika o krivičnom postupka oštećena je radi
ostvarenja svog imovinskopravnog zahtjeva upućena na redovnu parnicu.
Na temelju izloženog shodno citiranim zakonskim odredbama valjalo je odlučiti
kao u izreci.
OSNOVNI SUD U CETINJU
Dana 24.04.2012.godine
Zapisničar, S u d i j a,
Olga Lipovina Marija Ćupić s.r.
PRAVNA POUKA:
Protiv ove presude može se
izjaviti žalba u roku od 8 dana
od dana prijema Višem sudu
u Podgorici,a preko ovog suda.