Posl.br. K.56/12
U I M E CRNE GORE
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz učešće Olge Lipovine kao zapisničara, u krivičnom
predmetu protiv okr. V M, V V, V P, V S , V T, V S, svi iz Nikšića, kao
saizvršilaca zbog produženog krivičnog djela protivpravno zauzimanje zemljišta
iz čl. 254.st.2. u vezi st. 1. ,a u vezi čl. 23 i 49. st. 1. Krivičnog
zakonika, a po optužnom predlogu Osnovnog državnog tužilaštva u Cetinje Kt.br.
219/07 od 12.05.2010. godine, nakon održanog glavnog i javnog pretresa dana
16.05.2012.godine, u prisustvu zamjenika ODT-a M D, branioca okr. V M, okr.V
V, okr.V P, okr.V T, V M ,adv.iz Cetinja , donio je ,a dana 23.05.2012.godine
javno objavio
P R E S U D U
1. Okr. V M, zv. "M" od oca I i majke M, rodjene M, rodjen .......godine, u
Cetinju, sa prebivalištem u Nikšiću, ul. Ž bb, državljanin CG, penzioner,
oženjen, pismen sa završenom Vojnom akademijom, vojsku služio u Nikšiću,
odlikovan, srednjeg imovnog stanja, neosuđivan.
2. Okr. V V, zv. "V", od oca I i majke M, rodjene M, rodjen ........godine, u
Cetinju, sa prebivalištem u Nikšiću, ul. K br. 8, državljanin CG, zaposlen,
oženjen, pismen, sa završenom Srednjom školom, vojsku služio 1983.godine u
Makedoniji, vodi se u VE Nikšić, neodlikovan, lošeg imovnog stanja,
neosuđivan.
3. Okr. V P, zv. "P", od oca I i majke M, rodjene M, rodjen .......godine, u
Cetinju, sa prebivalištem u Nikšiću, S - V bb, državljanin CG, nezaposlen,
oženjen, pismen, sa završenom Srednjom školom, vojsku služio 1974.godine u
Čakovcu i Varaždinu, vodi se u VE Nikšić, neodlikovan, lošeg imovnog
stanja,neosuđivan.
4. Okr. V S, zv. "B", od oca P i majke K, rodjene V, rodjen .........godine,
u Cetinju, sa prebivalištem u Nikšiću, ul. P p br. 14, državljanin CG,
nezaposlen, neoženjen, pismen, sa završenom Srednjom školom, vojsku nije
služio, lošeg imovnog stanja, osuđivan presudom Osnovnog suda u Nikšiću
K.br.108/79 od 27.04.1979 godine zbog krivičnog djela teško djelo protiv
bezbjednosti saobraćaja iz čl.190 KZ RCG na kaznu zatvora u trajanju od dva
mjeseca,uslovno na dvije godine.
5. Okr. V T, od oca P i majke M, rodjene M, rodjen .........godine, u
Nikšiću, gdje i prebiva, S bb, državljanin CG, zaposlen, neoženjen, pismen, sa
završenom Srednjom školom, vojsku služio 2002.godine u Vršcu i Novom Pazaru,
vodi se u VE Nikšić, neodlikovan, srednjeg imovnog stanja, neosuđivan
6. Okr. V S, od oca R i majke B, rodjene V, rodjen .........godine, u
Cetinju, sa prebivalištem u Nikšiću, ul. "..." bb, zaposlen, oženjen, pismen,
sa završenom Srednjom školom, vojsku služio 1990.godine u Somboru, vodi se u
VE Nikšić, neodlikovan, srednjeg imovnog stanja, osuđivan presudom Višeg suda
u Podgorici K.br.97/99 od 31.05.2000.godine zbog krivičnog djela silovanje i
protivprirodni blud iz čl.86/2-1 i 91/1 KZ RCG na kaznu zatvora u trajanju od
2 godine i presudom Osnovnog suda u Nikšiću K.br.203/97 od 24.02.2000.godine
zbog krivičnog djela teška krađa iz čl.145.KZ RCG na kaznu zatvora u trajanju
od tri mjeseca.
Na osnovu čl. 373. tačka. 2. ZKP-a se
OSLOBADJAJU OD OPTUŽBE
Da su:
Dana 06. avgusta 2007.godine, u mjestu zv. Bijele Poljane, opština Cetinje,
protivpravno zauzeli tudje zemljište, sa posebnom namjenom površine 444.298 m2
upisano u posjedovnom listu Uprave za nekretnine - Područne jednice Cetinje,
pod br. 148, za KO Ubli, vlasništvo RCG, a čiji je korisnik Privredno društvo
"B" A.D. Cetinje, na način što su na putu koji služi za ulaz i izlaz sa
navedenog zemljišta, parkirali svoja putnička motorna vozila i svojim ličnim
prisustvom onemogućili radnicima "B" A.D. Cetinje odvoz rude bijelog B i
izvodjenje ostalih gradjevinskih radova iskopa rude na ovom zemljištu posebne
namjene
-čime bi kao saizvršioci izvršili krivično djelo protivpravno zauzimanje zemljišta iz čl. 254. st. 2. u vezi st. 1. a u vezi čl. 23. Krivičnog zakonika
Troskova krivičnog postupka nije bilo.
Oštećeno privredno društvo "B " A.D. Cetinje se radi ostvarenja svog
imovinskopravnog zahtjeva upućuju na redovnu parnicu.
O b r a z l o ž e nj e
Osnovno državno tužilaštvo u Cetinju podnijelo je ovom sudu optužni predlog
Kt.br.219/07 od 12.05.2010.godine protiv okr. V M, V V, V P, V S, V T, V S svi
iz Nikšića, kao saizvršilaca zbog produženog krivičnog djela protivpravno
zauzimanje zemljišta iz čl. 254.st.2. u vezi st. 1. a u vezi čl. 23 i 49. st.
1. Krivičnog zakonika. Na glavnom pretresu održanom dana 08.07.2011.godine
zamjenik ODT-a u Cetinju je nakon manjih činjeničnih izmjena izmjenio
kvalifikaciju krivičnog djela stavljenog na teret okrivljenim ,odn. istim je
stavio na teret da su kao saizvršioci izvršili krivično djelo protivpravno
zauzimanje zemljišta iz čl. 254. st. 2. u vezi st. 1., a u vezi čl. 23. st. 2.
KZ-a.
Prvostepena presuda u ovoj pravnoj stvari je ukinuta rješenjem Višeg suda u
Podgorici Kž. br.1760/11od 08.02.2012.godine i predmet je vraćen prvostepenom
sudu na ponovno sudjenje.
Shodno ukidnim razlozima sadržanim u odluci Višeg suda zakazan je glavni
pretres na kojem je zastupnik optužbe u završnoj riječi ostao pri podnijetom
optužnom predlogu sa izmjenama od 08.07.2011.godine u odnosu na okrivljene V M
,V V, V P,V Sa, V T i V S,kao saizvršilaca zbog krivičnog djela protivpravno
zauzimanje zemljišta iz čl.254.st.2.u vezi st.1.,a u vezi čl.23 Krivičnog
zakonika, sa razloga što krivično djelo koje je stavljeno na teret
okrivljenima iz čl. 254. st. 1. KZ-a, čini onaj ko protivpravno zauzme tudje
zemljište, dok je stavom 2. ovog člana propisana teža kazna ako je zauzeto
zemljište dio zaštitne šume, nacionalnog parka ili drugog zemljišta sa
posebnom namjenom. Dakle, u kronkretnom slučaju okrivljeni su izvršili
inkriminisanu radnju, tako što su na putu koji služi za ulaz i izlaz sa
navedenog zemljišta parkirali svoja p.m.v. i svojim ličnim prisustvom
onemogućili radnicima B AD Cetinje, odvoz rude bijelog B i izvodjenje ostalih
gradjevinskih radova iskopa rude na ovom zemljištu. Radnja krivičnog djela
prema zauzetoj sudskoj praksi i pravnoj teoriji podrazumijeva i zabranjivanje
drugom pristupa na svojem zemljištu, što se u ovom slučaju i dogodilo i to na
način kao što je prethodno predstavljeno. Da je u pitanju tudje zemljište
nesporno se utvrdjuje iz posjedovnog lista Uprave za nekretnine PJ Cetinje,
br. 148 KO Ubli iz kojeg se vidi da je zemljište površine 444,298 m2 u ovom
posjedovnom listu upisano kao zemljište vlasništvo Republike Crne Gore, a da
je korisnik ovog zemljišta PD "B" AD Cetinje. Okrivljeni su zauzeli ovo
zemljište protivpravno, dakle bez pravnog osnova, postupali su sa umišljajem
znajući da zauzimaju tudje zemljište , a što se nedvosmisleno utvrdjuje iz
samih njihovih odbrana, stim što svoje radnje opravdavaju ničim dokazanim
činjenicama da je navodno ovo zemljište bilo vlasništvo njihovog pok. oca koju
tvrdnju nijesu dokazali u postupku (misleći na okrivljene V M, V Vi V P), a
takdoje ni ostali okrivljeni nijesu mogli dokazati da po bilo kojem pravnom
osnovu mogu da zauzmu ovo zemljište, koje je navodno bilo eksproprisano, jer
nijesu imali u posjed donijeto rješenje o toj eksproprijaciji, niti bilo koji
drugi validni akt. Smatra da bi sud trebao da pokloni vjeru iskazima
saslušanih svjedoka P R, N R, R D i O R, kao što je to uradio i u prethodnom
postupku. Takodje smatra da bi sud u pravcu svih odlučnih činjenica trebao
uzeti u obzir utvrdjenu činjenicu da su AD B već duže vremena koristili sporno
zemljište. Za sud nebi trebalo da bude sporno ni da je u pitanju zemljište sa
posebnom namjenom jer isto služi za iskop rijetke rude bijelog B.Konačno
navodi okrivljenih da su radnici PD B imali na raspolaganju drugi alternativni
put, kojim su nesmetano mogli odvoziti rudu, nijesu od uticaja za razjašnjenje
ove krivičnopravne stvari, jer su upravo okrivljeni blokirali put kojim se
svakodnevno odvozila ruda sa ovog zemljišta, a sem toga činjenica postojanja
alternativnog puta nije dokazana u ovom postupku. Sa svega izloženog predlažio
je da okrivljeni budu oglašeni krivim za krivično djelo stavljeno im na teret
i osudjeni po zakonu.
Shodno odredbi čl.457.ZKP-a glavni pretres u ovoj pravnoj stvari je održan u
odsustvu uredno pozvanih okrivljenih ,obzirom da njihovo prisustvo nije nužno
,a prethodno su iznjeli svoju odbranu.
Okrivljeni V M u svojoj odbrani je naveo da misli da je bio 03. i 06.avgust
2007.godine kada je po prethodnom dogovoru sa mještanima medju kojima su bili
i njegova braća V Vi V P, sinovac T, kao i rodjaci V R, S, S, i V N koji se
slučajno zatekao otišao u mjesto Bijele Poljane, kako bi se sa vlasnicima
firme AD "B" dogovorili oko uredjenja nekih medjusobnih odnosa, s obzirom da
su vlasnici navedene firme vršili eksploataciju ruda sa imovine njegovog
pokojnog oca. Navedena imovina je nekada bila u vlasništvu njegovog pok.oca i
ostalih rodjaka,a nakon smrti njegovog oca imovina je ostala u njegovom
vlasništvu. 1952.godine eksproprijacijom je oduzeta neka imovina njihovih
rodjaka i susjeda, dok imovina njegovog oca nije obuhvaćena eksproprijacijom,
tako da su on i njegov brat svo vrijeme koristili imovinu za poljoprivredne i
razne druge svrhe. Nezna u koje vrijeme ,ali zna da je njegov brat V V
postigao dogovor sa vlasnikom firme R D i sa istim se dogovorio da koriste
jedan odredjeni dio imovine kako bi izvršili ispitne radove i moguću
eksploataciju rude sa tog dijela imovine na parceli otprilike 50 x 100 metara.
Za korišćenje navedene parcele od strane AD "B" dobili su novčani iznos od
ukupno 2.000,00 eura, tj., po 500,00 eura su dobili on, braća mu P i V, kao i
sada pokojni mu brat Blažo. Takodje mu je poznato da je dogovor bio da ukoliko
se vlasnici AD "B" odluče za dalju eksploataciju naknadno bi se dogovorili oko
naknade. Medjutim, vlasnici navedene firme nijesu ispoštovali njihov dogovor,
već su zauzeli kompletnu imovinu bez nadoknade. Iz tih razloga je boravio sa
svim naprijed navedenim licima dana 03. i 06. avgusta 2007.godine na dijelu
regionalnog puta, tačnije 03.avgusta su boravili na imovini oko kuće gdje su
zatekli radnike firme "B" ali ih nijesu ometali u vršenju posla niti na bilo
koji drugi način. Od njih su zahtijevali da zovu vlasnika kako bi se
dogovorili sa njima. Dana 06.avgusta 2007.godine su blokirali prilaz radilištu
sa regionalnog puta Čevo - Riđani i tu stajali nekih 4 do 5 sati kada su
stigli službenici policije, sa kojima su se dogovorili da se razidju i da
dodju u ispostavu Cetinje, kako bi dali izjave. Dogovorili su se toga dana da
više ne vrše blokade i ispoštovali su ovaj dogovor,a dana 03.i 06. avgusta,
prema nikome, niti on niti bilo ko od prisutnih nijesu upotrebaljavali fizičku
silu niti su bilo kome prijetili, već su samo sjedjeli i medjusobno
razgovarali i naravno očekivali da će ih neko od ovlašćenih iz firme "B"
pozvati, jer su inače i tražili razgovor, te da će na miran način postići
dogovor sa njima i riješiti njihove probleme.Naglasio je da se dana
03.08.2007.godine nalazio na svom dijelu imanja,06.08.2007.godine na
regionalnom putu,dok je dana 07.08.2007.godine sa ostalim okrivljenim bio u
stanicu policije na Cetinju po dobijenom pozivu od 06.08.2007.godine.
Pojasnio je da predmetno zemljište nije ogradjeno,odn.da postoji mogućnost da
se izvozi ruda i to sa južne strane gdje postoji put prema lokalitetu Dobri
pod,a nezna da li se istim i ranije izvozila ruda,ali prema stanju terena može
se izvoziti ruda.Naglasio je da dok su stajali uz ivicu regionalnog puta gdje
ih je i zatekla policija tog dana niko im nije prišao da ih pita da li mogu da
prodju.
Okr.V Vu svojoj odbrani je naveo da misli da je bio 03. i 06.avgust
2007.godine kada je po prethodnom dogovoru sa mještanima medju kojima su bili
i njegova braća V M i V P, sinovac T, kao i rodjaci V M, S, R, N i S otišli u
mjesto Bijele Poljane kako bi se sa vlasnicima firme AD B dogovorili oko
uredjenja nekih medjusobnih odnosa, obzirom da su vlasnici navedene firme
vršili eksploataciju rude sa imovine njegovog pokojnog oca. Pomenuta imovina
koju sada koristi AD "B" je nekada bila u vlasništvu njihovih predaka, tj.,
njegovog oca i ostalih rodjaka i koliko je obaviješten imovina je 1952.godine
eksproprijacijom oduzeta, mada on lično nikada nije dobio rješenje o
eksproprijaciji, tako su on i njegova braća svo vrijeme koristili imovinu za
poljoprivredne i razne druge svrhe, tačnije imovinu su koristili sve dok je
nijesu zaposjeli vlasnici firme "B". Što se tiče imovine njegovog oca postigao
je dogovor lično sa vlasnicima firme i to sa R D ,a dogovoreno je da koristi
odredjeni dio njihove imovine, da izvrše ispitne radove i moguću eksploataciju
rude sa tog dijela imovine na otprilike parceli 5o x 100 metara, te su za
korišćenje navedene parcele dobili iznos od ukupno 2.000,00 eura tj., po
500,00 eura su dobili on i njegova braća petar i M, kao i njegov sada pok.
brat B, takodje uz dogovor da ako se odluče za dalju eksploataciju bi se
ponovo dogovarali oko nadoknade. Medjutim, vlasnici firme nijesu ispoštovali
njihov dogovor već su zauzeli kompletnu imovinu bez nadoknade. Dana 03.06. i
07. avgusta 2007.godine, je zajedno sa gore pomenutim licima boravio na dijelu
puta čevo - Ridjani u Bijelim poljanama te zbog svih stvari koje je naprijed
naveo su blokirali put ka radilištu. Dana 07.avgusta su na lice mjesta stigli
službenici policije sa kojima su se dogovorili da se razidju i da dodju u
Ispostavu Cetinje, gdje su i dali svoje izjave. Od tog dana su se dogovorili
da više ne vrše blokade, a isti su obećali da ih neće teretiti za sve navedene
radnje.Napomenuo je da su svo vrijeme stajali na putu kako bi blokirali put ka
radilištu ,ali da prema nikome nijesu upotrebljavali fizičku silu niti su bilo
kome prijetili. Pojasnio je da su se dana 03.08.2007.godine nalazili na svojoj
imovini ,06.08.2''7.godine na regionalnom putu,dok se dana 07.08.2007.godine
nalazio u stanici policije na Cetinju.
Pojasnio je da je bio zatečen odlukom suda da je zauzimao tudje zemljište koje
se od mjesta gdje se on nalazio bilo udaljeno 500 do 600 metara, dok su
radnici nesmetano obavljali svoj dio posla sa radnim mašinama, a istovremeno
su imali i drugi put koji su mogli koristiti za odvoz rude.
Okr. V P u svojoj odbrani je naveo da je 03 i 06.avgusta 2007.godine po
prethodnom dogovoru sa braćom V M i V, sinom T, kao i sa rodjacima V M, S, R,
N i S otišao u mjesto Bijele poljane da bi se sa vlasnicima firme AD "B"
dogovorili oko nekih medjusobnih odnosa ,obzirom da su vlasnici firme vršili
eksploataciju rude sa imovine njegovog pokojnog oca. Pomenuta imovina, a koju
koristi AD "B" je nekada bila u vlasništvu njihovih predaka i koliko je
obaviješten ista je 1952.godine eksproprijacijom oduzeta , mada on lično
nikada nije vidio to rješenje o eksproprijaciji.On je kao i njegova braća i
rodjaci sve ove godine od 1952.godine pa nadalje koristio imovinu za razne
poljoprivredne svrhe, tačnije imovinu su koristili sve dok istu nijesu
zaposjeli vlasnici firme AD "B". Ranije je u Bijelim poljanama postojao rudnik
B, koji se nalazio u blizini njihove imovine. Što se tiče njihovog dijela
imovine, njegov brat V je postigao dogovor sa vlasnikom firme i to sa R D i
dogovorio je sa njim da koriste odredjeni dio imovine, da izvrše ispitne
radove i moguću eksploataciju sa tog dijela imovine, otprilike 50 x 100
metara, te su za ovu parcelu odnosno korišćenje iste dobili iznos od 2.000,00
eura, ukpno , tj., on, njegova braća M, V kao i V B iznos od po 500,00 eura uz
dogovor da ako se odluče za dalju eksploataciju da bi se ponovo dogovarali.
Medjutim vlasnici firme nijesu ispoštovali dogovor, već su zauzeli kompletnu
imovinu bez naknade. Dakle, pomenutih dana on je zajedno sa svim licima koje
je pomenuo parikirao p.m.v. i time su zabranili vlasnicima firme odvoženje
rude i izvodjenje svih ostalih radova dok im isti ne daju nadokandu za
eksploataciju rude na njihovoj imovini ili eventualno dok se ne postigne neki
dogovor. Toga dana su samo stajali i onemogućavali izvodjenje radova kao što
je i naveo, ali nijesu nikome prijetili niti su koga vrijedjali. Nije se mogao
sjetiti koji je dan tačno bio, ali su na navedeno mjesto došli i službenici
policije tako da su svi otišli u Ispostavu Cetinje, kako bi dali izjavu.
Istakao je i da im vlasnici "B" nijesu pružili nijedan pouzdan dokaz da imaju
pravo na korišćenje navedene imovine iako su im to tražili, sa kojih razloga
tvrdi da imovina koja je bila u vlasništvu njegovih predaka, je samim tim u
njegovom vlasništvu, vlasništvu njegove braće i rodjaka. Pojasnio je da su se
dana 03.08.2007.godine nalazili na svojoj imovini 06.08.2007.godine na
regionalnom putu,dok se dana 07.08.2007.godine nalazio u stanici policije na
Cetinju.
Pojasnio je da su navedenog dana bili na glavnom putu, a da je mjesto gdje su
radnici nesmetano obavljali svoj posao bilo udaljeno oko 500 metara, a
istovremeno je postojala mogućnost da sporednim putem ukoliko su željeli
radnici odvoze rudu.
Okr.V T u svojoj odbrani je naveo da je po dogovoru sa ocem P, stričevima V M,
V i rodjacima M, S i R otišao dana 06.08.2007.godine u mjesto Bijele poljane
kako bi razgovarali sa vlasnicima firme "B" i kako bi se dogovorili sa istima
jer isti vrše eksploataciju rude - B sa njihove imovine. Navedenog dana su
blokirali prolazni put prema radilištu sa regionalnog puta Čevo - Ridjani. Tu
su se zadržali nekih 4 do 5 sati, dok nijesu stigli službenici policije sa
kojima su se dogovorili da se razidju, te da dođu u Ispostavu Cetinje radi
davanja izjave, što su svi i uradili. Napomenuo je da navedenog dana nijesu
imali nikakvih konflikata sa bilo kim iz firme "B" niti su na bilo koji način
upotrebljavali fizičku silu, niti bilo kome prijetili ili vrijedjali već samo
su mirno sjedjeli i razgovarali, očekujući da će ih neko od nadležnih iz firme
"B" pozvati i obaviti razgovor sa njima.
Pojasnio je da prostor na kojem se eksploatiše ruda nije ogradjen, a mjesto na
kojem su se oni nalazili je udaljeno od oko jedan kilometar. Koliko mu je
poznato postoji i još jedan put, nezna tačno kako se zove, kroz neki do, koji
se može koristiti,a niti on niti neko od njegovih rodjaka nijesu blokrali taj
sporedni put. Smatra da se radi o njihovim dolinama koje je čak i on kao
dijete obrađivao.
Branilac okrivljenih V M ,V V,V P i V T,V M,adv.iz Cetinja je u završnoj
riječi naveo smatra da u radnjama okrivljenih nema ni objektivnih ni
subjektivnih elemenata krivičnog djela koje im se stavlja na teret. Prije
svega ukazao je na činjenicu, odnosno na definiciju krivičnog djela zauzimanja
tudjeg zemljišta, što se podrazumijeva pod tim krivičnim djelom. Smatra da bi
to krivično djelo predstavljalo da su ta lica zauzela odredjeno zemljište u
cilju iskorišćavanja istog za lične potrebe. Možda, u konkretnim radnjama
okrivljenih lica stekli bi se odredjeni pravni uslovi za pokretanje gradjansko
pravne parnice zbog smetanja posjeda. Zato smatra da je to ključno pitanje u
čitavoj ovoj krivičnopravnoj stvari ,a uzimajući u obzir činjenicu da je
navodno ošt.PD B imalo i drugi prilazni put za iskorišćavanje, odnosno
eksploataciju rude B sa tog zemljišta ,pa nije bilo razloga da tog dana ne
sprovedu radnje koje su planirali. Inače dugi niz godina se ne vrši
eksploatacija rude već samo povremeno, a ne kako tužilaštvo navodi
svakodnevno.Prema tome smatra da sud u ovoj krivičnopravnoj stvari za njegove
branjenike treba da donese oslobadjajuću presudu.
Okrivljeni V S u svojoj odbrani je naveo da se ne može sjetiti tačnog datuma,
ali da zna da je bilo početkom avgusta mjeseca kada je došao u mjesto Bijele
Poljane, gdje ima kuću i imovinu. Kako je bio upoznat od D R izvršnog
direktora firme "B" da su jedanput vlasnici eksploatisane imovine blokirali
prilazni put radilištu, i da će ponovo blokirati put, otišao je u Bijele
poljane kako bi vidio o čemu se radi. Nije se mogao sjetiti koji je tačno bio
datum, ali je bio prisutan kada su se mještani Bijelih poljana okupili na
prilaznom putu radilišta, a medju njima bilo je i onih koji su bili oštećeni,
a i mještani koji su se tu našli iz čiste radoznalosti. Nije se mogao
izjasniti, tj., poimenično koja su lica tu sve bila, ali zna da je bila priča
da su pojedini od njih oštećeni od strane AD "B", tj., da je vršena
eksploatacija rude - B sa njihove imovine. Tu je stajao nekih pola sata, nakon
čega su došli službenici policije, a koji su se dogovorili sa ljudima koji su
blokirali put da se razidju, što su oni i uradili. Dana kada je on bio
prisutan nije bilo nikakvog fizičkog, niti verbalnog kontakta izmedju ovih
ljudi koji su blokirali put i bilo koga od strane firme "B", već su mještani
sjedjeli na putu, a vozači kamiona firme "B" su sjedjeli u svojim kamionima sa
druge strane puta. Napomenuo je da posjeduje kuću i imovinu u mjestu Bijele
poljane, ali u suprotnom smjeru od radilišta, te da njegova imovina ničim nije
oštećena, a da je otišao na prilazni put čisto iz radoznalosti, te da on lično
nije radio bilo kakve radnje kako bi blokirao put radilištu, već je stajao sa
ostalim mještanima koji su bili tu iz radoznalosti. Na kraju je istakao da se
ne može izjasniti po imenu i prezimenu koja su lica stajala na radilištu.
Naglasio je da je bio prisutan samo jedan dan kada je put blokiran kada su
bili prisutni svi okrivljeni .Pojasnio je jedini motiv njegovog izlaska
radoznalost i ništa drugo, jer kada je vidio kako je i rekao okupljene ljude i
policiju došao je da vidi o čemu se radi,a nije imao dogovor sa bilo kim da
izadje na sporno zemljište, i nije prelazio glavnu cestu, gdje su se nalazili
na mjestu preko puta glavne ceste okupljeni ljudi, dok je on bio na sasvim
suprotnoj strani. Radnici B im nijesu govorili da se pomjere, ali došao je tek
kad su došli radnici policije.
Okrivljeni V S u svojoj odbrani je naveo da je početkom avgusta 2007.godine,
po dogovoru sa rodjacima V M, T, V, M, S, sa ocem V R otišao u mjesto Bijele
poljane kako bi se dogovorili sa vlasnicima firme "B", oko uzurpiranja njihove
imovine i uništavanja puta. V N nije bio sa njima, odnosno nije mu bila
namjera da blokira put, već je isti bio u prolazu i svratio je čisto da popije
piće sa njima. Dakle, navedenog dana su blokirali prilazni put radilišta sa
regionalnog puta Čevo - Riđani. Tvrdio je da toga dana nijesu nikoga
vrijedjali niti bilo kome prijetili, niti prema kome upotrebljavali fizičku
silu, već su mirno sjedjeli na putu i razgovarali nekih 4 do 5 sati, dok
nijesu došli službenici policije sa kojima su se dogovorili da se razidju i da
sjutradan u ispostavu Cetinje dođu da daju izjave.
Pojasnio je da nije bilo dogovora sa njegove strane da se okupe na predmetnom
mjestu ,već kako je prolazio i vidio okupljene ljude to im prišao iako mu je
poznato gdje se nalazi ta sporna nepokrentost, i da postoji put sa druge
strane kojoim joj se može prići.
Sud je razjašnjenja date krivičnopravne stvari na glavnom pretresu tokom
dokaznog postupka proveo dokaze umjesto neposrednog saslušanja na saglasan
predlog stranaka pročitao iskaze svjedoka M D, Č V, R D , N R,O R, P R i R Ž
date tokom prethodnog dijela postupka i na glavnom pretresu , pročitao
posjedovno list -prepis Uprave za nekretnine -Područne jedinice Cetinje br.148
KO Ubli, od 18.01.2008.godine,te pročitao izvode iz kaznene evidencije UP
Područne jedinice Nikšić ,Ekspoziture kriminalističke policije br.985 od
25.05.2010.godine za okr.V T, UP Ispostave Cetinje br.02-245-1611 od
26.05.2010.godine za okr.V S, UP Ispostave Cetinje br.02-245-1616 od
26.05.2010.godine za okr.V S, UP Ispostave Cetinje br.02-245-1612 od
26.05.2010.godine za okr.V V, UP Ispostave Cetinje br.02-245-1613 od
26.05.2010.godine za okr.V M, UP Ispostave Cetinje br.02-245-1614 od
26.05.2010.godine za okr.V P.
Iz iskaza ovl.predstavnika ošt. PD "B" AD Cetinje N R proizilazi da je o
dogadjaju saznao posredno,preko adv.O R koji ga je obavijestio da su neka lica
blokirala put i onemogućila radnicima B nesmetan odvoz rude,odn.da su od
radnika koji su bili blokirani dobili saznanje o blokadi,nakon čega su
angažovali advokata ,koji je otišao na lice mjesta,podnio krivičnu prijavu i
tražio zaštitu njihovih prava.Savjetovali su advokata da redovnim putem preko
suda traže zaštitu njihovih prava,a da se zato može o tome bliže izjasniti
adv.O
Svjedok R D, u svom iskazu je naveo da je vezano za konkretni slučaj
obaviješten od adv.O R tako da mu nije na neposredan način poznato ko je bio
prisutan,tj.ko je vršio blokadu puta.
Svjedok O R, u svom iskazu je naveo da je tačno da je negdje u avgustu mjesecu
po nalogu N R i R D i direktora R, čijeg se imena nije mogao sjetiti izašao na
lice mjesta sa direktorom B u mjestu Bijele Poljane kod rudnika, kojom
prilikom nijesu zatekli nikog,pa je po njihovom nalogu i sačinio kr.prijavu i
naznačio lica u krivičnoj prijavi po njihovom kazivanju. Dakle, njemu
konkretno i neposredno za sami dogadjaj ništa nije poznato i još jednom je
ponovio da on nije zatekao ni jedno lice, izuzev jedne žene sa djetetom , koja
ih je obavijestila da je neko dolazio iz policije Cetinje i da su se odmah
vratili za Cetinje.
Svjedok P R, u svom iskazu je istakao da je u julu mjesecu 2007.godine,
započeo radni odnos u PD"B" AD Cetinje. Dana 06.avgusta 2007.godine nalazio se
u mjestu Bijele poljane u svojstvu zamjenika šefa radilišta, kada je negdje
oko 08,30 časova primijetio grupu ljudi čija imena nezna, kako stoje na putu
ka radilištu sa 5 do 6 putničkih motornih vozila, takodje parkiranih na putu
ka radilištu, te time onemogućavaju prolaz do radilišta i sa radilišta, tj.,
sprečavaju odvoz rude i izvodjenje bilo kakvih radova na radilištu. Tog dana
nijesu izvodili nikakve radove, a ljudi za koje je kasnije čuo da su mještani,
te da se većina njih preziva V, su stojali na pomenutom mjestu do popodnevnih
časova kada su se po dogovoru sa inspektorom M iz UP Ispostave Cetinje razišli
i nije mu poznato da li su ovi ljudi i sjutradan ponovo blokirali put, ali mu
je poznato da je neki od njih sa p.m.v. marke "Ford" reg.oznaka NK ........
bio parkiran na putu ka radilištu nekih od prilike dva sata, čini mu se od
08,00 izjutra pa do 10,00 sati. Takodje mu je poznato da su službenici
policije istog dana negdje oko 13,00 časova dolazili na lice mjesta, a da su
ljudi koji su parkirali vozilo na radilištu do tog vremena već bili otišli.
Svjedok Č V, u svom iskazu je istakao da nakon što je dana 06.08.2007.godine,
oko 09,00 časova, obaviješten putem telefona od N R direktora rudnika B u
mjestu Bijele Poljane, da su mještani fizički stali na prilaznom putu koji
služi za eksploataciju rude i da su onemogućavali radnike da obavljaju radne
zadatke i poslove tj., da prevoze rudu je otišao sa M D u Bijele poljane, gdje
su koliko mu se čini zatekli prisutne okrivljene i iste upozorili da izvrše
deblokadu, mada, kada su stigli ljudi su stajali pored puta, a pored njih su
bili vozači kamiona u Bma, tako da isti niukom slučaju nijesu sprečavali
radnike da obavljaju radne zadatke. Istim su uručili poziv da se naradni dan
jave u prostorije Ispostave Cetinje.
Svjedok M D, u svom iskazu je naveo da je po pozivu dežurne službe upućen na
licu mjesta u Bijele poljane, a povodom usmene krivične prijave zbog
sprečavanja eksploatacije rude B, na dijelu rudnika koje koristi privatno
preduzeće, tj., što je onemogućeno eksploatisanje rude, a koju prijavu su
podnijeli ljudi koji su se predstavili kao vlasnici zemljišta koje se krosti
za rudu. Na licu mjesta je zatekao ljude, ali na dijelu puta koji ne ide ka
eksploataciji rude B, a pored njih su bila i teretna vozila AD "B", kao i
vozači kamiona. Nakon obavljenog razgovora sa mještanima Bijelih poljana i
nakon što je iste uputio da svoja prava ostvaruju zakonskim putem napustio je
lice mjesta kao i prisutna lica. Dodao je da je okrivljene obavijestio da se
sjutradan jave u stanicu policije radi davanja izjave.
Svjedok R Ž, u svom iskazu je istakao da mu nije mu poznato ko je od
službenika Ispostave Cetinje, vršio uvidjaj dana 03., 06 i 07.avgusta
2007.godine, u mjestu Bijele poljane, jer njemu nije poznato što se tih dana
dešavalo u navedenom mjestu.
Iz posjedovnog lista Uprave za nekretnine - Područne jedinice Cetinje br. 148
KO Ubli od 18.01.2008.godine, utvrdjuje se da je korisnik DS koja je upisana u
isti preduzeće B.
Iz izvoda iz kaznene evidencije UP Područne jedinice Nikšić Ekspoziture
kriminalističke policije br.985 od 25.05.2010.godine za okr.V T,proizilazi da
nije osuđivan.
Iz izvoda iz kaznene evidencije UP Ispostave Cetinje br.02-245-1611 od
26.05.2010.godine za okr.V S, proizilazi da je isti osuđivan presudom Višeg
suda u Podgorici K.br.97/99 od 31.05.2000.godine zbog krivičnog djela
silovanje i protivprirodni blud iz čl.86/2-1 i 91/1 KZ RCG na kaznu zatvora u
trajanju od 2 godine i presudom Osnovnog suda u Nikšiću K.br.203/97 od
24.02.2000.godine zbog krivičnog djela teška krađa iz čl.145.KZ RCG na kaznu
zatvora u trajanju od tri mjeseca.
Iz izvoda iz kaznene evidencije UP Ispostave Cetinje UP Ispostave Cetinje
br.02-245-1616 od 26.05.2010.godine za okr.V S, proizilazi da je isti osuđivan
presudom Osnovnog suda u Nikšiću K.br.108/79 od 27.04.1979 godine zbog
krivičnog djela teško djelo protiv bezbjednosti saobraćaja iz čl.190 KZ RCG na
kaznu zatvora u trajanju od dva mjeseca,uslovno na dvije godine.
Iz izvoda iz kaznene evidencije UP Ispostave Cetinje UP Ispostave Cetinje
br.02-245-1612 od 26.05.2010.godine za okr.V V,proizilazi da nije osuđivan.
Iz izvoda iz kaznene evidencije UP Ispostave Cetinje UP Ispostave Cetinje
br.02-245-1613 od 26.05.2010.godine za okr.V M proizilazi da nije osuđivan.
Iz izvoda iz kaznene evidencije UP Ispostave Cetinje,UP Ispostave Cetinje
br.02-245-1614 od 26.05.2010.godine za okr.V P proizilazi da nije osuđivan.
Cijeneći rezultate cjelokupnog postupka, ovaj sud nalazi da u postupku nije
dokazano da su okrivljeni V M ,V V,V P,V S,V T i V S kao saizvršioci izvršili
krivično djelo protivpravno zauzimanje zemljišta iz čl.254.st.2.u vezi st.1.,a
u vezi čl.23. Krivičnog zakonika.
Naime ,optužnim aktom je stavljeno na teret okrivljenim da su dana 06. avgusta
2007.godine, u mjestu zv. Bijele Poljane, opština Cetinje, protivpravno
zauzeli tudje zemljište, sa posebnom namjenom površine 444.298 m2 upisano u
posjedovnom listu Uprave za nekretnine - Područne jednice Cetinje, pod br.
148, za KO Ubli, vlasništvo RCG, a čiji je korisnik Privredno društvo "B" A.D.
Cetinje, na način što su na putu koji služi za ulaz i izlaz sa navedenog
zemljišta, parkirali svoja putnička motorna vozila i svojim ličnim prisustvom
onemogućili radnicima "B" A.D. Cetinje odvoz rude bijelog B i izvodjenje
ostalih gradjevinskih radova iskopa rude na ovom zemljištu posebne namjene.
U postupku je nesporno utvrdjeno da su se okrivljeni naznačenog dana nalazili
na regionalnom putu, koji je zaista korišćen kao ulaz i izlaz sa spornog
zemljišta,sa posebnom namjenom PD ’’B“ AD Cetinje ,koje zemljište je upisano u
posjedovnom listu Uprave za nekretnine –Podrucne jedinice Cetinje pod.br.KO
Ubli kao vlasništvo RCG ,a da je korisnik PD ’’B’’ AD Cetinje.
Medjutim, iz dokaza provedenih u postupku sud nije na nesumnjiv način mogao
utvrditi da su okrivljeni u naznačenom mjestu upravo protivpravno zauzeli
tudje zemljište, sa posebnom namjenom površine 444,298 m2,tako što su na putu
koji služi za ulaz i izlaz sa navedenog zemljišta, parkirali svoja putnička
motorna vozila i svojim ličnim prisustvom onemogućili radnicima "B" A.D.
Cetinje odvoz rude bijelog B i izvodjenje ostalih gradjevinskih radova iskopa
rude na ovom zemljištu posebne namjene.
Ovo tim prije što su svi okrivljeni tokom cijelog postupka negirali izvršenje
krivičnog djela stavljenog im na teret,pritom saglasno ističući da su
blokirali prilazni put predmetnom zemljištu,ali ne i samo zemljište ,da
fizičkog kontakta izmedju vozila i zemljišta nije bilo ,a i da je to trajalo
svega par sati.Okrivljeni V M,V V,V P su decidni da je sporno zemljište bilo
vlasništvo njihovog oca ,da rješenje o eksproprijaciji nijesu nikada dobili
,da su zemljište nesmetano koristili dugi niz godina,te da su se dogovorili sa
vlasnicima rudnika B da se na predmetnom zemljištu izvrše odredjena
ispitivanja ,za koji dogovor su dobili naknadu u iznosu od 2000,00 eura
.Okrivljeni V T je kao razlog svog dolaska naveo da smatra da se radi o
njihovim dolinama,koje je on kao dijete obradjivao.
Okrivljeni V S i V S svoj dolazak opravdavaju radoznalošću zbog velikog broja
okupljenih gradjana i policije ,a nikako sa namjerom protivpravnog zauzimanja
tudjeg zemljišta ,tj.dogovora o tome sa bilo kim od tada prisutnih gradjana
,čak okrivljeni V S naglašava da nije prelazio glavnu cestu ,odn. da se
nalazio na suprotnoj strani od okupljenih,jer niti on,niti bilo ko od njegovih
predaka nije bio suvlasnik spornog zemljišta.
Nadalje,iz njihovih saglasnih odbrana se da zaključiti i da predmetno
zemljište sa posebnom namjenom nije ogradjeno ,te da je postojala i druga
mogućnost za odvoz rude ,sa južne strane,dok su na samom zemljištu radnici
mogli nesmetano obavljati svoje radne zadatke,obzirom na udaljenost između
njih i spornog zemljišta.
Kada se ima u vidu ovakva odbrana okrivljenih ,te iskazi saslušanih svjedoka,
tj.svjedoka P R koji je naveo da je naznačenog dana primjetio grupu ljudi kako
stoje na putu na radilištu sa 5-6 putničkih vozila ,takodje parkiranih na putu
ka radilištu ,te time onemogućavaju prolaz do i sa radilišta, tj.sprečavaju
odvoz rude i izvodjenje radova ,a koji su ljudi bili na putu nekih 2 sata i da
su se bili razišli kada je došla policija oko 13 časova toga dana, svjedoka N
R koji je u svom iskazu naveo da ima posredna saznanja vezana za predmetni
dogadjaj do kojih je došao putem adv.O, svjedoka R D koji je istakao da mu na
neposredan način nije poznato ko je vršio blokadu puta ,te svjedoka M D i Č V
koji su naveli da su obavješteni da su neki ljudi fizički blokirali put u
mjestu Bijela Poljana i da onemogućavaju radnike da obavljaju zadatke ,nakon
čega su se uputili tamo ,da su zatekli ljude koji su stajali pored puta ,a
pored kojih su bili vozači B ,po mišljenju suda ukazuje da nema dokaza da su
okrivljeni počinili krivično djelo stavljeno im na teret,jer iz sadržine
iskaza svjedoka se vidi da isti bilo da su o dogadjaju saznali posredno,bilo
neposredno, da sva saznanja idu u prilog da se radilo o blokadi puta ,dok
svjedok R Ž nema bilo kakvih saznanja.
Kod ovako utvrdjenog činjeničnog stanja ,a imajući pritom u vidu da je za
postojanje krivičnog djela protivpravno zauzimanje zemljišta iz čl.254.st.2.u
vezi st.1.Krivičnog zakonika potrebno da lice protivpravno zauzima tudje
zemljište, da je zauzeto zemljište dio zaštitne šume, nacionalnog parka ili
drugo zemljište sa posebnom namjenom ,te da je u daljem potrebno da lice u
vršenju navedenog postupa sa umišljajem koji mora obuhvatati svijest o
posebnosti namjene zemljišta koje zauzima i da se ono zauzima protivpravno,
tj.imajući u vidu da u konkretnom slučaju ni jednim dokazom na pouzdan način
nije utvrđeno da su okrivljeni ,zauzeli zemljište u konkretnom zemljište sa
posebnom namjenom,(nije dokazano da je došlo do uspostavljanja faktičkog
posjeda izvršioca nad zemljištem kao radnje osnovnog oblika predmetnog
krivičnog djela pa samim tim ni težeg oblika koji se razlikuje po vrsti i
značaju protivpravno zauzetog zemljišta) kao ni dokaza da je kod okrivljenih
postojala svijest o tome da je zemljište tudje i svijest o protivpravnosti, to
je sud posebno imajući u vidu odredbu iz čl.3.st.3.Zakonika o krivičnom
postupku da sumnja o postojanju činjenica koja čine obilježje krivičnog djela
sud rješava na način koji je povoljniji za okrivljenog (in dubio pro reo), tj.
uzimajući u obzir pravno relevantne činjenice i okolnosti na koje je sud
naprijed ukazao savjesnom i brižljivom ocjenom svih provedenih dokaza
pojedinačno i u svojoj ukupnosti sud je našao da u konačnom nije dokazana
krivica okrivljenih, odn.smatrajući pritom da ne postoje dokazi čije bi
provođenje rezultiralo donošenjem drugačije odluke o krivici okrivljenih(sa
kojih razloga je i odbijen predlog zastupnika optužbe da se ponovo sasluša
ovl.predstavnik oštećenog privrednog društva, nakon davanja saglasnosti za
čitanje njegovog iskaza) pa je izveo jasan pravni zaključak da iste valja
osloboditi optužbe shodno čl. 373. tač.2. ZKP-a.
Troskova krivičnog postupka nije bilo.
Shodno čl.239.Zakonika o krivičnom postupku sud je oštećenog privredno društvo
"B" A.D. Cetinje radi ostvarenja svog imovinskopravnog zahtjeva uputio na
redovnu parnicu.
Na temelju izloženog valjalo je odlučiti kao u izreci.
OSNOVNI SUD U CETINJU
Dana 23.05.2012.godine
Zapisničar, S u d i j a
Olga Lipovina Marija Ćupić s.r.
PRAVNA POUKA:
Protiv ove presude može
se izjaviti žalba u roku
od 8 dana od dana prijema
iste Višem sudu u Podgorici,
a preko ovog suda