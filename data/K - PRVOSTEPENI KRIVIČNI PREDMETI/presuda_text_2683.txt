K.br.273/2010
U IME NARODA
VIŠI SUD U PODGORICI, kao prvostepeni krivični, u vijeću sastavljenom od
sudije Branke Bošković, kao predsjednika vijeća i sudija – porotnika Bogetić
Baja i Radulović Slobodana, kao članova vijeća, uz učešće zapisničara
Rakočević Biljane,u krivičnom predmetu protiv optuženih M. M. I V. M.,  zbog
krivičnog djela – neovlašćena proizvodnja, držanje i stavljanje u promet
opojnih droga iz čl. 300. st. 1. Krivičnog zakonika, rješavajući po optužnici
Višeg državnog tužioca u Podgorici Kt. br.173/10 od 20/10/2010 godine, koju je
zastupao Veljko Rutović zamjenik VDT-a u Podgorici, nakon održanog, glavnog i
javnog pretresa dana 31/01/2011. godine, u prisustvu zastupnika optužbe,
optuženog i njegovog branioca,  nakon tajnog vijećanja i glasanja donio je  a
dana 02/02/2011.godine, javno objavio  
P  R  E  S  U  D  U
OPTUŽENI:  
1.M.M.,  rodjen.... godine u N., gdje  i nastanjen u ul. Nj. bb, državljanin
Crne gore, nezaposlen, neoženjen, završio srednju školu, vojsku nije služio,
lošeg imovnog stanja , osudjivan i to  presudom Višeg suda u Podgorici K.br.
48/04 od 10/12/2004 godine, čl. 30/1 KZ RCG u vezi čl. 19 KZ SRJ,  na jednu
godinu zatvora, presudom Osnovnog suda u Nikšiću K.br. 90/09 od 30/06/2009
godine, čl.240 st.1 KZ, na  13 mjeseci zatvora, presudom Osnovnog suda Nikšić
K.br. 1/08 od 23/12/2008 godine, čl. 240 st.1  tač.1 KZ, na 8 mjeseci zatvora,
bio u pritvoru  od 02/09/2010 godine do 02/02/2011 godine  
2.V.M., rodjena.... godine u N., nastanjen u ul.... :J... br.., državljanka
Crne Gore, frizerka, nezaposlena, završila ekonomsku školu, lošeg imovnog
stanja, neosudjivana, bila u pritvoru od 02/09/2010 godine do 02/02/2011
godine.  
K R I V  I      SU
Zato što su:  
U periodu od 01/03 do 31/08/2010 godine, u Nikšiću u Podgorici, i to  optuženi
M.M. neovlašćeno prodavao, a optužena V.M., neovlašćeno prodavala i
posredovala u kupovini opojne droge-heroina, supstance proglašene za opojnu
drogu Rješenjem o utvrdjivanju opojnih droga ( Sl.list SRJ br. 44/02), na
način što su i to: optuženi M.M. u naznačenom periodu optuženoj V. M. prodavao
skoro svakog dana opojnu drogu heroin i to po jedan paketić heroina tzv.
"kvoter" za iznos od po 10 eura, nekoliko puta i količinu od oko 5 grama
heroina, za iznos od 70 do 75 eura, a dana 31/08/2010 godine, istoj prodao 3
paketića tzv."kvotera" za iznos od 15 eura, dok je optužena V.M. 5 puta
prodala opojnu drogu heroin M. S. i to po jedan paketić za iznos od po  10
eura, a dva puta po paketić heroina prodala izvjesnom P. po cijeni od 10 eura,
te je posredovala u kupovini heroin,tako što je račun izvjesnog A. iz Bara,
koji joj je prethodno dao novac u iznosu od 420,00 eura, isti predala
optuženom M., tako da M. za naznačeno lice nabavi 30 grama heroina,  
-čime su izvršili krivično djelo  neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika.  
pa ih Sud primjenom naprijed navedenog zakonskog propisa i propisa iz čl.
2,4,5,15,32,36,42,45,46 i 51 Krivičnog zakonika i čl. 199,200 i 202 ZKP-a,  
O S U DJ U J E
Na kazne zatvora u trajanju od po 1(jedne) godine, u koje kazne im se
uračunava vrijeme provedeno u pritvoru od 31/08/2010 godine do 02/02/2011
godine.  
Dužni su optuženi da na ime troškova krivičnog postupka- paušala plate  iznos
od po  50,00 eura,  u roku od 15  dana od dana pravosnažnosti presude, pod
prijetnjom prinudnog izvršenja.
II  
Na osnovu  cl. 75 i cl. 300 st. 6 Krivicnog zakonika Crne Gore, prema
optuzenoj V. M., sa podacima kao u st. I izreke presude, i z r i c e   s e  
MJERA BEZBJEDNOSTI
ODUZIMA se od optuzene 0,19 grama heroina, kao predmet izvrsenja krivicnog
djela,koja droga se ima unistiti nakon pravosnaznosti presude  
O b r a z l o ž nj e
Optužnicom Višeg državnog tužioca Kt. br. 173/10 od 20.10.2010. godine
optuženima M.M. i V. M. stavljeno je na teret izvršenje krivičnog djela
neovlašćena proizvodnje, držanje i stavljanje u promet opojnih droga iz člana
300. st.1. Krivičnog zakonika. U završnoj riječi tužilac je precizirajući
optužnicu predložio sudu da optužene oglasi krivim i osudi po zakonu.  
Optuženi M. M. je u svojoj odbrani naveo da je M. V. upoznao nakon sto je ona
imala saobracajnu nezgodu sa njegovim drugom J. S., povodom koje saobracajne
nezgode je pomagao M..  Jedan M. drug je „pao“ zbog droge, i M. je dosla kod
njega donoseci 420 eura i trazeci da joj za taj novac negdje kupi heroin.
Novac je uzeo od nje i otisao, a heroin joj nije uzeo, vec je ugasio mobilni
telefon. Narednog dana upalio je telefon i M. ga je zvala i prijetila da ce mu
nesto namjestiti. M. nakon toga nije vidio. M. je vidio mjesec ili dva dana
prije kriticnog dogadjaja. Pojasnio je da V. N. ne  poznaje, kao ni  M. R., a
za M. S. misli da zna i da je to jedan momak iz Niksica sa cijom sestrom je
ucio. Njegov br. Telefona je 069-.........., a brojevi telefona  068-........
i 068-....... mu nijsu poznati. Ukazao je  da M. nikada nije prodao heroin,
niti bilo kome drugome, a 420 eura je uzeo od M., ali da on  ne prododaje
drogu. Novac joj nikada nije vratio i zbog tog novca ga je M. i prijavila.  
Branilac optuženog  je u završnoj riječi  ukazao  da u postupku nijesu
izvedeni dokazi neophodni da se donese sudska odluka kojom bi se njegov
branjenik oglasio krivim, pa je predložio da Sud donese oslobadjajuću odluku.  
Optuženi  je prihvatio završnu riječi svog branioca, te se ponovo izjasnio da
nije kriv za izvršenje krivičnog djela koje mu je stavljeno na teret.  
Optužena V.M. je u svojoj odbrani pred policijom navela da je uživalac opojne
droge heroin od svoje šesnaeste godine, da je u Rusiju pošla 2007. Godine, ali
da se vratila u Nikšić početkom avgusta prošle godine. U Rusiji je živjela
nepune tri godine i za to vrijeme nije koristila heroin. U Rusiji je završila
školu za frizere, a u Nikšiću je radila u frizerskom salonu koji drži N. D..
Nakon izvjesnog vremena počela je koristiti heroin koji je nabavljalu u
Nikšiću i to u početku po jedan „kvoter“ na dan, a kako je njena potreba za
heroinom rasla koristila je i minimum jedan gram na dan. 15. oktobra prošle
godine, imala je saobraćajnu nezgodu u kojoj je zadobila teške tjelesne
povrede od kojih je liječena mjesec dana u KBC CG, a po izlasku iz bolnice
prestala je da radi kao frizer kako bi se oporavljala od zadobijenih povreda.
Od februara ili marta 2010 ponovo je počela sa konzumiranjem heroina u
količini od 1 grama i više. Tada je stupila u kontakt sa M.M. koji živi preko
puta nove Pošte u Nikšiću u novoj zgradi „B.“ na.... spratu.  Pojasnila je da
je M. starosti 25-26 godina, crne kose srednje dužine, sa fazoniranom bradom,
visine do 180cm, možda i manje. M. je pozivala sa svog broja telefona
068-617-238, na njegov broj 069-967-633 koji broj je u njenom telefonu
memorisan kao „M. M“. Sa M. se dogovarala o količini koja joj je bila
potrebna, i koliko bi novca imala, najčešće 20-30 eura i on bi joj rekao da
dođe. Dešavalo se da čeka i po pola sata, ali on nikada nije bio bez „robe“.
Ona bi dolazila do njegove zgrade, on bi sišao do ulaza, ona bi mu dala novac,
a o njoj heroin koji je uvijek bio upakovan u folijice, a ponekad u kesice u
količinama koje oni nazivaju „kvoteri“i koji se plaćaju po 5 eura za  jedan.
Dešavalo se da kada ima novca od M. uzme i po 5 grama za koje je davala iznos
od 70 eura, a nekad i 75. Bilo je tu i manje grama, ali je on to prodavao kao
„peticu“. Obzirom da nije imala novca, bila je prinuđena da u nekoliko navrata
proda po 2-3 „kvotera“ heroina M. S., međutim nije sigurna da li mu je to
pravo ime ili mu je ime S..M. S. živi u Nikšiću i u njenom telefonu njegov
broj 068-........ memorisala je kao „S.“. M. je kvoter prodavala onoliko
koliko ga je i ona plaćala, a to je iznos od 5 eura. Nije imala nikakve
zarade, ali joj je to biosamo da bi „premostila“ sa novcem i imala da kupi
heroin sledeći dan kod M.. Nije sigurna da li od februara ili marta svaki dan
je od M. kupovala heroin u navedenim količinama u pomenutim iznosima. Dana
31.08.2010. godine, u popodnevnim časovima kako bi njenom drugu M. R. dovela
do Nikšića njegovog druga „Nena“ jer on nije imao novca, sa njim se našla kod
Sahat Kule i vozilom su se uputili do Autobuske stanice gdje su zaustavljeni
od strane pripadnika policije koji su u njenoj torbi pronašli tri „kvotera“ sa
heroinom koji je bio za njenu ličnu upotrebu, a koji je prethodnog jutra
kupila od M. M., tj. od M. M. je kupila četiri polutke, ali je jednu
iskoristila u Nikšiću. Nena do tog dana nije poznavala i on nije imao nikakve
veze sa pronađenom drogom.  
U svom prvom iskazu pred istraznim sudijom je navela da je nakon saobracajne
nezgode koju je dozivjela pocela je da nabavlja heroin krajem februara i
pocetkom marta godine kada se desio kriticni dogadjaj.Heroin je nabavljala kod
M. M. i to gotovo svaki dan sve do 31 avgusta 2010. godine. Kupovala je po
nekad po dva, nekad po cetiri kvotera, a nekad po 5 grama. Kada je kupovala po
5 grama to je bilo u jednom pakovanju za iznos od 70 eura. Kvotere je placala
po 5 eura, a desavalo se da potrosi 1 gram dnevno ako bi imala heroina. Novac
za nabavku heroina je zaradjivala radeci kao frizer. Opojna droga koja je kod
nje kriticnog dana pronadjena od strane policije bila kupljena od M. M. u
Niksicu za iznos od 15 eura. Tacno da je S. M. prodavala heroin, mozda 3-4
puta najvise po jedan ili dva kvotera za iznos od 5 eura i to da bi premostila
svoju finansijsku situaciju kada nije imala novca. To se dogadjalo kada je
imala vise heroina  jer je procjenjivala da je bolje da  dio proda i na taj
nacin ima i heroina i novca. Broj telefona S. M. je 068-.......... P. je
prodavala dva tri puta prije dva ili dva i po mjeseca i to po jedan ili dva
kvotera za iznos od po 5 eura. Petnaest dana prije kristicnog dogadjaja M. M.
je dala iznos od 420 eura kako bi joj za taj novac on nabavio heroin za jednog
A. iz Bara, kojeg je ona upoznala jednom prilikom dok je stopirala iz Bara za
Niksic, ali je M. uzeo novac i jednostavno nestao i tek se sjutradan javio
telefonom. Za iznos od 30 eura Aco je trebao da dobije 30 grama heroina. Ne
zan cime se taj A. bavi, zna da vozi Audi sive boje, a smatra da njegov broj
telefona ima memorisan u telefonu.  
U svom drugom kazivanje pred istraznim sudijom je  navela da je uzivalac
heroina i da je heroin koji je policija pronasla bio iskljucivo namijenjen za
njenu licnu upotrebu. U policiji su joj pokazali sliku M. M., a kako je bila u
krizi i pod pritiskom policije kazala je da je od M. M. kupovala heroin.
Pojasnila je da su iz njene izjave pred policijon jedino istiniti navodi koji
se odnose na 420 eura. Tacno je da je S. M. prodavala heroin, a P. je
prodavala preko M.. Broj P. nema i on je uvijek dolazio sa M., ali je novac
davao iskljucivo M. koji je preuzimao heroin i davao ga P., sto je ona
vidjela. P. je dolazio sa M., jer ona nije zeljela da bude narko diler, niti
da ima neposredan kontakt sa P., niti sa bilo kim drugim osim sa M.. P. ne bi
prodala heroin da je dosao kod nje, jer ga ne pozanje i ne bi ulazila sa njim
u taj odnos, a M. je od nje kupovao heroin jer bi joj pomagao kada ima visak
heroina. Od M. M. nikada nije kupovala heroin, vec od jednog covjeka koji je u
zatvoru.  
Na  glavnom pretresu je navela da je korisnik heroina, ali da o tome ne
posjeduje medicinsku dokumentaciju, jer se nije lijecila, da je  M. M. dala
420 eura da joj za taj iznos nabavi heroin, ali joj je on saopstio da se ne
bavi preprodajom heroina, a novac joj nije vratio. M. M. poznaje iz Niksica,
jer su se druzili i zato ga je pitala da li moze da joj nabavi heroin, a on je
rekao da moze. To je bio prvi put da ga moli za takvu uslugu. M. S. poznaje,
ali mu nije prodavala heroin. P. ne poznaje nije mu je prodavala heroin niti
je bilo kome prodavala heroin. Heroin je nabavljala iskljucivo za licnu
upotrebu od lica cija imena nije zejela da sopsti. Novac je M. dala kako bi za
racun A. iz Bara kupila heroin, pa kako se on interesovao za novac saopstila
mu je da joj je covjek uzeo novac I nece da ga vrati, a heroin nije dao.
Pronadjeni zamotuljci su bili namijenjeni iskljucivo za licnu upotrebu. Izjavu
pred policijom je dala u prisustvu branioca, a bila je u narkomanskoj krizi.
Prije dolaska branioca policija ju je ispitivala, prijetila, udarala novinama
po glavi, ali je izjavu dala tek po dolasku branioca. Policija joj je
pokazivala slike lica iz Niksica za koje su sumnjali da se bave preprodajom
narkotika, a kada je vidjela fotografiju M., pokazala je na njega, jer joj  je
dugovao 420 eura, kako bi mu se osvetila. U zatvoru je 2-3 dana po dolasku
pregledao psihijatar koji je utvrdio dijagnozu teski narkoman i primala je
terapiju, o cemu mora postojati medicinska dokumentacija u zatvoru.  
Branilac optužene je u završnoj riječi  iznijeli stav da provedenim dokazima
nisu potvrdjeni navodi optužnice, te da je jedino nesporno da je kritičnom
prilikom  kod okrivljene pronadjeno svega 0,19 gr heroina, koji heroin ista
koristila za svoje lične potrebe, te je ukazala  da Sud treba da cijeni kao
istinit samo njen iskaz dat na glavnom pretresu, jer prilikom davanja ranijeg
iskaza ista nije bila svjesna što govori, te je predložila  sudu da optuženu
oslobodi od optužbe shodno čl. 363 st.1tač. 3 ZKP-a, te je istovremeno ukazala
na olakšavajuće okolnosti na strani optužene koje sud treba da uzme u obzir
ako bi optuženu ipak oglasio krivom.  
Optužena je prihvatala u cjelosti završnu riječ svog branioca  
U dokaznom postupku Sud je  saslušao svjedoka M. S., pročitao službenu
zabilješku Uprave policije PJ Podgorica Ku.br.788/10 od 02/09/2010 godine,
zapisnik o pretresanju lica Uprave policije Ku.br. 788/10 od 31/08/2010 godine
na ime V. M., zapisnik o pretresanju lica Uprave policije PJ Podgorica Ku.br.
788/10 od 02/09/2010 godine, na ime M.M., dvije potvrde  Uprave policije
Ku.br. 788/10 od 31/08/2010 godine o privremeno oduzetim predmetima na ime V.
M., potvrdu Uprave policije PJ Podgorica o privremeno oduzetim predmetima
Ku.br. 788/10 od 02/09/2010 godine, na ime M. M., izvještaj Uprave policije -
Forenzičkog centra Danilovgrad o vještačenju oduzete supstance 38 br. 244/09
-27-3417 od 20/09/2010 godine, izvod iz kaznene evidencije Uprave policije PJ
Nikšić br. 1622 od 10/09/2010 godine na ime M. M. i V. M., izvršio uvid  u
fotodokumentaciju Uprave policije PJ Podgorica br. 17-28-244-1721/2183 od
01/09/2010 godine.  
Svjedok S. M. je naveo da poznaje M. M. i V. M., da mu V. M. nikada nije
prodala nikakvu drogu, da mu nije jasno kako je mogla sebe takvom izjavom da
tereti, da je heroin uzivao prije 5-6 godina, ali da u zadnjoj godini ne uziva
heroin. Njegov broj telefona je 068-........, ranije je koristio broj
068-............. koji broj mu je policija oduzela, broj M. V. ne zna, ali ga
je imao memorisanog u starom telefonu, niti mu je poznat broj telefona
068-617-238.  
Iz službene zabilješke  Uprave policije PJ Podgorica Ku.br. 788/10 od
02/09/2010 godine, utvrdjeno je  da su ovlašćeni službenici policije
raspolažući operativnim saznanjima da lice V.M. stavlja u promet  opojnu drogu
heroin, istu primjetili dana 31/08/2010 godine, oko 17,00 časova, kako u
blizini  Direkcija Pošta sa muškim licem sijeda u vozilo"City taxi", i  da se
krecu u pravcu autobuske stanice. Dolaskom do zgrade autobuske stanice, V.M.
izlazi iz vozila sa pomenutim licem, ulaze u zgradu i tu  su zaustavljeni od
strane službenika Ekspoziture. Kontrolom su utvrdili  da je V.M. bila u
društvu V. N.. Ovlašćeni službenici su im saopštili da će nad njima biti
izvršen pregled i pretres, i pitali da li posjeduju predmete čije je nošenje i
držanje  zabranjeno na šta je V.M. kategorično  tvrdila da nema bilo kakve
veze sa opojnom drogom.Nakon toga, izvršen je pretres V. M., kojom prilikom je
u njenoj ručnoj torbi pronadjena tri pvc zamotuljka svijetlo -braon supstance
NN porijekla, zamotuljci su fotografisani i oduzeti.  
Iz zapisnika o pretresanju lica Uprave policije Uprave policije PJ Podgorica
Ku.br. 788/ 10 od 31/08/2010 godine,  utvrdjeno je  da su pretesom  V. M. u
crnoj ručnoj torbi pronadjena 3 ručno  pravljena zamotuljka od pvc kese koji
su na vrhu "zatvoreni " upaljačem u kojima se  nalazila svijetlo braon
supstanca nepoznatog porijekla za koju se pretpostavlja da je opojna droga
heroin. U istoj torbi pronadjena su dva mobilna telefona marke "Samsung" i to
Samsung model 2182 sa M:tel karticom i Samsung model D 720 sa M:tel karticom,
bez baterije.  
Iz zapisnika o pretresanju lica Uprave policije PJ Podgorica Ku.br. 788/10
od 02/09/2010 godine, utvrdjeno je da su  pretresom lica M. M. pronadjen
mobilni aparat marke"Nokia" model  1209, sa sim karticom .  
Iz dvije potvrde na utvrdjeno je da su od V. M. oduzeta 3 ručno  pravljena
zamotuljka od pvc kese i dva mobilna telefona marke "Samsung" i to  Samsung
model 2182 sa M:tel karticom i Samsung model D 720 sa M:tel karticom, bez
baterije.  
Iz potvrde o privremeno oduzetim predmetima utvrdjeno je da  je od  M. M.
oduzet mobilni aparat marke"Nokia" model  1209, sa sim karticom.  
Iz izvještaja  Uprave policije - Forenzičkog centra Danilovgrad o vještačenju
oduzete supstance, utvrdjeno je da su na vještačenje dostavljena tri ručno
pravljena zamotuljka od pvc kese sa sadržajem praškaste supstance svijetlo-
braon boje, neto masa m1=0,16 grama, m2=0,21 gram i m3=0,19 grama. Metodama
tankoslojne  hromatografije i infracrvene spektrometrije utvrdjeno je  da je
dostavljeni uzorak  M3 sadrži diacetilmorfin-heroin, a dostavljeni uzorci
označeni m1 i m2 sadrže paracetamol, kofein i acetilkodein.Diacetilmorif-
heroin je supstanca koja djeluje na centralni nervni sistem, izaziva stanje
zavisnosti i nalazi se na listi opojnih droga (službeni list SRJ, br. 44/02).
Paracetamol, kofein i acetilkodein su suptance koje se ne nalaze na listi
opojnih droga ( službeni list SRJ, br. 44/02).  
Iz izvoda iz kaznene evidencije, na ime M. M. i V. M., utvrdjeno je da  je
M.M. osudjivan i to  presudom Višeg suda u Podgorici K.br. 48/04 od 10/12/2004
godine, čl. 30/1 KZ RCG u vezi čl. 19 KZ SRJ,  na jednu godinu zatvora,
presudom Osnovnog suda u Nikšiću K.br. 90/09 od 30/06/2009 godine, čl.240 st.1
KZ, na  13 mjeseci zatvora, presudom Osnovnog suda Nikšić K.br. 1/08 od
23/12/2008 godine, čl. 240 st.1  tač.1 KZ, na 8 mjeseci zatvora, a optužena
V.M. nije evidentirana.  
Fotodokumentacijom Uprave policije PJ Podgorica br. 17-28-244-1721/2183 od
01/09/2010 godine,je prikazano 3 zamotuljka od pvc kese u kojima se nalazi
svijetlo braon supstanca.  
Cijeneći  navode optužbe, odbrane optuženih te ostale provedene dokaze ovaj
sud je našao da su optuženi M.M. i V.M. izvršili krivično djelo neovlašćena
proizvodnja, držanje i stavljanje u promet opojnih droga iz čl. 300 st.1
Krivičnog zakonika,  na nacin, u vrijeme i na mjestu kako je to blize
predstavljeno u izreci.  
Iz iskaza optužene V. M. datim pred ovlašćenim službenicima policije u
prisustvu branioca i iskaza datim pred istražnim sudijom proizilazi da je V.M.
u neovlašćeno prodavala opojnu drogu heroin M. S.  i izvjesnom P..  Na glavnom
pretresu optužena je negirala da je M. S. prodavala opojnu drogu heroin, a da
P. ne poznaje niti mu je prodavala heroin, međutim ovakve navode optužene sud
je ocijenio kao neosnovane i usmjerene na izbegavanje krivice, a u prilog
ovakvog zakljucka suda stoji cinjenica da je optužena u iskazu pred policijom
kada je govorila o M. S. detaljno pojasnila o kojem licu se radi, navodeći
njegov broj za koji broj se iz iskaza M. S. može zaključiti da zaista pripada
njemu. Optužena je detaljno pojasnila pred istražnim sudijom i sam način
prodaje opojne droge M. i P. i ista nije imala nikakvog razloga da daje
netačne podatke vezane za predmetni događaj jer je iskaz dat u prisustvu
njenog branioca.  
Iz odbrane optužene na glavnom pretresu proizilazi da je optužena za račun
izvjesnog A. kupovala heroina za iznos od 420 eura koji iznos je dala M.M.
kako bi joj on nabavio heroin.Ovakvi navodi optužene potvrđeni su iskazom
optuženog M. M. koji je naveo da je od V. M. dobio iznos od 420 eura kako bi
joj kupio drogu. Optuženi je dalje naveo da je uzeo iznos od 420 eura, ali da
joj drogu nije prodao, jer on to ne radi, ali je ovakve navode sud cijenio kao
neosnovane i usmjerene na izbjegavanje krivice,jer je nelogično da je neko
kome je ponuđen novac za prodaju opojne droge, uzeo novac  isključivo iz
razloga da optužena više ne bi dolazila kod njega da traži drogu, a posebno
kada se uzme u obzir da se ne radi o manjoj količini novca, već o iznosu od
420 eura.A pri tome je Sud imao u vidu  i navode  odbrane optužene date  pred
policijom i pred istražnim sudijom, gdje je navela da je i ranije uzimala od
M. za novac opojnu drogu-heroin, pa da je to bio razlog što ga je  ponovo
potražila, da bi  za iznos od 420,00eura kupila, još heorina, za izvjesnog A.
iz Bara, na koji način su opovrgnuti navodi odbrane optuženog M. da se nikada
nije bavio prodajom heroina.  
Optužena V.M. je pred ovlašćenim službenicima policije detaljno pojasnila da
se sa M. dogovarala o količini opojne droge koja joj je bila potrebna, i
koliko bi novca imala. Dešavalo se da čeka i po pola sata, ali on nikada nije
bio bez „robe“. Ona bi dolazila do njegove zgrade, on bi sišao do ulaza, ona
bi mu dala novac, a on njoj heroin koji je uvijek bio upakovan u folijice, a
ponekad u kesice u količinama koje oni nazivaju „kvoteri“. Dešavalo se da kada
ima novca od M. uzme i po 5 grama za koje je davala iznos od 70 eura, a nekad
i 75. Bilo je tu i manje grama, ali je on to prodavao kao „peticu“.
U svom iskazu pred istraznim sudijom pojasnila je da je heroin  nabavljala kod
M. M. i to gotovo svaki dan sve do 31 avgusta 2010. godine. Kupovala je po
nekad po dva, nekad po cetiri kvotera, a nekad po 5 grama. Kada je kupovala po
5 grama to je bilo u jednom pakovanju za iznos od 70 eura. Kvotre je placala
po 5 eura, a desavalo se da potrosi 1 gram dnevno ako bi imala heroina, kao i
da je opojna droga koja je kriticnog dana pronadjena od strane policije bila
kuoljena od M. M. i to za iznos od 15 eura.Ovakvim iskazom optuzene potvrdjuje
se da je optuzeni M. M. neovlasceno  prodavao opojnu drogu heroin.  
Provedenim postupkom je na nesporan način utvrdjeno, da je optužena  V.M. i
posredovala u kupovini opojne droge-heroina, za račun izvjesnog "A." iz Bara,
što se potvrdjuje kako odbranom optužene V. M. tako i odbranom optuženog
Milović M., koji priznaje da mu je M. predala iznos od  420,00 eura.  
Optuženi su u izvršenju predmetnog djela postupli sa direktnim umišljajem.
Okolnost da su postupali neovlašćeno, da je njihova radnja protivpravna, po
ocjeni suda optuženima je bila poznata, jer su bili svjesni da nemaju potrebna
ovlašćenja za držanje i stavljanje u promet opojnih droga.  
Krivično djelo za koje je optuženi oglašen krivim je krivično djelo sa
blanketnom dispozicijom. Zakonom o proizvodnji i prometu opojnih droga (
Službeni list SRJ br.45/96 i37/2) propisano je da se proizvodnja i promet
opojnih droga može vršiti samo za medicinske, veterinarske, nastavne,
labaratorijske i naučne svrhe, na osnovu odobrenja nadležnog organa. Rješenjem
o utvrđivanu opojnih droga („Sl. List SRJ „ , br. 44/02 od 16.08.2002.)
Diacetilmorif-heroin  proglašen je za opojnu drogu i nalazi se na spisku
opojnih droga.  
Sa svega izlozenog sud je nasao da su se u radnjama optuženih stekla sva bitna
obiljezja bica krivičnog djela neovlašćena proizvodnje, držanje i satvljanje u
promet opojnih droga iz člana 300. st.1. Krivičnog zakonika  
Prilikom odmjeravanja kazne sud je u smislu clana 42. KZ-a cijenio sve
okolnosti koje su od uticaja da kazna bude manja ili veca, pa je od
olaksavajucih okolnosti na strani optužene V. M. našao da se radi o mlađoj,
nezaposlenoj osobi, lošeg imovnog stanja, neosuđivanoj, a na strani optuženog
M. M. da se radi o mladjoj osobi lošeg imovnog stanja. Kako otezavajucih
okolnosti nije bilo, to je sud navedene olaksavajuce okolnosti cijenio kao
narocito olaksavajuce okolnosti, pa je optuženima u smislu cl.45. I cl. 46.
izrekao kaznu ispod granice propisane zakonom, smatrajuci da ce se i na taj
nacin postici svrha kaznjavanja.  
Na osnovu člana 300. st.6., a u vezi čl. 75. Krivičnog zakonika od optuzene V.
M.  je trajno oduzeta količina od  0,19 grama heroina,supstance proglašene za
opojnu drogu,  koja se ima uništiti, jer je ista  upotrijebljena kao sredstvo
izvrsenja krivicnog djela.  
     Shodno članu 51. KZ optuženima je u izrečenu kaznu zatvora uračunato vrijeme koje su proveli u pritvoru od 31.08.2010. godine, do 02.02.2011. godine.

     Kako su optuženi oglašeni krivim to su obavezni da na ime troškova postupka plate iznos od po 50,00 eura, na ime paušala kao dijela troškova krivičnog postupka, koji je srazmjeran imovnim prilikama optuženih, trajanju i složenosti krivičnog postupka, a sve na osnovu člana 202 i člana 199.ZKP-a

    Sa svega izloženog, a primjenom čl. 364 ZKP-a, odlučeno je kao u izreci.

                                                           VIŠI SUD U PODGORICI

                                                            Dana 31/01/2011. godine

ZAPISNIČAR
PREDSJEDNIK VIJEĆA – SUDIJA
Biljana Rakočević s.r
Branka Bošković s.r  
PRAVNA POUKA: Protiv ove presude dozvoljena
je zalba  u roku od 15 dana od dana prijema iste,
Apelacionom sudu u Podgorici, a preko ovog Suda.  
ZTO-Rakocevic Biljana  