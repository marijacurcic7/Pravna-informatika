OSNOVNI SUD U ROŽAJAMA
K.br.97/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.128/13. od 01. jula 2013.godine,
protiv okrivljenog B. L. iz Rožaja zbog krivičnog djela gradjenje objekta bez
gradjevinske dozvole iz čl. 326 a. Krivičnog Zakonika, nakon održanog glavnog
i javnog pretresa u prisustvu Zamjenika Osnovnog Državnog Tužioca Aldina
Kalača iz Rožaja i orkivljenog, dana 19.7.2013.g. donio je i javno objavio
P R E S U D U
Okrivljeni B. L., JMB . od oca J. i majke R., rodj. L. rodjen . godine, u
Rožajama, gdje i živi, drž. CG, razumije Crnogorski jezi, koji mu je i
maternji jezik, pismen, završio SSS, privatni preduzetnik, oženjen, otac
četvoro djece, srednjeg imovnog stanja, osudjivan Presudom Osnovnog suda
Berane K.br.195/92. od 19.11.1993. godine, zbog krivičnog djela čl. 185.st.3.
KZ SRCG 60 dana zatvora uslovno za jednu godinu, Presudom Ovog suda
K.br.257/95. od 07.11.1996. godine, zbog krivičnog djela iz čl. 144.st.1. KZ
SRCG 3 mjeseca zatvora uslovno za jednu godinu, K.br.46/90. od 23.6.1995.
godine zbog krivičnog djela iz čl. 217.st.1. KZ SRCG na novčanu kaznu u iznosu
od 1.200 dinara, K.br.363/98. od 26.01.1999.godine zbog krivičnog djela iz čl.
197.st.1. KZ RCG na novčanu kaznu u iznosu od 1.500 dinara i K.br.323/98. od
29.9.1998.godine, zbog krivičnog djela iz čl. 134.st.1. KZ RCG na novčanu
kaznu u iznosu od 4.000 dinara.
K R I V J E
Što je:
U toku marta mjeseca 2013. godine, u mjestu zv.Zeleni, opština Rožaje, na
katastarskoj parceli br.1412/1. i 1413/1 KO Rožaje, protivno propisima o
izgradnji objekata, planiranju i uredjenju prostora i to protivno odredbama
čl. 69. i čl. 105. Zakona o uredjenju prostora i izgradnji objekata (Sl.list
CG br. 51 od 22.08.2008. godine), bez prethodno pribavljene gradjevinske
dozvole, započeo gradjenje objekta, na način što je uz postojeći privremeni
objekat uradio nadstrešnicu dimenzija 20 x 5m, podignutu na 6 AB stubova,
pokrivenu sa limom bez zidova, a u nastavku glavnog objekta podigao 16 AB
stubova povezane po vertikali sa gredama,
-čime je izvršio krivično djelo gradjenje objekata bez gradjevinske dozvole iz čl. 326 a, Krivičnog Zakonika.
Pa ga sud na osnovu pomenutog zakonskog propisa, primjenom
čl.4.13.15.32.36.42.45.46.st.1. tač. 5. Krivičnog Zakonika, čl. 226.229. i
374. Zakonika o Krivičnom Postupku
O S U DJ U J E
NA KAZNU ZATVORA u trajanju od 30 dana.
Da plati u korist budžetskih sredstava na ime troškova krivičnog postupka –
paušala iznos od 50 eura u roku od 15 dana po pravnosnažnosti ove presude.
O b r a z l o ž e n j e
ODT iz Rožaja podnio je optužni predlog Kt.br.128/13. od 01. jula 2013. godine
protiv okrivljenog B. L. iz Rožaja, zbog krivičnog djela gradjenje objekta bez
gradjevinske dozvole iz čl. 326 a.KZ.
Na glavnom pretresu Zamjenik ODT-a precizirao je činjenični opis iz optužnog
predloga, kao u izreci presude. Istakao je da je priznanjem okrivljenog i
izvedenim dokazima utvrdjeno da je okrivljeni izvršio krivično djelo za koje
je optužen. Predložio je da sud okrivljenog oglasi krivim za izvršeno krivičn
djelo i osudi ga na kaznu zatvora u trajanju od 3 mjeseca.
Okrivljeni L. B., na glavnom pretresu istakao je da priznaje izvršenje
krivičnog djela i krivicu za krivično djelo za koje je optužen.
U vezi izvršenja krivičnog djela istakao je da je vlasnik preduzeća „E. b.“ sa
sjedištem u Rožajama, čija je djelatnost pravljenje drvenih objekata. U mjestu
zv. „Zeleni“ kupio je zemljište koje zbog odredjenih barijera još nije preveo
na sebe. Na tom zemljštu izgradio je proizvodni pogon. U ovoj godini imao je
potrebu da izgradi nadstrešnicu u blizini objekata radi deponovanja
materijala, kao i silos za trinju. U optišni se obratio zahtjevom za izdavanje
gradjevinske dozvole, gdje mu je rečeno da za taj lokalitet još nije uradjen
DUP i da je isti u izradi, te da mu se zbog toga ne može izdati gradjevinska
dozvola. Takodje mu je rečeno da u vezi izdavanja gradjevinske dozvole neće
biti problema nakon izrade i usvajanja DUP-a. Smatrao je da će mu se
gradjevinska dozvola za te radove izdati, te je započeo izgradnju AB stubova.
Dana 18.6. ove godine kod objekta je došao Inspektor zaštitet prostora
Deljanin Ragip, koji mu je tražio gradjevinsku dozvolu za izvedene radove, te
je istom kazao šta mu je rečeno u Opštini u vezi izdavanja iste. Pošli su
zajedno u Opštinu gdje im je rečeno da DUP još nije uradjen za taj dio grada i
da mu se nije mogla izdati gradjevinska dozvola. Izgradnju AB stubova započeo
je u martu mjesecu ove godine.
Na glavnom pretresu sud je izveo dokaze: pročitao zapisnik o inspekcijskom
pregledu inspekcije zaštite prostora Podgorica br. 0401/11-77/13 od 18.6.2013.
godine, pročitao rješenje Inspekcije zaštite prostora br. 0401/11-196/13. od
21.6.2013. godine, izvršio uvid u foto dokumentaciju Inspekcije zaštite
prostora Podgorica, od 18.6.2013. godine, pročitao izvod iz kaznene evidencije
OB Rožaje br.02-245-933. od 03.7.2013. godine na ime okrivljenog dok nije
izveo dokaz saslušanjem u svojstvu svjedoka Deljanin Ragipa jer se izvodjenje
ovog dokaza pokazalo suvišnim u odnosu na izvedene dokaze i utvrdjeno
činjenično stanje.
Sud je cijeneći priznanje okrivljenog za izvršeno krivično djelo, izvedene
dokaze pojedinačno i u vezi sa ostalim izvedenim dokazima, te je na osnovu
takve ocjene utvrdio činjenično stanje opisano u izreci presude.
Priznanje okrivljenog za izvršeno krivično djelo sud je prihvatio jer je isto
odredjeno, potpuno i ničin nedovedeno u sumnju te je isto sud uzeo kao dokaz
jer je u svemu potvrdjeno izvedenim dokazima.
Pravnom ocjenom utvrdjenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela gradjenje objekata bez
gradjevinske dozvole iz čl. 326 a KZ CG. Naime, okrivljeni je u toku marta
mjeseca 2013. godine u mjestu zv. „Zeleni“ opština Rožaje, na pomenutim
katastarskim parcelama protivno propisima o izgradnji objekata, planiranju i
uredjenju prostora i to odredbama čl. 69. i 105. Zakona o uredjenju prostora i
izgradnji objekata bez prethodno pribavljenje gradjevinske dozvole započeo
gradjenje objekata na način što je uz postojeći privremeni objekat uradio
nadstrešnicu dimenzija 20 x 5 m podignutu na 6 AB stubova, a u nastavku
glavnog objekta izgradio 16 AB stubova. Kako se objekat može graditi samo na
osnovu gradjevinske dozvole i tehničke dokumentacije koju izdaje nadležni
organ uprav u formi rješenja, a okrivljeni takvu dokumentaciju nije posjedovao
već je izgradio pomenute objekte bez prethodno pribavljene gradjevinske
dozvole, to je na ovaj način ostvario sva bitna obilježja predmetnog krivičnog
djela.
Cijeneći psihički odnos okrivljenog prema izvršenom krivičnom djelu, sud je
našao da je isti u konkretnom slučaju postupao sa umišljajem, jer je bio
svjestan da postupa suprotno propisima o izgradnji objekata tako što je
započeo sa izgradnjom prije izdavanja gradjevinske dozvole, te je pristao na
nastupanje zabranjene posledice, koja je u konkretnom slučaju i nastupila jer
su pomenuti objekti izgradjeni bez naznačene dokumentacije.
Za izvršeno krivično djelo okrivljeni je krivično pravno odgovoran, te ga je
sud za isto oglasio krivim pošto je našao da nema elemenata koji bi
isključivali njegovu krivično pravnu odgovornost i osudio ga na kaznu zatvora
u trajanju od 30 dana.
Prilikom odmjeravanja kazne okrivljenom za izvršeno krivično djelo u granicama
Zakonom propisanim, imajući u vidu, svrhu kažnjavanja i uzimajući u obzir sve
okolnosti koje utiču da kazna bude manja ili veća (olakšavajuće i otežavajuće
okolnosti), iz čl. 42. KZ, sud je kao olakšavajuće okolnosti okrivljenom uzeo
u obzir njegovo potpuno priznanje za izvršeno krivično djelo, odnos prema
izvršenom krivčnom djelu, pobude iz kojih je djelo izvršio, obzirom da su mu
objekti koje je gradio bez gradjevinske dozvole potrebni za obavljenje
privredne djelatnosti, njegove porodične prilike, odnos prema izvršenom
krivičnom djelu koje okolnosti sve ukupno predstavljaju naročito olakšavajuće
okolnosti, te ga je sud primjenom čl. 45. i 46. KZ osudio na kaznu zatvora u
trajanju od 30 dana, kao blažom visinom kazne, od one koja je u Zakonu
propisana za predmetno krivično djelo, ubijedjen da će se sa istom postići
svrha kažnjavanja iz čl.4. u vezi čl. 32. KZ.
U smislu čl. 226. i 229. ZKP, sud je obavezao okrivljenog da plati u korist
budžetskih sredstava na ime troškova krivčnog postupka –paušala iznos od 50
eura, a ovo imajući u vidu trajanje i složenost krivičnog postupka.
OSNOVNI SUD U ROŽAJAMA, dana 19.7.2013. godine.
ZAPISNIČAR PREDSJEDNIK SUDA
Adisa Burdžović s.r. Zahit Camić s.r.
PRAVNA POUKA: Protiv ove presude može se izjaviti žalba
u roku od 8 dana od dana prijema iste i to Višem sudu u
Bijelom Polju, a preko ovog suda.