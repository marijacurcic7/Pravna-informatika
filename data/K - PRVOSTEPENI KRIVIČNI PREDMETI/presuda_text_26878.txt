K.br.19/12
U IME CRNE GORE
OSNOVNI SUD U CETINJU, kao prvostepeni krivični, po sudiji Ćupić Mariji, kao
sudiji pojedincu, uz učešće sudskog namještenika Lipovina Olge, kao
zapisničara, u krivičnom predmetu protiv okrivljenog Z M iz Mojkovca, zbog
krivičnog djela nedozvoljeno držanje oružja i eksplozivnih materija iz
čl.403.st. 1 Krivičnog zakonika, odlučujući po optužnom predlogu ODT-a u
Cetinju Kt.br.6/12 od 27.01.2012.godine, nakon održanog glavnog i javnog
pretresa dana 08.06.2012.godine., u prisustvu zamjenika ODT-a M D, donio je i
istog dana javno objavio
P R E S U D U
Okrivljeni Z M, zv:,,S,, jmbg:2007979284995, od oca M i majke M, rodjene S,
rodjen .......godine, u Mojkovcu, gdje i prebiva, nas. ,,U,, bb., državljanin
CG, oženjen, otac troje maloljetne djece, pismen, sa završenom Višom školom
unutrašnjih poslova, srednjeg imovnog stanja, osudjivan presudom Osnovnog suda
u Kotoru posl.br. K.284/07 od 30.11.2009.godine, zbog krivičnog djela
nasilničko ponašanje iz čl. 399.Krivičnog zakonika, na kaznu zatvora u
trajanju od tri mjeseca i presudom Osnovnog suda u Kotoru, K.br. 494/07 od
23.11.2009.godine, zbog krivičnog djela nasilničko ponašanje iz čl.399.st.2.u
vezi st.1.Krivičnog zakonika i krivičnog djela teška tjelesna povreda iz
čl.151.st.1.Krivičnog zakonika, na kaznu zatvora u trajanju od pet (5)
mjeseci.
K r i v j e:
Što je:
Dana 03.januara 2012.godine., oko 20,40 časova, na raskrsnici magistralnih
puteva Cetinje-Podgorica-Budva, opština Cetinje, u svojoj ručnoj
torbici,protivno čl.10.a st.2., čl.11.st.1. i čl.24.Zakona o oružju,
neovlašćeno na javnom mjestu, nosio i držao vatreno oružje B kategorije -
pištolj marke ,,CZ para,, cal.9 mm, izbrisanog fabričkog broja, sa okvirom u
kojem se nalazilo 8 metaka, kalibra 9mm, kao i 2 metka istog kalibra odvojena
od okvira u torbici, za koje oružje i municiju nije imao odgovarajuće isprave,
a što su utvrdili ovlašćeni policijski službenici Ispostave Cetinje-V M i M I
prilikom obavljanja saobraćajne kontrole putničkog motornog vozila marke
,,Golf V,, reg.oznaka ..... 105, kojim je on upravljao.
- čime je izvršio krivično djelo nedozvoljeno držanje oružja i eksplozivnih
materija iz čl.403. st. 1. Krivičnog zakonika.
- pa ga Sud shodno čl. 4, 5, 13, 15, 32, 33, 36, 42, 75 KZ -a i čl. 226 – 229
i čl. 374 ZKP-a
O S U Đ U J E
Na kaznu zatvora u trajanju od 3 mjeseca koju ima izdržati po pravosnažnosti
presude.
Okrivljenom Z M izriče se mjera bezbjednosti oduzimanja predmeta - pištolja
marke ,,CZ para,, cal.9mm, sa 10 metaka kalibra 9mm.
Troškova krivičnog postupka nije bilo, a okrivljeni se obavezuje da na
blagajni ovog Suda na ime paušala uplati iznos od 30,00 eura, u roku od 15
dana po pravosnažnosti presude pod prijetnjom prinudnog izvršenja.
O b r a z l o ž e nj e
Osnovno državno tužilaštvo u Cetinju, optužnim predlogom Kt. br. 6/12 od
27.01.2012.godine, stavilo je na teret okr. Z M iz Mojkovca, izvršenje
krivičnog djela nedozvoljeno držanje oružja i eksplozivnih materija iz
čl.403.st.1.Krivičnog zakonika. Zastupnik optužbe je u završnoj riječi ostao
pri podnijetom optužnom predlogu i predložio sudu da okrivljenog oglasi krivim
za predmetno krivično djelo i osudi po zakonu,kao i da se istom shodno
čl.75.st.1.Krivičnog zakonika izrekne mjera bezbjednosti oduzimanja predmeta-
pištolja marke "CZ para"cal.9 mm,sa 10 metaka kalibra 9 mm.
Glavni pretres u ovoj krivičnopravnoj stvari shodno čl.457.ZKP-a je održan u
odsustvu uredno pozvanog okrivljenog, obzirom da njegovo prisustvo nije
nužno,jer je prethodno saslušan.
Naime,u datoj odbrani pred Osnovnim državnim tužilaštvom u Cetinju na
zapisniku Kt.br.6/12 od 27.01.2012.godine., okrivljeni Z M je istakao da je
tačno da je dana 03.01.2012.godine., oko 20,40 časova, u svojoj kožnoj torbici
koju je držao okačenu o ramenu, nosio pištolj marke ,,CZ para,, čiji je
fabrički broj bio izbrisan, a da se u pištolju nalazio okvir sa 8 metaka kal.9
mm, dok je u torbici odvojeno van okvira takođe držao 2 metka istog kalibra.Za
ovaj piuštolj I municiju nije imao izdati oružni list, odnosno dozvolu za
držanje I nošenje istog, već je pištolj kao I municiju oduzeo od jednog
Beograđanina kada je radio u obezbjeđenju diskoteke u Budvi ,,Top
Hil,,.Pištolj nije predao policiji u Budvi jer je bio u problemima, tj.bila mu
je ugrožena sigurnost od nekih lica, kao i sada, pa je zbog toga kao i ove
prilike nosio pištolj.Kada ga je zaustavila patrola policije na raskrsnici
magistralnih puteva Podgorica-Cetinje-Budva, jer se kretao svojim vozilom
marke ,,Golf V,, iz pravca Podgorive u pravcu Budve ,tj. čim ga je policija
upitala ima li što u toirbici, on je rekao da ima predmetni pištolj.Izrazio je
žaljenje što je počinio krivično djelo, ali je ponovio još jednom da je držao
i nosio pištolj samo zbog toga što mu je bila ugrožena bezbjednost.
Radi razrješenja ove krivičnopravne stvari Sud je u dokaznom postupku na
glavnom pretresu proveo dokaze: pročitao potvrdu UP-Ispostave Cetinje o
privremeno oduzetim predmetima br.KU 6/2012 od 03.01.2012.godine., i izvod iz
kaznene evidencije UP- Ispostave Mojkovac br.02-15 od 10.01.2012.godine.,za
okr.Z M.
Za napomenuti je da je sud odustao od provođenja dokaza saslušanjem svjedoka V
M i M I, obzirom da je data krivičnopravna stvar u dovoljnoj mjeri
rasvijetljena za donošenje meritorne odluke,odn.saslušanje predloženih
svjedoka bi vodilo odugovlačenju postupka,a nebi uticalo na donošenje
drugačije odluke, imajući u vidu odbranu okrivljenog,kao i činjenicu da su
isti sačinili potvrdu o privremeno oduzetim predmetima.
Iz potvrde UP-Ispostave Cetinje o privremeno oduzetim predmetima br.KU 6/2012
od 03.01.2012.godine.,proizilazi da su ovlašćeni policijski službenici UP-
ispostave Cetinje od lica Z M iz Mojkovca, dana 03.01.2012.godine., u 20,45 h
prilikom pretresanja lica bez naredbe suda u skladu sa čl.83.st.5.ZKP-a
privremeno oduzeli sledeće predmete:pištolj marke Crvena Zastava 9 mm para sa
izbrisanim fabričkim brojem i okvir, kao i deset (10) komada municije kalibra
9mm.
Iz izvještaja UP Ispostave Mojkovac, br.02-15 od 10.01.2012.godine., iz KE za
okrivljenog Z M., utvrdjuje se da je isti osudjivan i to presudom: Osnovnog
suda u Kotoru posl.br. K. br. 284/07 od 30.11.2009.godine, zbog krivičnog
djela nasilničko ponašanje iz čl.399.Krivičnog zakonika, na kaznu zatvora u
trajanju od tri mjeseca i presudom Osnovnog suda u Kotoru, K.br. 494/07 od
23.11.2009. godine, zbog krivičnog djela nasilničko ponašanje iz čl.399.st.2.u
vezi st.1.Krivičnog zakonika i krivičnog djela teška tjelesna povreda iz
čl.151.st.1. Krivičnog zakonika, na kaznu zatvora u trajanju od pet (5)
mjeseci.
Imajući u vidu činjenično stanje u spisima predmeta u sklopu sa odbranom
okrivljenog Z. M. sud je nesumnjivo utvrdio da je okrivljeni dana 03.januara
2012.godine., oko 20,40 časova, na raskrsnici magistralnih puteva Cetinje-
Podgorica-Budva, opština Cetinje, u svojoj ručnoj torbici,protivno čl.10.a
st.2., čl.11.st.1. i čl.24.Zakona o oružju, neovlašćeno na javnom mjestu,
nosio i držao vatreno oružje B kategorije pištolj marke ,,CZ para,, cal.9 mm,
izbrisanog fabričkog broja, sa okvirom u kojem se nalazilo 8 metaka kalibra
9mm, kao i 2 metka istog kalibra odvojeno od okvira u torbici, za koje oružje
i municiju nije imao odgovarajuće isprave, a što su utvrdili ovlašćeni
policijski službenici Ispostave Cetinje V. M. i M. I. prilikom obavljanja
saobraćajne kontrole putničkog motornog vozila marke ,,Golf V,, reg.oznaka
..... 105, kojim je on upravljao.
Naime, kada se zakonske odredbe iz čl. 403. st. 1. KZ-a, te propisi iz čl.
10.a st.2. Zakona o oružju kojim je propisano da je zabranjeno nabavljanje,
držanje i nošenje oružja kategorije B bez odgovarajuće isprave o oružju,
čl.11.st.1. Zakona o oružju da je zabranjeno nošenje oružja na javnom mjestu,
dok je čl.24. istog zakona, predvidjeno da municiju za vatreno oružje fizička
lica mogu nabaviti na osnovu oružnog lista, dovedu u logičnu vezu sa potpunim
i jasnim priznanjem izvršenja krivičnog djela od strane okrivljenog, utvrdjuje
se da su se u radnjama okrivljenog stekla sva bitna obilježja konkretnog
krivičnog djela i to kako objektivna tako i subjektivna,pri čemu je sud
utvrđujući subjektivni odnos okrivljenog prema izvršenom krivičnom djelu
utvrdio umišljaj ,jer je bio svjestan da konkretnom svojom radnjom čini
krivično djelo i htjeo je njegovo izvršenje.
Prilikom utvrdjivanja vrste i visine kazne koju će sud izreći okrivljenom
cijenjene su okolnosti iz čl. 42. KZ -a, pa je Sud od olakšavajućih okolnosti
na strani okrivljenog našao da se radi o porodičnom čovjeku, ocu troje
maloljetne djece,da je priznao izvršenje krivičnog djela koje mu je stavljeno
na teret,okolnosti pod kojima je počinjeno predmetno krivično djelo,dok je od
otežavajućih okolnosti van bitnih obilježja bića krivičnog djela u pitanju na
njegovoj strani sud našao raniju osuđivanost.
Sud je obzirom na ove okolnosti izrekao kaznu zatvora okrivljenom u trajanju
od 3 mjeseca , nalazeći da ta kazna realno održava stepen društvene opasnosti
djela, odnosno uz uvjerenje suda da će se i sa ovako utvrdjenom kaznom i pored
ranijih osuda okrivljenog, u konkretnom slučaju postići svrha kažnjavanja
predvidjena čl. 32. Krivičnog zakonika,odnosno da će se u svemu ostvariti
opšta svrha izricanja i propisivanja krivičnih sankcija iz čl.4.st. 2.
Krivičnog zakonika.
Sud je okrivljenom shodno čl.75.st.1.Krivičnog zakonika izrekao mjeru
bezbjednosti oduzimanja predmeta– pištolja marke „CZ para" cal. 9mm , sa deset
10 metaka, kalibra 9 mm.
Troškova krivičnog postupka nije bilo,a okrivljeni je obavezan da na ime
paušala uplati iznos od 30,00 eura koji iznos je Sud u konkretnom slučaju
odredio imajući u vidu trajanje postupka i imovne prilike okrivljenog, shodno
čl.226-229 ZKP-a.
Sa izloženog ,a shodno čl.374.ZKP-a,odlučeno je kao u izreci.
OSNOVNI SUD U CETINJU
Dana 08.06.2012.godine
Zapisničar, S u d i j a
Olga Lipovina MarijaĆupić s.r.
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici, a preko ovog Suda.