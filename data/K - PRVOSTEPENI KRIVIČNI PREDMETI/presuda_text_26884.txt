Posl.br.K.47/12
U I M E CRNE GORE
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz sudjelovanje sudskog namještenika Lipovina Olge kao
zapisničara, u krivičnom predmetu okr. P B iz Cetinja, zbog krivičnog djela
krađa iz čl.239.st.1. Krivičnog zakonika, a po optužnom predlogu Osnovnog
državnog tužilaštva u Cetinju Kt.br.13/11 od 01.03.2012.godine, nakon održanog
glavnog i javnog pretresa dana 05.04.2012.godine, u prisustvu zamjenika ODT-a
u Cetinju R S, okr.P B, ovl.pred.ošt. E Cetinje, A R, donio je i istog dana
javno objavio
P R E S U D U
Okr.P B, zv: ,,B,,jmbg:........... od oca P i majke D, rođene S, rođen
.........godine u Cetinje, sa prebivalištem u Cetinju, nas:,,G,,bb.,
državljanin Crne Gore, oženjen, otac dvoje djece, pismen, sa završenom
Srednjom školom, vozač, lošeg imovnog stanja,neosudjivan
K r i v j e:
Što je:
U vremenskom periodu od 20. avgusta 2010.godine do 20.novembra 2010.godine, u
stambenom objektu koji se nalazi u naselju ,,G,, bb. u Cetinju, vlasništvo
pok.V M, a čiji je korisnik, u namjeri da sebi pribavi protivpravnu imovinsku
korist, preko 150,00 eura protivpravno oduzeo i prisvojio električnu energiju,
vlasništvo ošt. "E CG" AD Nikšić - E Cetinje, u količini od 2699,02 Kwh,
ukupne novčane vrijednosti od 96,87 eura, na način što je elektroinstalacione
uređaje u svom domaćinstvu, energetskim kablom tipa PPY presjeka 3x2,5mm, mimo
električnog brojila marke ,,L,, br.91189034, direktno spojio na
elektrodistributivnu mrežu, tako da se utrošena električna energija preuzeta
naznačenim kablom, preko tri osigurača nije registrovala,
- čime je izvršio krivično djelo krađa iz čl.239.st.1. Krivičnog zakonika
-pa mu sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229 i 374 ZKP-a izriče
U S L O V N U O S U D U
Kojom okrivljenom utvrđuje kaznu zatvora u trajanju od 30 dana i istovremeno
određuje da se navedena kazna neće izvršiti ukoliko okrivljeni u vremenskom
periodu od jedne godine od dana pravosnažnosti presude ne počini novo krivično
djelo.
Dužan je okrivljeni da na ime troškova krivičnog postupka uplati iznos od
247,50 eura,te na ime paušala iznos od 30,00 eura ,na blagajni suda u roku od
15 dana po pravosnažnosti presude pod prijetnjom prinudnog izvršenja.
O b r a z l o ž e nj e
ODT u Cetinju podnijelo je ovom sudu optužni predlog Kt.br.13/11 od
01.03.2012.godine protiv okrivljenog P B iz Cetinja, zbog krivičnog djela
krađa iz čl.239.st.1.KZ-a.U završnoj riječi na glavnom pretresu zastupnik
optužbe je uz manje činjenične izmjene ostao pri podnijetom optužnom predlogu
i predložio sudu da okrivljenog oglasi krivim i osudi po zakonu.
Okr.P B, u svojoj odbrani na glavnom pretresu je istakao da nijesu tačni
navodi optužnog akta da je počinio krivično djelo koje mu je stavljeno na
teret, jer se u objekat u naselju ,,G,, bb. uselio negdje u zimskom periodu
2008.godine, i da u istom živi privatno, kao i da redovno plaća račune za
struju. Naglasio je i to da se u objektu čiji je vlasnik bila sada pok.V M
izmijenilo nekoliko porodica koje su takođe živjele privatno, ali se nije
mogao izjasniti o njihovom identitetu.Tačno je da su radnici E Cetinje vršili
kontrolu 20.11.2010.godine, kojom prilikom su mu rekli da će podnijeti
krivičnu prijavu protiv njega ako ne plati neke kazne, a kasnije je saznao da
je ta kazna bila povodom krađe struje koju je on izvršio.Istakao je i to da
njemu nije poznato nikakvo spajanje kablom presjeka 3x2,5 mm, jer on ništa od
toga nije dirao kada se uselio u kuću.Takođe, istog dana kada su vršili
kontrolu radnici su izvršili plombiranje brojila,tako da on nema nikakve veze
sa krivičnim djelo krađe jer smatra da takve stvari ne može niko uraditi, osim
lica koja su za to stručna.Sporno brojilo se ne nalazi u dijelu u kojem on
živi sa svojom porodicom već u dodatnom pomoćnom objektu i kao što je već
naveo ne razumije se u električne stvari i ne bi se usudio da bilo što
dira.Dana 20.11.2010.godine, bio je prisutan kada je vršena ova kontrola i taj
zapisnik je potpisao, ali mu radnici E Cetinje nijesu tom prilikom rekli o
čemu je riječ i što potpisije, jer da je znao sigurno ne bi ovaj zapisnik
potpisao jer nije uradio ništa što bi prestavljalo krivično djelo.
Sud je radi razjašnjenja ove krivičnopravne stvari u dokaznom postupku na
glavnom pretresu proveo sledeće dokaze: saslušao ovl.predst.ošt. E Cetinje A
R, na saglasan predlog stranaka umjesto neposrednog saslušanja svjedoka I M i
R P pročitao njihove iskaze date na zapisniku pred istražnim sudijom Osnovnog
suda u Cetinju, dana 04.04.2011.godine,pro- čitao zapisnik o kontroli mjernog
mjesta sačinjen od strane ovl.radnika ED CG AD Nikšić, ED Cetinje, br. 0000881
od 20.11.2010.godine, pročitao nalaz i mišljenje vještaka elektrotehničke
struke M B iz Podgorice, u predmetu Kri.br. 27/11 od 02.02.2011.godine,
pročitao dopis ED CG AD N, ED Cetinje, br.40-16-01-7193 od 17.06.2011.godine,
i izvod iz KE UP- Ispostave Certinje br. 02-245-793 od 12.03.2012.godine za
okr. P B.
Ovl.predst.ošt. E Cetinje A R u svom iskazu na glavnom pretresu je istakla da
je kod prijavljenog potrošača dana 20.11.2010.godine vršena kontrola mjernog
mjesta, brojila marke L br.91189034, kojom prilikom je utvrdjeno da su tri
osigurača bez mjerenja ,a preko kojih su se kablom presjeka 3x2,5 mm
snabdijevali strujom kućni aparati ,električni šporet i frižider.Nakon
izvršene kontrole potrošač je isključen sa elektrodistributivne mreže ,a
brojilo je plombirano plombom ED br.6. Prethodna kontrola je bila dana
13.01.2009.godine kada je izvršena zamjena brojila i postavljena ED plomba
br.III. Prema saznanjima iz odjeljenja za ekonomske poslove u okrivljeni je na
ime naknade iz obračuna na ime neovlašćene potrošnje uplatio 50,00 eura ,a
oštećena je podnijela predlog za izvšenje u iznosu od 420,32 eura, uz
umanjenje za tih 50.00 eura. Pridružila se krivičnom gonjenju protiv
okrivljenog ,a imovinsko pravni zahtjev nije podnijela obzirom da je u toku
izvršni postupak.
Svjedok I M, u svom iskazu je naveo da je dana 20.11.2010.godine, zajedno sa
svojim kolegom R P bio u kontrolu mjernog mjesta kod V M u naselju Gruda, koja
je u E evidentirana kao potrošač, a sadašnji korisnik je stanar P B. Prilikom
kontrole kod potrošača su zatekli tri osigurača bez mjerenja preko kojeg su se
kablom presjeka 3x2,5 mm snadbijevali strujom kućni aparati:električni šporet
i frižider.Nakon izvršene kontrole potrošač je isključen sa ED mreže, a
brojilo je plombirano plombom broj ED 6. Prilikom ove kontrole na brojilu je
bila plomba ED III, ali su je morali zamijeniti zbog isključenja i plombirati
novom plombom broj ED 6.Tom prilikom P B je i potpisao zapisnik o kontroli
mjernog mjesta.
Svjedok R P, u svom iskazu je naveo da je dana 20.11.2010.godine, zajedno sa
svojim kolegom I M bio u kontrolu mjernog mjesta kod V M u naselju Gruda koja
je u E evidentirana kao potrošač, a sadašnji korisnik je stanar P B .Prilikom
kontrole kod potrošača su zatekli tri osigurača bez mjerenja preko kojeg su se
kablom presjeka 3x2,5 mm snadbijevali strujom kućni aparati:električni šporet
i frižider.Nakon izvršene kontrole potrošač je isključen sa ED mreže, a
brojilo je plombirano plombom broj ED 6. Prilikom ove kontrole na brojilu je
bila plomba ED III, ali su je morali zamijeniti zbog isključenja i plombirati
novom plombom broj ED 6.Tom prilikom P B je potpisao zapisnik o kontroli
mjernog mjesta.
Iz zapisnika o kontroli mjernog mjesta sačinjenog od strane ovlašćenih radnika
Elektroprivrede CG AD Nikšić - E Cetinje br.0000881 od 20.11.2010.godine,
proizilazi da su kod potrošača nađena tri osigurača bez mjerenja na koji se
koristi električni šporet i frižider. Pronadjen je kabal presjeka 3x2,5
mm.Potrošač je isključen sa brojila i isti je svojeručno, bez primjedbi uredno
potpisao zapisnik.
Iz nalaza i mišljenja sudskog vještaka M B posl.br. Kri.27/11 od
20.09.2010.godine, se vidi da su dana 20.11.2010.godine., ovlašćeni radnici E
Cetinje, R P i I M, u okviru redovne kontrole napajanja i mjerenja utroška
električne energije ustanovili kod potrošača P B iz Cetinja, da je jedan
energetski kabal tipa PPY 3 x 2,5 mm2 napajao električni šporet i frižider
mimo električnog brojila tako da se energija preuzeta preko tog kabla nije
registrovala.Tom prilikom potrošač je isključen sa distributivne mreže, a
brojilo plombirano plombom ED br.6.Zatečeno stanje opisano je Zapisnikom o
kontroli mjernog mjesta br.4201-14434/219 od 23.11.2010. godine, na osnovu
kojeg su sačinili obračun neovlašćene potrošnje, primjenom člana 58 i 59
Pravila za snadbijevanje električnom energijom (Sl.list.CG br.54/09) i Odlukom
o utvrđivanju tabele sa cijenama E CG AD Nikšić,Regulatorne agencije za
energetiku br.07/8135-1 od 21.12.2007. godine.Uz zapisnik o kontroli mjernog
mjesta priložena je i faktura br.460/16/09 na iznos od 450,32 eura. Prethodna
kontrola kod okrivljenog vršena je 13.01.2009.godine,kojom prilikom je
izvršena zamjena brojila i postavljena ED plomba br.3. Na osnovu svega
zapaženog vještak je formirao svoje mišljenje da prema Zakonu o energetici i
drugim propisima iz ove oblasti potrošači su dužni da na mjestu preuzimanja
električne energije posjeduju uredno plombiran mjerni uređaj, a da preuzete
količine električne energije nakon očitavanja i ispostavljanja računa plaćaju
Isporučiocu prema tarifnom pravilniku.Okrivljeni je prilikom kontrole zatečen
kao nelegalan potrošač zato što je kabal PPY 3x2,5 mm2 sa kojega je napajao
električni šporet i frižider instalirao mimo brojila, tako da se preuzeta
električna energija preko tog kabla nije registrovala.Polazeći od snage 6 KW
dobijene na osnovu procjene priključenih uređaja na spornom kablu, prosječnog
dnevnog vremena korišćenja od 5h, uz primjenu cijene više tarife isporuke
električne energije došao je do dnevnog novčanog ekvivalenta od 0,92 eura što
na mjesečnom nivou iznosi 27,60 eura, tj.331,25 eura na godišnjem
nivou.Polazeći od pravila za snadbijevanje električnom energijom uz primjenu
člana 59 stav 3, uzima se da neovlašćena potrošnja traje od poslednjeg
pregleda mjernih uređaja ,a najduže za period od 3 mjeseca, odnosno 6 mjeseci
za kupce iz člana 21 pomenutih Pravila, pa je okrivljeni mogao za period od 90
dana oduzeti 2699,02 KWh električne energije, što odgovara novčanom
ekvivalentu od 96,87 eura sa PDV-om.
Iz izvoda iz KE UP Ispostave Certinje, br. 02-245-793 od 12.03.2012.godine za
okr. P B, proizilazi da isti ranije nije osuđivan.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti u
sklopu sa odbranom okrivljenog sud je utvrdio da su rezultati dokaznog
postupka podkrijepili navode optužnog predloga da je okr.P B počinio krivično
djelo krađa iz čl.239.st.1. Krivičnog zakonika, činjenično i pravno opisano u
dispozitivu ove presude, a ovo iz sledećih razloga:
Utvrđujući činjenice radi pravilnog određenja materijalnopravnog odnosa u
datoj krivično pravnoj stvari sud je nesumnjivo utvrdio da je okrivljeni u
vremenskom periodu od 20.avgusta 2010.godine do 20.novembra 2010. godine, u
stambenom objektu koji se nalazi u naselju ,,G,, bb.u Cetinju, vlasništvo
pok.V M, a čiji je korisnik okrivljeni, u namjeri da sebi pribavi protivpravnu
imovinsku korist, preko 150,00 eura protivpravno oduzeo i prisvojio električnu
energiju, vlasništvo ošt. "E CG" AD N - E Cetinje, u količini od 2699,02 Kwh,
ukupne novčane vrijednosti od 96,87 eura, na način što je elektroinstalacione
uređaje u svom domaćinstvu, energetskim kablom tipa PPY presjeka 3x2,5mm, mimo
električnog brojila marke ,,Landis,, br.91189034, direktno spojio na
elektrodistributivnu mrežu, tako da se utrošena električna energija preuzeta
naznačenim kablom, preko tri osigurača nije registrovala.
U ovakvim se radnjama okrivljenog koje se sastoje u oduzimanju tuđe pokretne
stvari – električne energije u vrijednosti od 96,87 eura i nastupjelim
posledicama uz jasnu namjeru koja je postojala kod okrivljenog da oduzimanjem
električne energije, kao potrošač iste, pribavi sebi protivpravnu imovinsku
korist , (preko 150,00 eura) stiču sva zakonska obilježja bića krivičnog djela
kradja iz čl. 239. st. 1. KZ-a , pri čemu je sud utvrdjujući subjektivan odnos
okrivljenog prema izvršenom krivičnom djelu utvrdio direktan umišljaj, jer je
isti bio svjesan svog djela i svih njegovih obilježja i htjeo njegovo
izvršenje (isti je bio svjesan da je direktnim spajanjem elektroinstalacionih
uredjaja energetskim kablom tipa PPY presjeka 3x2,5 mm,mimo električnog
brojila marke Landis br.91189034 , neovlašćeno trošio i prisvajao tuđu
pokretnu stvar -električnu energiju, preuzetu naznačenim kablom koja se preko
3 osigurača nije registrovala, dok je njegov umišljaj po mišljenju suda bio
usmjeren na protivpravno oduzimanje električne energije ,sve dok bude u
mogućnosti da to čini, a u namjeri da sebi pribavi protivpravnu imovinsku
korist,preko 150,00 eura).
Sud je punu vjeru poklonio dokazima i to: iskazima svjedoka I M i R P, koji su
konstatovali zatečeno stanje na licu mjesta u sklopu sa iskazom
ovl.predstavnika A R,te  zapisnikom o kontroli mjernog mjesta E CG AD N - E
Cetinje br.0000881 od 20.11.2010.godine, koji po mišljenju suda na jasan i
identičan način predstavljaju zatečeno stanje, te sa nalazom i mišljenjem
angažovanog sudskog vještaka elektrotehničke struke M B, koji je sud u
cjelosti prihvatio kao jasan i istinit.
Odbranu okrivljenog sud je odbacio kao sračunatu na izbjegavanje
krivičnopravne odgovornosti. Navodi njegove odbrane da nije počinio krivično
djelo za koje se tereti, sud nije prihvatio obzirom da je takva njegova
odbrana u suprotnosti sa činjeničnim stanjem u spisima predmeta, tim prije
kada se ima u vidu da je prethodna kontrola kod okr.P B vršena dana
13.01.2009.godine,kada je izvršena zamjena brojila i postavljena ED plomba
br.3., a da je okrivljeni u svojoj odbrani naveo da se u navedeni objekat u
naselju ,,G,, bb. uselio negdje u zimskom periodu 2008.godine,pa samim tim
imajući u vidu da je okrivljeni korisnik navedene kuće, i naznačenog
električnog brojila mimo kojeg je, kako je to u postupku nesumnjivo utvrđeno
protivpravno oduzimana električna energija, to mu je po objektivnom stanju
stvari moralo biti poznato,odn.činjenica da je bilo stanara prije njega u kući
je irelevantna obzirom da je brojilo zamijenjeno u vrijeme kada je on bio
korisnik kuće.Takodje,nelogično je da mu ništa nije poznato vezano za nadjene
nepravilnosti,tj.da nije znao što potpisuje pogotovo kada se ima da je
predmetni zapisnik uredno sačinjen i da su u istom jasno konstatovane nadjene
nepravilnosti.
Sa iznijetih razloga stajalište odbrane je za sud bilo neprihvatljivo.
Prilikom odmjeravanja vrste i visine krivične sankcije koju će sud izreći
okrivljenom cijenjene su okolnosti iz čl. 42. KZ-a , pa je sud od
olakšavajućih okolnosti na strani okrivljenog utvrdio da se radi o porodičnom
čovjeku, ocu dvoje djece, ranije neporočnog načina života-neosuđivan, lošeg
imovnog stanja, dok otežavajućih okolnosti van bitnih obilježja bića krivičnog
djela u pitanju nije bilo, pa je sud cijeneći tako utvrdjene okolnosti i
imajući u vidu svrhu kažnjavanja okrivljenom utvrdio kaznu zatvora u trajanju
od 30 dana i istovremeno našao da su ispunjeni uslovi za izricanje uslovne
osude odredjujući da se navedena kazna neće izvršiti ukoliko okrivljeni u
vremenskom periodu od jedne godine od dana pravosnažnosti presude ne počini
novo krivično djelo uz uvjerenje suda da će se i uslovnom osudom uz prijetnju
kazne postići svrha njenog izricanja predvidjena čl. 53. KZ-a.
Prilikom izricanja uslovne osude Sud je vodeći računa o svrsi iste posebno
uzeo u obzir motiv, odnosno pobudu kojom se okrivljeni rukovodio da izvrši
krivično djelo tj.sud je mišljenja da je loša materijalna situacija u kojoj se
nalazi okrivljeni rezultirala izršenje krivičnog djela,a posebno činjenicu da
je odmah nakon izvršenja djela i pored teške materijalne situacije u kojoj se
nalazi uplatio iznos od 50,00 eura oštećenoj ,na ime protivpravno preuzete
električne energije ,što je ovlašćeni predstavnik oštećene i potvrdio.
Odluka o troškovima krivičnog postupka temelji se na odredbi čl. 226 – 229
ZKP-a, a isti se odnose na troškove vještačenja po vještaku elektrotehničke
struke u iznosu od 143,00 eura,te na ime angažovanja vještaka finansijske
struke u iznosu od 104,50 eura, dok je paušal u iznosu od 30,00 eura, odredjen
srazmjerno dužini trajanja krivičnog postupka i složenosti predmeta.
Sa izloženog ,a shodno čl.374.ZKP-a,odlučeno je kao u izreci.
OSNOVNI SUD U CETINJU
Dana, 05.04.2012.godine
Zapisničar, S u d i j a,
Olga Lipovina Marija Ćupić s.r.
PRAVNA POUKA:
Protiv ove presude može se
izjaviti žalba u roku od 8 dana
od dana prijema Višem sudu
u Podgorici,a preko ovog suda.