OSNOVNI SUD U ROŽAJAMA
K.br.117/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.148/13. od 02. avgusta
2013.godine, protiv okrivljenog N. K. iz Rožaja zbog krivičnog djela kradja iz
čl. 239.st.1. Krivičnog Zakonika, nakon održanog glavnog i javnog pretresa u
prisustvu Zamjenika Osnovnog Državnog Tužioca Armina Selmanović iz Rožaja,
oštećenog R. H. i orkivljenog dana 06.9.2013.g. donio je i javno objavio
P R E S U D U
Okrivljeni N. K., JMB . od oca H. i majke I., rodj. B., rodjen . godine u
Rožajama, gdje i živi, drž. CG, razmije Crnogorski jezik, a maternji jezik mu
je Bosanski, pismen, završio SSS, nezapošljen, oženjen, otac troje djece,
srednjeg imovnog stanja, neosudjivan.
K R I V J E
Što je:
Dana 05.6.2013. godine, oko 08, 00 h, u ugostiteljskom objektu „Tina“ u ul.
„13. jul“ u Rožajama, iz novčanika R. H., u namjeri da sebi pribavi
protivpravnu imovinsku korist u iznosu od 200,00 eura, oduzeo tudju pokretnu
stvar, na način što je pošao u toalet prateći oštećenog, uzeo mu novačnik koji
je bio smješten u lijevom džepu košulje, držao novčanik kod sebe, a zatim
oduzeo iz novčanika novac u iznosu od 200,00 eura, nakon čega je oštećenom
vratio novčanik,
-čime je izvršio krivično djelo kradja iz čl. 239.st.1. Krivičnog Zakonika.
Pa mu sud na osnovu pomenutog zakonskog propisa, primjenom
čl.4.13.15.32.36.52.53.54. Krivičnog Zakonika, čl. 226.229.239. st. 2. i čl.
374. Zakonika o Krivičnom postupku izriče
USLOVNU OSUDU
Kojom mu utvrdjuje kaznu zatvora u trajanju od 60 (šezdeset) dana i
istovremeno odredjuje da se ista neće izvršiti ukoliko osudjeni u roku od
jedne godine ne izvrši novo krivično djelo.
Da plati ovom sudu na ime troškova krivičnog postupka – paušala iznos od 40
eura.
Obavezuje se okrivljeni da oštećenom H. R. vrati novac u iznosu od 200,00
eura.
Sve ovo u roku od 15 dana po pravnosnažnosti ove presude.
O b r a z l o ž e n j e
ODT iz Rožaja podnio je optužni predlog Kt.br.148/13. od 02.8.2013. godine,
protiv okrivljenog N. K. iz Rožaja, zbog krivičnog djela kradja iz čl.
239.st.1. KZ.
Na glavnom pertresu Zamjenik ODT-a precizirao je činjenični opis iz optužnog
predloga, kao u izreci presude. Istakao je da je izvedenim dokazima utvrdjeno
da je okrivljeni izvršio krivično djelo za koje je optužen. Predložio je da
sud okrivljenog za izvršeno krivično djelo oglasi krivim i osudi ga na kaznu
zatvora u trajanju od 60 dana.
Oštećeni R. H., pridružio se krivičnom gonjenju ODT-a u odnosu na okrivljenog.
Postavio je imovinsko pravni zahtjev u iznosu od 200 eura, koji iznos je
tražio da mu okrivljeni plati.
Na glavnom pretresu okrivljeni N. K. izjavio je da ne priznaje izvršenje
krivičnog djela ni krivicu za krivično djelo za koje je optužen.
U svojoj odbrani okrivljeni je istakao: da se sa oštećenim poznaje od ranije.
Dana 26.7.ove godine nalazio se u ugostiteljskom objektu Tina u Rožajama.
Sjedio je za stolom i ispijao piće. Za susjednim stolom sjedio je oštećeni sa
društvom. Vidio je da je oštećeni u pripitom stanju. Prišao je do stola
oštećenog, kojom prilikom je isti govorio da je bogat, da ima para, vadeći iz
džepa kožni novčanik koji je odložio na stolu. Uzeo je novčanik, isti pogledao
i oštećenom kazao da isti stavi u džep. Nije uzeo 200 eura iz novčanika.
Oštećeni mu je poručio tog dana piće. Pošao je u toalet, gdje je došao i
oštećeni. Vratio se iz toaleta i sjeo je za svojim stolom. Nakon sat vremena
pozvala ga je policija u stanici i predočila mu da ga je oštećeni prijavio da
mu je uzeo novac, što je negirao.
Na glavnom pretresu sud je izvedo dokaze: saslušao u svojstvu svjedoka –
oštećenog H. R., u svojstvu svjedoka H. R. i pročitao izvod iz kaznene
evidencije na ime okrivljenog.
Svjedok – oštećeni R. H. istakao je: da okrivljenog poznaje od ranije. Dana
26.7.ove godine, u ugostiteljskom objektu Tina u Rožajama, sjedio je za stolom
sa H. R. i još jednim A. čije ime ne zna. Sjedeli su u unutrašnjosti objekta,
dok je na terasi primijetio okrivljenog da sjedi za stolom. Na sebi je imao
košulju kratkih rukava, a u džepu od košulje bio mu je novčanik u kojem je
imao 600 eura. Jedna novčanica je bila u apoenu od 200 eura, a ostale su bile
u apoenima od po 50 eura. Pošao je u toalet, a za njim je došao i okrivljeni.
Okrivljeni mu se nalazio iza ledja i tom prilikom ga je zagrlio desnom rukom i
iz džepa mu izvadio novčanik govoreći mu da treba da mu plati piće. Kazao mu
je da nema problema u vezi toga, tako da je isti novčanik stavio u svom džepu
od pantalona. Mislio je da se okrivljeni šali. Vratio se i seo za stolom, dok
je on seo za svojim stolom. Prošlo je 10 minuta i isti mu novčanik nije
vratio. Tražio je da mu novačnik vrati, a u medjuvremenu mu je poručio piće.
Vidio je preko puta od lokala da je okrivljeni parkirao vozilo i tada je
društvu kazao da mu je isti uzeo novčanik. Okrivljeni je ustao i pošao je u
toalet, odakle se odmah vratio i seo za stolom. Ustao je od stola i pošao kod
okrivljenog da mu traži novčanik. Isti mu je novčanik vratio i kada je seo za
stolom vidio je da mu nema u novčaniku 200 eura. Okrivljeni je odmah ustao,
ušao u vozilo i otišao. Mislio je da se okrivljeni šali i da će mu novac
vratiti. Pošto je prošlo nekoliko minuta od odlaska okrivljenog, Hilmo mu je
predložio da u vezi toga obavijesti policiju, što je i učinio. Okrivljeni mu
novac nije vratio. Novčanik je vadio iz džepa samo kada je platio piće. Za
njegovim stolom je došao jedan čovjek koji mu je prodavao motornu testeru i u
tom razgovoru istom je kazao da ima novac. Kada mu je okrivljeni uzeo novčanik
iz džepa, isti je držao 10 do 15 minuta, za koje vrijeme je mislio da se isti
šali i da će mu novčanik vratiti.
Svjedok H. R. istakao je:
Da je dana 26.7. ove godine u ugostiteljskom objektu Tina u Rožajama, sjedio
za stolom sa oštećenim i još dva druga, gdje su pili piće. Na terasi objekta
primijetio je okrivljenog, koji je sjedio za stolom. Oštećeni je pošao u
toalet, a za njim i okrivljeni. Oštećeni je za njegovim stolom došao kasnije.
Kada se vratio iz toaleta isti im je kazao da mu je okrivljeni uzeo novčanik i
mislio je da se isti sa njim šali. Sjeća se da je okrivljeni oštećenom vratio
novčanik i izašao iz lokala. Takodje se sjeća da je oštećeni nakon što je
okrivljeni otišao kolima, kazao da će mu vratiti 200 eura, koje mu nijesu bile
u novčaniku. Sve je to doživljavao kao šalu Kada se okrivljeni nije vratio,
oštećenom je kazao da to prijavi policiji da ne misli da mu je neko iz
njihovog društva taj novac uzeo. Oštećeni im je kazao da je to uzeo okrivljeni
i da u to ne sumnja, tako da je to prijavio policiji. Poznato mu je da je
oštećeni tog dana u novčaniku imao novac od prodate krave, a za stolom su
pričali u vezi neke motorne testere, koju je okrivljeni trebao da kupi kod
njegovog strica.
Sud je cijeneći iskaz okrivljenog i izvedene dokaze pojedinačno i u vezi sa
ostalim izvedenim dokazima, te je na osnovu takve ocjene utvrdio činjenično
stanje opisano u izreci presude.
Iz iskaza okrivljenog se vidi da je on pomenutog dana bio u ugostiteljskom
objektu Tina u Rožajama, u kojem je takodje bio i oštećeni u društvu sa kojim
je sjedio za istim stolom. Da je kontaktirao sa oštećenim i da je njegov
novčanik uzeo u rukama, te da mu je isti poručio i piće. Njegov iskaz u ovom
dijelu sud je prihvatio i isti uzeo kao dokaz jer je potvrdjen izvedenim
dokazima. Medjutim, njegov iskaz u dijelu koji se odnosi da oštećenom nije iz
novčanika uzeo novac u iznosu od 200 eura, sud nije mogao prihvatiti, jer je
isti u ovom dijelu usmjeren ka izbjegavanju krivično pravne odgovornosti i
suprotan je izvedenim dokazima.
Iz iskaza svjedoka – oštećenog R. H., proizilazi da je on pomenutog dana sa
društvom sjedio u ugostiteljskom objektu Tina u Rožajama, dok je na terasi
objekta sjedio okrivljeni. Da je u džepu od košulje imao novčanik u kojem je
imao novac u iznosu od 600 eura, i to jednu novčanicu u apoenu od 200 eura, a
ostale u apoenima od po 50 eura. Kada je pošao u toalet za njima je došao
okrivljeni, koji mu je desnom rukom kada ga je zagrlio iz džepa uzeo novčanik
i stavio u svom džepu, kojom prilikom mu je kazao da treba da mu plati piće.
Mislio je da se okrivljeni šali da će mu novčanik vratiti, tako da mu je
poručio piće. Okrivljeni je ponovo pošao u toalet i odmah se vratio i nakon
toga mu je vratio novčanik i izašao iz lokala i otišao vozilom, koje mu je
bilo parkirano u blizini lokala. Vidio je da mu u novčaniku nema 200 eura, te
je i dalje mislio da se okrivljeni šali i da će se vratiti da mu novac da.
Pošto se okrivljeni nije vratio istog je prijavio u policiji, na šta je
insistiralo i njegovo društvo sa kojim je sjedio za stolom. Oštećeni je na
jasan, logičan i ubjedljiv način opisao cijeli tok dogadjaja, tako da je sud
njegov iskaz u svemu prihvatio jer je u odlučnim činjenicama potvrdjen i sa
iskazom svjedoka H., kao i sa iskazom okrivljenog u dijelu čiji je sud iskaz
prihvatio.
Iskaz svjedoka H., sud je prihvatio kao tačan, ubjedljiv i kao takav saglasan
sa iskazom oštećenog R. i iskazom okrivljenog u dijelu čiji je iskaz sud
prihvatio.
Iz izvoda iz kaznene evidencije na ime okrivljenog proizilazi da isti nije
osudjivan, koji dokaz je sud prihvatio kao tačan.
Pravnom ocjenom utvrdjenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela kradje iz čl.
239.st.1. KZ izvršenog na način, vrijeme i mjestu opisano u izreci presude.
Naime, okrivljeni je pomenutog dana na opisani način oduzeo tudju pokretnu
stvar novčanicu u apoenima od 200 eura iz novčanika oštećenog, koji mu je
prethodno uzeo iz džepa i držao kod sebe, a koji mu je nakon oduzimanja ove
novčanice vratio i izašao iz lokala u kojem je sjedio. Okrivljeni je od
oštećenog oduzeo predmetnu količinu novca u namjeri da njegovim prisvajanjem
sebi pribavi protivpravnu imovinsku korist, koju je u konkretnom slučaju i
pribavio. Postupanje okrivljenog u konkretnom slučaju bilo je sa direktnim
umišljajem, jer je bio svjestan da oduzima tudju pokretnu stvar u namjeri
pribavljanja protivpravne imovinske koristi, te je pristao na nastupanje
zabranjene posledice, koja je u konkretnom slučaju i nastupila.
Za izvršeno krivično djelo, sud je našao da je okrivljeni krivično pravno
odgovoran, te ga je za isto oglasio krivim pošto je našao da nema elemenata
koji bi isključivali njegovu krivično pravnu odgovornost i izrekao mu uslovnu
osudu utvrdjujući mu kaznu zatvora u trajanju od 60 dana i istovremeno
odredjujući da se ista neće izvršiti ukoliko isti u roku od jedne godine ne
učini novo krivično djelo.
Prilikom izricanja uslovne osude okrivljenom, kao mjere upozorenja, sud je
imao u vidu njegovo dosadašnje vladanje, što potvrdjuje i njegova
neosudjivanost, da je otac troje maloljetne djece, nije u radnom odnosu, pa mu
je sud u tom smislu vodeći računa o svrsi uslovne osude u okviru opšte svrhe
krivičnih sankcija izrekao uslovnu osudu kao mjeru upozorenja ubijedjen da će
se upozorenjem uz prijetnju kaznom – uslovnom osudom dovoljno uticati na
okrivljenog da više ne učini novo krivično djelo.
U smislu čl. 226. i 229. ZKP sud je obavezao okrivljenog da plati u korist
budžetskih sredstava na ime troškova krivičnog postupka – paušala iznos od 40
eura, imajući u vidu trajanje i složenost krivičnog postupka.
U smislu čl. 239.st.2. ZKP, sud je obavezao okrivljenog da plati na ime
imovinsko pravnog zahtjeva oštećenom iznos od 200 eura.
OSNOVNI SUD U ROŽAJAMA, dana 06.9.2013. godine.
ZAPISNIČARPREDSJEDNIK SUDA
Adisa Burdžović s.r.Zahit Camić s.r.
PRAVNA POUKA: Protiv ove presude može se izjaviti
žalba u roku od 8 dana od dana prijema iste i to Višem sudu
u Bijelom Polju, a preko ovog suda.