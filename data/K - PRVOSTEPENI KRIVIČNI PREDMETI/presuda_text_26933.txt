OSNOVNI SUD U ROŽAJAMA
K.br.87/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br. 98/13.(spojen mu Kt.br.108/13)
od 27. juna 2013.godine, protiv okrivljenog D. N. iz Rožaja zbog krivičnog
djela produženo krivično djelo uništenje i oštećenje tudje stvari iz čl.
253.st.1. u vezi čl. 49. Krivičnog Zakonika, nakon održanog glavnog i javnog
pretresa u prisustvu Zamjenika Osnovnog Državnog Tužioca Kalač Aldina iz
Rožaja i orkivljenog, a u odsustvu uredno pozvanog Zaštitnika imovinsko
pravnih interesa Crne Gore, dana 22.7.2013.g. donio je i javno objavio
P R E S U D U
Okrivljeni D. N., JMB, od oca I. i majke V., rodj. K., rodjen. godine, u s.
Plunci, opština Rožaje, živi u Rožajama, drž. CG, razumije Crnogorski jezik,
koji mu je i maternji jezik, pismen, završio osnovnu školu, nezapošljen,
oženjen, otac četvoro djece, siromašnog imovnog stanja, osudjivan presudama
ovog suda: K.br.108/89. od 18.3.1993.g. zbog krivičnog djela iz čl. 143.st.1.
i čl. 166.st.1. KZ SRCG zatvor 30 dana uslovno za jednu godinu, K.br.268/10.
od 28.02.2011.godine zbog krivičnog djela iz čl. 253.st.1. KZ 60 dana zatvora
uslovno za jednu godinu, i presudom Osnvnog suda u Beranama K.br.147/98. od
07.10.1999. godine, zbog krivičnog djela iz čl. 172.st.3. u vezi st.1. KZ RCG
na novčanu kaznu u iznosu od 900 dinara.
K R I V J E
Što je:
-dana 22.5.2013. godine, oko 12 h, u mjestu zv. „Šoljani“, opština Rožaje, oštetio tudju stvar-državno šumsko zemljište, kojim gazduje Uprava za šume Pljevlja – PJ Rožaje, na način što je na površini od 2 ara vršio iskop zemljišta i izvadio 6 m3 kamena iz istog i tako onemogućio obnavljanje šumske sastojine i zasad šumskog drveća, pričinivši time štetu Upravi za šume Pljevlja PJ Rožaje,
-dana 09.6.2013. godine, oko 14 h, u mjestu zv. „Šoljani“, opština Rožaje, oštetio tudju stvar-državno šumsko zemljište, kojim gazduje Uprava za šume Pljevlja – PJ Rožaje, na način što je na površini od 1 ara vršio iskop zemljišta i izvadio 2 m3 kamena iz istog i tako onemogućio obnavljanje šumske sastojine i zasad šumskog drveća, pričinivši time štetu Upravi za šume Pljevlja PJ Rožaje,
-čime je izvršio produženo krivično djelo uništenje i oštećenje tudje stvari iz čl. 253.st.1. u vezi čl. 49. Krivičnog Zakonika.
Pa ga sud na osnovu pomenutog zakonskog propisa, primjenom čl.
4.13.15.32.39.42. Krivičnog Zakonika, čl. 226.229.239.st.2. i čl. 374.
Zakonika o Krivičnom Postupku
O S U DJ U J E
NA NOVČANU KAZNU u iznosu od 400 (četiristotine) eura, koju je osudjeni dužan
da plati u roku od 15 dana po pravnosnažnosti presude. Ako osudjeni ne plati
novčanu kaznu u ovom roku, sud će istu zamijeniti kaznom zatvora, tako što će
za svakih započetih 25 eura novčane kazne odrediti jedan dan zatvora.
Da plati u korist budžetskih sredstava na ime troškova krivičnog postupka
iznos od 106 eura i na ime paušala iznos od 50 eura, ovo u roku od 15 dana po
pravnosnažnosti ove presude.
Uprava za šume Pljevlja PJ Rožaje radi ostvarivanja imovinsko pravnog zahtjeva
upućuje se na gradjansku parnicu.
O b r a z l o ž e n j e
ODT iz Rožaja podnio je optužni predlog Kt.br. 98/13.(spojen muKt.br.108/13)
od 27. juna 2013.godine, protiv okrivljenog D. N. iz Rožaja, zbog krivičnog
djela produženo krivično djelo uništenje i oštećenje tudje stvari iz čl.
253.st.1. u vezi čl. 49. KZ.
Na glavnom pretresu Zamjenik ODT-a precizirao je činjenični opis iz optužnog
predloga, kao u izreci presude. Istakao je da je izvedenim dokazima utvrdjeno
da je okrivljeni izvršio krivično djelo za koje je optužen. Predložio je da
sud okrivljenog za izvršeno krivično djelo oglasi krivim i osudi ga na novčanu
kaznu u iznosu od 400 eura.
Sud je glavni pretres održao u odsustvu uredno pozvanog Zaštitnika imovinsko
pravnih interesa Crne Gore.
Okrivljeni N. D., na glavnom pretresu je izjavio da ne priznaje izvršenje
krivčnog djela ni krivicu za krivično djelo za koje je optužen.
U svojoj odbrani okrivljeni je istakao: da nije u radnom odnosu. Više puta se
obraćao Centru za socijalni rad, radi dodjele materijalnog obezbjedjenja, ali
mu je zahtjev odbijen. Obraćao se Uprvi za šume radi dodjele koncesije za
eksploataciju kamena u mjestu zv. „Šoljani“, ali mu zahtjevu nije udovoljeno.
Dana 22.5. ove godine, pošto posjeduje traktor u mjestu zv. Šoljani, gdje ima
kamena koji se koristi za zidanje, uzeo je dva traktora kamena. Takodje je
dana 09.6. ove godine, na istom mjestu uzeo još jedan traktor kamena, ali ne u
količinama kako je to navedeno u optužnom predlogu. Na tom mjestu nije vršio
iskop zemljišta, obzirom da se na tom mjestu nalazi samo kamenje, koje je
utovario na traktor. Ne posjeduje odobrenje da može da radi te poslove i pored
toga što se više puta obraćao nadležnim organima da mu takvo odobrenje izdaju.
Na glavnom pretresu sud je izveo dokaze: saslušao u svojstvu svjedoka Ramziju
Kalača, pročitao zapisnike o izvršenom pregledu čuvara šuma br. 1. od
23.5.2013.godine, br. 2. od 09.6.2013. godine, pročitao dopis Uprave za šume
PJ Rožaje br. 453. od 26.6.2013. godine, izvršio uvid u fotodokumentaciju
Ispostave Rožaje br. 123/2013. od 12.6.2013. godine, izvršio uvidjaj na licu
mjesta, u svojstvu vještaka šumarske struke saslušao vještaka Naka Durakovića,
i pročitao izvod iz kaznene evidencije na ime okrivljenog.
Svjedok R. K. istakao je: da radi kao čuvar šuma u Upravi za šume PJ Rožaje. U
2012. godini zadužio je da čuva reon u mjestu zv. „Šoljani“. U tom mjestu je
dana 22.5. ove godine zatekao gradjevinsku mašinu vlasništvo okrivljenog. Tom
mašinom je vršen iskop zemljišta ispod magistralnog puta, radi ekploatacije
kamena u površini od oko 2 ara. Sa druge strane puta takodje je vidio da je u
površini od 1 araizvršen iskop zemljišta radi eksploatacije kamena. Pitao je
okrivljenog koliko je kamenja uzeo na traktoru, te mu je isti kazao da je uzeo
tri traktora. Dana 09.6. ove godine na istom mjestu zatekao je okrivljenog da
sa mašinom vadi kamen, koji je uzeo na traktor. U šumskoj upravi mu je rečeno
da se ne smije vršiti iskop zemljišta i da protiv okrivljenog podnese prijavu.
Iskopom zemljišta zemljište je oštećeno tako da je ostao kamen. Protiv
okrivljenog je podnio prijavu.
Vještak šumarske struke Nako Duraković, u svom nalazu i mišljenju je istakao:
da je lokalitet u mjestu zv. „Šoljani“ po kulturi šuma i šumsko zemljište. Na
dvije parcele vršeno je vadjenje kamena i formiranje majdana. Radi se o
pokretnom kamenu. Prilikom iskopa zemlje skinut je gornji dio zemljišta,
uglavnom humusni i deponovana je oko majdana. Pored majdana se nalaze i
iščupani panjevi od stabala, te je na taj način došlo do oštećenja površine
zemljišta kao i vegetacije na toj površini. Zemlja koja je deponovana može se
korisiti za prirodno i vještačko obnavljanje šume uz prethodno vraćanje iste
po površini sa koje je uklonjena.
Sud je cijeneći iskaz okrivljenog i izvedene dokaze pojedinačno i u vezi sa
ostalim izvedenim dokazima, te je na osnovu takve ocjene utvrdio činjenično
stanje opisano u izreci presude.
Iz iskaza okrivljenog se vidi da je on sa pomenutog lokaliteta dana 22.05. ove
godine uzeo dva traktora kamena, a dana 09.6. ove godine jedan traktor kamena,
koji mu je bio potreban za spostvene potrebe. Ne posjeduje odobrenje od
nadležnog organa radi eksploatacije kamena i pored toga što se više puta
obraćao zahtjevima nadležnim organima da mu isto izdaju. U ovom dijelu sud je
njegov iskaz prihvatio i isti uzeo kao dokaz, jer je saglasan izvedenim
dokazima. Medjutim, njegov iskaz u dijelu koji se odnosi da nije vršio iskop
zemlje na tom lokalitetu radi eksploatacije kamena, sud nije mogao prihvatiti,
jer je isti u tom dijelu usmjeren ka izbjegavanju krivično pravne odgovornosti
i suprotan je izvedenim dokazima.
Iz iskaza svjedoka R. se vidi da je on u pomenute dane zatekao okrivljenog da
je na traktoru tovario kamenje na lokalitetu Šoljani. Da je sa parcele u
površini od oko 2 ara izvršen iskop zemljišta gradjevinskom mašinom, kao i na
drugoj parceli u neposrednoj blizini te parcele u površini do 1 ara. Da je na
ovoj parceli zatekao i gradjevinsku mašinu vlasništvo okrivljenog sa kojom je
vršen iskop. Pošto okrivljeni nije posjedovao odobrenje od nadležnog organa za
eksploataciju kamena, protiv okrivljenog je podnio prijavu. Iskaz ovog
svjedoka sud je u svemu prihvatio kao tačan, objektivan i kao takav saglasan
sa ostalim izvedenim dokazima, a što je potvrdjeno posebno i njegovim
izvještajima br. 1. od 23.5.2013. godine i broj 2. od 09.6.2013. godine, kao i
fotodokumentacijom sačinjena od strane Ispostave Rožaje.
Nalaz i mišljenje vještaka šumarske struke Naka Durakovića, sud je prihvatio
kao tačan, stručan i objektivan. Iz ovog nalaza i mišljenja se vidi da je na
pomenutom lokalitetu izvršen iskop humusnog zemljišta ispod kojeg se nalazi
okretni kamen za eksploataciju. Da je na taj način došlo do oštećenja
zemljišta i uništenja vegetacije na toj površini. Da je na toj površini
vegetacija moguća nakon vraćanja zemljišta po površini sa koje je uklonjena.
Iz izvoda kaznene evidencije za okrivljenog proizolazi da je isti osuđivan
više puta,koji dokaz je sud prihvatio kao vjerodostojan.
Prvnom ocjenom utvrdjenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela uništenje i oštećenje
tudje stvari iz čl. 253.st.1. KZ izvršenog u produženom trajanju u vezi čl.
49. KZ. Naime, okrivljeni je u pomenute dane vršio iskop gradjevinskom mašinom
humusnog zemljišta na kojem je došlo do oštećenja tuđe stvari pomenutog
zemljišta na kojem je vegetacija moguća nakon vraćanja iste na površini odakle
je uklonjena. Da je na pomenutom lokalitetu nakon iskopa zemljišta vršio
eksploataciju kamena za zidanje. Imajući u vidu da je okrivljeni na istom
lokalitetu u razmaku od svega nekoliko dana u dva navrata u pomenute dane
vršio iskop gradjevinskom mašinom zemljišta vlasništvo Crne Gore koristeći
istu situaciju, pomenuti lokalitet i sredstvo izvršenja krivičnog djela tako
da je predmetna krivična djela kao istovrsna, izvršio u produženom trajanju u
vezi čl. 49. KZ.
Cijeneći psihički odnos okrivljenog prema izvršenom krivičnom djelu, sud je
našao da je isti postupao sa umišljajem, jer je bio svjestan da se radi o
zemljištu koje je u državnom vlasništvu na kojem je vršio iskop istog bez
odobrenja nadležnog organa, te je na to i pristao.
Za izvršeno krivično djelo sud je našao da je okrivljeni krivično pravno
odgovoran, te ga je za isto oglasio krivim, pošto je našao da nema elemenata
koji bi isključivali njegovu krivično pravnu odgovornost i osudio ga na
novčanu kaznu u iznosu od 400 eura.
Prilikom odmjeravanja kazne okrivljenom za predmetno krivično djelo u
granicama Zakonom propisanim za isto, imajući u vidu sve okolnosti
(olakšavajuće i otežavajuće) iz čl. 42. KZ sud je kao olakšavajuću okolnost
okrivljenom uzeo u obzir njegove porodične prilike, da je otac četovro djece,
da nije u radnom odnosu, pobude iz kojih je izvršio krivično djelo, obzirom da
mu je predmetni kamen bio potreban za spostvene potrebe, pa ga je sud u tom
smislu imajući u vidu dosadašnju osudjivanost okrivljenog za istovrsn krivično
djelo, osudio na novčanu kaznu u naznačenom iznosu, kao minimalnom kaznom koja
se za ovo krivično djelo može izreći, ubijedjen da će se istom postići svrha
kažnjavanja iz čl. 4. u vezi čl. 32. KZ.
U smislu čl. 226. i 229. ZKP, sud je obavezao okrivljenog, da u korist
budžetskih sredstava na ime troškova krivičnog postupka plati iznos od 106
eura, a koji se odnose za naknadu vještačenja i izlaska suda na lice mjesta
radi vršenja uvidjaja, te i da plati na ime paušala iznos od 40 eura, imajući
u vidu trajanje i složenost krivičnog postupka.
U smislu čl. 239. st.2. ZKP sud je Državu Crnu Goru radi ostvarivanja
imovinsko pravnog zahtjeva uputio na gradjansku parnicu. Ovo sa razloga što
oštećeni do završetka glavnog pretresa nije postavio imovinsko pravni zahtjev,
tako da sud o istom nije ni odlučivao.
OSNOVNI SUD U ROŽAJAMA, dana 22.7.2013. godine.
ZAPISNIČAR PREDSJEDNIK SUDA
Adisa Burdžović s.r. Zahit Camić s.r.
PRAVNA POUKA: Protiv ove presude može se
izjaviti žalba u roku od 8 dana od dana prijema
iste i to Višem sudu u Bijelom Polju, a preko
ovog suda.