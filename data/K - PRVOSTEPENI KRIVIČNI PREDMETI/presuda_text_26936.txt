OSNOVNI SUD U ROŽAJAMA
K.br. 75/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.112/13 od 19.08.2013.g. podnijet protiv okrivljenih Ć. H. i Ć. H.
iz Rožaja, zbog krivičnog djela laka tjelesna povreda iz čl. 152. st. 2. u
vezi st. 1. Krivičnog zakonika, nakon održanog glavnog i javnog pretresa u
prisustvu Zamjenika Osnovnog državnog tužioca Armina Selmanovića i
okrivljenih, dana 19.08.2013. donio je i javno objavio
P R E S U D U
Okrivljeni Ć. H., JMB . od oca Š. i majke Š., rodj. A., rodjen ..g. selo
Honsiće, Opština Rožaje , živi u Ul. "Jaha Kurtagića br.7., drž. CG, razumije
crnogorski jezik, njegov jezik je crnogorski, pismen, završio osnovnu školu,
penzioner, oženjen , otac šestoro djece, siromašnog imovnog stanja, osudjivan
presudom opštinskog suda Ivangrad K.br. 308/79 od 19.12.1980.g. čl. 143.st. 2.
KZ CG na kaznu zatvora u trajanju od 90 dana uslovno za jednu godinu, presudom
Opštinskog suda Rožaje K.br. 120/82 od 01.12.1982.g. čl. 48. KZ CG na novčanu
kaznu u iznosu od 2.000,00 dinara.
Okrivljeni Ć. H., JMB od oca Š. i majke Š., rodj. A., rodjen ..g. selo
Honsiće, Opština Rožaje , živi u Ul. "Jaha Kurtagića bb, drž. CG, razumije
crnogorski jezik, njegov jezik je bosanski, pismen, završio SSS, penzioner,
razveden , otac četvoro djece, siromašnog imovnog stanja, neosudjivan .
K R I V I SU
Što su:
Ć.H., dana 11.05.2013.g. oko 13, 30 h u selu Honsiće, Opština Rožaje , lako
tjelesno povrijedio Ć.H., na način što ga je drvenim kolcem dužine oko 1, 5 m
- sredstvom podobnim da tijelo teško povrijedi ili zdravlje teško naruši u
dario u predjelu desnog ramena nanoseći mu tom prilikom lake tjelesne povrede
u vidu oguljotine vel. 3x3 cm sa hematomom vel. 5x5 cm.
- čime je izvršio krivično djelo laka tjelesna povreda iz čl. 152. st. 2. u
vezi st. 1.Krivičnog zakonika
Ć.H., dana 11.05.2013.g. oko 13,30 h u selu Honsiće, Opština Rožaje, lako
tjelesno povrijedio Ćazima Honsića, na način što ga je drvenim kolcem dužine
oko 1,5 m i debljine oko 5 cm - sredstvom podobnim da tijelo teško povrijedi i
zdravlje teško naruši udario u predjelu leđa sa desne strane nanoseći mu tom
prilikom laku tjelesnu povredu u vidu krvnog podliva u predjelu desne lopatice
vel. 15 x 5 cm
- čime je izvršio krivično djelo laka tjelesna povreda iz čl. 152. st. 2. u
vezi st. 1.Krivičnog zakonika
pa im sud primjenom pomenutog zakonskog propisa i čl. 4, 13, 15, 32, 36, 42,
52, 53, 54 Krivičnog zakonika i 374. Zakonika o krivičnom postupku, izriče
USLOVNU OSUDU
Kojom im utvrđuje kaznu zatvora u trajanju od po 60 (šezdeset) dana i
istovremeno odredjuje da se kazna neće izvršiti ukoliko osuđeni u roku od
jedne godine ne izvrše novo krivično djelo.
Da plate na ime troškova krivičnog postupka iznos od po 27,50 eura, i na ime
paušala iznos od po 30,00 eura, u korist budžeta Crne Gore, u roku od 15 dana
po pravosnažnosti ove presude.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 112/13 od 19.08.2013.g. protiv okrivljenih Ć. H. i Ć. H. iz Rožaja,
zbog krivičnog djela laka tjelesna povreda iz čl. 152. st. 2. u vezi st.
1.Krivičnog zakonika (KZ).
Na glavnom pretresu Zamjenik ODT-a Armin Selmanović je ostao pri podnijetom
optužnom predlogu, te je predložio da sud okrivljene oglasi krivim za krivično
djelo koje im je optužbom stvljeno na teret i da im izrekne uslovnu osudu
kojom će im utvrditi kaznu zatvora u trajanju od po 60 dana i istovremeno
odrediti da se kazna neće izvršiti ukoliko isti u roku od jedne godine ne
učini novo krivično djelo.
Okrivljeni Ć. H. je na zapisniku pred ODT-om Ktr. br. 97/13 od 05.06.2013.g. i
na pretresu u svojoj odbrani istakao da je dana 11.05.2013.g. u selu Honsiće,
Opština Rožaje na svom imanju obnavljao staru ogradu. Oko 13,30 h kod njega je
došao njegov brat Ć., koji mu je predhodno pomjerio ogradu i zauzeo dio
zemljišta, pa su se raspravljali oko toga. Ć.je nakon toga prišao kod njega
sleđa i udario ga drvenim kolcem dužine oko 1,5 m i debljine oko 5 cm u
predjelu leđa sa desne strane i nanio mu telesne povrede, nakon čega je pošao
u hitnu službu gdje mu je ukazana ljekarska pomoć. Istakao je da u kritičnom
momentu nije pao leđima na drveno kolje i nije zadobio povrede pri padu, već
mu je iste nanio okrivljeni Ć. drvenim kolcem. Takođe je istakao da on nije
udario okrivljenog Ć. drvenim kolcem, te mu nije nanio povrede. Sa okrivljenim
Ć.se izmirio i sada su u dobrim odnosima, pa je molio da ga sud oslobodi od
optužbe a ako ga oglasi krivim da ga što blaže kazni.
Okrivljeni Ć. H. je na zapisniku pred ODT-om Kt. br. 97/13 od 29.05.2013.g. u
svojoj odbrani istakao da je dana 11.05.2013.g. primjetio kako njegov brat Ć.
postavlja ogradu između njihovih parcela i zauzima dio njihove ograde u selu
Honsiće, Opština Rožaje, pa je prišao do njega i upitao ga zbog čega zauzima
njegovo imanje našta je on odgovorio da ne zagrađuje njegovo zemljište, već
ogradu postavlja na međi. Nakon toga oko 13,30 h dok je Ć. i dalje zagrađivao
imanje, ponovo je prišao do njega i rekao mu da treba preko ljudi ili sudskim
putem da utvrde međe i postave ogradu. Tom prilikom Ć. je uzeo jedan drveni
kolac dužine oko 1,5 m i udario ga vrhom kolca u predjelu desnog ramena i
nanio mu povrede. Da je braneći se od njega istog odgurnuo sa obje ruke, pa je
on leđima pao na neko kolje koje je bilo na gomili i zadobio povrede. Istakao
je da nije udario Ć. drvenim kolcem i nije mu nanio povrede kolcem, već je
isti zadobio povrede prilikom pada na kolje.
Na glavnom pretresu okrivljeni Ć.  je izmijenio iskaz tako što je naveo da ga
Ć. nije udario drvenim kolcem u predjelu ramena i nije mu nanio povrede, već
je povrede zadobio dva dana prije kritičnog dana u šumi kada je nosio na leđa
drva za ogrijev dužine oko 1 m koja su ga ogrebla u predjelu desne strane
leđa. Ponovio je iskaz dat pred ODT-om da je odgurnuo Ć. i da je isti pao na
drveno kolje i zadobio povrede. Upoznat sa iskazom datim pred ODT-om
okrivljeni Ć.je istakao da je istina ovo što je kazao na pretresu a ne ono
pred ODT-om jer se tada morao braniti, a bio je prisutan i inat kod njega zbog
toga što se svađao sa bratom sa kojim je ranije dobro živio. Sa okrivljenim Ć.
se izmirio i sada su u dobrim odnosima, pa je molio da ga sud oslobodi od
optužbe a ako ga oglasi krivim da ga što blaže kazni.
Po ovoj krivičnopravnoj stvari sud je izveo dokaze saslušao vještaka
medicinske struke dr. F. M., pročitao izvještaj ljekara za HMP od
11.05.2013.g. na ime Ć. H., izvještaj ljekara specijaliste JZU Opšte bolnice
Berane br. 2292 od 15.05.2013.g. i br. 2527. od 30.05.2013.g. i br. 6692 od
11.05.2013.g. i br. 2408 od 24.05.2013.g. na ime Ć. H. i izvršio uvid u izvod
iz kaznene evidencije na ime okrivljenih.
Cijeneći iskaze okrivljenih i sve izvedene dokaze, kako pojedinačno tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je nesumnivo utvrdio da su okrivljeni izvršili krivično djelo koje im je
optužbom stavljeno na teret i da su zato krivi i krivičnopravno odgovorni.
Naime, iz iskaza okrivljenog Ć. H. proizilazi, da je kritičnog dana u selu
Honsiće, Opština Rožaje došlo do prepirke između njega i brata u vezi međaške
linije između njihovih parcela, kada je on postavljao ogradu na svojoj parceli
koja graniči sa parcelom okrivljenog Ć. i da je tom prilikom Ć. prišao do
njega i udario ga u predjelu desne strane leđa drvenim kolcem dužine oko 1,5
m, debljine 5 cm, koji predstavlja sredstvo da tijelo teško povrijedi i
zdravlje teško naruši i nanio mu povrede. Iskaz ovog okrivljenog, u ovom
dijelu, sud je prihvatio obzirom da je isti objektivan i potkrijepljen
navodima iz medicinske dokumentacije i nalaza i mišljenja vještaka medicinske
struke dr F. M. iz kojih se utvrđuje da je isti kritičnog dana zadobio laku
tjelesnu povredu u vidu krvnog podliva u predjelu desne lopatice vel. 15x5 cm
koja je mogla biti nanijeta udarom oblog predmeta kao što je drveni kolac,
koje dokaze je sud prihvatio kao objektivne i određene, a nalaz i mišljenje i
kao stručan, tako da nema sumnje u drugačije činjenično stanje.
Sud je cijenio iskaz okrivljenog Ć. u dijelu u kojem navodi da on kritičnog
dana nije udario okrivljenog Ć. drvenim kolcem i nije mu nanio povrede, ali
njegov iskaz, u ovom dijelu, nije prihvatio jer je isti neuvjerljiv i ne
nalazi oslonca u iskazu okrivljenog Ćamila dat pred ODT-om koji nalazi oslonca
u nalazu i mišljenju vještaka medicinske struke dr. F. M. i navodima iz
medicinske dokumentacije.
Takodje, iz iskaza okrivljenog Ć. datim pred ODT-om na zapisniku Ktr. br.
79/13 od 29.05.2013.g. proizilazi, da je kritičnog dana došlo do prepirke
između njega i okrivljenog Ć. koji je postavljao ogradu između njihovih
parcela te da se Ć. tom prilikom mašio drvenog kolca dužine oko 1,5 m i udario
ga vrhom kolca u predjelu desnog ramena i nanio mu tjelesne povrede. Iskaz
ovog okrivljenog u ovom dijelu, sud je prihvatio kao objektivan jer je isti
potkrijepljen nalazom i mišljenjem vještaka medicinske struke dr. F. M. iz
kojeg se utvrđuje da je isti kritičnog dana zadobio lake tjelesne povrede u
vidu oguljotine vel. 3x3 cm sa hematomom vel. 5x5 cm u predjelu desnog ramena,
koje povrede su mogle biti nanijete udarom tvrdog predmeta, pa i oblim djelom
vrha kolca, a dovodeći to u vezu sa navodima iz medicinske dokumentacije
zaista se nesumnjivo utvrđuje prednje činjenično stanje.
Sud je cijenio iskaz okrivljenog Ć. dat pred ODT-om i na pretresu da on nije
udario okrivljenog Ć. drvenim kolcem i nije mu nanio povrede, već je isti pao
na drveno kolje i zadobio povrede, ali njegov iskaz u ovom dijelu nije
prihvatio, obzirom da je isti neuvjerljiv i opovrgnut iskazom okrivljenog Ć.
iz kojeg proizilazi da povrede nije zadobio prilikom pada, jer nije padao na
kolje, već mu je iste nanio okrivljeni Ć. udarom drvenog kolca, i nalazom i
mišljenjem vještaka medicinske struke dr F.M. iz kojeg proizilazi da je
okrivljeni Ć. zadobio povrede udarom tvrdog predmeta kao što je drveni kolac,
a  manje je vjerovatno da je povrede zadobio padom od neki tvrdi predmet -
drveno kolje. Takođe, sud nije prihvatio iskaz okrivljenog Ć. dat na pretresu
da je povrede zadobio dva dana prije kritičnog dana, dok je iznosio iz šume
ogrevna drva na leđima, obzirom da njegov iskaz u ovom djelu ne nalazi oslonca
u nalazu i mišljenju vještaka medicinske struke iz kojeg proizilazi da isti
nije mogao zadobiti povrede na ovaj način i da povrede opisane u izjvještaju
ljekara nijesu nastale prije dva dana, već su nanijete istog dana,kao i u
iskazu okrivljenog Ć. datim pred ODT-om, tako da je očigledno da isti sa
ovakvim iskazom nastoji da olakša položaj u postupku sebi i okrivljenom Ć. ili
pak da i on i Ć. izbjegnu krivičnopravnu odgovornost.
Iz izvoda iz kaznene evidencije na ime okrivljenog Ć. H., utvrđeno je da je
isti osuđivan presudom opštinskog suda Ivangrad K.br. 308/79 od 19.12.1980.g.
čl. 143.st. 2. KZ CG na kaznu zatvora u trajanju od 90 dana uslovno za jednu
godinu, presudom Opštinskog suda Rožaje K.br. 120/82 od 01.12.1982.g. čl. 48.
KZ CG na novčanu kaznu u iznosu od 2.000,00 dinara. Ovaj dokaz sud je
prihvatio kao jasan i određen, jer je izdat od nadležnog organa u zakonitom
postupku.
Iz izvoda iz kaznene evidencije na ime okrivljenog Ć. H., utvrđeno je da je
isti osuđivan presudom Osnovnog suda Rožaje K.br. 389/85 od 27.11.1986.g. zbog
kriv. djela iz čl. 46. st. 2. KZ SRCG na novčanu kaznu u iznosu od 8.000,00
dinara koja kazna je brisana po službenoj dužnosti 06.11.2012.g., te se u
smislu čl. 118. st. 1. KZ smatra da okrivljeni nije osuđivan. Ovaj dokaz sud
je cijenio kao jasan i određen jer je izdat od nadležnog organa u zakonitom
postupku.
Dakle, u postupku je utvrđeno da je okrivljeni Ć. H., dana 11.05.2013.g. oko
13, 30 h u selu Honsiće, Opština Rožaje , lako tjelesno povrijedio Ć. H., na
način što ga je drvenim kolcem dužine oko 1, 5 m - sredstvom podobnim da
tijelo teško povrijedi ili zdravlje teško naruši u dario u predjelu desnog
ramena nanoseći mu tom prilikom lake tjelesne povrede u vidu oguljotine vel.
3x3 cm sa hematomom vel. 5x5 cm. Takođe je utvrđeno da je okrivljeni Ć. H.
istog dana u isto vrijeme i na istom mjestu lako tjelesno povrijedio Ć. H., na
način što ga je drvenim kolcem dužine oko 1,5 m i debljine oko 5 cm -
sredstvom podobnim da tijelo teško povrijedi i zdravlje teško naruši udario u
predjelu leđa sa desne strane nanoseći mu tom prilikom laku tjelesnu povredu u
vidu krvnog podliva u predjelu desne lopatice vel. 15 x 5 cm.
Imajući u vidu ovakvo utvrđeno činjenično stanje, sud je djelimično izmijenio
činjenični opis djela, kao u dispozitivu ove presude, i prilagodio ga
utvrđenom činjeničnom stanju, smatrajući da time nije povrijeđen identitet
optužbe i presude
Cijeneći psihički odnos okrivljenih prema učinjenim krivičnim djelima, sud je
našao da su isti bili svjesni svog djela tj. svjesni da preduzimaju opisane
radnje u cilju nastupanja zabranjene posledice i to su htjeli, pa su postupali
sa umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljenih Ć. i Ć. H. sadržani svi bitni elementi krivičnog djela laka
tjelesna povreda iz čl. 152. st. 2. u vezi st. 1.KZ.
Za izvršena krivična djela, sud je okrivljene oglasio krivim i izrekao im
uslovnu osudu, utvrđujući im pri tom kaznu zatvora u trajanju od po 60 dana i
istovremeno odredio da se kazna neće izvršiti ukoliko isti u roku od jedne
godine ne izvrše novo krivično djelo.
Prilikom odlučivanja o izboru vrste krivične sankcije, sud je imao u vidu
težinu izvršenog krivičnog djela, stepen krivice okrivljenih, stepen
nastupjele posledice, držanje okrivljenih nakon izvršenih djela, cijeneći pri
tom kao olakšavajuće okolnosti njihovu životnu dob, siromašno imovno stanje,
raniju neosuđivanost okrivljenog Ć., dok ranija osuđivanost okrivljenog Ć.
nije cijenjena kao otežavajuća okolnost imajući u vidu protek vremena od
izvršenih djela, pa je sud imajući u vidu svrhu uslovne osude iz čl. 52. KZ, u
okviru opšte svrhe krivičnih sankcija iz čl. 4. istog zakona našao da je imalo
mjesta izricanju ovakve vrste krivične sankcije, ubijeđen da će upozorenje uz
prijetnju kazne u dovoljnoj mjeri uticati na okrivljene da ubduduće ne vrše
bilo kakva krivična djela
Na osnovu čl. 229. u vezi čl. 226. st. 2. tač. 1. ZKP, sud je obavezao
okrivljenje da plate u korist budžeta Crne Gore na ime troškova krivičnog
postupka iznos od po 27,50 eura koji troškovi se odnose na ime troškova za
vještačenje.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljene da plate u korist budžeta Crne Gore, na ime paušalni iznos
od po 30,00 eura.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 19.08.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.