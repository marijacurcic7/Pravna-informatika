OSNOVNI SUD U ROŽAJAMA
K.br.136/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Zilhom Murić, odlučujući po optužnom predlogu
Osnovnog Državnog Tužilaštva iz Rožaja Kt.br.167/13. od 30.8.2013.godine,
protiv okrivljenih R. K. i S. N. iz Rožaja zbog krivičnog djela ugrožavanje
opasnim orudjem pri tuči i svadji iz čl. 154. Krivičnog Zakonika, nakon
održanog glavnog i javnog pretresa u prisustvu Zamjenika Osnovnog Državnog
Tužioca Armina Selmanovića iz Rožaja, i orkivljenih, dana 19.9.2013.g. donio
je i javno objavio
P R E S U D U
Okrivljeni:
1.K. R. JMBG . od oca H. i majke Š. rodj. L., rodjen ..godine , rodjen u selu
Kalače, Opština Rožaje, gdje i živi, državljanin Crne Gore, maternji jezik mu
je Crnogorski, oženjen, nezapošljen, otac troje djece od kojih je jedno
maloljetno, završio SSS, siromašnog imovnog stanja, neosudjivan.
2.N. S. JMBG . od oca M. i majke R. rodjene M. rodjen .godine, u selu
Seošnica, Opština Rožaje gdje i živi, državljanin Crne Gore, maternji jezik mu
je Bosanski a razumije Crnogorski jezik, nezapopšljen, oženjen, otac petoro
maloljetne djece, završio SSS, siromašnog imovnog stanja , neosudjivan.
K R I V I S U
Što su:
1.K. R. dana 03.08.2013.godine, oko 7,oo h, na magistralnom putu u naselju
„Baza“ , Opština Rožaje, pri svadji sa S. N., mašio se britve – noža na
rasklapanje , crnih korica, sječiva dužine oko 15 cm, - sredstva da tijelo
teško povrijedi ili zdravlje teško naruši, na način što je oštećenom govorio
da mu vrati novac koji mu duguje , psovao mu majku i prijetio mu, a zatim
otvorio britvu i krenuo prema njemu.
-čime je izjavio krivično djelo ugrožavanje opasnim orudjem pri tuči i svadji iz čl.154. Krivično zakonika.
1.S. N. , dana 03.08.2013.godine, oko 7,oo h, na magistralnom putu u naelju
Baza, Opština Rožaje, pri svadji sa R. K., kojom prilikom ga je R. psovao i
prijetio mu, mašio se drvene letve dužine 1m, i debljine 2 cm-sretstva
podobnog da tijelo teško povrijedi ili zdravlje teško naruši, na način što je
sa zemljanog proširenja uzeo drvenu letvu i uputio se u pravcu opštećenog.
-čime je izvršio krivično djelo ugrožavanje opasnim orudjem pri tuči i svadji iz čl.154. Krivičnog zakonika.
Pa im sud na osnovu pomenutog zakonskog propisa, primjenom čl.4,
13,15,32,36,52,53,54 Krivičnog zakonika, čl.226, 229 i 374 Zakonika o
Krivičnom postupku izriče:
USLOVNU OSUDU
Kojom im utvrdjuje kaznu zatvora u trajanju od po 30 ( trideset) dana i
istovremeno odredjuje da se ista neće izvršiti ukoliko isti u roku od 1
(jedne) godine od dana pravnosnažnosti presude ne učine novo krivično djelo.
Da plate na ime troškova krivičnog postupka- paušala iznos od po 40,00 (
četrdeset) eura, u roku od 15 dana po pravnosnažnosti ove presude.
Nakon što je presuda donijeta i javno objavljena zamjenik ODT-a i okrivljeni
izjaviše da se odriču prava žalbe, te je presuda pravnosnažna.
O b r a z l o ž e n j e
ODT iz Rožaja podnio je optužni predlog Kt.br.167/13. od 30.8.2013. godine,
protiv okrivljenih R. K. i S. N. iz Rožaja, zbog krivičnog djela ugrožavanje
opasnim orudjem pri tuči i svadji iz čl. 154. KZ.
Na glavnom pretresu Zamjenik ODT-a istakao je da je izvedenim dokazima
utvrdjeno da su okrivljeni izvršili krivično djelo za koje su optuženi.
Predložio je da sud iste za izvršeno krivično djelo oglasi krivim i izrekne im
uslovnu osudu, kojom će im utvrditi kaznu zatvora u trajanju od po 30 dana i
istovremeno odrediti da se ista neće izvršiti ukoliko isti u roku od jedne
godine dana ne učine novo krivično djelo.
Stranke su se po objavljivanju presude odrekle prava na žalbu, ne
zahtijevajući dostavljanje presude, tako da ova presuda u smislu čl.458.st.7.
ZKP-a ne sadrži obrazloženje.
Na glavnom pretresu sud je saslušao okrivljene, izveo dokaze saslušanjem u
svojstvu svjedoka E. N.. Pročitao izvod iz kaznene evidencije na ime
okrivljenih, dok nije izveo dokaze saslušanjem u svojstvu svjedoka C. S., K.
G., A., S., A., koje je predložio okrivljeni R., obzirom da se izvodjenje
istih pokazalo suvišnim u odnosu na utvrdjeno činjenično stanje.
Iz iskaza okrivljenih koje je sud cijenio, kao i izvedenih dokaza, cijeneći
iste pojedinačno i u vezi sa ostalim izvedenim dokazima, te je na osnovu takve
ocjene utvrdjeno činjenično stanje opisano u izreci presude.
Pravnom ocjenom utvrdjenog činjeničnog stanja, sud je našao da su u radnjam
okrivljenih sadržani svi bitni elementi krivičnog djela ugrožavanje opasnim
orudjem pri tuči i svadji iz čl. 154. KZ. Naime, postupajući na opisani način
okrivljeni su pomenutog dana imali svadju koja se ogledala u medjusobnoj
verbalnoj prepirci koja je prelazila okvire običnih prepirki i sadržala je
opasnost da se u daljem razvoju izrodi u tuču. U toj svadji okrivljeni su se
mašili predmetnih sredstava koja su podobna da tijelo teško povrijede ili
zdravlje teško naruše. Ovo krivčno djelo je svršeno samim mašenjem za neko od
sredstava koje je podobno da tijelo teško povrijedi i zdravlje teško naruši, u
namjeri da ta sredstva upotrijebi. Okrivljeni su u konkretnom slučaju
postupali sa umišljajem, jer su bili svjesni da su se u predmetnoj svadji
mašili sredstava koja su podobna da tijelo teško povrijede ili zdravlje teško
naruše i pristali su na izvršenje predmetnog krivičnog djela
Za izvršeno krivično djelo sud je okrivljene oglasio krivim pošto je našao da
nema elemenata koji bi isključivali njihovu krivično pravnu odgovornost i
izrekao im uslovnu osudu utvrdjujući im pri tom kaznu zatvora u trajanju od po
30 dana i istovremeno odredjujući da se ista neće izvršiti ukoliko isti u roku
od jedne godine ne učine novo krivično djelo.
Prilikom izricanja uslovne osude okrivljenima kao mjere upozorenja za izvršeno
krivično djelo, sud je imao u vidu ličnosti istih, njihovo dosadašnje vladanje
što potvrdjuje i njihova neosudjivanost, njihove porodične prilike, da su
slabog imovnog stanja, da su uspostavili dobre odnose, pa im je sud u tom
smislu vodeći računa o svrsi uslovne osude u okviru opšte svrhe krivčnih
sankcija izrekao uslovnu osudu kao mjeru upozorenja ubijedjen da će se
upozorenjem uz prijetnju kaznom dovoljno uticati na okrivljene da ne učine
novo krivično djelo.
U smislu čl. 226. i 229. ZKP sud je obavezao okrivljene da plate u korist
budžetskih sredstava na ime troškova krivčnog postupka –a paušala iznos od po
40 eura, imajući u vidu trajanje i složenost krivičnog postupka.
OSNOVNI SUD U ROŽAJAMA, dana 19.9.2013.godine.
ZAPISNIČARPREDSJEDNIK SUDA
Zilha Murić s.r.Zahit Camić s.r.
Presuda je pravnosnažna danom objavljivanja,
obzirom da su se stranke odrekle prava žalbe.