OSNOVNI SUD U ROŽAJAMA
K.br.86/13.
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.126/13. od 26.6.2013.godine,
protiv okrivljenog Š. E. iz Podgorice zbog krivičnog djela nedavanje
izdržavanje iz čl.221.st.1. Krivičnog Zakonika, nakon održanog glavnog i
javnog pretresa u prisustvu Hajrana Kalača Osnovnog Državnog Tužioca iz
Rožaja, zakonskog zastupnika oštećenog S. Š., njegove majke S. S. i
orkivljenog dana 31.7.2013.g. donio je
R J E Š E NJ E
Prema okrivljenom E. Š., JMB 1502981270076, od oca A. i majke S., rodj. M.,
rodjen 15.02.1981. godine, u Cetinju, živi u Podgorici – Konik, ul. Grahovačka
br. 14, drž. CG, razumije crnogorski jezik, koji mu je i maternji, pismen,
završio SSS, nezapošljen, razveden, otac jednog maloljetnog djeteta, srednjeg
imovnog stanja, neosudjivan.
Zbog toga što je:
U periodu od 03.01.2013. godine, do 26.06.2013. godine, u Rožajama, ne daje
izdržavanje licu koje je po zakonu dužan da izdržava i to svom maloljetnom
djetetu S. Š. u novčanom iznosu od 63,50 eura do petog u mjesecu za prethodni
mjesec, a ta dužnost mu je utvrdjena na osnovu pravnosnažne i izvršne presude
Osnovnog suda u Rožajama P.br.310/12. od 30.11.2012. godine,
-čime je izvršio krivično djelo nedavanje izdržavanja iz čl. 221. st.1. Krivičnog Zakonika.
Na osnovu čl. 65. Krivičnog Zakonika i čl. 465. i 466. Zakonika o Krivičnom
Postupku
I z r i č e s e
SUDSKA OPOMENA
OBAVEZUJE SE okrivljeni da plati u korist budžetskih sredstava na ime troškova
krivičnog postupka – paušala iznos od 40 eura, u roku od 15 dana po
pravnosnažnosti ovog rješenja.
O b r a z l o ž e n j e
ODT iz Rožaja podnio je optužni predlog Kt.br.126/13. od 26.6.2013. godine,
protiv okrivljenog Šabotić Emila iz Podgorice, zbog krivičnog djela nedavanje
izdržavanja iz čl. 221.st.1. KZ.
Na glavnom pretresu ODT iz Rožaja istakao je da je priznanjem okrivljenog i
izvedenim dokazima utvrdjeno da je okrivljeni izvršio krivično djelo za koje
je optužen. Predložio je da sud istog za izvršeno krivično djelo oglasi
krivim, a da ga oslobodi od kazne.
Zakonski zastupnik oštećenog S., njegova majka S. nije se pridružila krivičnom
gonjenju ODT-a u odnosu na okrivljenog.
Okrivljeni E. Š. na glavnom pretresu je izjavio da priznaje izvršenje
krivičnog djela i krivicu za krivično djelo za koje je optužen. Objasnio je da
nije bio u mogućnosti da postupi po pravnosnažnog presudi ovog suda u pogledu
njegovog doprinosa za izdržavanje djeteta S. na način kako je to u presudi
naznačeno. Ovo sa razloga što mu je prije dva mjeseca umro otac, te je u imao
finansijskih izdataka, te da će ubuduće izvršavati svoju obavezu iz pomenute
presude. Da je u ovoj godini S. uplatio nekoliko rata na ime njegovog
doprinosa za izdržavanje njihovog djeteta.
Na glavnom pretresu sud je izveo dokaze: saslušao u svojstvu svjedoka S. S.
majku djeteta S., izvršio uvid u pravnosnažnu i izvršnu presudu ovog suda
P.br.310/12. od 30.11.2012. godine, i pročitao izvod iz kaznene evidencije OB
Cetinje br. 02-245/877. od 02.7.2013. godne.
Cijeneći priznanje okrivljenog za izvršeno krivično djelo i krivicu, izvedene
dokaze pojedinačno i u vezi sta ostalim dokazima, te je na osnovu takve ocjene
utvrdio činjenično stanje kao u dispozitivu ovog rješenja.
Priznanje okrivljenog za izvršeno krivično djelo sud je prihvatio kao potpuno,
objektivno i kao takvo uzeo za dokaz jer je u svemu potvrdjeno izvedenim
dokazima.
Iz iskaza svjedoka S. S. proizilazi da je okrivljeni u ovoj godini istoj dao
300 eura na ime njegovog doprinosa po pomenutoj presudi za izdržavanje
njihovog djeteta Samina. Isti joj je obećao u razgovoru da će joj ubuduće
svakog mjeseca plaćati iznos iz presude, a da do sada tu obavezu nije mogao
redovno da izvršava zbog smrtnog slučaja u porodici.
Iz izvoda iz kaznene evidencije na ime okrivljenog, proizilazi da isti do sada
nije osudjivan.
Pravnom ocjenom utvrdjenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela nedavanje izdržavanja
iz čl. 221.st.1. KZ izvršenog na način, vrijeme i mjestu kako je opisano u
dispozitivu ovog rješenja, jer isti nije postupio na način kako je to obavezan
pravnosnažnom i izvršnom presudom ovog suda P.br.310/12. od 30.11.2012.
godine.
Za izvršeno krivično djelo okrivljeni je krivično pravno odgovoran, te mu je
sud za isto primjenom čl. 65. KZ izrekao sudsku opomenu.
Prilikom odlučivanja o izricanju sudske opomene sud je vodio računa o svrsi
sudske opomene imajući u vidu ličnost izvršioca ovog krivičnog djela, njegovo
potpuno i iskreno priznanje za izvršeno krivično djelo, raniji život, što
potvrdjuje i njegova neosudjivanost, njegov odnos prema izvršenom krivičnom
djelu i oštećenom, okolnosti pod kojima je krivično djelo izvršio, nastupjele
posledice, što se čini osobito olakšavajućim okolnostima, tako da je sud našao
da je imalo mjesta izricanju sudske opomene, ubijedjen da će ista u dovoljnoj
mjeri uticati na okrivljenog da ubuduće ne vrši bilo kakva krivična djela.
U smislu čl. 226. i 229. ZKP, sud je obavezao okrivljenog da plati u korist
budžetskih sredstava na ime troškova krivičnog postupka –a paušala iznos od 40
eura, a ovo imajući u vidu trajanje i složenost krivičnog postupka.
OSNOVNI SUD U ROŽAJAMA, dana 31.7.2013.g.
ZAPISNIČAR, PREDSJEDNIK SUDA
Adisa Burdžović s.r. Zahit Camić s.r.
PRAVNA POUKA: Protiv ovog rješenja može se
izjaviti žalba u roku od 8 dana od dana prijema istog,
Višem sudu u Bijelom Polju, a preko ovog suda.