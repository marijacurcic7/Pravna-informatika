U IME CRNE GORE!
Posl.br.K.122./2013
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog V.M., zbog
krivičnog djela iz čl.381 st.3 KZ CG, povodom optužnog predloga ODT Herceg
Novi Kt.br.179/13 od 04.09.2013. godine, nakon održanog glavnog i javnog
pretresa dana 09.10.2013. godine, u prisustvu zamjenika ODT Herceg Novi
Samardžić Nikole i okrivljenog V.M., donio je i javno objavio sledeću
PRESUDU
Okrivljeni V.M., od oca V. i majke M. rođene N.,rođen ....godine u BP,sa
prebivalištem u HN-ul....,pismen sa završenom SSS,razveden,otac dvoje
punoljetne djece,vlasnik stana u HN,vlasnik firme "L.",sa prosječnim mjesečnim
prihodom oko 700,00 eura,osuđivan.
K r i v j e
Što je :
dana 09 jula 2013 godine na Šetalištu V Danica u Herceg Novom,skinuo službeni
pečat koji je ovlašćeno službeno lice-turistički inspektor Uprave za
inspekcijske poslove M.R. dana 08 jula 2013 godine prilikom vršenja
inspekcijskog nadzora stavio radi osiguranja prostorije-kuhinje plažnog bara
doo"L.",kojom prilikom je navedenom pravnom licu rješenjem turističkog
inspektora br.0205/2-009-08-0409/13-2 u skladu sa čl.133.stav 3. Zakona o
turizmu,zabranjeno obavljanje djelatnosti zbog nepostojanja odobrenja za
rad,na način da je skinuo postavljeni pečat sa ulaznih vrata kuhinje i
nastavio sa obavljanjem ugostiteljske djelatnosti u objektu,što je
konstatovano inspekcijskim nadzorom dana 10 jula 2013 godine kada je službeni
pečat ponovo postavljen,pri čemu je bio svjestan svog djela i htio njegovo
izvršenje,
-čime je izvršio krivično djelo povreda službenog pečata i znaka iz čl.381.stav 1.Krivičnog zakonika Crne Gore.
pa ga sud, na osnovu čl.381.stav 1 KZ CG i primjenom čl. 4, 32, 39.stav
2.tačka 3 i stav 6, i čl. 42 KZCG te čl.374,229.stav 1 ZKP-a
OSUĐUJE
Na novčanu kaznu u iznosu od 600,00(šest stotina) eura,koju je dužan platiti u
roku od 3 mjeseca od pravosnažnosti presude.
Ako okrivljeni ne plati novčanu kaznu u određenom roku,sud će novčanu kaznu
zamijeniti kaznom zatvora ,tako što će za svakih započetih dvadeset pet eura
novčane kazne odrediti jedan dan kazne zatvora,stim da kazna zatvora ne može
biti duža od šest mjeseci.
Okrivljeni se obavezuje da plati troškove krivičnog postupka u paušalnom
iznosu od 50,00 eura u korist budžeta Crne Gore na žiro račun 832-158-14 u
roku od 15 dana od pravosnažnosti presude.
O b r a z l o ž e nj e
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 09.10.2013. godine.
Zapisničar: S u d i j a:
Milović Tereza Leković Branislav