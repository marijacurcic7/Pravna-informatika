OSNOVNI SUD U ROŽAJAMA
K.br. 50/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.61/13 od 19.04.2013.g. podnijet protiv okrivljene M.B. iz Rožaja,
zbog krivičnog djela lažno prijavljivanje iz čl. 388. st. 1. Krivičnog
zakonika, nakon održanog glavnog i javnog pretresa u prisustvu Osnovnog
državnog tužioca Hajrana Kalača, oštećenog I. N. i okrivljene, dana 18.06
2013. donio je i javno objavio
P R E S U D U
Okrivljena M. B. JMBG 1507942277025, od oca A. i majke N.rođ. N., rođena
15.07.1942.godine.u Rožajama, gdje i živi ul. "Barmahala" bb, državljanin Crne
Gore, razumije crnogorski jezik, koji je i njen jezik, neudata bez djece,
pismena sa završenom Osnovnom školom, siromašnog imovnog stanja, penzionerka,
prima penziju u iznosu od 250,00 eura, neosudjivana.
K R I V A J E
Što je:
dana 22.09.2012.g. u Osnovnom državnom tužilaštvu u Rožajama, prijavila I.N.
da je učinio krivično djelo laka tjelesna povreda iz čl. 152. st. 2. u vezi
st. 1. KZ , koje se goni po službenoj dužnosti, a znala je da isti nije
učinilac tog djela, na način što je podnijla krivičnu prijavu u kojoj je
navela da je isti lako tjelesno povrijedio na način što je drvenom letvom
dužine oko 1,5 m i širine oko 5 cm, udario u predjelu desne noge više koljena
nanoseći joj povrede u vidu krvnog podliva veličine 5x4 cm
- čime je izvršila krivično djelo lažno prijavljivanje iz čl. 388. st. 1.
Krivičnog zakonika
pa joj sud primjenom pomenutog zakonskog propisa i čl. 4, 13, 15, 32, 36, 42,
52, 53, 54 Krivičnog zakonika i 374. Zakonika o krivičnom postupku, izriče
USLOVNU OSUDU
Kojom joj utvrđuje kaznu zatvora u trajanju 3 (tri) mjeseca i istovremeno
odredjuje da se kazna neće izvršiti ukoliko osuđena u roku od jedne godine ne
izvrši novo krivično djelo.
Da plati na ime troškova krivičnog postupka paušalni iznos od 30,00 eura, u
korist budžeta Crne Gore, u roku od 15 dana po pravosnažnosti ove presude.
Oštećeni I.N. se radi ostvarivanja imovinsko-pravnog zahtjeva upućuju na
građansku parnicu
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. Kt.br.61/13 od 19.04.2013.g. protiv okrivljene M. B. iz Rožaja, zbog
krivičnog djela lažno prijavljivanje iz čl. 388. st. 1.Krivičnog zakonika
(KZ).
Na glavnom pretresu ODT Hajran Kalač, je ostao pri podnijetom optužnom
predlogu, te je predložio da sud okrivljenu oglasi krivom zbog krivičnog djela
koje joj je optužbom stavljeno na teret i da joj izrekne uslovnu osudu kojom
će joj utvrditi kaznu zatvora u trajanju od tri mjeseca i istovremeno odrediti
da se kazna neće izvršiti ukoliko ista u roku od jedne godine ne izvrši novo
krivično djelo.
Oštećeni I.N., je u završnoj riječi istakao da se pridružuje krivičnom
gonjenju ODT-a u odnosu na okrivljenu, a imovinsko-pravni zahtjev će ostvariti
u građanskoj parnici.
Okrivljena je u svojoj odbrani istakla da je dana 22.09.2012.g. podnijela
krivičnu prijavu protiv I. N. iz Rožaja, zbog krivičnog djela laka tjelesna
povreda iz čl. 152. st. 2. u vezi st. 1. KZ u kojoj je navela da ju je
okrivljeni dana 01.09.2012.g. oko 11,00 časova, u mjestu zv. Šušteri, Opština
Rožaje lako tjelesno povrijedio na način što ju je drvenom letvom udario u
predjelu desne noge više koljena i nanio joj povredu. Ovu krivičnu prijavu
Osnovno državno tužilaštvo je odbacilo rješenjem Kt. br. 177/12 od
07.11.2012.g., nakon čega je ona preuzela gonjenje kod Osnovnog suda
podnošenjem optužnog predloga. Osnovni sud u Rožajama je rješenjem K.br.
204/12 od 05.12.2012.g. odbio optužni predlog, koje rješenje je potvrđeno
rješenjem Višeg suda u Bijelom Polju Kž. 51/13 od 04.02.2013.g. Istakla je da
nije lažno prijavila I.N.jer ju je on zaista udario u predjelu desne noge više
koljena i nanio joj tjelesne povrede, a zbog čega je odbačena prijava i
odbijen optužni predlog nije joj poznato. Predložila je da je sud oslobodi od
optužbe jer nije izvršila djelo za koje je optužena.
Po ovoj krivičnopravnoj stvari, sud je izveo dokaze saslušao svedoka -
oštećenog I.N. pročitao krivičnu prijavu M.B. od 19.09.2012.g., rješenje o
odbačaju krivične prijave ODT u Rožajama Kt.br. 177/12 od 07.11.2012.g.,
rješenje Osnovnog suda u Rožajama K.br. 204/12 od 05.12.2012.g., rješenje
Višeg suda u Bijelom Polju Kž. br. 51/13 od 04.02.2013.g. izvršio uvid u izvod
iz kaznene evidencije na ime okrivljene.
Cijeneći opdbranu okrivljene i sve izvedene dokaze, kako pojedinačno tako i u
međusobnoj vezi, u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljena izvršila krivično djelo koje joj je
optužbom stavljeno na teret i da je zato kriva i krivičnopravno odgovorna.
Naime, iz iskaza svedoka - oštećenog I.N. utvrđeno je da ga je okrivljena dana
22.09.2012.g. lažno prijavila u Osnovnom državnom tužilaštvu u Rožajama, da
joj je nanio lake tjelesne povrede, i ako je znao da to nije učinio, jer
kritičnog dana nije bio na kritičnom mjestu - u naselju Šušteri, Opština
Rožaje, već u planini Vlahovi, pa je ODT rješenjem Kt. 177/12 od 07.11.2012.g.
odbacio njenu prijavu. Nakon toga okrivljena je preuzela gonjenje podnošenjem
optužnog predloga protiv njega, pa je Osnovni sud u Rožajama rješenjem K.br.
204/12 od 05.12.2012.g. odbio optužni predlog, jer nije imalo dokaza da je
učinio krivično djelo, koje rješenje je potvrđeno rješenjem Višeg suda u
Bijelom Polju Kž.br. 51/13 od 04.02.2013.g.. Iskaz ovog svedoka, sud je
ocijenio kao objektivan,uvjerljiv i potkrijepljen navodima iz navedenog
rješenja ODT-a, rješenja Osnovnog suda u Rožajama i rješenja Višeg suda u
Bijelom Polju.
Iz krivične prijave M. B. od 19.09.2012.g., utvrđeno je da je okrivljena dana
22.09.2012.g. podnijela krivičnu prijavu protiv I. N. zbog krivičnog djela
laka tjelesna povreda iz čl. 152. st.2. u vezi st. 1. KZ, za koje se goni po
službenoj dužnosti u kojoj je navela da ju je Izet lako tjelesno povrijedio na
način što ju je udario u predjelu desne noge više koljena drvenom letvom
dužine oko 1,5 m i širine oko 5 cm i nanio joj povrede u vidu krvnog podliva
veličine 5x4 cm, dok se iz rješenja o odbačaju krivične prijave ODT u Rožajama
Kt.br. 177/12 od 07.11.2012.g., utvrđuje da je ODT iz Rožaja odbacilo ovu
krivičnu prijavu, jer ne postoji osnovana sumnja da je osumnjičeni izvršio
prijavljeno krivično djelo, niti drugo krivično djelo za koje se goni po
službenoj dužnosti. Iz rješenja Osnovnog suda u Rožajama K.br. 204/12 od
05.12.2012.g., utvđeno je da je M.B.preuzela gonjenje protiv I. N. podnošenjem
optužnog predloga, pa je sud navedenim rješenjem odbio optužni predlog jer je
našao da nema dovoljno dokaza da je okrivljeni osnovano sumnjiv za djelo koje
je predmet optužbe, koje rješenje je potvrđeno rješenjem Višeg suda u Bijelom
Polju Kž. br. 51/13 od 04.02.2013.g.. Ove dokaze, sud je ocijenio kao jasne,
određene i istinite, a dovodeći iste u vezu sa iskazom oštećenog, zaista se
nesumnjivo utvrđuje da je okrivljena kritičnog dana lažno prijavila oštećenog
da je izvršio krivično djelo laka tjelesna povreda koje se goni po službenoj
dužnosti, a znala je da on nije učinilac toga djela.
Iz izvoda iz kaznene evidencije na ime okrivljene, utvrđeno je da okrivljena
ne prolazi kroz kaznenu evidenciju Ispostave Rožaje. Ovaj dokaz sud je
prihvatio kao jasan i određen,jer je izdat od nadležnog organa.
Sud je cijenio iskaz okrivljene pa je isti prihvatio u dijelu u kojem ne spori
odlučne činjenice koje su utvrđene u postupku izvedenim dokazima. Naime,
okrivljena ne spori da je kritičnog dana prijavila I. N. da je izvršio
krivično djelo laka tjelesna povreda na način što ju je udario drvenom letvom
i nanio joj laku tjelesnu povredu u predjelu desne noge više koljena.
Međutim okrivljena se brani da nije podnijela lažnu prijavu, već da je I.N.
zaista izvršio navedeno krivično djelo. Iskaz okrivljene, u ovom dijelu, sud
nije prihvatio, obzirom da isti ne nalazi oslonca u iskazu oštećenog I.i
ostalim dokazima izvedenim u postupku iz kojih nesumnjivo proizilazi da je
okrivljena lažno prijavila oštećenog da je izvršio krivično djelo, a znala je
da isti nije učinilac tog djela, tim prije što je njena krivična prijava
odbačena rješenjem ODT, a nakon preuzimanja gonjenja, sud je odbio njen
optužni predlog, tako da je očigledno da okrivljena sa ovakvom odbranom
smišljeno i sračunato nastoji da izbjegne krivično pravnu odgovornost.
Dakle, u postupku je utvrđeno da je okrivljena dana 22.09.2012.g. u Osnovnom
državnom tužilaštvu u Rožajama, prijavila I. N. da je učinio krivično djelo
laka tjelesna povreda iz čl. 152. st. 2. u vezi st. 1. KZ , koje se goni po
službenoj dužnosti, a znala je da isti nije učinilac tog djela, na način što
je podnijla krivičnu prijavu u kojoj je navela da je isti lako tjelesno
povrijedio na način što je drvenom letvom dužine oko 1,5 m i širine oko 5 cm,
udario u predjelu desne noge više koljena nanoseći joj povrede u vidu krvnog
podliva veličine 5x4 cm.
U konkretnom slučaju okrivljena je bila svjesna svog djela tj. svjesna da
preduzima opisane radnje u cilju nastupanja zabranjene posledice znajući za
njihovu protivpravnost i to je htela, pa je postupala sa umišljajem.
Iz ovakvog iznijetog i utvrđenog činjeničnog stanja nesumljivo proizilazi da
su u radnjama okrivljene sadržani svi bitni elementi krivičnog djela lažno
prijavljivanje iz čl. 388. st. 1. KZ.
Za izvršeno krivično djelo, sud je okrivljenu oglasio krivom i izrekao joj
uslovnu osudu, utvrđujući joj pri tom kaznu zatvora u trajanju od tri mjeseca
i istovremeno odredio da se kazna neće izvršiti ukoliko ista u roku od jedne
godine ne izvrši novo krivično djelo.
Prilikom izricanja ovakve vrste krivične sankcije, sud je imao u vidu težinu
izvršenog krivičnog djela, stepen krivice okrivljene, stepen nastupjele
posledice, okolnosti pod kojima je djelo izvršeno, držanje okrivljene nakon
izvršenog djela, cijeneći pri tom kao olakšavajuće okolnosti njenu raniju
neosuđivanost, životnu dob i siromašno imovno stanje, pa je sud u nedostatku
otežavajućih okolnosti, našao da je imalo mjesta izricanju ovakve vrste
krivične sankcije, ubijeđen da će upozorenje uz prijetnju kazne u dovoljnoj
mjeri uticati na okrivljenu da ubuduće ne vrši bilo kakva krivična djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenu da plati na ime troškova krivičnog postupka, paušalni
iznos od 30,00 eura, u korist budžeta Crne Gore, a ovo imajući u vidu trajanje
i složenost krivičnog postupka, kao i imovno stanje okrivljene.
Na osnovu čl. 239. st.2 ZKP, oštećeni I.N. se radi ostvarivanja imovinsko-
pravnog zahtjeva upućuje na građansku parnicu.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 18.06.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.