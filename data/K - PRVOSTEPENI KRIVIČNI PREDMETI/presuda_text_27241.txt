K.br. 69/12
U IME CRNE GORE
Osnovni sud u Pljevljima kao prvostepeni krivični sud po sudiji Pejović Branku
uz sudjelovanje zapisničara Djondović Milenke u krivičnom predmetu protiv
okrivljenih K. D. iz P., Č. D. iz istog mjesta koga brani advokat D.M. iz P.
po zamjeničkom punomoćju advokata J. R. iz istog mjesta i okrivljenih J. D. i
G. R. oba iz P., zbog krivičnog djela teška kradja iz čl. 240 st. 1 tač. 1
Krivičnog zakonika po optužnici ODT Pljevlja Kt.br. 54/12 od
17.05.2012.godine, nakon održanog glavnog i javnog pretresa u prisustvu
okrivljenih K. D., J. D. i G. R., a u odsutnosti okrivljenog Č. D., u
prisustvu zamjenika ODT Pljevlja Tomičić Milivoja, branioca okrivljenog Č. D.,
advokata D. M. iz Pljevalja i oštećenog S. M. iz istog mjesta, dana
17.10.2012.godine donio je i javno objavio
P R E S U D U
Okrivljeni K. D., JMBG ...., od majke D., rođ. K., rodjen ....godine u P. gdje
i živi ul. P., državljanin CG, nezaposlen, pismen, završio srednju školu,
govori srpskim jezikom, razumije crnogorski jezik, ranije osudjivan i to:
presudom ovog suda K.br. 286/96 od 03.03.1997.godine zbog krivičnog djela iz
čl. 144 st. 1 KZRCG, izrečena mu uslovna osuda; presudom ovog suda K.br. 95/97
od 23.10.1997.godine zbog krivičnog djela iz čl. 145 st. 1 KZRCG, izrečena mu
kazna zatvora u trajanu od 1 godine, izvržao kaznu; presudom ovog suda K.br.
122/97 od 01.04.1998.godine zbog krivičnog djela iz čl. 145 st. 1 KZRCG,
izrečena mu kazna zatvora u trajanju od 1 godine, izdržao kaznu; presudom ovog
suda K.br. 114/97 od 02.04.1998.godine zbog krivičnog djela iz čl. 144 st. 1
KZRCG, izrečena mu kazna zatvora u trajanju od 4 mjeseca, izdržao kaznu;
presudom Osnovnog suda Bar K.br. 149/98 od 14.07.1999.godine zbog krivičnog
djela iz čl. 145 st. 1 KZRCG, izrečena mu kazna zatvora u trajanju od 1
godine, izdržao kaznu; presudom Osnovnog suda Bar K.br. 161/00 od
09.06.2000.godine zbog krivičnog djela iz čl. 145 st. 1 KZRCG, izrečena mu
kazna zatvora u trajanju od 3 mjeseca, izdržao kaznu; presudom ovog suda K.br.
164/02 od 21.11.2002.godine zbog krivičnog djela iz čl. 145 st. 1 KZRCG,
izrečena mu kazna zatvora u trajanju od godinu dana, izdržao kaznu; presudom
ovog suda K.br. 175/02 od 14.02.2003.godine zbog krivičnog djela iz čl. 145
st. 1 KZRCG, izrečena mu kazna zatvora u trajanju od 1 godine i 6 mjeseci,
izdržao kaznu; presudom ovog suda K.br. 191/02 od 14.02.2003.godine zbog
krivičnog djela iz čl. 145 st. 1 KZRCG, izrečena mu kazna zatvora u trajanju
od 1 godine i 8 mjeseci, izdržao kaznu; presudom ovog suda K.br. 198/02 od
20.03.2003.godine zbog krivičnog djela iz čl. 145 st. 1 KZRCG, izrečena mu
kazna zatvora u trajanju od godinu dana, izdržao kaznu; presudom ovog suda
K.br. 14/03 od 29.05.2003.godine zbog krivičnog djela iz čl. 145 st. 1 KZRCG,
izrečena mu kazna zatvora u trajanju od jedne godine i tri mjeseca, izdržao
kaznu; presudom ovog suda K.br. 8/02 od 19.09.2003.godine zbog krivičnog djela
iz čl. 145 st. 1 KZRCG, izrečena mu kazna zatvora u trajanju od 1 godine i 3
mjeseca, izdržao kaznu; presudom ovog suda K.br. 82/03 od 08.03.2004.godine
zbog krivičnog djela iz čl. 144 st. 1 KZRCG, izrečena mu kazna od 10 mjeseci
zatvora, izdržao kaznu; presudom ovog suda K.br. 175/07 od 18.01.2008.godine
zbog krivičnog djela iz čl. 240 st. 1 KZCG, izrečena mu kazna zatvora u
trajanu od jedne godine, izdržao kaznu; presudom ovog suda K.br. 169/07 od
15.04.2008.godine zbog krivičnog djela iz čl. 240 st. 1 KZCG, izrečena mu
kazna zatvora u trajanju od jedne godine, izdržao kaznu; presudom ovog suda
K.br. 107/08 od 13.01.2009.godine zbog krivičnog djela iz čl. 240 st. 1 KZCG,
izrečena mu kazna zatvora u trajanju od 1 godine i 6 mjeseci, izdržao kaznu;
presudom ovog suda K.br. 143/08 od 11.03.2009.godine zbog krivičnog djela iz
čl. 242 st. 6 KZCG, izrečena mu kazna zatvora u trajanju od 6 mjeseci, izdržao
kaznu; presudom ovog suda K.br. 108/08 od 22.11.2009.godine zbog krivičnog
djela iz čl. 240 st. 1 KZCG, izrečena mu kazna zatvora u trajanju od jedne
godine, izdržao kaznu; presudom ovog suda K.br. 228/11 od 28.12.2011.godine
zbog krivičnog djela iz čl. 248 st. 1 KZCG, izrečena mu kazna zatvora u
trajanju od 45 dana; presudom ovog suda K.br. 242/11 od 16.01.2012.godine zbog
krivičnog djela iz čl. 376 st. 3 KZCG, izrečena mu kazna zatvora u trajanju od
8 mjesec; presudom ovog suda K.br. 253/11 od 16.01.2012.godine zbog krivičnog
djela iz čl. 248 st. 1 KZCG, izrečena mu kazna zatvora u trajanju od 3
mjeseca; presudom ovog suda K.br. 258/11 od 17.01.2012.godine zbog krivičnog
djela iz čl. 248 st. 1 KZCG, izrečena mu kazna zatvora u trajanju od 2 mjeseca
i presudom ovog suda K.br. 188/11 od 17.02.2012.godine zbog krivičnog djela iz
čl. 240 st. 1 KZCG, izrečena mu kazna zatvora u trajanju od 1 godine.
Okrivljeni Č. D., JMBG ...., od oca M. i majke D., rođ. G., rodjen ....godine
u P. gdje i živi, ul. O., državljanin CG, govori crnogorskim jezikom,
nezaposlen, neoženjen, bez djece, pismen, završio osmogodišnju školu,
izdržavaju ga roditelji, ranije osudjivan i to: presudom ovog suda K.br.
191/02 od 14.02.2003.godine zbog krivičnog djela iz čl. 145 st. 1 ik čl. 150
st. 1 KZRCG, izrečena mu kazna zatvora u trajanju od 8 mjeseci, izdržao kaznu;
presudom Višeg suda Bijelo Polje K.br. 43/05 od 31.10.2005.godine zbog
krivičnog djela iz čl. 300 st. 1 KZRCG, izrečena mu kazna u trajanju od 6
mjeseci, izdržao kaznu; presudom ovog suda K.br. 216/05 od 01.12.2006.godine
zbog krivičnog djela iz čl. 154 KZRCG, izrečena mu novčana kazna; presudom
ovog suda K.br. 137/07 od 07.02.2008.godine zbog krivičnog djela iz čl. 240
st. 1 KZCG, izrečena mu kazna zatvora u trajanu od 3 mjeseca, izdržao kaznu;
presudom ovog suda K.br. 22/08 od 04.02.2008.godine zbog krivičnog djela iz
čl. 220 st. 2 KZCG, izrečena mu kazna zatvora u trajanju od 3 mjeseca i mjera
bezbjednosti obavezno liječenje narkomana; presudom ovog suda K.br. 256/07 od
04.11.2008.godine zbog krivičnog djela iz čl. 240 st. 1 KZCG, izrečena mu
kazna zatvora u trajanju od 6 mjeseci, izdržao kaznu; presudom ovog suda K.br.
114/06 od 10.12.2008.godine zbog krivičnog djela iz čl. 239 st. 2 KZCG,
izrečena mu novčana kazna, izdržao kaznu; presudom ovog suda K.br. 60/09 od
23.09.2009.godine zbog krivičnog djela iz čl. 240 st. 1 KZCG, izrečena mu
kazna zatvora u trajanju od 4 mjeseca, izdržao kaznu; presudom Višeg suda
Podgorica K.br. 318/2008 od 24.11.2010.godine zbog krivičnog djela iz čl. 301
st. 1 KZCG, izrečena mu kazna zatvora u trajanju od 1 godine i 5 mjeseci,
izdržao kaznu; presudom ovog suda K.br. 228/11 od 28.12.2011.godine zbog
krivičnog djela iz čl. 248 st. 1 KZCG, izrečena mu kazna zatvora u trajanju od
45 dana, presudom ovog suda K.br. 253/11 od 16.01.2012.godine zbog krivičnog
djela iz čl. 248 st. 1 KZCG, izrečena mu kazna zatvora u trajanju od 3 mjeseca
i presudom ovog suda K.br. 258/11 od 17.01.2012.godine zbog krivičnog djela iz
čl. 248 st. 1 KZCG, izrečena mu kazna zatvora u trajanju od 2 mjeseca.
Okrivljeni J. D., JMBG ...., od oca S. i majke A., rođ. Dakić, rodjen
....godine u P. gdje i živi, ul. T. P., državljanin CG, nezaposlen, razveden,
otac jednog djeteta, pismen, završio osmogodišnju školu, izdržava ga majke,
ranije osudjivan presudom ovog suda K.br. 166/90 od 21.02.1991.godine zbog
krivičnog djela iz čl. 152 st. 1 KZRCG, izrečena mu uslovna osuda i presudom
ovog suda K.br. 185/10 od 09.06.2011.godine zbog krivičnog djela iz čl. 220
st. 1 KZCG, izrečena mu novčana kazna.
Okrivljeni G. R., od oca Lj. i majke M., rođ. M., rodjen ....godine u P. gdje
i živi, ul. P., državljanin CG, govori srpskim jezikom, razumije crnogorski
jezik, nezaposlen, razveden, otac dvoje djece, pismen, završio osmogodišnju
školu, ranije osudjivan i to presudom ovog suda K.br. 19/08 od
17.11.2009.godine zbog krivičnog djela iz čl. 151 st. 1 kZCG, izrečena mu
kazna zatvora u trajanju od 45 dana, izdržao kaznu i presudom ovog suda K.br.
134/10 od 10.11.2010.godine zbog krivičnog djela iz čl. 166 a st. 1 KZCG,
izrečena mu novčana kazna.
K r i v i s u:
Što su:
Noći izmedju 07/08.02.2012.godine u ul. D. u P. u namjeri da sebi pribave
protivpravnu imovinsku korist, u zajednici i po unaprijed pripremljenom
dogovoru, obili drveni objekat - sušaru za sušenje mesa, vlasništvo S. M., na
način što su upotrebom fizičke snage i podesnog sredstva, raskinuli katanac,
kojim su bila zaključana drvena ulazna vrata sušare, a potom iz objekta
oduzeli 30 kg sušenog svinjskog mesa i to 20 kg pršute i 10 kg slanine, dakle
tudje pokretne stvari u namjeri da njihovim prisvajanjem sebi pribave
protivpravnu imovinsku korist, na koji način su sebi pribavili protivpravnu
imovinsku korist u ukupnom iznosu od 279,70 € za koji iznos je oštećen S.M. iz
P.,-
čime su kao saizvršioci izvršili krivično djelo teška kradja iz čl. 240 st. 1
tač. 1 Krivičnog zakonika,
pa ih sud na osnovu već citiranog zakonskog propisa, a primjenom čl.
4,5,13,15,32,33,36 i 42 Krivičnog zakonika, te čl. 226 i 229 ZKP CG
O S U D J U J E
Okrivljene K. D. i Č. D. na pojedinačne kazne zatvora u trajanju od po 1
(jednu) godinu i 6 (šest) mjeseci.
Okrivljene J. D. i G. R. na pojedinačne kazne zatvora u trajanju od po 4
(četiri) mjeseca.
Okrivljeni J. D. i G. R. se obavezuju da na ime troškova vodjenja krivičnog
postupka plate ovom sud iznos od po 14,00 €.
Okrivljeni Č. D. se obavezuje da na ime troškova vodjenja krivičnog postupka
plati ovom sudu iznos od 239,00 €.
Okrivljeni K. D. se obavezuje da na ime troškova vodjenja krivičnog postupka
plati ovom sudu iznos od 216,00 €.
Svi okrivljeni se obavezuju da ovom sudu na ime paušala plate iznos od po
55,00 €.
Troškove krivičnog postupka i paušal okrivljeni će platiti ovom sudu u roku od
15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnicom Kt.br. 54/12 od
17.05.2012.godine je optužilo okrivljene K.D., Č. D., J. D. i G. R. iz P. zbog
krivičnog djela teška kradja iz čl. 240 st. 1 tač. 1 Krivičnog zakonika
navodeći da su okrivljeni krivično djelo izvršili na način, mjesto i vrijeme
kako je to bliže opisano uizreci ove presude. U završnoj riječi zamjenik ODT
Pljevlja je u cjelosti ostao pri podignutoj optužnici i predložio da sud
okrivljene oglasi krivim i osudi po zakonu.
Svjedok oštećeni S. M. u završnoj riječi je istakao da se ne pridružuje
krivičnom gonjenju protiv okrivljenih niti ističe imovinsko pravni zahtjev.
Okrivljeni K. D. u svoju odbranu na glavnom pretresu je istakao da živi u P. i
da se trenutno nalazi na izdržavanju kazne zatvora u S. Ne može se sjetiti
tačnog datuma a bilo je negdje u februaru mjesecu ove godine zajedno sa
okrivljenim Č. D., sjedio je kod svoje kuće pa su kod sebe imali nešto para i
sjeća se da je on imao 10,00 € a okrivljeni Č. D. 15,00 €, pa su se dgovorili
da sidju do Supermarketa koji je u blizini da bi kupili po jednu flašu piva od
2 litra. To su i učinili i dok su kupovali pivo odlučili su da podju do
njihovog druga - okrivljenog G. R. čija se kuća nalazi u blizini Supermarketa.
U Supermarketu su kupili još dvije flaše piva od po 2 litra i došli kod kuće
okrivljenog G. Nešto kasnije došao je i okrivljeni J. D. Tu su sjedjeli i
popili svo pivo, a zatim je neko predložio da mogu da kupe i nešto rakije pa
su okrivljeni J. i Č. otišli u podrum pića i kupili još dvije flaše rakije i
tu su popili obje flaše rakije. Neko od prisutnih je predložio da bi mogli da
obiju neku prodavnicu u gradu a bilo je poslije pola noći pa su njih trojica
na kraju predložili da umjesto prodavnice obiju sušaru oštećenog S. M. koja se
nalazi u blizini kuće okrivljenog K. u naselju B. On im je rekao da ne želi u
tome da učestvuje jer mu je S. M. komšija pa su oni predložili da im on čuva
stražu a da će oni sami to da odrade. Krenuli su put naselja B. sva četvorica
pa je okrivljeni u rukama nosio baterijsku lampu a njih trojica su uzeli iz
radijonice G. jedan metalni pajser - montirač za gume. Dok su stigli u naselje
.B. naizmjenično su nosili taj montirač pa je i sam okrivljeni jedno vrijeme
nosio taj montirač. Dalje ističe da je on ostao na nekih 10 metara od sušare
da čuva stražu a njih sva trojica sa montiračom su otišli put sušare. Dalje
ističe da je čuo zvuk odvaljivanja vrata i vidio je da su okrivljeni odvalili
vrata a nakon toga je vidio da u džaku nosi meso okrivljeni G. R., a ko je
tačno odvalio vrata od njih trojice njemu nije poznato niti mu je poznatoko je
u džak kupio meso. Nakon što su uzeli meso sva četvorica su otišli nazad u
kuću G. R. i okrivljeni G. je nosio to meso u drugi dio kuće gdje mu žive
djeca sa majkom dok je okrivljeni probao samo jedno parče tog mesa a zna da je
dio mesa sa sobom kući odnio krivljeni J. D. On i Č. su tu veče ostali u kući
okrivljenog G. sve do jutra i negdje oko 10-11 časova prekodana došla je
policija kod kuće G. pa je okrivljeni G. njih trojicu sakrio u WC-a policija
je ulazila u kuću ali ih nije pronašla, dok je okrivljeni G. objasnio policiji
da on nema nikakve veze sa predmetnom kradjom mesa. Toga dana je policija 3
puta dolazila u kuću jer ih je neko vjerovatno prijavio. On i okrivljeni Č.
nijesu ništa od tog mesa ponijeli sa sobom već je svo meso ostalo u kući G., a
vidio je da je dio mesa spakovao J. da ponese sa sobom. Nakon dva dana njega
je policija uhapsila. Posebno je objasnio da je meso bilo upakovano u bijelom
pletenom njilonskom džaku i svo vrijeme taj džak je od sušare do kuće nosio
okrivljeni G. R., a koliko je tačno bilo mesa u džaku nije mu poznato ali se
sjeća da je bio pun džak mesa a smatra da je moglo biti i 30 kg. Takodje
ističe da nije vidio da li su vrata sušare ostala otvorena ili su ih trojica
okrivljenih zatvorili jer je on stajao na stepeništu bivše kafane "O." i bilo
mu je zaklonjeno vidno polje. Ističe da ne zna tačno ko je od trojice
okrivljenih prvi ušao u sušaru niti zna ko je od njih odvalio vrata jer je
okrivljeni samo vidio po sjenkama pošto je bio mrak. U završnoj riječi je
istakao da je kriv što je čuvao stražu i da ni zbog čega drugog nije kriv pa
na kraju predlaže da ga sud što blaže kazni.
Okrivljeni J. D. u svoju odbranu na glavnom pretresu kao i na zapisniku pred
zamjenikom ODT Pljevlja je istakao da je dana 07.02.2012.godine negdje u ranim
večernjim satima pošao kod svog druga G. R. gdje je zatekao pored G. i
okrivljene Č. D. i K. D. da sjede. Dok su tu sjedjeli G. je predložio da podju
do podruma pića kako bi ih častio jer su mu navodno okrivljeni K. i Č.
pomagali oko čišćenja vozila. Pošli su do tog podruma i G. je kupio 1,5 litara
točene rakije u plastičnu bocu koju su ponijeli do kuće G. gdje su istu
popili. Bili su svi u pripitom stanju da bi negdje oko pola noći okrivljeni K.
rakao da bi bilo dobro da nešto zamene za što mu je G. odgovorio da bi rado
donio ali on nema ništa da zameze pa je tada okrivljeni K. predložio da on ima
sušenog mesa i da to suši sa nekim čovjekom na pola negdje u ul. D. iza
naselja "G. i.". Pošto je rekao da to meso proda G.ovaj mu je odgovorio da mu
može isto platiti tek kada primi socijalu. Nakon toga dogovorili su se sva
četvorica da podju zajedno prema toj sušari gdje je D. sušio meso i dolaskom
ispod naselja "G. i." Dejan je rekao da ga sačekaju pa je otišao prema sušari.
Posle dvasdesetak minuta D. je pozvao D. da dodje da mu pomogne da iznesu meso
nakon čega su njega pozvali da im pomogne. Oni su već bili stavili meso u džak
koji su nosili. U džaku je bilo više od 20 kg sušenog mesa pa je okrivljeni
takodje djelimično nosio taj džak do kuće G. Kada su došli do kuće G. tu su
zajedno konzumirali meso i rakiju. Posebno je istakao da je u policiji dao
izjavu da nakon što su kupili rakiju da su okrivljeni K. i Č. predložili njemu
i G. da podju zajedno do neke sušare da uzmu pršute da meze pa je takodje
izjavio da su došli u naselje "G. i." gdje je G. ostao da im čuva stražu a
njih dvojica su pošli zajedno do sušare gdje je K. sa nekim šavcigerom odvalio
katanac, ušao u unutrašnjost zajedno sa D. i u jedan džak stavili sušeno meso
gdje im se i on pridružio. Tu je bilo više parčadi mesa koje su ponijeli do
kuće G. Napominjem da je ovakvu izjavu dao u policiji jer je bio pijan a i
bilo ga je strah od policije iako niko nije vršio pritisak na njega. Ističem
da se K. D. kleo u sestru da je to njegova pršuta. U završnoj riječi je
istakao da se osjeća krivim što je povjerovao u priču okrivljenog K. D. pa je
na kraju predložio da mu sud izrekne po mogućnosti uslovnu osudu.
Okrivljeni G. R. u svoju odbranu na zapisniku pred zamjenikom ODT Pljevlja je
istakao da je sa okrivlenim J. D. izuzetno dobar drug dok okrivljene Č. i K.
manje poznaje. Dana 07.02.2012.godine negdje u predvečernjim časovima kod
njega kući koja se nalazi u ul. P. u P. došli su K. i Č. pa su mu pomogli da
očiste snijeg ispred njegove garaće i oko kola da bi im se kasnije pridružio i
njegov drug J. D. Pošto su završili posao on je imao namjeru da ih posluži sa
nekim pićem pa je predložio da podju svi zajedno do podruma šića gdje su uzeli
točenu rakiju u platičnu bocu koliko se sjeća od 2 litra. Tu rakiju su
ponijeli do njegove kuće gdje su popili cijelu količinu i bili su svi u
pijanom stanju. Negdje iza ponoći okrivljeni K. D. je rekao da bi bilo dobro
da nešto zameze pa kada je on odgovorio da nema ništa dejan je rekao da ima
svoju pršutu koju suši na pola sa nekim čovjekom u ul.D. blizini G. i. a
takodje im je rekao da on prodaje tu prušutu pa je i njega ponudio da mu
proda. Okrivljeni mu je rekao da nema novca da kupi pršutu dok ne primi
socijalnu pomoć. Nakon toga sva četvorica su se dogovorili da podju do te
sušare gdje K. suši meso i kada su sošli u neposrednu blizinu kuće okrivljenog
K. D. on je pitao D. čija je to pršuta pa mu se on zakleo majkom i sestrom da
je to njegova prušuta. Tu je okrivljeni telefonirao a dejan je prvi otišao
prema sušari koju odatle on nije mogao vidjeti, a za njim je otišao i Čolović
koga je K. pozvao a nakon toga je otišao i Jović, ana kraju poslije možda
nekih 5 minuta pojavila su se sva trojica noseći u rukama džak sive boje koji
je bio pun prušute. Kada je pitao K. zašto nosi toliku pršutu on mu je
odgovorio da ima još mušterija koje će da kupe prušutu. Dalje je istakao da je
imao namjeru da kupi oko 5 kg te pršute a nakon toga odatle su sa džakom
otišli do njegove kuće i on nije nosio džak. Nezna tačno koliko je tačno u
džaku moglo biti pršute a dolaskom u njegovu kuću dio pršute su ostavili kod
njega kući a dio su narezali i jeli. Napominjem da kritične večeri nije
prilazio sušari niti sada zna gdje se nalazi niti mu je poznato na koji način
je D. ušao u nju, da li je obijao vrata sušare ili ne to mu nije poznato. Sve
se ovo dešavalo oko 03,00 časa poslije pola noći. Sjutradan je došla policija
i oduzela spornu pršutu i istu su oduzeli uz potvrdu. Tada je saznao da se ne
radi o pršuti vlasništvo K. već da je ista ukradena iz sušare nekog S. Na
pretresu je istakao da kada je prvi put primijetio džak sa pršutom vidio je da
su isti nosili okrivljeni K. D. i okrivljeni Č. D. Posebno ističe da je bio
udaljen od sušare oko 80 m i da nije čuo nikakav zvuk odvaljivanja, a u tom
periodu dok su oni otišli do sušare on je razgovarao telefonom, a sva trojica
okrivljenih sumedjusobno normalno komunicirali i to glasno bez šaputanja. U
završnoj riječi je istakao da se osjeća krivim što je povjerovao u priču
okrivljenog K. D. pa je na kraju predložio da ga sud oslobodi od krivične
odgovornosti ili da mu izrekne uslovnu osudu.
Okrivljeni Čolović Danilo u svoju odbranu na zapisniku pred zamjenikom ODT
Pljevlja je istakao da živi u Pljevljima u ul. Oslobodjenja sa svojim
roditeljima koji ga izdržavaju jer je nezaposlen. Često se nalazi u društvu sa
K. D.sa kojim se češće opija i u takvom stanju su više puta i griješili i
pravili krivična djela. Dana 07.02.2012.godine zajedno sa D. je pošao do
njihovog druga G.R. i to u predvečernjim časovima pa su G. pomagali da očisti
snijeg oko vozila a kasnije mu se pridružio i okrivljeni J. D. Kad su očistili
vozilo G. je rekao da hoće da ih časti što su mu pomogli oko čišćenja vodzila
pa su pošli u grad sva četvorica zajedno i u podrumu pića kupili su rakije na
točenje oko 1,5 litara. To su ponijeli kući kod G. i popili svu količinu. Bili
su svi u prilično pripitom stanju i negdje iza pola noći okrivljeni K. je
ponudio G. da mu proda neke prušute i da je negdje suši u ul. D. sa nekim
komšijom, pa mu je G. odgovorio da nema pare i ako može da ga sačeka dok primi
socijalnu pomoć. Tako su se i dogovorili i pošli svi zajedno do ul. D. Kada su
došli u blizini G.i. u ul. D. K. im je rekao da ga tu sačekaju a on je otišao
i udaljio se od njih tako da oni sa te pozicije nijesu mogli primijetiti
sušaru u kojoj se meso nalazilo. Dalje ističe da nije čuo kada je D. odvalio
vrata na sušari ali poslije izvjesnog vremena D. ga je pozvao telefonom i
rekao da dodje da mu pomogne. Kada je došao vidio je šupu u kojoj se sušilo
meso i tada su vrata na njoj bila otvorena, a kako njemu nije poznato. Tu su
stavili izvjesnu količinu suvog mesa i to slanine i pršute u neki džak koji je
D. ponio sa sobom i stavili su nešto oko 20 kg sušenog mesa i to su iznijeli i
ponijeli. Do šupe je kasnije došao i J. te su sva trojica krenuli prema mjestu
gdje je ostao G., a odatle sva četvorica zajedno do kuće G. gdje su iste
večeri jeli ovo meso i nastavili da piju. Ističe da mu je bilo sumnjivo da
dejan ima svoje meso koje je sušio ali koliko mu se čini on se kleo u sestru
da je to njegovo meseo. Napomenuo je da su bili svi pijani kritične večeri i
da najvjerovatnijene bi prihvatio da ide sa D. da uzima ovo meso da je bio
trijezan. Nakon što su izašli iz ove sušare priškrinuli su vrata sušare a
pošto je bio pijan ne može se sjetiti da li je u tom momentu bio kakav katanac
na vratima ili ne.
U dokaznom postupku sud je saslušao svjedoka oštećenog S. M., pročitao potvrdu
o privremeno oduzetim predmetima izdat od strane UP PJ Pljevlja br. 03-240/12
- 1687/10 od 09.02.2012.godine, pročitao potvrdu o vraćanju privremeno
oduzetih predmeta oštećenom od 10.02.2012.godine, izvršio uvid u 2
fotoelaborata sačinjena od strane UP PJ Pljevlja br. 31/12 od
09.02.2012.godine i br. 28/12 od 08.02.2012.godine, pročitao nalaz i mišljenje
vještaka finansijske struke G.V. od dana 06.04.2012.godine i pročitao
izvještaje iz KE za svu četvoricu okrivljenih.
Nakon provedenog dokaznog postupka i nakon ocjene svih izvedenih dokaza kako
pojedinačno tako i skupa i u njihovoj medjusobnoj povezanosti jednog sa drugim
sud je utvrdio da su okrivljeni kao saizvršioci izvršili krivično djelo koje
je optužnicom ODT Pljevlja stavljeno na teret a na način, mjesto i vrijeme
kakao je to bliže opisano u izreci ove presude.
Sud je samo djelimično prihvatio odbrane okrivljenih koji su svoje odbrane
dali u cilju izbjegavanja krivične odgovornosti, tako da je na osnovu njihovih
odbrana sud pouzdano utvrdio da su okrivljeni pošto su popili veću količinu
piva i rakije bili u vidno pijanom stanju, a zatim su odlučili da nabave nešto
za meze. Za spornu sušaru se sjetio najvjerovatnije okrivljeni K. pošto se
ista nalazila u blizini njegove kuće. Takodje sud je iz odbrane okrivljenog K.
utvrdio, a što je i logično da su okrivljeni kada su pošli prema sušari od
kuće G. sa sobom ponijeli jedan metalni montirač za gume, što je i logično jer
su tim montiračem i odvalili katanac na ulaznim vratima sušare. Dakle u tom
dijelu sud je prihvatio odbranu okrivljenog K. Sud nije prihvatio odbrane
okrivljenih Č., G.i J.u dijelu kada su istakli da nijesu znali da to suvo meso
nije vlasništvo okrivljenog K. D. Takva tvrdnja se ne uklapa u odbranu
okrivljenog K. koji je istakao da su metalni montirač usput nosili zajedno i
praktično ga dodavali jedan drugom iz ruke u ruku. Takodje takva njihova
odbrana ne može da stoji kada su vidjeli da je okrivljeni K. istim montiračem
odvalio vrata na sušari. Medjutim sud ne prihvata odbranu ni okrivljenog K.
koji je istakao da je on čuvao stražu a da su ostali okrivljeni odvaljivali
vrata na sušari. Na kraju sud zaključuje da su svi okrivljeni izkonstruisali
svoje odbrane u namjeri da bi izbjegli krivičnu odgovornost. Sud je ubijedjen
da su sva četvorica orkivljenih u samom početku kada su krenuli iz kuće G.
prema sušari znali da sporna pršuta nije vlasništvo okrivljenog K. D. već da
kreću da obiju tudji objekat i da oduzmu tudju pršutu. Dakle u radnjama
okrivljenih stiču se svi bitni elementi bića krivičnog djela koje im se
stavlja na teret.
Svjedok oštećeni S. M.je u svom iskazu istakao da sa svojom porodicom živi u
ul. S. K., te da njegov stric S.M. živi u ul. D. i da posjeduje drvenu sušaru
za meso koja je napravljena prije 2-3 godine od tvrdog materijala. Tokom
prošle zime njemu je stric dao tu sušaru da bi osušio u njoj meso pa je
oštećeni unio u istu oko 180 kg sirovog mesa za sušenje. Meso se sušilo
desetak dana a sušara je bila svakodnevno obezbijedjena i zaključana katandem
i sa tvrdom rezom koja se nije mogla lako odvaliti. Povremeno je dolazio od
kuće i ložio vatru i redovno zaključavao sušaru, a ključ je ostavljao kod
strica M. Dana 08.02.2012.godine u jutarnjim časovima nazvao ga je stric i
rekao mu da su otvorena vrata na sušari te da je ista obijena i kada je došao
na lice mjesta vidio je da je katanac raskinut jer reza nije mogla biti
odvaljena i vidio je da su vrata odvaljena pa je odmah pozvao policiju i
primijetio da mu iz sušare nedostaje veća količina pršute odnosno sva količina
koja se nalazila u sušari, a to je od prilike oko 20 kg pršute i 10 kg
slanine. U sušari su ostale jedino suve kosti. Napominje da je prethodnih dana
dio pršute i slanine prodao. Napomenuo je da je rkitične večeri sušara bila
zaključana katancem kao i svake prethodne večeri a ista je provaljena na način
što je raskinut katanac, nakon čega su otvorena vrata i u istu se ušlo iz koje
je i otudjena ova količina pršute i slanine. Napominje da mu je pričinjena
šteta u iznosu od oko 260,00 €. Kasnije je saznao da su ovo djelo izvršili
okrivljeni K. D. i njegovi drugovi. Posebno ističe da nakon izvršenog
krivičnog djela i obijanja sušare da su njemu okrivljeni G. R. i J. D. na ime
obštećenja dali po 50,00 € ili ukupno 100,00 €. U završnoj riječi je istakao
da se ne pridružuje krivičnom godnjenju protiv okrivljenih niti ističe
imovinsko pravni zahtjev.
Sud je u cjelosti prihvatio iskaz ovog svjeodka smatrajući da je oštećeni
veoma objektivno svjedočio i iz čijeg kazivanja je sud zaključio da je
kritične večeri sporna sušara bila obezbijedjena - zaključana katancem koji je
podesnim sredstvom raskinut, tako da se nakon toga ušlo u istu i iz iste
otudjena pršuta i slanina. Iz potvrde o privremeno oduzetim predmetima sud je
utvrdio da je od okrivljenih oduzeta sporna pršuta, a iz potvrde o vraćanju
oduzetih predmeta utvrdjeno je da je oštećenom S. M. vraćena pronadjena
količina suhomesnatih prizvoda i to 12 parčadi.
Uvidom u fotoelaborat UP PJ Pljevlja br. 28/12 od 08.02.2012.godine se vidi
detalj lica mjesta zatim vide se tragovi reze na vratima kao i tragovi
odvaljivanja katanca na vratima sušare i detalji oštećenja na vrtima kao i
detalji tragova od obuće u snijegu. Iz fotoelaborata UP PJ Pljevlja br. 31 /12
od 09.02.2012.godine se vide detalji kuće vlasništvo G. R., zatim izgled
ostave gdje je pronadjena kesa sa pršutom i slaninom i detalji prušute i
slanine izvadjene iz kese. Vještak finansijske struke G. V. je u svom nalazu i
mišljenju istakao da je ukupna vrijednost oduzete robe pršute i slanine 279,70
€, a to je izračunao po tržišnoj cijeni koliko se ista roba kreće.
Sud je u cjelosti prihvatio nalaz i mišljenje ovog vještaka koji je po
mišljenju suda vještačio veoma objektivno i stručno u skladu sa strukom
inaukom a inače radi se o stalnom sudskom vještaku.
Uvidom u izvještaj iz KE za okrivljenog K. D. izdat od strane UP PJ Pljevlja
br. 03-245/12-2335/2 od 14.03.2012.godine utvrdjeno je da je okrivljeni do
sada osudjivan 24 puta za razna krivična djela i to 16 puta za krivično djelo
teška kradja, 2 puta za krivično djelo kradja, 3 puta zakrivično djelo
oduzimanje vozila, jedan put zakrivično djelo razbojništvo i 1 put za krivično
djelo napad na službeno lice u vršenju službene dužnosti, i uglavnom sve
dosadašnje osude su zatvorske kazne.
Iz izvještaja iz KE za okrivljenog Č. D. se utvrdjuje da je ovaj okrivljeni do
sada osudjivan 12 puta od toga 4 puta za krivično djelo teška kradja, 3 puta
zakrivično djelo oduzimanje vozila kao i 2 puta za krivično djelo neovlašćena
proizvodnja držanje i stavljanje u promet opojnih droga i krivičnog djela
omogućavanje uživanja opojnih droga. Takodje isti je u najvećem broju osuda
osudjivan na efektivnu kaznu zatvora.
Što se tiče okrivljenog J. D. isti je tokom 1991.godine oglašen krivim zbog
krivičnog djela iz čl. 152 st. 1 KZ RCG gdje mu je izrečena uslovna osuda a u
2011.godini je oglašen krivim i osudjen na novčanu kaznu zbog krivičnog djela
nasilje u porodici ili porodičnoj zajednici iz čl. 220 st. 1 KZ.
Okrivljeni G. R. je tokom 2009.godine oglašen krivim zbog krivičnog djela
teška tjelesna povred i osudjen na kaznu zatvora u trajanju od 45 dana, a
tokom 2010.godine zbog krivičnog djela zlostavljanje oglašen krivim i osudjen
na novčanu kaznu.
Kod ovakvog činjeničnog stanja na osnovu svih izvedenih dokaza a posebno na
osnovu odbrana okrivljenih sud je utvrdio da su sva četvorica okrivljenih
zajedno duži vremenski period sjedjeli kod okrivljenog G. R., da su tu popili
veću količinu alkohla i sebe doveli u alkoholno stanje. Zatim je utvrdjeno da
su se prethodno dogovorili u cilju pribavljanja protivpravne imovinske koristi
da podju u ul. D. u blizini naselja G. i. i da oduzmu iz sušare oštećenog S.
M. odredjenu količinu suhomesnatih proizvoda. Sa sobom su ponijeli i metalni
pajser - montirač koji su uzeli iz radinice okrivljenog G. R. Dolaskom na lice
mjesta okrivljeni K. D., Č.D.i J.D. su upotrebom fizičke sile i podesnog
sredstva - pajsera odvalili katanac na vratima sušare, dok je stražu čuvao
okrivljeni G. R. Iz sušare su oduzeli 30 kg suvog mesa i to 20 kg pršute i 10
kg sušene slanine i svu oduzetu prušutu i slaninu stavili u džak i ponijeli sa
sobom sva četvorica do kuće G. gdje su odredjenu količinu tih proizvoda ukući
G. konzumirali a odredjenu količinu su okrivljeni J. i okrivljeni G. zadržali
za sebe. Sjutradan ih je otkrila policija i uz potvrdu oduzela predmetnu robu
- sušeno meso. Dakle, u radnjama okrivljenih stiču se svi bitni elementi bića
utuženog krivičnog djela jer je sud pouzdano utvrdio da su sva četvorica
okrivljenih kao saizvršioci imali prethodno svijest da pribavljaju tudje
pokretne stvari, a u cilju pribavljanja protivpravne imovinske koristi, a
zatim su podesnim sredstvom - pajserom odvalili katanac na ulaznim vrtima
sušare i na taj način ušli u unutrašnjost objekta. Dakle, utvrdjeno je da su
okrivljeni savladjivanjem prepreka - odvaljivanjem katanca na vratima ušli u
unutrašnjost objekta i oduzeli predmetno suvo meso.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu kazne zatvora pa je
sud mišljenja da je jedino opravdano radi krivično pravne zaštite protiv
okrivljenih izreći im kaznu zatvora jer je sud mišljenja da će se u konkretnom
slučaju prema okrivljenim jedino tom kaznom postići svrha kažnjavanja
predvidjena i propisana u čl. 32 Krivičnog zakonika. Pri tome sud je odlučio
da okrivljenim K. D. i Č. D. izrekne kaznu zatvora od po 1 (jedne) godine i 6
(šest) mjeseci jer je utvrdjeno da su oba ova okrivljena u više navrata vršili
ista ili slična krivična djela te da su ovo djelo izvršili u specijalnom
povratu, dok je sud utvrdio da okrivljeni J. D. i G. R. do sada nijesu vršili
krivična djela uperena protiv imovine već su isti osudjivani do sada po 2 puta
za drugu vrstu krivičnih djela, pa je sud mišljenja da protiv njih dvojice
radi krivično pravne zaštite je potrebno izreći im kaznu zatvora u trajanju od
po 4 (četir) mjeseca. Kao otežavajuće okolnosti okrivljenim K. D. i Č. D. sud
je uzeo u obzir činjenicu da su višestruko osudjivani te da su djelo izvršili
u specijalnom povratu i sud je mišljenja da je njima dvojici radi krivično
pravne zaštite bilo potrebno izreći kaznu zatvora u ovolikom trajanju.
Kao olakšavajuće okolnosti okrivljenim G. R. i J. D. sud je uzeo u obzir i
činjenicu da su isti na neki način pokušali da obeštet oštećenog dajući mu
iznos od po 50,00 € kao i da su izrazili kajanje za ovo što su uradili.
Na kraju sud zaključuje da su izrečene krivične sankcije okrivljenim adekvatne
i primjerene po mišljenju suda stepeno društvene opasnosti, kao i nastalim
posledicama te da izrečene kazne prema okrivljenim upravo predstavljaju onu
mjeru koja je neophodna da bi se prema njima postigla svrha kažnjavanja.
Shodno čl. 226 i 229 ZKP CG sud je obavezao okrivljene G. R. i J. D. da na ime
troškova vodjenja krivičnog postupka plate ovom sudu iznos od po 14,00 €, a
isti iznos predstavlja srezmjerni dio naknade i nagrade vještaku ekonomske
struke za izvršeno vještaćenje. Sud je obavezao okrivljenog K. D. da na ime
troškova vodjenja krivičnog postupka plati ovom sudu iznos od 216,00 €, a isti
iznos predstavlja troškove dovodjenja okrivljenog iz zatvora u iznosu od
202,00 € kao i 14,00 € na ime srazmjernog iznosa za vještačenje po vještaku
ekonomske struke. Što se tiče okrivljenog Č. D. on je obavezan da na ime
troškova vodjenja krivičnog postupka plati ovom sudu iznos od 239,00 €, a isti
iznos predstavlja naknadu i nagradu braniocu po službenoj dužnosti u iznosu od
225,00 € kao i 14,00 € na ime srazmjernog dijela za vještačenje po vještaku
finansijske struke.
Svi okrivljeni su obavezani da na ime paušala plate ovom sudu iznos od po
55,00 € a isti iznos sud je odredio imajući u vidu dužinu trajanja i složenost
krivičnog postupka kao i imovno stanje okrivljenih.
Sa izloženog odlučenoje kao u izreci presude.
OSNOVNI SUD U PLJEVLJIMA Dana 17.10.2012.godine
Zapisničar, S u d i j a,
Djondović Milenka Branko Pejović
PRAVNA POUKA: Protiv ove presude dozvoljena je žalba u roku od 15 dana po
prijemu iste Višem sudu u Bijelom Poju, a preko ovog suda.
DOSTAVLJENO:
1 x ODT Pljevlja
4 x okrivljenim
1 x braniocu okrivljenog
6 x u predmet