K.br.70/12
U IME CRNE GORE
Osnovni sud u Pljevljima, kao prvostpeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog Š.B. iz T. koga brani advokat G. M.iz P., zbog krivičnog
djela teško djelo protiv bezbijednosti javnog saobraćaja iz čl.348. st.3.
Krivičnog zakonika u vezi krivičnog djela ugrožavanje javnog saobraćaja iz
čl.339. st.3. u vezi st. 1. Krivičnog zakonika, po optužnom predlogu ODT
Pljevlja Kt.br.100/12 od 17.05.2012. godine, nakon održanog glavnog i javnog
pretresa u prisustvu zamjenika ODT Pljevlja Tomčić Milivoja, okrivljenog
njegovog branioca, kao i oštećenih D. R.i J. S. iz N., dana 27.11.2012.
godine, donio je i javno objavio
P R E S U D U
Okrivljeni Š. B., JMBG .... od oca B. i majke A. rodjena D., rodjen ....
godine u N., živi u T.T. D. P., državljanin CG, elektroinženjer, privatni
preduzetnik, oženjen, otac jednog djeteta, govori srpskim jezikom, razumije
crnogorski jezik, završio elektrotehnički fakultet, srednjeg imovnog stanja,
ranije ne osudjivan,
K r i v j e
Što je:
dana 07.11.2011. godine oko 10,40 časova na magistralnom putu Dj. T. - P.,
upravljajući svojim teretnim kombi vozilom marke "Tojota" reg.br. TV ...
krećući se iz pravca Dj. T. u pravcu P. u mjestu zv. Dj. T., usled
nepridržavanja saobraćajnih propisa ugrozio javni saobraćaj i doveo u opasnost
život i tijelo ljudi, na način što suprotno odredbama člana 27. i 31. ZOBS-a
na putevima brzinu kretanja vozila nije prilagodio osobinama i stanju puta, pa
je pri takvom vožnji prilikom savladjivanja kritičnog poteza puta koji se
prostire u obliku desne krivine ne održavajući bezbedan smjer kretanja vozila
desnom stranom kolovoza na bezbednoj distanci od desne ivice puta u smjeru
kretanja svojim vozilom prešao preko desne ivice kolovozga gdje je vozilom
zahvatio žičanu ogradu, pored desne strane kolovoza, nakon
-2-
čega se sa vozilom vratio na kolovoz, gdje je izgubio kontrolu nad vozilom,
kada je sa vozilom udario u potporni zid po lijevoj strani u smjeru kretanja,
što je dovelo do rotiranja i prevrtanja vozila, na prostoru lijeve kolovozne
trake, smjera kretanja, iako je bio svjestan da takvom svojom radnjom može
učiniti djelo, ali je olako držao da do toga neće doći ili da će to moći
spriječiti, pri čemu su saputnici u vozilo D. R. zadobio tešku tjelesnu
povredu u vidu preloma donjeg dijela desne nadlaktice u više ulomaka, a J. S.
laku tjelesnu povredu u vidu hematoma u predjelu frontalne (čeone) regije,
čime je izvršio krivično djelo teško djelo protiv bezbijednosti javnog
saobraćaja iz čl.348.st.3. u vezi krivičnog djela ugrožanje javnog saobraćaja
iz čl.339.st.3. u vezi st. 1. Krivičnog zakonika,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 53. i 54. Krivičnog zakonika te članova 226. i 229.
ZKP CG i z r i č e
USLOVNU OSUDU
S tim da mu utvrdjuje kaznu zatvora u trajanju od 4 mjeseca (četiri mjeseca) i
istvoremeno odredjuje da se ista neće izvršiti ukoliko okrivljeni u roku od
godinu dana ne izvrši novo krivično djelo.
Okrivljeni se obavezuje da na ime troškova vodjenja krivičnog postupka plati
ovom sudu 381,50 eura, a na ime paušala iznos od 55,00 eura.
Troškove krivičnog postupka i paušal okrivjeni je dužan platiti ovom sudu u
roku od 15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.100/12 od
17.05.2012. godine optužilo je okrivljenog Š. B. iz T. zbog krivičnog djela
teško djelo protiv bezbijednosti javnog saobaćaja iz čl.348.st.3. Krivičnog
zakonika u vezi krivičnog djela ugrožanje javnog saobraćaja iz čl. 339.st.3. u
vezi st. 1. Krivičnog zakonika.
U završnoj riječi zamjenik ODT Pljevlja je u cjelosti ostao pri podnesenom
optužnom predlogu i predložio da sud okrivljenog oglasi krivim i osudi po
zakonu.
Svjedoci - oštećeni D. R. i J. S. iz N. u završnoj riječi se nisu pridružili
krivičnom gonjenju protiv okrivljenog niti su istakli imovinsko pravni
zahtjev.
Okrivljeni Š. B. u svoju odbranu na glavnom pretresu od dana 15.06.2012.
godine je istakao da živi u T. te da je dana 07.11.2011. godine zajedno sa
oštećenim D. R. i J. S.krenuo za Pljevlja. Negdje oko 10,40 časova kretali su
se od mosta na Dj. T.prema mjestu K. i on je upravljao vozilom marke "Tojota"
kada je sa vozilom došao u blizinu mjesta zv. K. Č. Tada je vidio da je na
njegovoj kolovoznoj traci propao put pa je prošao lijevom kolovoznom trakom,
zatim naišao na tu česmu i krenuo uz uspon prema mjestu K. Kretao se brzinom
od najviše 40-50 km/h. Dolaskom do u blizini prve lijeve krivine, odnosno
odmah nakon što su prošli česmu jedna ovca koja je tu bila i pokušala da
predje preko puta pa je u tom momentu preduzeo radnju kočenja instiktivno,
medjutim, kako je na putu neko blato i bilo je klizvao njega je u tom momentu
ponijelo pa je pokušao upravljačem da ispravi vozilo, medjutim, zadnjim desnim
pneumatikom je zakačio rigolu sa desne strane puta u pravcu svog kretanja, a
zatim se odatle odbio od te rigole, izgubio kontrolu nad vozilom, vozilo je
prešlo na suprotnu stranu, udarilo u potporni zid, a nakon toga se i prvrnulo.
Njih sva trojica su zadobili povrede. Napominjem da je njegov saputnik D. R.
zadobio teške tjelesne povrede, a on i oštećeni J. su zadobili lake tjelesne
povrede. Napominje da
-3-
je toga dana put bio suv, nije bilo padavina, a namjestu nezogde je samo bio
put klizav - mokar, nakon toga oni su prevezeni u bolnicu Pljevlja gdje im je
ukazana ljekarska pomoć, a zatim su napustili Hitnu službu. Takodje, je
istakao da je udaljenost od mjesta gdje je put propao pa do mjesta nezgode od
30-50 m.
U zavšrnoj riječi branilac okrivljenog je istakao da nema dokaza da je
okrivljeni izvršio krivično djelo pa predlaže da ga sud oslobodi od krivične
odgovornosti.
U dokaznom postupku sud je saslušao svjedoke oštećene D. R. i J. S., saslušao
vještaka saobraćajne struke Š. M. iz P., izvršio djelimičnu rekonstrukciju
lica mjesta, pročitao zapisnik o uvidjaju saobraćajne nezgode br. 71/2011 od
07.11.2011. godine sačinjen od strane UP PJ Pljevlja, pročitao izvještaj
ljekara specijaliste JZU OB P. br. 5862 i br. 11561 od 07.11.2011. godine za
oštećenog D. R., pročitao izvještaj ljekara specijalsite JZU OB P. od
07.11.2011. godine za oštećenog J.S., pročitao nalaz i mišljenje vještaka
medicinske struke hirurga dr. P. M., pročitao nalaz i mišljenje vještaka
saobraćajne struke M. Š. iz P., kao i njegov dopunski nalaz i mišljenje,
izvršio uvid u fotodokumentaciju br. 560/11 od 07.11.2011. godine sa skicom
lica mjesta i fotodokumentaciju sa djelimične rekonstrukcije sa skicom lica
mjesta takodje od dana 28.08.2012. godine i pročitao izvještaj iz KE za
okrivljenog.
Nakon provedenog dokaznog postupka i nakon ocjene svih izvedenih doakza kako
skupa tako i pojedinačno i u njihovoj medjusobnoj povezanosti jednog sa
drugim, a imajući u vidu i odbranu orkivljenog, sud je utvrdio da je
okrivljeni Š.B.iz T.izvršio krivično djelo koje mu je optužnim predlogom ODT-a
stavljeno na teret, a na način mjesto i vrijeme kako je to bliže opisano u
izreci ove presude. Ovakvu svoju odluku sud je zasnovao na činjenicama koje
slijede iz svih izvedenih dokaza.
Naime, svjedok - oštećeni D. R. je istakao da je kritičnog dana sa okrivljenim
i oštećnim J.S. krenuo za P. vozilom okrivljenog marke "Tojota" i kada su
došli negdje oko 10,49 časova do mjesta Dj. T. i prošli su pored jednog mjesta
gdje je propao put, pa je okrivljeni zaobišao taj propao put, a zatim
prolazeći pored česme vidio je da je na tom mjestu put bio mokar i klizav, a
odmah iza tog mjesta bile su ovce na put - opored puta, pa je jedna ovca
pokušala da predje preko puta, pa je okrivljeni najvjerovatnije mahinalno
preduzeo radnju kočenja, tako da je izgubio kontrlu nad vozilom, sišao sa
kolovoza vozilom sa desne strane, zatim pneumatikom udario u rigolu, odbio se
na suprtonu stranu i prevrnuo se sa vozilom. Sva trojica su imali tjelesne
povrede, a on je zadobio teške tjelesne povrede dok su okrivljeni i oštećeni
J. S. zadobili lake tjelesne povrede. Napomenuo je da je sjedio na mjestu
suvozača te kasnije kada su se vratili iz P. vidio je da je na mjestu udesa
bilo prosutog i motornog ulja.
Svjedok - oštećeni J. S. je istakao da je kritičnog dana se zajedno sa
okrivljenim i oštećenim D. R. iz N. kretao za P. i kada su došli u mjesto u
blizini K. Č.vidio je da je na jednom mjestu put propao i da ima klizište pa
se tu okrivljeni kretao lijevom kolovoznom trakom. Nakon toga je prešao na
svoju kolovoznu traku i kretao se pored česme, a jednog momenta je sa suvog
puta naišao na mokar put i čuo je kada je okrivljeni jednog momenta rekao "šta
ovo bi" i osjetio je kako se njihovo vozilo zanosi, zatim udara u jednu
metalnu ogradu, a zatim se odbija u suprotnu stranu i prevrće. Kada je izašao
iz vozila vidio je da su tu u blizini bile neke ovce. Napominje da je sjedio
na zadnjem sjedištu vozila i sva trojica su imali tjelesne povrede i prebačeni
su za P. gdje im je ukazana ljekarska pomoć. Kada su se vratili iz Pljevalja
vidjeli su da je tu put mokar i vidjeli su jednu fleku od ulja ili nafte, a na
kolovozu je bilo prisutnog sitnog pijeska - frakcije.
Sud je u cjelosti odbacio odbranu okrivljenog, a takodje u cjelosti odbacio i
iskaze oba oštećena smatrajući da su se oštećeni i okrivljeni dogovorili na
koji način da daju svoj iskaz kako bi okrivljeni izbjegao krivičnu
odgovornost. Odbrana okrivljenog kao i iskazi oštećenih u potpunosti su
obezvrijedjeni prevashodno nalazom i mišljenjem vještaka saobraćajne struke
kao i
svim ostalim dokazima izvedenim na glavnom pretresu. Takodje, sud i stranke na
licu mjesta su se uvjerile da sa desne strane puta gledajući iz pravca D. T.
prema P., a na mjestu dešavanja saobraćajne nezgode postoji pletena žičana
ograda, koja je ucrtana i u skici lica mjesta pa je sud mišljenja da kroz
takvu ogradu ni sitna stoka kao što su ovece nisu mogle proći niti biti na
-4-
kolovozu, ako se posebno zna da je suprotna strana u vidu škarpe i potpornog
zida. Takodje, iz skice lica mjesta prilikom uvidjaja, fotoelaborata,
zapisnika o uvidjaju saobraćajne nezgode i nalazom vještaka saobraćajne struke
nigdje se netvrdi da su nadjeni tragovi kočenja vozila na kolovozu, a
okrivljeni i oba oštećena tvrde da je okrivljeni preduzeo radnju kočenja, pa
pored ostalog i iz tih razloga sud je u cjelosti odbacio odbranu okrivljenog
kao i iskaze oštećenih.
Vještak saobraćajne struke Š. M. je u svom nalazu i mišljenju istakao da je do
ove saobraćajne nezgode došlo usled propusta u vožnji od strane okrivljenog, a
ovo se ogleda u tome što isti nije održavao bezbjedni smjer kretanja vozila
desnom stranom kolovoza na bezbednoj distanci od desne ivice puta u smjeru
kretanja već je prilikom savladjivanja kritičnog poteza puta koji se prostire
u obliku desne krivine, a u odsustvu adekvatne pažnje na održavanju bezbednog
smjera kretanja vozila i ne prelagodjene brzine kretanja vozila uslovima
saobraćaja, zakrivljenosti puta i stanju kolovoza koje uslove je mogao da
predvidi sa vozilom kojim je upravljao je prešao preko desne ivice kolovoza
puta u smjeru kretanja pa je na ovoj putanji skretanja vozilom zahvatio žičanu
ogradu pored desne strane kolovoza da bi se sa vozilom uspio vratiti na
prostor kolovoza gdje je izgubio kontrolu nad vozilom, pa je u ovoj fazi
vozilo naletjelo na potporni zid po lijevoj strani puta u smjeru kretanja što
je inteziviralo destabilizaciju, a zatim rotiranje i prevrtanje vozila na
prostor lijeve kolovozne trake, smjera kretanja, kojom prilikom je oštećeni
Drašković Ratko koji se nalazio kao saputnik zadobio tešku tjelesnu povredu
dok je oštećeni Jokić Slavko koji je bio saputnik u vozilu zadobio laku
tjelesnu povredu.
Sud je u prisustvu stranaka, vještaka saobraćajne struke Š. M. i krim.
tehničara UP PJ P. M. B. izvršio djelimičnu rekonstrukciju dogadjaja dana
28.08.2012. godine i u prisustvu svih stranaka krim. tehničar je identifikovao
na licu mjesta sve što je bilo u vrijeme dešavanja saobraćajne nezgode,
odnosno u vrijeme uvidjaja saobraćajne nezgode. Sud je posebno konstatovao da
lice mjesta nije niučemu izmijenjeno u odnosu na lice mjesta kako je izgledalo
u vrijeme vršenja uvidjaja, a takodje sud konstatuje da su i vremenske prilike
bile slične u vrijeme kada se saobraćajna nezgoda i dogodila. Na osnovu skice
lice mjesta i fotoelaborata sa uvidjaja saobraćajne nezgode izvršena je
rekonstrukcija prostora i postavljeno vozilo u poziciju u kojoj je zatečeno
nakon saobraćajne nezgode. Takodje su na licu mjesta utvrdjeni svi tragovi
koji su postojali u vrijeme vršenja uvidjaja saobraćajne nezgode. Sud
konstatuje da je na licu mjesta na lijevoj saobraćajnoj traci gledajući iz
pravca Dj. T. prema P. uz razdeljunu središnu liniju vidno oštećenje kolovoza
u dužini od 1,5 m do 2 m sa udubljenjima nekih 5-10 cm i to na pojedinim
mjestima. Krim. tehničaru je naloženo da sačini novu skicu lica mjesta kao i
novi fotoelaborat. Nakon toga dat je nalog vještaku saobraćajne struke Š. M.
da na osnovu toga što je vidio na licu mjesta i na osnovu skice lica mjesta i
fotoelaborata kao i utvrdjenih svih podataka na licu mjesta na osnovu nove
skice lica mjesta i fotoelaborata izradi dopunu nalaza i mišljenja.
Vještak saobraćajne struke Š. M. u svojoj dopuni nalaza i mišljenja ističe da
u cjelosti ostaje pri svom datom nalazu i mišljenju koji je dao u prethodnom
postupku u maju 2012. godine. Posebno naglašava da je do ove nezgode došlo
usled propusta u vožnji od strane vozača kombi teretnog vozila marke "Tojota"
reg.br. TV .... Dalje vještak pod tačkom a. objašnjava da okrivljeni nije
održavao bezbjedni smjer kretanja vozila desnom kolovoznom trakom na bezbednoj
dinastanci od desne ivice puta u smjeru kretanja već je prilikom savladjivanja
kritičnog poteza puta koji se prostire u obliku desne krivine usled ne
prilagodjenje brzine kretanja vozila uslovima saobraćaja: zakrivljenosti puta
i stanju kolovozne površine, koje uslove je mogao da predvidi, nastupila je
destabilizacija vozila pri čemu je vozilom prešao preko desne ivice kolovoza u
smjeru kretanja pa je na ovoj putanji došlo do nalijetanja vozila na ivičnjak
riguloe i metalnu ogradu po desnoj strani puta nakon što je vozač izgubio
kontrolu nad vozilom, pa je isto prešlo preko kolovoza lijeve ivice puta gdje
je naletjelo na potporni zid, a zatim je nastupilo rotiranje i prevrtanje
vozila. Vještak dalje pod tačkom b. ističe da kritični potez puta u široj zoni
nezgode prostire se u obliku desne krivine sa podužnim usponom i prolazi
"osojnim krajem", imajući u vidu ovu činjenicu i činjenicu da je do nezgode
došlo u jesenjim uslovima vožnje okrivljeni je
-5-
mogao da predvidi potencijalnu opasnost koja je rezultirala iz linije
prostiranja puta i stanja kolovozne površine.
Na glavnom pretresu vještak je objasnio da na spornom dijelu puta nema znaka
ograničenja brzine, ali imajući u vidu da tu nije naseljeno mjesto samim
zakonom je regulisano da je tu maksimalna brzina kretanja do 80 km/h. Vještak
dodaje takodje da je izračunao u svom nalazu i mišljenju da se okrivljeni
kritične prilike sa svojim vozilom kretao u dijapazonu od 74-77 km/h. Dalje
vještak ističe da su se sud i stranke na licu mjesta uvjerile da sa desne
strane puta gledajući u pravcu prema Pljevljima, a na mjetu nezgode postoji
žičana pletene ograda tako da sa desne strane puta kroz tu ogradu nije mogla
sitna stoka proći, pa je iz tog razloga zakljućio da ovaj faktor nije doprinio
uzroku nastanka saobraćajne nezgode. Vještak posebno ističe da se
mikrolokacija gdje se nezgoda desila prostire u osojnom dijelu puta - terena i
da usled tog faktora na kolovozu se formirala vlažna emulzija. To nije led,
ali jeste vlaga i kolovoz je bio mokar iz tog razloga. Dalje dodaje da kako se
radi o jesenjim uslovima, a put prolazi planinskim predjelo realno je
očekivati da na ovom potezu puta može se pojaviti klizav kolovoz što se i
pojavio, pa iz tih razloga ova neadekvatna procjena vozača ovih uslova koja je
u vezi sa neprilagodjenom brzinom kretanja, dovela je do destabilizacije
vozila i nastale saobraćajne nezgode. Takodje, vještak posebno odgovara da na
mjestu gdje se dogodila nezgoda sigurno nema fizičkog oštećenja kolovoza na
mjestu gdje počinje proces destabilizacije kretanja vozila. Postoji izvjesno
pucanje habajućeg sloja koje je znatno prije zone destabilizacije, a nešto
prije i česme koja se nalazi pored puta. Vještak takodje objašnjava da je
okrivljeni prilikom destabilizacije vozila vršio korekciju na putu kretanja
vozila što ukazuje na činjenicu da mu je sistem upravljanja bio u funkciji, a
što se tiče uredjaja za zaustavljanja vozila tu nema podataka pošto nema
tragova kočenja na kolovozu, ali prema liniji prostiranja tragova kretanja
vozila realno je zaključiti da oni nisu nastali pri kočenju već da je u
kritičnoj situaciji nastupila destabilizacija vozila zbog stanja kolovoza i
brzine kretanja vozila. Pošto nije vršen vanredni tehnički pregled vozila ne
može se sa sigurnošću izjasniti o tehničkoj ispravnosti uredjaja za kočenje i
upravljanje.
Sud je u cjelosti prihvatio nalaz i mišljenje ovog vještaka kako osnovni nalaz
tako i njegovu dopunu i sud je mišljenja da je vještak veoma objektivno i
stručno vještačio u ovom predmetu, da je dao odgovor na sva pitanja, te da je
na osnovu njegovog nalaza i mišljenja očigledno da je okrivljeni zbog
neprilagodjene brzine kretanja svog vozila uslovima i stanju na putu izgubio
kontrolu nad vozilom i na kraju sa istim ostvario kontakt najprije sa žičanom
ogradom na desnoj strani puta gledajući u njegovom pravcu, a zatim i sa
potpornim zidom na suprotnoj strani kolovoza gledajući u njegovom pravcu,
kojom prilikom je došlo do povredjivanja oštećenog D. R. koji je pretripio
teške tjelesne povrede kao i oštećenog J. S. koji je pretrpio lake tjelesne
povrede, a na vozilu je nastupila znatna materijalna šteta. Dakle, sud je u
potpunosti prihvatio nalaz i mišljenje ovog vještaka koji je kako je već
istačeno utvrdio pravi razlog zbog čega je vozilo okrivljenog počelo da se
zanosi i da destabilizuje, a kasnije da ostvaruje kontakt sa ogradom i
potpornim zidom.
Vještak hirurg dr. P. M u svom nalazu i mišljenju je istakao da uvidom u
medicinsku dokumentaciju na ime D. R., a to je uput ljekara službe za HMP P.
od 07.11.2011. godine kojim je oštećeni D. R. upućen specijalisti ortopedu u
tom uputu stoji da je oštećeni zadobio kontuziju desne nadlaktice. Iz
izvještaja ljekara ortopeda br. protokola 5862 od 07.11.2011. godine gdje u
dijagnozi na latinskom jeziku kada se prevede na naš jezik stoji prelom u više
ulomaka donjeg dijela desne nadlaktice. Vještak se izjašnjava da se radi o
teškoj tjelesnoj povredi, a ista je nastala udarom ili dejstvom tupe sile po
donjem dijelu desne nadlaktice.
Uvidom u medicinsku dokumentaciju na ime oštećenog J. S., a to je izvještaj
ljekara hirurga br. protikola 4434 od 07.11.2011. godine stoji "povreda glave
i lijeve strane grudnog koša" koje je zadobio u saobraćjnoj nesreći kao
suvozač. Nije gubio svijest. U predjelu forntalne - čeone regije desno dva
hematoma veličine jagodice kažiprsta, bolna osetljivost na palpaciju lijeve
strane grudnog koša.
-6-
Vještak daje mišljenje da se radi o lakim tjelesnim povredama koje su nastale
udarom glave i lijeve strane grudnog koša o tvrde djelove vozila.
Sud je u cjelosti prihvatio nalaz i mišljenje ovog vještaka koji je po
mišljenju suda vještačio objektivno i stručno u skladu sa strukom i naukom, a
inače radi se o stalnom sudskom vještaku.
Iz zapisnika o uvidjaju saobraćajne nezgode UP PJ Pljevlja broj
02-229/11-13181/1 od 26.12.2011. godine se konstatuje da se saobraćajna
nezgoda dogodila dana 07.11.2011. godineu 10,40 časova kao i da su OSL
policije izlaskom na lice mjesta konstatovali da su pronašli TMV marke
"Tojota" na točkovima na sredini kolovoza okrenuto prednjim krajem u pravcu
Dj. T. odakle je i dolazilo, a zadnjim u pravcu P. Pregledom lica mjesta
pronadjeni su tragovi na vozilu, kolovozu, potpornom zidu i ogradi vlasništvo
K. R. Pomenuti tragovi su fiksirani skicom lica mjesta i fotoelaboratom.
Takodje, se istim zapisnikom konstatuje da je vozilom upravljao okrivljeni, a
da su kao saputnici sa njim u vozilu bili D. R.i J. S. oba iz N.
Uvidom u fotoelaborat i skicu lica mjesta br. 560/11 od dana 07.11.2011.
godine sud konstatuje da su OSL policije izvršili uvidjaj lica mjesta, da su
sačinili skicu lica mjesta i da na skici lica mjesta kao i na fotoelaboratu se
nigdje ne pominje da je vozilo ostavilo tragove kočenja, a fiksirani su
tragovi kontakta sa metalnom ogradom sa desne strane puta gledano u pravcu
kretanja vozila kao i tragovi kontakta sa potpornim zidom na lijevoj strani
kolovoza gledano u pravcu kretanja. Takodje, na fotoelaboratu se vidi da je na
kritičnom potezu gdje se dogodila saobraćajna nezgoda put bio vlažan.
Uvidjajem - djelimičnom rekonstrukcijom na licu mjesta sud se uvjerio da se na
licu mjesta ništa nije promijenilo u odnosu na uvidjaj kada se i dogodila
saobraćajna nezgoda, što je konstatovano i u zapisniku od dana 28.08.2012.
godine.
Iz medicineske dokumentacije na ime oštećenih D. R. i J. S. se zaključuje da
je ošteni D. R. zadobio tešku tjelesnu povredu, a oštećeni J. S. lake tjelesne
povrede.
Uvidom u skicu lica mjesta i fotoelaborat br. 403/12 od dana 28.08.2012.
godine se zaključuje da je sud u prisustvu vještaka saobraćajne struke i svih
stranaka izvršio djelimičnu rekonstrukciju lica mjesta da je izvršio
identivikaciju svih tragova sa ranijeg fotoelaborata i skice lica mjesta kada
se saobraćajna nezgoda i dogodila i na kraju je sud konstatovao da se nadjeno
stanje na licu mjesta niučemu nije promijenilo u odnosu na lice mjesta kada je
vršen uvidjaj sa obraćajne nezgode dana 07.11.2011. godine, što se tiče terena
osim toga što dana 28.08.2012. godine mjesto gdje se dogodila saobraćajna
nezgoda nije bilo vlažno već suvo.
Iz izvještaja iz kaznene evidencije za okrivljenog izdat od strane UP PJ
Nikšić br. 1159 od 14.05.2012. godine se konstatuje da je okrivljeni do sada
dva puta osudjivan i to presudom Osnovnog suda Kotor K.br.83/00 od 23.12.2004.
godine, gdje je odgovarao zbog krivičnog djela iz čl.37.st.2. u vezi st. 1. KZ
RCG i izrečena mu uslovna osuda kao i presudom Osnovnog suda Kotor K.br.603/06
od 26.11.2007. godine gdje je odgovarao zbog krivičnog djela iz čl.348.st.1.
KZ RCG gdje mu je takodje izrečena uslovna osuda.
Rješenjem Osnovnog suda Kotor Kv.br.321/12 od 27.09.2012. godine se utvrdjuje
da su obje osude okrivljenom brisane iz kaznene evidencije, što znači da
okrivljeni ranije nije osudjivan.
Kod ovakvog činjeničnog stanja na osnovu svih izvedenih dokaza, a posebno na
osnovu nalaz i mišljenja kao i dopune nalaza i mišljenja vještaka saobraćajne
struke Š. M. iz P., kao i na osnovu djelimične rekonstrukcije, skica lica
mjesta i fotoelaborata, sud je
utvrdio da je okrivljeni Š. B. iz T. izvršio krivično djelo koje mu je
optužnim predlogom ODT-a stavljeno na teret, a na način mjesto i vrijeme kako
je to bliže opisano u izreci ove presude. Dakle, utvrdjeno je da je okrivljeni
suprotno odredbama člana 27. i 31. ZOBS-a na putevima nije prilagodio brzinu
kretanja vozila osobinama i stanju puta pa je pri takvoj vožnji prilikom
savladjivanja kritičnog poteza puta, neodržavajući bezbedan smjer kretanja
vozila desnom stranom kolovoza na bezbednoj dinstanci od desne ivice puta u
smjeru kretanja, svojim vozilom prešao preko desne ivice kolovoza gdje je
vozilom zahvatio žičanu ogradu pored desne strane kolovoza,
-7-
nakon čega se sa vozilom vratio na kolovoz, gdje je izbugio kontrolu nad
vozilom, kada je sa vozilom udario u potporni zid po lijevoj strani u smjeru
kretanja, što je dovelo do rotiranja vozila i prevrtanja istog na prostoru
lijeve kolovozne trake smjera kretanja pri čemu su saputnici u vozilu i to D.
R.zadobio tešku tjelesnu povredu, a J. S. laku tjelesnu povredu.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu uslovne osude pa je
sud mišljenja da radi krivično-pravne zaštite protiv okrivljenog nije bilo
potrebno izricati drugu vrstu krivične sankcije osim uslovne osude smatrajući
da će se istom u potpunosti ostvariti svrha kažnjavanja prema okrivljenom
propisana u članu 32. Krivičnog zakonika. Pri tome sud je imao u vidu i
olakšavajuće okolnsoti koje stoje na strani okrivljenog, a to su da okrivljeni
ranije nije osudjivan te da se oštećeni nisu pridružili krivičnom gonjenju
protiv njega. Sud je na kraju mišljenja da je izrečena krivična snakcija
okrivljenom adekvatna i primjerena težini učinjengo djela kao i nastalim
posledicama te da ista predstavlja onu mjeru koja je neophodana da bi se prema
okrivljenom ostvarila svrha kažnjavanja.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati ovom sudu iznos od 381,50 eura, a
isti iznos predstavlja naknadu i nagradu vještacima za izvršeno vještačenje, a
iznos paušala od 55,00 eura sud je okrivljenom odredio imajući u vidu dužinu
trajanja i složenost krivičnog postupka kao i imovno stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 27.11.2012. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet