K.br.109/12
U IME CRNE GORE
Osnovni sud u Pljevljima kao prvostepeni krivični sud po sudiji Pejović Branku
uz sudjelovanje zapisničara Djondović Milenke u krivičnom predmetu protiv
okrivljenih B. D. iz P. koga brani advokat K. R. iz istog mjesta i okrivljenog
G. Z. iz istog mjesta koga brani advokat G. M. iz P. zbog krivičnog djela
ugrožavanje javnog saobraćaja iz čl. 339 st. 3 u vezi st. 1 Krivičnog
zakonika, po optužnom predlogu ODT Pljevlja Kt.br. 147/12 od
02.08.2012.godine, na pretresu održanom dana 12.10.2012.godine u prisustvu
zamjenika ODT Pljevlja Gačević Božidarke okrivljenih i njihovih branilaca,
donio je i javno objavio
P R E S U D U
Okrivljeni B. D., JMBG ..., od oca S. i majke D. rođ. J., rodjen ....godine u
P., živi u selu O., O. P., državljanin CG, govori Crnogorskim jezikom,
nezaposlen, neoženjen, bez djece, pismen, završio srednju školu za mašin
bravara, lošeg imovnog stanja, ranije neosudjivan.
Okrivljeni G. Z., JMBG ...., od oca M. i majke R., rođ. M., rodjen ....godine
u selu G. O. P.živi u P. u ul. S. K., po zanimanju vozač, zaposlen u R. u. AD
P., završio srednju školu za vozača IV stepen, govori Srpskim jezikom,
razumije crnogorski jezik, živi od zarade u mjesečnom iznosu od oko 700,00 €,
oženjen, otac dvoje djece, ranije neosudjivan.
K r i v i s u:
Što su:
a) Okrivljeni B. D. dana 16.11.2011.godine oko 07,30 časova na raskrsnici
ulica V. J. i ul. M. M. u P., upravljajući PMV marke "Audi 100" reg.br. PV
...., ne pridržavajući se saobraćajnih propisa, ugrozio saobraćaj i doveo u
opasnost život i tijelo G. Z., na način što krećući se vozilom ul. V. J. iz
pravca bolnice u pravcu naselja "K.", nije ustupio prvenstvo prolaza vozaču
PMV marke "Wolksvagen Bora" reg.br. PV ..., kroz zonu raskršća, suprotno
odredbi čl. 36 ZOPS-a na putevima, već je u fazi mimoilaženja sa navedenim
vozilom, a u trenutku kada se vozilo marke "Wolksvagen Bora" nalazilo na
kritičnoj udaljenosti, skrenuo sa vozilom ulijevo, pri čemu je došlo do
nalijetanja frontalne regije vozila "Bora" na zadnju desnu bočnu stranu vozila
marke "Audi" na prostoru lijeve kolovozne trake, smjerom kretanja vozila marke
"Audi" i ako je bio svjestan da svojom vožnjom može učiniti djelo, ali je
olako držao da do toga neće doći ili da će to moći spriječiti, kojom prilikom
je vozač PMV "Bora" G. Z. zadobio lake tjelesne povrede u vidu kontuzija
grudnog koša i kontuzija lijevog koljena sa površnom oguljotinom kože,
čime je izvršio krivično djelu ugrožavanje javnog saobraćaja iz čl. 339 st. 3
u vezi st. 1 Krivičnog zakonika.
-2-
b) Okrivljeni G. Z. dana 16.11.2011.godine oko 07,30 časova na raskrsnici
ulica V. J. i ul. M. M. u P. upravljajući PMV "Wolksvagen Bora" reg.br. PV
..., ne pridržavajući se saobraćajnih propisa ugrozio saobraćaj i doveo u
opasnost život i tijelo B. D., na način što krećući se vozilom ul. V. J. iz
pravca restorana "A." prema bolnicama brzinom većom od dozvoljene brzine
kretanja u naseljenom mjestu, i to brzinom izmedju 65 i 71 km/h, suprotno
odredbi čl. 32 ZOPS-a na putevima, prednjim dijelom svoga vozila udario u
zadnji bočni desni kraj PMV marke "Audi" kojim je upravljao B. D. i ako je bio
svjestan da svojom vožnjom može učiniti djelo, ali je olako držao da do toga
neće doći ili da će to moći spriječiti, kojom prilikom je B. D. zadobio lake
tjelesne povrede u vidu kontuzija lijeve strane grudnog koša i kontuzija
lijevog ramena,
čime je izvršio krivično djelu ugrožavanje javnog saobraćaja iz čl. 339 st. 3
u vezi st. 1 Krivičnog zakonika,
pa ih sud na osnovu već citiranog zakonskog propisa a primjenom čl.
4,5,13,15,32,33,39 i 42 Krivičnog zakonika, te čl. 226 i 229 ZKP CG
O S U DJ U J E
Na pojedinačne novčane kazne u iznosu od po 600,00 €, (šest stotina) koje će
okrivljeni platiti ovom sudu u roku od 6 (šest) mjeseci po pravnosnažnosti
presude u 6 jednakih mjesečnih rata.
Kako okrivljeni u odredjenom roku ne plate novčane kazne sud će im novčanu
kaznu zamijeniti kaznom zatvora tako što će se za svakih započetih 25,00 €
novčane kazne odrediti po jedan dan kazne zatvora.
Okrivljeni se obavezuju da na ime troškova vodjenja krivičnog postupka plate
ovom sudu iznos od po 188,00 €, a na ime paušala iznos od po 55,00 €.
Troškove krivičnog postupka i paušal okrivljeni će platiti ovom sudu u roku od
15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima po optužnom predlogu ODT Pljevlja
Kt.br.147/12 od 02.08.2012. godine optužilo je B. D. i G. Z. iz P. zbog
krivičnog djela ugrožavanje javnog saobraćaja iz čl.339.st.3. u vezi st. 1.
Krivičnog zakonika navodeći da su okrivljeni krivično djelo izvršili na način
mjesto i vrijeme kako je to bliže opisano u izreci ove presude.
U završnoj riječi zamjenik ODT Pljevlja je ostao pri podnijetom optužnom
predlogu i predložio da sud okrivljene oglasi krivim i osudi po zakonu.
Okrivljeni B. D.u svoju odbranu na zapisnik pred zamjenikom ODT Pljevlja je
istakao da je dana 16.11.2011. godine oko 07,30 časova sa svojim PMV marke
"Audi reg.br. PV .... kretao se iz pravca bolnica prema naselju K. Kada je
došao na prvu raskrsnicu dao pokazivač pravca da skreće ulijevo i tom prilikom
se uvjerio da skretanje može izvršiti bezbjedno jer iz suprotnog pravca nije
vidio da ide bilo koje vozilo i kada je sa svojim vozilom prednjom stranom bio
prešao u suprotnu ulicu tj. u ulicu M. M. iz suprotnog smjera, iz pravca
restorana "A." primijetio je da se velikom brzinom kreće PMV koje ga je tom
prilikom udarilo i to svojom prednjom stranom u zadnja desna vrata njegovog
vozila i zadnji desni točak. Ističe da je u momentu kontakta svojim vozilom
već bio prešao u ul. M. M. cijelom dužinom svog vozila. Smatra da do kontakta
nebi došlo da je vozač iz suprotnog smjera svojim vozilom zadržao pravac svoga
kretanja već je skrenuo malo udesno što je i dovelo do sudara vozila. Tom
prilikom zadobio je lake tjelesne povrede. Nakon završenog uvidjaja ukazana mu
je ljekarska pomoć. Na glavnom pretresu je
-3-
istakao da je prvi put primijetio PMV marke "VW bora" na udaljenosti preko 50
m, ali se tačno ne može izjasniti koliko. Takodje, je istakao da nije
preduzimao radnju kočenja pošto je već prednjim dijelom svog vozila bio prešao
u drugu ulicu. Koliko se sjeća ispred sebe nije imao nikakvih vozila, a
takodje ni iza njega nije bilo nikakvog vozila jer je pogledao u retrovizor.
U završnoj riječi je istakao da se ne pridružuje krivičnom gonjenju protiv
okrivljenog Grbović Zorana niti ističe imovinsko-pravni zahtjev i predlaže da
ga sud oslobodi od optužbe jer nije utvrdjeno da je izvršio krivično djelo
koje mu se stavlja na teret.
Okrivljeni G. Z. u svoju odbranu na glavnom pretresu je istakao da živi u P. u
naselju G. u ul. S. K. pa je dana 16.11.2011. godine oko 07,30 časova sa
svojim PMV marke "VW bora" povezao dijete u školu, a isto ide u školu "S. A.".
Kretao se pored restorana "A." u pravcu bolnice. Kada je došao na raskrsnicu
gdje ima jedna zelena površina u vidu jednog ostrva primijetio jedno PMV marke
"Audi 100" kako se kreće malo većom brzinom i pretiče jedno PMV marke "VW
džeta", a koje se takodje kretalo od bolnice prema restoranu "A." u tom
preticanju to vozilo je njemu presjeklo put i on nije imao kud dalje i nije
mogao izbjeći saobraćajnu nezgodu i došlo je do kontakta izmedju njihovih
vozila. Napominje da se nije kretao većom brzinom i to ne većom od 40 km/h, a
kako ističe da poznaje lice koje je upravljalo PMV marke "Džeta", a to je Č.
B. u naselju G. u ul. S. K. On nju ne poznaje, a li je slučajno saznao za
njeno ime i sada se znaju. Istakao je da je ta udaljenost od raskrsnice bila
nekih 30-40 m kada je okrivljeni iz suprotnog smjera pretekao to vozilo i kada
je prilazio raskrsnici on je bio udaljen nekih 10-20 m. Dalje objašnjava da je
okrivljeni kada je izvršio preticanje PMV "Džeta" kretao se malo većom
brzinom, a kasnije je smanjio brzinu. Objašnjava da je po njegovom mišljenju
okrivljeni B. ušao brže u raskrsnicu i ne sjeća se da li mu je tada bio
uključen pokazvač pravca ili nije. Ističe da nije mogao izbjeći kontakt sa
vozilom iz suprotnog smjera kretanja ulijevo, već je upravo išao desno pošto
mu je dijete bilo naprije, pa se bojao da ne dodje do povrede djeteta.
Objašnjava da je instiktivno pobjegao udesno da bi izbjegao udes. Istakao je
da je kontakta došlo upravo na njegovoj kolovoznoj traci,a prije raskrsnice
nije preduzimao radnju kočenja, a kada je vidio da vozilo iz suprotnog smjera
prelazi ispred njega tada je preduzeo radnju kočenja i mjere izbjegavanja
saobraćajnog udesa. Po njegovom mišljenju u konkretnom slučaju on je imao
pravo prvenstva prolaza, a ovo iz razloga što nije mijenjao pravac kretanja,
već je imao namjeru da produži pravo.
U završnoj riječi je istakao da se kao oštećeni ne pridružuje krivičnom
gonjenju protiv okrivljengo B. D. niti ističe imovinsko-pravni zahtjev, a
njegov branilac je predložio da sud okrivljenog G. Z.oslobodi od krivične
odgovornosti jer nije počinio krivično djelo koje mu se stavlja na teret.
U dokaznom postupku sud je saslušao neposredno na pretresu vještaka saobraćjne
struke Š. M. iz P., pročitao nalaz i mišljenje vještaka hirurga dr. P. M.sa
zapisnika ODT Pljevlja, izvršio uvid u fotoelaborat i skicu lica mjesta
sačinjenu od strane UP PJ Pljevlja br. 582/11 od 16.11.2011. godine, pročitao
zapisnik o uvidjaju UP PJ Pljevlja br. 02-229/11-11524/2 od 17.11.2011.
godine, pročitao izvještaj ljekara specijaliste O. bolnice P. br. 3735 od
16.11.2011. godine za oštećenog B. D., pročitao izvještaj ljekara specijaliste
O. bolnice P. 3734 za oštećenog G. Z., pročitao nalaz i mišljenje vještaka
saobraćajne struke Š. M. i pročitao izvještaj iz kaznene evidencije za oba
okrivljenog izdati od strane UP PJ Pljevlja.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa drugim
sud je utvrdio da su okrivljeni B. D. i G. Z. iz P. izvršili krivično djelo
koje im je optužnim predlogom ODT-a stavljeno na teret, a na način mjesto i
vrijeme kako je to bliže opisano u izreci ove presude. Ovakvu svoju odluku sud
je zasnovao na činjenicama koje slijede iz svih izvedenih dokaza kao i iz
dijelimičnog priznanja okrivljenih.
Naime, iz zapisnika o uvidjaju sud je zaključio da se saobraćajna nezgodila
desila na raskršću ulica V. J. i ul. M. M. dana 16.11.2011. godine oko 07,30
časova te da su učesnici u saobraćajnoj nezgodi dva PMV i to PMV marke "Audi
100" reg.br. PV .... kojim je upravljao B.
-4-
D., a isti se kretao iz pravca bolnice prema raskrsnici ulica V. J. i M. M. i
drugo PMV marke "VW bora" reg.br. PV .... kojim je upravljao okrivljeni G. Z.,
a isto se kretalo od restorana "A." prema B. P. Takodje je utvrdjeno da se
saobraćaj u vrijeme nezgode odvijao u dnevnim uslovima svjetlosti te da je
došlo do kontakta izmedju ova dva vozila gdje su ista oštećena, a oba učesnika
u saobraćaju su pretrpljeli lake tjelesne povrede.
Vještak saobraćajne struje je Š. M. je u svom nalazu i mišljenju istakao da su
oba učesnika u saobraćaju kriva za nastalu saobraćjnu nezgodu. Takodje ističe
u nalazu da je PMV marke "VW bora" svojom čeonom regijom naletjelo na zadnu
desnu bočnu stranu PV marke "Audi", a nakon ovog kontakta došlo je do
zanošenja odnosno potiskivanja zadnjeg desnog kraja vozila marke "Audi" na
desno u smjeru kretanja vozila "VW bora" koje se zaustavilo na površini
radeljnog ostrva. Dalje ističe da se u konkretnom slučaju PMV marke "VW bora"
kretalo brzinom izmedju 65-71 km/h i to u trenutku reakcije vozača, dok se PMV
marke "Audi 100" reg.br. PV .... kretalo brzinom oko 22 km/h. Okrivljeni G. Z.
krećući se PMV marke "VW bora" nije se pridržavao saobraćjnih propisa jer se
kretao većom brzinom od dozvoljene, a po nalazu vještaka kretao se brzinom
izmedju 65-71 km/h što je suprotno odredbi člana 32. ZOBS-a na putevima jer je
u naseljenom mjestu najviša dozvoljena brzina kretanja svih vozila do 50 km/h.
Vještak u svom nalazu posebno objašnjava ovaj momenat u svom mišljenju pod
tačkom d. gdje ističe da se vozač vozila "VW bora" reg.br. PV .... nalazio na
prostornoj udaljenosti 29,8 m u trenutku reakcije, a zaustavni put vozila pri
dozvoljenoj brzini kretanja iznosio 28 m što znači da se vozač vozila "VW
bora" kretao brzinom do 50 km/h (dozvoljenom brzinom) nebi došlo do nastanka
saobraćajne nezgode jer bi u tom slučaju vozač vozila marke "Audi 100" već
uspio napustiti prostor desne kolovozne trake smjera kretanja vozila marke "VW
bora" da se ovo vozilo kretalo u granicama dozvoljene brzine, dakle,
isključivi propust okrivljenog G. je upravo u brzini kretanja vozila jer da se
isti kretao brzinom koja je dozvoljena tj. do 50 km/h u tom slučaju ne bi
došlo do saobraćajne nezgode, što vještak ističe u svom nalazu, a takodje to
isto ponavlja i na glavnom pretresu.
Što se tiče propusta vozača - okrivljenog B. D. njegov propust se ogleda u
tome što se taj okrivljeni nije pridržavao saobraćjnih propisa jer nije
ustupio prvenstvo prolaza vozaču PMV marke "VW bora" kroz zonu raskršća već je
započeo radnju skretanja ulijevo, a da se prethodno nije uvjerio da to može
izvesti bezbedno pa je time prekršio odredbe člana 36. ZOBS-a na putevima.
Vještak saobraćajne struke na kraju svog nalaza u zaključku ističe da je do
saobraćajne nezgode prevashodno došlo usled propusta u vožnji od strane vozača
PMV marke "Audi 100" reg.br. PV .... i dijelom usled propusta u vožnji od
strane vozača PMV marke "VW bora". Objašnjava da vozač B. nije ustupio
prvenstvo prolaza vozaču vozila "VW bora" G. kroz zonu raskršća već je u fazi
mimoilaženja sa navedenim vozilom, a u trenutku kada se vozilo marke "Bora"
nalazilo na kritičnoj udaljenosti skrenuo je sa vozilom na lijevo i doveo
vozilo u poziciju fizičke prepreke vozaču vozila marke "VW bora" što je dovelo
do nalijetanja frontalne regije ovog vozila na zadnju desnu bočnu stranu
vozila marke "Audi" kojom prilikom je vozač vozila "VW bora" G. zadobio
tjelesnu povredu. Vještak dalje ističe da propust u vožnji okrivjenog B. stoji
u primarno-uzročnoj vezi sa nastalom nezgodom jer nije ispoštovao prvenstvo
prolaza vozila marke "VW bora" kroz zonu raskršća.
Dalje dodaje da što se tiče vozača G. koji je upravljao PMV marke "VW bora" on
se kretao većom brzinom od dozvoljene brzine u naseljenom mjestu tačnije
izmedju 65-71 km/h usled čega prilikom kočenja vozila nije uspio zaustaviti
vozilo, odnosno došlo je do produženja zaustavnog puta vozila u odnosu na
zaustavni put ovog vozila pri dozvoljenoj brzini kretanja što je dovelo do
nalijetanja prednjeg kraja ovog vozila na zadnji bočni desni kraj PMV marke
"Audi", a na prostoru desne kolovozne trake smjera kretanja vozila marke "VW
bora". Dalje dodaje da se vozač vozila "Bora" G. kretao u granicama dozvoljene
brzine dakle, do 50 km /h u tom slučaju bi uspio zaustaviti vozilo uz isti
način rekcije, a u svakom slučaju sa sigurnošću se može tvrditi da bi u tom
slučaju vozilo marke "Audi" napustilo operativni prostor kolovoza desne
kolovozne trake,
-5-
smjera kretanja vozila marke "VW bora", da se ovo vozilo kretalo u granicama
dozvoljene brzine što praktično znači da nebi ni došlo do fizičkog kontakta
vozila.
Sud je u cjelosti prihvatio nalaz i mišljenje ovog vještaka pošto je sud
nedvosmisleno utvrdio da je vještak dao svoj nalaz veoma stručno i
nepristrasno jer je na osnovu izračunavanja utvrdio da se vozilo marke "VW
bora" sa vozačem G. u momentu reakcije tog vozača kretalo većom brzinom od
dozvoljene i to izmedju 65-71 km/h, a u naseljenom mjestu je dozvoljena brzina
kretanja najviše do 50 km/h. Takodje, sa druge strane vještak je pouzdano
utvrdio da PMV marke "Audi 100" nije poštovalo pravo prvenstva prolaza vozila
iz suprotnog smjera već se vozač tog vozila Bajčetić nije uvjerio prethodno da
može bezbjedno izvršiti radnju skretanja ulijevo bez ometanja ostalih učesnika
u saobraćaju već je započeo radnju skretanja ulijevo kojom prilikom je došlo
do saobraćajne nezgode i kontakta izmedju ova dva vozila. Dakle, sud
zaključuje da su oba vozača prekršili odredbe ZOBS-a na putevima i to vozač -
okrivljeni B. D. prekršio je odredbe čl. 36. ZOBS-a na putevima jer se u fazi
mimoilaženja nije uvjerio da može radnju skretanja ulijevo bezbedno izvršiti i
nije sačekao da vozilo marke "VW bora" prodje preko raskrsnice već je započeo
skretanje vozila ulijevo pri čemu je došlo do saobraćajne nezgode. Vozač -
okrivljeni G. Z. je povrijedio odredbe člana 32. ZOBS-a na putevima jer se
kretao u naseljenom mjestu većom brzinom od dozvoljene i to izmedju 65-71
km/h, a ograničena brzina kretanja u naseljenom mjestu je zakonom odredjena i
kreće se najviše do 50 km/h. Iz istih razloga sud je u potpunosti prihvatio
nalaz i mišljenje vještaka Š. M. koji je po mišljenju suda objasnio uzrok
nastanka ove saobraćajne nezgode u potpunosti gdje je našao da su oba
okrivljena napravili propuste u vožnji.
Iz navedenih razloga sud je na pretresu odbio predlog da se u svojstvu
svjedoka sasluša Č. B. jer po mišljenju suda u konkretnom slučaju za sud nije
bitna činjenica na koji način je okrivljeni B. D. prije ulaska u raskrsnicu
upravljao svojim vozilom, da li je nekoga preticao ili ne već je za sud
napravio poropust i povredio odredbu člana 36. ZOBS-a na putevima i skrenuo
ulijevo ne propuštajući vozilo marke "VW bora" koje je imalo pravo prvenstva
prolaza, a to vozilo kojim je upravljao okrivljeni B. se kretalo po nalazu
vještaka brzinom od 22 km/h.
Iz zapisnika o uvidjaju UP PJ Pljevlja od 17.11.2011. godine sud je zaključio
da se saobraćajna nezgoda dogodila dana 16.11.2011. godine oko 07,30 časova te
da su u istoj učestvovala 2 PMV i to PMV marke "Audi 100" kojim je upravljao
okrivljeni B. D. i koje se kretalo iz pravca Bolnice prema restoranu "A." i
PMV marke "VW Bora" kojim je upravljao okrivljeni G. Z., a isti se kretao ul.
V. J. iz pravca restorana "A." prema B., te da je do udesa došlo na raskrsnici
u blizini naselja K.
Iz fotoelaborata i skice lica mjesta sud zaključuje da se radi o raskrsnici
ulica u blizini mjesta Kupusište, gdje su na licu mjesta predstavljena oba
vozila i njine putanje kao i tragovi kretanja istih kao i oštećenja na istim
vozilima.
Iz nalaza i mišljenja vještaka medicinske struke hirurga dr. P. M. se
zaključuje da su oba vozača konkretne prilike prilikom saobraćajne nezgode
zadobili laku tjelesnu povredu, zbog udara tijela od djelove vozila.
Iz izvještaja ljekara specijaliste O. bolnice P. se zaključuje da su oba
okrivljena liječena od strane ljekara O. bolnice P. te da su oba zadobili lake
tjelesne povrede.
Iz izvještaja iz kaznene evidencije za oba okrivljena sud je utvrdio da
nijedan od okrivljenih ranije nije osudjivan.
Kod ovakvog činjeničnog stanja na osnovu svih izvedenih dokaza, a posebno na
osnovu nalaza i mišljenja vještaka saobraćajne struke Š. M., koga je sud u
potpunosti prihvatio, sud je utvrdio da su oba okrivljena počinila krivično
djelo koje im se stavlja na teret, pa ih je sud iz tog razloga i oglasio
krivim i osudio po zakonu.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija kod oba okrivljena cijenio i svrhu
novčane kazne pa je sud mišljenja da nije bilo nužno okrivljenim izricati
drugu vrstu krivične sankcije osim novčane kazne pa im je sud i izrekao
minimalnu novčanu kaznu u iznosu od po 600,00 eura smatrajući da će se prema
-6-
okrivljenim i sa minimalnom novčanom kaznom ostvariti svrha kažnjavanja
predvidjena u članu 32. Krivičnog zakonika. Sud je okrivljenim kao otežavajuću
okolnost uzeo u obzir činjenicu da nijedan od njih nije priznao izvršenje
krivičnog djela, a kao olakšavajuće okolnosti sud im je uzeo u obzir činjenicu
da se radi o mladim ljudima, da ranije nisu osudjivani, te da se kao oštećeni
nisu pridružili krivičnom gonjenju jedan protiv drugog.
U smislu člana 226. i 229. ZKP CG sud je obavezao okrivljene da na ime
troškova vodjenja krivičnog postupka plate ovom sudu iznos od po 188,00 eura,
a isti iznos predstavlja nagradu i naknadu dvojici vještaka za izvršeno
vještačenje, a iznos paušala od po 55,00 eura sud je okrivljenim odredio
imajući u vidu dužinu trajanja i složenost krivičnog postupka kao i imovno
stanje okrivljenih.
Sa iznijetih razloga odlučeno je kao u izreci ove presude.
OSNOVNI SUD U PLJEVLJIMA
dana 12.10.2012. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
2x okrivljenim
2x braniocima okrivljenih
4x u predmet