K. br. 42/12
U IME CRNE GORE
OSNOVNI SUD U ŽABLJAKU, kao prvostepeni krivični po predsjedniku suda Andjelić
Mihailu uz sudjelovanje namještenika Šibalić Ikonije kao zapisničara, u
krivičnom predmetu protiv okrivljenih L.R. iz P., Ul. ...br. i K.M. iz P., Ul.
... br., zbog krivičnog djela kradja iz čl. 239 st. 1 KZ , po optužnom
predlogu ODT iz Pljevalja : Kt. br. 123/12 od 24. 08. 2012. godine, nakon
usmenog, javnog i glavnog pretresa održanog 25. 10. 2012. godine u prisustvu
zamjenika ODT iz Pljevalja Gačević Božidarke, punomoćnika oštećenog Centra za
kulturu i sport opštine Š., Š.R. i okrivljenih, donio je i istog dana javno
objavio
P R E S U D U
Okrivljeni L.R., od oca R. i majke M.rođene T., rođen ... godine u P., JMB
..., sa prebivalištem u P. Ul. ..., državljanin CG, zaposlen u JP »G.«
Pljevlja, visina plate 318 €, srednjeg imovnog stanja, govori srpskim jezikom,
razumije crnogorski jezik, oženjen, bez djece, završio srednju građevinsku
školu, ranije osuđivan i to presudom Osnovnog suda Pljevlja, K. br. 76/2000 od
14.06. 2000. godine, zbog kriv djela krađa iz čl. 144 st. 1 KZ RCG na kaznu
zatvora u trajanju od 3 mjeseca uslovno na jednu godinu, protiv njega se ne
vodi krivični postupak za drugo kriv. djelo,
Okrivljeni K.M., od oca S. i majke N., rođene R., rođen ...godine u
Pljevljima, JMB ..., sa prebivalištem u P. Ul. ... br., državljanin CG, govori
crnogorskim jezikom, nezaposlen, oženjen, otac troje djece, pismen završio 8
razreda osnovne škole, lošeg imovnog stanja, ranije osuđivan i to: presudama
Osnovnog suda u Pljevljima i to Km. Br.16/01 od 23.08. 2001.godine, Km.
Br.5/03 od 25.6.2003.godine, Km. Br.6/03 od 25.06.2003.godine, Km. Br. 18/03
od 22.112. 2003.godine, Km. Br.4/03 od 22.12.2003.godine, sve zbog kriv. djela
iz čl. 145 st.1 KZ RCG, u kojima su mu izricane vaspitne mjere pojačanog
nadzora organa socijalnog staranja, te K. br. 87/06 od 20. 10. 2006. g. zbog
kriv. djela iz čl. 412 st.2 KZ na 30 dana zatvora uslovno na jednu godinu, K.
br.92/06 od 17. 11.2006. godine zbogh kriv. djela iz čl. 166 KZ na jednu
godinu zatvora, K. br. 181/06 kod 12. 6.2007. g. , zbog kriv. djela iz čl. 240
st. 1 KZ na tri mjeseca zatvora, K. br. 215/10 od 18. 2. 2011. g. zbog kriv.
djela iz čl. 239 st. 1 KZ na 30 dana zatvora i K. br. 189/11 od 10. 4. 2012.g.
zbog kriv. djela iz čl. 240 st. 2 KZ na četiri mjeseca zatvora, protiv njega
se ne vodi krivični postupak za drugo krivično djelo
K r i v i s u
Što su
U noći 21/22. 05.2012.godine oko 21,30 časova u mjestu Mljetičak, opština
Šavnik, u neposrednoj blizini lokalnog puta Šavnik – Donja Bukovica, u namjeri
da sebi pribave protivpravnu imovinsku korist, sjekirom okrivljeni K.
presjekao elektronaponski kabal na koji je bio priključen Ski lift, a nakon
toga oba okrivljena zajednički razmontirali Ski lift i sa istog oduzeli
elektromotor marke »Sever«, pogonski točak lifta aluminijske konstrukcije i 10
metara elektronaponskog kabla 5 x 10 mm2, a zatim su oduzete stvari zajednički
unijeli u gepek PMV marke »Golf II« reg. br. PV ... vlasništvo okrivljenog
L.R. i prevezli do Nikšića te potom prodali u otkupnoj stanici za sekundarne
sirovine, oštetiviši na taj način vlasnika Centar za kulturu i sport opštine
Šavnik za iznos od 345 €,
- čime su kao saizvršioci izvršili krivično djelo teška kradja iz čl. 239 st.
1 u vezi čl.23 Krivičnog zakonika (KZ ),
- pa ih sud na osnovu navedenog zakonskog propisa i čl. 4, 5,13,15, 23, 32 (u
odnosu na oba okrivljena), a čl. 36 (u odnosu na okrivljenog Kneževića),te čl.
39 st. i st. 2 tačka 5 ( u odnosu na okrivljenog Lekića), te čl. 42KZ (u
odnosu na oba okrivljena) i čl. 226 st.2 tačka 9 i st.3, čl.229 i čl. 374
Zakonika o krivičnom postupku (ZKP-a)
O S U Đ U J E
Okrivljenog L.R. na novčanu kaznu u iznosu od 1.200 ( jedna hiljada i dvjesta)
€, koju je okrivljeni dužan platiti u roku od tri mjeseca po pravosnažnosti
presude, a koja će se u slučaju neplaćanja zamijeniti kaznom zatvora tako što
će se za svakih započetih 25 € novčane kazne računati jedan dan kazne zatvora.
Okrivljenog K.M. na kaznu zatvora u trajanju od 4 (četiri) mjeseca a koja će
se izvršiti po pravosnažnosti presude.
Oštećeni nije ispostavio imovinsko pravni zahtjev.
Okrivljeni su dužni solidarno platiti troškove krivičnog postupka u iznosu od
60,50 € u roku od 15 dana na depozit Osnovnog suda u Žabljaku žiro račun. br.
505-10497-08, dok su oslobođeni plaćanja paušala.
O b r a z l o ž e nj e
ODT iz Pljevalja u optužnom predlogu Kt. br. 123/12 od 24.08. 2012.godine,
dajući opis radnje izvršenja pravno je ocijenio, da su okrivljeni kao
saizvršioci počinili krivično djelo kradja iz čl. 239 st. 1 KZ, na način,
mjesto i u vrijeme kako je to bliže opisano izrekom presude. U završnoj riječi
je konačno predložio da se okrivljeni za naznačeno krivično djelo oglase
krivim i osude po zakonu.
Oštećeni se u riječi preko svog punomoćnika pridružio krivičnom gonjenju ali
nije ispostavio imovinsko pravni zahtjev.
Okrivljeni su u svojoj odbrani na glavnom pretresu i u predhodnom postupku u
cjelosti priznali krivicu i počinjeno djelo koje im je optužbom stavljeno na
teret, i u bitnom su istakli, i to L., da je sa svojim prijateljem okrivljenim
K. pošao za Nikšić i to svojim PMV makre »Golf« reg. br. PV ..., da su u
mjestu Mljetičak zaustavili vozilo pored ski lifta, te da je M. iz gepeka uzeo
sjekiru i kištru sa alatom,te je sjekirom presjekao elektronaponski kabl,
nakon čega su njih dvojica zajednički skinuli sa postolja elektro motor i
ubacili ga u gepek a zatim su zajednički razmontirali i skinuli pogonski točak
lifta i potom oduzeli nekoliko metara elektro naponskog kabla, te da se
događaj desio 21. 05.2012. godine, nešto oko 21,30 časova , da su oduzete
stvari vozilom odvezli za Nikšić gdje su ih prodali u otkupnoj stanici za
sekundarne sirovine za iznos od 115 €, dok je okrivljeni K. u bitnom ukazao,
da je zajedno sa L. kritičnog dana skinuo sa postolja ski lifta elektro motor,
te da su ga zajednički ubacili u gepek od vozila, da su nakon toga
razmontirali i skinuli pogonski točak lifta, te oduzeli i 10 metara elektro
naponskog kabla kojim je lift bio priključen na elektro mrežu i sve te stvari
ubacili u gepek vozila, te da su narednog dana predmetne stvari u Nikšiću
prodali u otkupnoj stanici za iznos od 115 €, te konačno, da ih je pri
povratku za Pljevlja na putnom pravcu Šavnik – Žabljak zaustavila patrola
policije, privela u Ispostavu Šavnik i lišila slobode. Posebno je pojasnio da
izdržava porodicu, da ima niska primanja – 54 € mjesečno i da sve ovo radi iz
velike nužde. U završnoj riječi okrivljeni su izrazili kajanje zbog učinjenog
djela te obećali da ovakve i slične radnje u buduće neće činiti.
Sud je u dokaznom postupku proveo dokaze: pročitao nalaz i mišljenje
Forenzičkog centra Danilovgrad br. 244/12 -2-2440 od 26. 6. 2012. godine,
pročitao potvrdu UP Ispostava policije Šavnik br. 04/122-2 od 22.5.2012.
godine o privremeno oduzetim predmetima od L.R., izvršio uvid u fotoelaborat
UP Ispostava Šavnik od 22. 5. 2012.godine, pročitao nalaz i mišljenje sudskog
vještaka mašinske struke A.V., dipl. ing. mašinstva, od 24. 08. 2012. godine,
te pročitao izvode iz KE UP PJ Pljevlja za okrivljene L.R. i K.M.. Sud nije
provodio dokaz neposrednog saslušanja vještaka A.V. sa razloga jer je ODT
odustao od predloga za njegovim saslušanjem sa čime su se saglasili oba
okrivljena a u uslovima jer nije bilo primjedbi na njegov nalaz i mišljenje.
Iz nalaza i mišljenja Forenzičkog centra te fotoelaborata proizilazi, da je
sporno sječenje elektronaponskog kabla 5 x 10 mm2 izvršeno sjekirom koja je
pronađena u vozilu okrivljenog L.R. .
Iz potvrde UP Ispostava Šavnik proizilazi, da su od okrivljenog L.R. 22.
05.2012. godine oduzeti: sanduk sa raznim alatom, gumene rukavice, gumene
rudarske čizme, dvije sjekire sa drvenim nasadom, jedan pajser, jedna lampa sa
trakom za držanje i jedan par penjalica za bandere, a koje sve stvari su se
nalazile u vozilu »Golf II« , reg. oznake PV – ... vlasništvo L.R. .
Iz nalaza i mišljenja vještaka mašinske struke proizilazi, da je nakon
odbijanja amortizacionih stopa vrijednost predmeta – stvari na dan otuđenja i
to elektromotora ZK 160, 7,5 KW, te pogonskog točka 110 kg, 8€/kg, i napojnog
kabla 5 x 10 mm2, dužine 10 m, 5 €/m, ukupno 345 €, što podrazumijeva da taj
iznos predstavlja 25 % od vrijednosti gornje opreme kada je ista nova i koja
bi iznosila 1.380 €.
Sud je u cjelosti prihvatio gornje dokaze tim prije jer im stranke nijesu
prigovorile, predmetni dokazi među sobom nijesu protivurječni već se
dopunjuju, a svoju podlogu nalaze i u potpunom priznanju od strane
okrivljenih.
Iz izvoda iz KE za okrivljenog L.R. proizilazi da je isti ranije osuđivan i
to: presudom Osnovnog suda Pljevlja, K. br. 76/2000 od 14.06. 2000. godine,
zbog kriv djela krađa iz čl. 144 st. 1 KZ RCG na kaznu zatvora u trajanju od 3
mjeseca uslovno na jednu godinu.
Iz izvoda iz KE za okrivljenog K.M. proizilazi da je ranije osuđivan i to:
presudama Osnovnog suda u Pljevljima i to Km. Br.16/01 od 23.08. 2001.godine,
Km. Br.5/03 od 25.6.2003.godine, Km. Br.6/03 od 25.06.2003.godine, Km. Br.
18/03 od 22.112. 2003.godine, Km. Br.4/03 od 22.12.2003.godine, sve zbog kriv.
djela iz čl. 145 st.1 KZ RCG, u kojima su mu izricane vaspitne mjere pojačanog
nadzora organa socijalnog staranja, te K. br. 87/06 od 20. 10. 2006. g. zbog
kriv. djela iz čl. 412 st.2 KZ na 30 dana zatvora uslovno na jednu godinu, K.
br.92/06 od 17. 11.2006. godine zbogh kriv. djela iz čl. 166 KZ na jednu
godinu zatvora, K. br. 181/06 kod 12. 6.2007. g. , zbog kriv. djela iz čl. 240
st. 1 KZ na tri mjeseca zatvora, K. br. 215/10 od 18. 2. 2011. g. zbog kriv.
djela iz čl. 239 st. 1 KZ na 30 dana zatvora i K. br. 189/11 od 10. 4. 2012.g.
zbog kriv. djela iz čl. 240 st. 2 KZ na četiri mjeseca zatvora.
Sud je posebno cijenio odbranu okrivljenih, pa je zaključio da isti u cjelosti
priznaju krivicu i počinjeno krivično djelo, pri čemu je takvo priznanje našlo
svoju podlogu u provedenim dokazima, radi čega su odbrane okrivljenih u
cjelosti prihvaćene, obzirom da su logične, jasne i nesumnjive.
Na osnovu savjesne i brižljive ocjene provedenih dokaza, te potpunog priznanja
okrivljenih a cijeneći sve u smislu čl. 17 i 370 ZKP- a sud je na pouzdan
način utvrdio da su okrivljeni počinili krivično djelo na način, mjesto i u
vrijeme kako je to bliže opisano izrekom presude, odnosno sud je utvrdio
činjenično stanje, da su okrivljeni U noći 21/22. 05.2012.godine oko 21,30
časova u mjestu Mljetičak, opština Šavnik, u neposrednoj blizini lokalnog puta
Šavnik – Donja Bukovica, u namjeri da sebi pribave protivpravnu imovinsku
korist, sjekirom okrivljeni K. presjekao elektronaponski kabal na koji je bio
priključen Ski lift, a nakon toga oba okrivljena razmontirali Ski lift i sa
istog oduzeli elektromotor marke »Sever«, pogonski točak lifta aluminijske
konstrukcije i 10 metara elektronaponskog kabla 5 x 10 mm2, a zatim su oduzete
stvari zajednički unijeli u gepek PMV marke »Golf II« reg. br. PV ...
vlasništvo okrivljenog L.R. i prevezli do Nikšića, te potom prodali u otkupnoj
stanici za sekundarne sirovine, oštetiviši na taj način vlasnika Centar za
kulturu i sport opštine Šavnik za iznos od 345 €.
Pravnom ocjenom ovako utvrdjenog činjeničnog stanja sud nalazi da se u
radnjama okrivljenih stiču svi bitni elementi krivičnog djela kradja iz čl.
239 st. 1 KZ, u saizvršilaštvu, a koje djelo čini svaki onaj ko tuđu pokretnu
stvar oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Odredbom čl. 23 st. 2 KZ predviđeno je, da ako
više lica učestvanjem u radnji izvršenja sa umišljajem ili iz nehata,
zajednički izvrše krivično djelo ili ostvarujući zajedničku odluku drugom
radnjom sa umišljajem bitno doprinesu izvršenju krivičnog djela, svako od njih
kazniće se kaznom propisanom za to djelo. U konkretnom slučaju nesumnjivo je
utvrđeno, da su oba izvršioca nakon predhodnog dogovora a svaki na svoj način
kako je prethodno opisano zajednički učestvovali u radnji izvršenja
(razmontirali ski lift, skinuli sa postolja elektromotor, okrivljeni K.
sjekirom presjekao el. kabal, pa potom oduzete stvari ubacali u gepek vozila i
zajednički prodali oduzete stvari tj. opremu u otkupnoj stanici). Dakle,
okrivljeni su djelo izvršili sa umišljajem, jer su bili svjesni da svojim
radnjama, nakon što su se predhodno dogovorili, oduzmu tuđe pokretne stvari
tj. opremu ski lifta na koji protivpravan način su, manifestovali i svijest i
volju da zabranjenu posledicu hoće kao svoju a usled čega je nastupila i
zabranjena posledica tj. šteta po Centar za kulturu i sport opštine Šavnik u
visini od 345 €.
Prilikom odmjeravanja vrste i visine kazne okrivljenima, sud je imao u vidu
stepen krivice i sve okolnosti predvidjene čl. 42 KZ, pa je od otežavajućih
okolnosti za okrivljenog L. uzeo da je ranije bio osuđivan za istovrsno
krivično djelo ali da je od osude protekao dugi vremenski period, a za
okrivljenog K. da je ranije osuđivan u više navrata ( deset puta) između
ostalog i za istovrsno krivično djelo, odnosno njegov teži oblik i to u
kratkim vremenskim intervalima a između ostalog i u godini u kojoj je izvršio
predmetno krivično djelo, dok je od olakšavajućih okolnosti uzeo, da su
okrivljeni u potpunosti priznali počinjeno djelo i krivicu i izrazili kajanje
za isto, mala vrijednost otuđenih stvari, kao i da oštećeni nije prema
okrivljenima ispostavljao imovinsko pravni zahtjev, te konačno okrivljenom L.
izrekao novčanu kaznu u iznosu od 1.200 € kao zakonom predviđenu sa rokom
plaćanja tri mjeseca, a ovo posebno imajući u vidu da je srednjeg imovnog
stanja, da je zaposlen i da ostvaruje stalna mjesečna primanja, da posjeduje
automobil u svom vlasništvu, te da je u životnoj dobi kada može dodatnim
radom, u skladu sa svojom stručnom spremom ostvariti prihode, radi čega nije
bilo cjelishodno istom izricati zatvorsku kaznu, pa dalje okrivljenom K. je
izrekao kaznu zatvora u trajanju od 4 (četiri) mjeseca a posebno u okolnostima
kada istom ne bi bilo cjelishodno izricati novčanu kaznu jer je lošeg imovnog
stanja i nema stalno zaposlenje a ima i troje maloljetno djece. Po ocjeni
ovoga suda sa označenim kaznama će se postići svrha kažnjavanja u smislu
generalne i specijalne prevencije shodno čl. 32 KZ.
Oštećeni nije ispostavljao imovinsko pravni zahtjev radi čega sud nije ni
obavezivao okrivljene da na ime štete oštećenom plate iznos od 345 €.
Oglašavajući okrivljene krivim, sud ih je obavezao da solidarno plate troškove
krivičnog postupka u iznosu od 60,50 € koji se odnose na nagradu i troškove
vještačenja po vještaku mašinske struke shodno čl. 229 ZKP-a a okrivljeni su
oslobodjeni od plaćanja paušala obzirom na kratko trajanje i složenost
postupka, odnosno veoma loše imovno stanje okrivljenog K., odnosno srednje
okrivljenog L., a ovo shodno čl. 226 st.2 tačka 9 i st.3 ZKP-a.
Sa iznijetog odlučeno je kao u izreci.
OSNOVNI SUD U ŽABLJAKU, dana 25. 10. 2012. god.
ZAPISNIČAR PREDSJEDNIK SUDA
Ikonija Šibalić,s.r. Mihailo Andjelić,s.r.
PRAVNA POUKA:
Protiv ove presude dozvoljena je žalba u roku od
8 dana po prijemu pismenog otpravka iste preko
ovog suda Višem sudu Bijelo Polje.