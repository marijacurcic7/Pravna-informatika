OSNOVNI SUD U ROŽAJAMA
K.br. 95/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.130/13 od 01.07.2013.g. podnijet protiv okrivljenog A.C. iz
Rožaja, zbog krivičnog djela krađa iz čl. 239. st. 1. Krivičnog zakonika,
nakon održanog glavnog i javnog pretresa u prisustvu Osnovnog državnog tužioca
Hajrana Kalača, oštećene A. Z., branioca okrivljenog adv. A. Š., postavljenog
po službenoj dužnosti, dok je okrivljeni u pritvoru i okrivljenog, dana
30.07.2013. donio je i javno objavio
P R E S U D U
Okrivljeni A.C., JMB 2107981272036 , od oca B. i majke Z. , rodj. K., rodjen
21.07.1981.g. u Rožajama, gdje i živi u Ul. "29.Novembar", drž. CG, razumije
crnogorski jezik, njegov jezik je bosanski, pismen, završio SSS, nezaposlen,
neoženjen, siromašnog imovnog stanja, osudjivan presudom Višeg suda Bijelo
Polje K.br. 33/06 od 27.06.2006.g., po čl. 300/2 KZ CG, na 6 mjeseci zatvora,
presudom Višeg suda Bijelo Polje K.br.129/07 od 19.02.2008.g. po čl. 300/2 KZ
CG, na 7 mjeseci zatvora, presudom Višeg suda Bijelo Polje K.br.5/07 od
28.02.2007.g., po čl. 300/2 KZ CG na 6 mjeseci zatvora, presudom Osnovnog suda
Rožje K.br. 167/10 od 05.10.2010.g. po čl. 239/1 u vezi čl. 23. KZ, na 3
mjeseca zatvora, presudom Osnovnog suda Rožaje K.br. 159/10 od 26.10.2012.g.
po čl. 246/1 KZ na 30 dana zatvora.
K R I V J E
Što je:
dana 29.06.2013.g. oko 09,15 časova u ul. "30. septembar" Rožaje, iz kuće F.
Z., u namjeri da sebi pribavi protivpravnu imovinsku korist koja koja prelazi
iznos od 150,00 eura, oduzeo tuđe pokretne stvari, na način što se vanjskim
stepenicama popeo na drugi sprat kuće i ušao u unutrašnjost iste kroz
otključana vrata, prošao kroz hodniki ušao u trepezariju i iz zdjele koja se
nalazila na komodi oduzeo novac u iznosu od 5,00 eura, a zatim je vršio
premetačinu, otvarao fioke i vrata od vitrine u namjeri da oduzme sve što u
njoj nađe u čemu ga je spriječila A.Z. koja ga je zatekla do komode i vitrine
u kojoj se nalazilo zlato,
- čime je izvršio krivično djelo krađa iz čl. 239. st. 1. Krivičnog zakonika
-pa ga sud primjenom pomenutog zakonskog propisa i čl. 4, 13, 15, 32, 36, 42, Krivičnog zakonika i čl. 374. Zakonika o krivičnom postupku
O S U Đ U J E
Na kaznu zatvora u trajanju od 3 ( tri) mjeseca u koju kaznu mu se ima
uračunati vrijeme provedeno u pritvoru od 30.06.2013.g. do 30.07.2013.g.
Da plati na ime troškova krivičnog postupka iznos od 37,50 eura i na ime
paušala iznos od 30,00 eura, u korist budžeta Crne Gore, u roku od 15 dana po
pravosnažnosti ove presude.
Imovinsko pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 130/13 od 01.07.2013.g. protiv okrivljenog A. C. iz Rožaja zbog
krivičnog djela krađa iz čl. 239. st. 1. Krivičnog zakonika (KZ).
Na glavnom pretresu ODT Hajran Kalač je ostao pri podnijetom optužnom
predlogu, te je predložio da sud okrivljenog oglasi krivim zbog krivičnog
djela koje mu je optužbom stavljeno na teret i osudi ga na kaznu zatvora u
trajanju od četiri mjeseca.
Oštećena A. Z. je u završnoj riječi istakla da se pridružuje krivičnom
gonjenju ODT-a u odnosu na okrivljenog, a imovinsko pravni zahtjev nije
postavila.
Branilac okrivljenog adv. A. Š., postavljen po službenoj dužnosti dok je
okrivljeni u pritvoru, je u završnoj riječi predložio da sud njegovog
branjenika oslobodi od optužbe jer nije dokazano da je izvršio krivično djelo
koje mu je stavljeno na teret.
Okrivljeni je u svojoj odbrani istakao da je dana 29.06.2013.g. pošao u Ul.
"30. Septembar" u Rožajama u namjeri da svrati kod M. Z. i da ga pita da li bi
ga zaposlio u kafić zv. "Elit" koji drži njegov sinovac. Mislio je da M.
stanuje na drugom spratu kuće i pozvonio na vrata, te pošto se niko nije javio
ušao je u hodnik a zatim otvorio vrata od trepezarije i zvao M. Tada je došla
oštećena A.Z.i rekla mu da ovo nije M. stan, već se isti nalazi na spratu,pa
je izašao i pošao do M. stana ali ga nije našao.Istakao je da nije ulazio u
trepezariju stana oštećene i njenog oca F. Z. nije vršio premetačinu u istom i
nije oduzeo iz komode 5,00 eura, niti je namjeravao da oduzme novac i druge
stvari. Predložio je da ga sud oslobodi od optužbe jer nije izvršio djelo za
koje je optužen.
Po ovoj krivičnopravnoj stvari sud je izveo dokaze saslušao svedoke - oštećenu
A. Z. pročitao zapisnik o uviđaju OB Rožaje br. Ku od 29.06.2013.g., izvršio
uvid u fotodokumentaciju OB Rožaje br. Sl. 13 od 29.06.2013.g. i izvršio uvid
u izvod iz kaznene evidencije na ime okrivljenog.
Cijeneći odbranu okrivljenog i sve izvedene dokaze kako pojedinačno, tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljeni izvršio krivično djelo za koja je
optužen i da je zato kriv i krivičnopravno odgovoran.
Naime, iz iskaza svedoka - oštećene A. Z. proizilazi da živi u Ul. "30.
Septembar" u Rožajama na drugom spratu kuće vlasništvo njenog oca F.Z. Da je
dana 29.06.2013.g. spavala u spavaćoj sobi i oko 09,15 h je čula neku
lupnjavu. Kada je čula da su se otvorila vrata od dnevnog boravka i
trepezarije izašla je iz spavaće sobe i vidjela okrivljenog u trepezariji koji
je tu došao vanjskim stepenicama i kroz nezaključana spoljnja vrata ušao u
hodnik, a zatim u trpezariju. Vidjela je da je jedna fioka od komode otvorena,
pa je zaključila da je okrivljeni otvarao fioke i tražio stvari. Na vitrini je
primjetila otvoreno krilo na mjestu gdje se nalazila zdjela sa zlatnim
nakitom. I krilo na vitrini i fioku od komode otvorio je okrivljeni, jer su
iste predhodno bile zatvorene, a niko drugi nije ulazio u stan osim njega.
Tražila je od okrivljenog da izađe vani, a zatim je ona izašla iz stana i
pozvala svog oca. Nakon određenog vremena okrivljeni je izašao vani, a tu je
došao njen otac F., pa su ušli u kuću i vidjeli da je okrivljeni oduzeo 5,00
eura koje je ona ostavila u zdjeli na komodi, a nije oduzeo zlatni nakit iz
vitrine čija je vrijednost iznosila oko 400,00 do 500,00 eura jer ga je ona
spriječila u tome kada ga je pozvala da izađe. Kada je izašao iz njenog stana
okrivljeni je pošao na sprat i tražio M. Z.kojeg nije našao. Iskaz oštećene,
sud je prihvatio kao jasan, objektivan i uvjerljiv, a dovodeći isti u vezu sa
navodima iz zapisnika o uviđaju i fotodokumentacije OB Rožaje iz kojih
proizilazi da su prilikom uviđaja vrata od trpezarije bila u otvorenom
položaju i da je fioka od komode bila otvorena i u istoj je izvršena
premetačina, te da su vrata od vitrine nađena otvorena a u zdjeli se nalazio
zlatni nakit, a sa komode je nestalo 5,00 eura iz jedne zdjele, koje dokaze je
sud ocjenio kao jasne i određene, zaista se nesumnjivo utvrđuje da je
okrivljeni kritičnog dana ušao u kuću vlasništvo F. Z, tako što se na drugi
sprat popeo vanjskim stepenicama i kroz otključana vrata ušao u hodnik, a
zatim i u trpezariju i iz zdjele koja se nalazila na komodu uzeo 5,00 eura, a
zatim otvarao fioke vrata od vitrine u kojoj se nalazio zlatni nakit, u
namjeri da oduzme sve što nađe, u čemu ga je spriječila oštećena A. koja ga je
zatekla do vitrine u kojoj se nalazilo zlato.
Sud je cijenio iskaz okrivljenog, pa je isti prihvatio u dijelu u kojem ne
spori odlučne činjenice koje su utvrđene u postupku. Naime, okrivljeni ne
spori da je kritičnog dana ušao u hodnik kuće F. Z. i da da ga je u kući
zatekla oštećena A., ali se brani da nije ulazio u trpezariju i nije oduzeo
5,00 eura sa komode, niti je otvarao fioke i vrata od vitrine, jer nije
namjeravao da oduzme nikakve stvari, već je tražio M.Z., ali njegov iskaz u
ovom dijelu, sud nije prihvatio obzirom da je isti neuvjerljiv, neobjektivan i
nenalazi oslonca u iskazu oštećene, kojoj je sud poklonio punu vjeru, tako da
je očigledno da okrivljeni sa ovakvom odbranom smišljeno i sračunato nastoji
da izbjegne krivičnopravnu odgovornost.
Dakle, u postupku je utvrđeno da je okrivljeni dana 29.06.2013.g. oko 09,15
časova u ul. "30. septembar" Rožaje, iz kuće F. Z., u namjeri da sebi pribavi
protivpravnu imovinsku korist koja koja prelazi iznos od 150,00 eura, oduzeo
tuđe pokretne stvari, na način što se vanjskim stepenicama popeo na drugi
sprat kuće i ušao u unutrašnjost iste kroz otključana vrata, prošao kroz
hodniki ušao u trepezariju i iz zdjele koja se nalazila na komodi oduzeo novac
u iznosu od 5,00 eura, a zatim je vršio premetačinu, otvarao fioke i vrata od
vitrine u namjeri da oduzme sve što u njoj nađe u čemu ga je spriječila A.
Z.koja ga je zatekla do komode i vitrine u kojoj se nalazilo zlato.
Imajući u vidu ovakvo utvrđeno činjenično stanje, sud je djelimično izmijenio
činjenični opis djela iz optužbe i prilagodio ga utvrđenom činjeničnom stanju
kao u dispozitivu ove presude, smatrajući da time nije povrijeđen identitet
optužbe i presude.
Cijeneći psihički odnos okrivljenog prema učinjenom krivičnom djelu sud je
našao da je isti bio svjestan svog djela, tj. svjestan da preduzima opisane
radnje u cilju nastupanaj zabranjene posledice, znajući za njihovu
protivpravnost i to je htio, pa je postupao sa umišljajem.
Pravnom analizom utvrđenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela krađa iz čl. 239. st.
1. KZ, za koje djelo je sud istog oglasio krivim i osudio ga na kaznu zatvora
u trajanju od tri mjeseca, u koju kaznu mu se, u smislu čl. 51. KZ, ima
uračunati vrijeme provedeno u pritvoru od 30.06.2013.g. do 30.07.2013.g.
Prilikom odlučivanja o izboru vrste i visine kazne, sud je imao sve okolnosti
koje utiču da kazna bude veća ili manja iz čl. 42. KZ, pa je okrivljenom od
olakšavajućih okolnosti cijenio siromašno imovno stanje, dok je kao
otežavajuću okolnost istom cijenio njegovu raniju osuđivanost.
Cijeneći navedene okolnosti kao i okolnosti pod kojim je djelo izvršeno i
jačinu ugrožavanja zaštićenog dobra, sud je našao da je imalo mjesta izricanju
ovakve vrste i visine kazne, ubijeđen da je izrečena kazna zatvora u
naznačenom trajanju srazmerna težini učinjenog krivičnog djela i stepenu
krivice okrivljenog i dovoljnja za ostvarenje svrhe kažnjavanja iz čl. 32. KZ,
u okviru opšte svrhe krivičnih sankcija iz čl. 4. istog zakona.
Na osnovu čl. 229. u vezi čl. 226. st. 2. tač. 7. i st. 4. ZKP, sud je
obavezao okrivljenog da plati na ime troškova krivičnog postupka iznos od
37,50 eura u korist budžeta Crne Gore, koji troškovi se odnose na ime troškova
za branioca postavljenog po službenoj dužnosti dok je okrivljeni bio u
pritvoru
Na osnovu čl. 220. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati na ime paušala iznos od 30,00 eura, u korist
budžeta Crne Gore, a ovo imajući u vidu trajanje i složenost krivičnog
postupka, kao i imovno stanje okrivljenog.
Imovinsko- pravni zahtjev nije postavljen.
OSNOVNI SUD U ROŽAJAMA, dana 30.07.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.