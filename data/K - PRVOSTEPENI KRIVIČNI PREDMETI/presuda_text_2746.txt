      K.br. 325/10


                                             U IME NARODA

VIŠI SUD U PODGORICI, u vijeću sastavljenom od sudije Ane Vuković, kao
predsjednika vijeća, sudije P. Tabaša i sudija porotnika, Željka Kujovića,
Ilije I.ovića i Zihada Methadžovića, kao članova vijeća, uz učešće Mirele
Piper kao zapisničara, u krivičnom predmetu protiv optuženog N. M., iz
Nikšića, zbog krivičnog djela teško ubistvo u pokušaju iz čl.144 tač.3 u vezi
čl.20 Krivičnog zakonika, odlučujući po optužnici VDT-a Podgorica Kt.br.
198/10 od 21.12.2010 godine, nakon glavnog, javnog pretresa održanog dana
02.06.2011 godine u prisustvu zastupnika optužbe Olivere Ražnatović, zamjenika
VDT-a Podgorica, optuženog  i njegovog branioca, D. M., advokata iz Nikšića,
te nakon tajnog vijećanja i glasanja donio je, a dana 03.06.2011 godine javno
objavio  
                                             P R E S U D U

OPTUŽENI:  
N. M., .rođen ... ,državljanin Crne Gore, završio Osnovnu školu, nezaposlen,
neoženjen, osuđI. presudom Osnovnog suda u Nikšiću K.br. 780/2008 od 08.12.
2009 godine zbog krivičnog djela iz čl. 399 KZ-a na kaznu zatvora u trajanju
od 3 mjeseca, bio  u pritvoru od 24.09.2010 godine do 03.06.2011 godine.  
K r i v   j e
Zato što je:  
Dana 24.09.2010. godine, oko 01,00 časova  u naselju Rubeža, u Nikšiću, sa
umišljajem pokušao da liši života oštećenog Dj. I. i nožem kao sredstvom
podobnim da tijelo teško povrijedi i zdravlje teško naruši, lako tjelesno
povrijedio oštećene Dj. V. i Dj. P., na način što je kroz otključana ulazna
vrata ušao u porodičnu kuću oštećenih Dj., koji su se nalazili na spavanju,
prišao krevetu u dnevnoj sobi na kojem je ležao oštećeni Dj. I. i zadao mu
udarac nožem u predjelu  nadlaktice desne ruke u gornjoj trećini, nanoseći mu
laku tjelesnu povredu u vidu rane posjekotine, a potom nastavio sa napadom,
zamahujući nožem u pravcu gornjeg dijela tijela oštećenog Dj. I., i dok je
oštećeni pokušavao da od sebe odbije napad, hvatajući ga za ruku u kojoj je
držao nož, pozivajući u pomoć brata V. koji je takodje spavao u dnevnom
boravku, ponovo više puta zamahnuo nožem u pravcu oštećenog I., nanoseći mu
lake tjelesne povrede u vidu rane oguljotine u predjelu šake desne ruke i
oguljotine kože lijeve strane vrata, govoreći “ovo vam je za ono što ste me
prije deset godina bili”, pa kada je oštećenom Dj. I. pritekao u pomoć njegov
brat Dj. V., u namjeri da spriječi dalji napad nad oštećenim Đ. I., i kada su
oštećeni Dj. I. i Dj. V. uspjeli da optuženog obore na pod, zamahnuo nožem u
pravcu potkoljenice desne noge oštećenog Dj. V. i istim zahvatio oštećenog Dj.
V. u predjelu potkoljenice desne noge, nanoseći mu laku tjelesnu povredu u
vidu rane posjekotine, a kada je iz spavaće sobe izašao oštećeni Dj. P.,
zamahnuo nožem u njegovom pravcu, nanoseći mu laku tjelesnu povredu u predjelu
nadlaktice lijeve ruke, u vidu rane posjekotine, te nakon što su oštećeni
uspjeli da ga savladaju i oduzmu mu nož, zaprijetio im da će ih sjutra
automatskom puškom sve pobiti,  
-čime je izvršio krivično djelo –ubistvo u pokušaju iz člana 143 u vezi člana 20 Krivičnog zakonika u sticaju sa krivičnim djelom - laka tjelesna povreda iz člana 152 stav 2 u vezi stava 1 Krivičnog zakonika  
Pa  sud primjenom citiranih zakonskih odredbi, te čl. 2, 4, 5, 14 st 3. i 4,
15, 32, 33, 36, 42, 45, 46 i 51  Krivičnog zakonika te  primjenom čl. 48. st.
1. Krivičnog zakonika,  prethodno utvrđuje optuženom pojedinačne kazne, i to:  
- za krivično djelo ubistvo u pokušaju iz člana 143 u vezi člana 20 Krivičnog
zakonika, kaznu zatvora u trajanju od 2 (dvije) godine,  
- za krivično djelo laka tjelesna povreda iz člana 152 stav 2 u vezi stava 1
Krivičnog zakonika,  kaznu zatvora u trajanju od  2 (dva)  mjeseca,  
Za ovim  sud, primjenom čl. 48. st. 2 Krivičnog zakonika te  primjenom čl.
202,212  i 364 Zakonika o krivičnom postupku, optuženog  
O S U Đ U J E
Na jedinstvenu kaznu zatvora u trajanju od 2 (dvije) godine i 1 (jednog)
mjeseca,  u koju kaznu   se uračunava vrijeme provedeno u pritvoru  24. 09.
2010. godine od 02,15 h  kao dana i časa lišenja slobode do 03. 06. 2011.
godine.  
Dužan je  optuženi, na ime troškova krivičnog postupka paušala uplatiti ovom
Sudu iznos od 1.359,50 €,   u roku od 15 dana po pravosnažnosti presude.  
Svjedoci oštećeni Dj. I., Dj. V. i Dj. P. se radi ostvarivanja
imovinskopravnog zahtjeva upućuju na redovnu gradjansku parnicu.  
Na osnovu čl. 75  Krivičnog zakonika,  prema optuženom s e i z r i č e  
MJERA BEZBJEDNOSTI
ODUZIMA se od optuženog kuhinjski nož sa drvenom drškom, ukupne dužine 19,5
cm, dužine sječiva 8,5 cm.  
                     O b r a z l o ž e n j e

Optužnicom Višeg državnog tužioca u Podgorici Kt.br. 198/10 od 21.12.2010.
godine, stavljeno je na teret optuženom  da je izvršio krivično djelo teško
ubistvo u pokušaju iz čl.144 tač.3 u vezi čl.20 Krivičnog zakonika.  
Zastupnik optužbe je u završnoj riječi, izmijenio činjenični opis dispozitiva optužbe na način kao u izreci presude a takodje i pravnu kvalifikaciju, stavljajući optuženom na teret da je izvršio krivično djelo ubistvo u pokušaju iz člana 143 u vezi člana 20 Krivičnog zakonika u sticaju sa krivičnim djelom - laka tjelesna povreda iz člana 152 stav 2 u vezi stava 1 Krivičnog zakonika, te u cjelosti ostao pri tako izmjenjenoj optužnici, i predložio da sud optuženog oglasi krivim i osudi po zakonu, budući da je provedenim dokazima utvrđeno da je optuženi izvršio navedena krivična djela.

Optuženi N. M. se u pretkrivičnom postupku pred ovlašćenim službenikom
policije branio ćutanjem .U odbrani datoj pred istražnim sudijom,  naveo je da
je kritične večeri bio kod komšije M.B., gdje je  popio dosta alkohola-rakije
i piva, odakle je pošao svojoj kući, a potom u kuću oštećenih Đ. . Iako se ne
sjeća mnogih detalja kritičnog događaja,  sjeća se da je lupao na vratima kuće
oštećenih,  te vičući pitao ima li koga, a potom ušao u kuću u kojoj je bilo
upaljeno svijetlo.U kući je zatekao Đ. I. koji je bio budan. Istakao je da
nije imao namjeru da ubije I., što je mogao učiniti da je htio.U odbrani na
glavnom pretresu, u bitnom je ponovio ranije navode, dodajući  da je od svog
komšije B. otišao kući, sjeo u vozilo i odvezao se do kuće oštećenih Đ..Iz
ladice vozila uzeo je nož, ušao u kuću Đ. gdje je u dnevnom boravku zatekao I.
Đ. koji je budan ležao na krevetu. Sa nožem u ruci došao je iznad I. koji je
ležao na krevetu. I. ga je pitao što je došao i krenuo ćebetom prema njemu da
se zaštiti, kada je on dva puta zamahnuo nožem po ćebetu koje je tom prilikom
malo porezao. Nakon toga, jedna osoba ali ne zna ko, mu je prišla sa leđa,
skočila na njega i oborila ga na pod. Uvidio je da je pogriješio pa je
pokušao da bježi u čemu nije uspio jer su ga sva trojica braće Đ. dokopali i
bacili na pod, što se sve dešavalo u dnevnoj sobi. Dok je bio oboren na podu,
mahao je nožem ali ne zna da li je nekoga povrijedio jer je bio u
alkoholisanom stanju.Pokušao je da ustane, ali su ga oštećeni ponovo oborili
na pod, a zatim ga izveli ispred kuće i držali ga do dolaska policije.
Pojasnio je da je držeći predmetni nož za dršku u desnoj ruci,  tako da je
oštrica noža bila okrenuta ka ćebetu,  mahao  nožem ispred sebe i istovremmeno
se izmicao te da se u medjuvremenu jedan od braće Dj., misli da je to bio V.
ali nije siguran, dokopao noža. Dalje je naveo je da su ga 5-6 godina prije
kritičnog dogadjaja, oštećeni i još neka lica  istukli, iako ih tada nije
poznavao, jer im se nije dopalo što se zaposlio na gradilištu. Medjutum, i
nakon toga se družio sa oštećenima, čekali su čak i Novu godinu zajedno ali
nikada ranije nije dolazio u njihovu kuću. Jednom prilikom, došao je sa
šrafcigerom u kuću kod brata od strica oštećenih, Ž. Dj., u namjeri da ga
uplaši. Pitao je Ž. da li ga je on ili neko od njegove braće udarao na što mu
je Ž. odgovorio da on u tome nije učestvovao, a nakon što su popričali o tom
događaju, Ž. ga je odvezao kući. Istakao je da nesmije da konzumira alkohol,
jer mu se već dešavalo da u alkoholisanom stanju, ne zna gdje se nalazi i što
radi, pojašnjavajući da je kritičnog dana  za sat vremena boravka kod komšije
B., popio 5-6 piva i 3-4 rakije. U bolnici u Nikšiću gdje je pregledan zbog
zadobijenih povreda nije alkotestiran. Objašnjavajući razlike u kazI.jima na
glavnom pretresu i pred istražnim sudijom, naveo je da prilikom saslušanja
pred istražnim sudijom nije detaljno iznosio odbranu jer je to želio da učini
na glavnom pretresu.  
U završnoj riječi, prihvatajući u cjelosti  završnu riječ svoga branioca ostao
je pri navodima iznijete odbrane.  
Branilac optuženog je u završnoj riječi naveo da tokom postupka nije dokazano
da je optuženi imao namjeru da liši života optuženog Đ. I.,dok je nesporno da
je počinio krivično djelo laka tjelesna povreda koje mu je izmijenjenom
optužnicom stavljeno na teret.  
Sud je u dokaznom postupku saslušao svjedoke oštećene Đ.I.,  Đ.V. i Đ.P.,
svjedokinju Č. M., pročitani su zapisnik o uvidjaju UP PJ Nikšić Ku.br. 574 od
24.09.2010. godine, medicinska dokumentacija JZU Opšte bolnice Nikšić za
oštećenog Đ. V., broj protokola 7386 od 24.09.2010. godine, medicinska
dokumentacija JZU Opšte bolnice Nikšić za oštećenog Đ. I., broj protokola 7384
od 24.09.2010. godine, medicinska dokumentacija JZU Opšte bolnice Nikšić za
oštećenog Đ. P., broj protokola 7385 od 24.09.2010. godine, medicinska
dokumentacija JZU Opšte bolnice Nikšić za optuženog N. M., broj protokola 7383
od 24.09.2010. godine, dopis Opšte bolnice Nikšić od 04.03.2010. godine,
zdravstveni karton za optuženog N.M., dostavljen od uprave ZIKS-a Podgorica od
25.09.2011. godine, nalaz i mišljenje sudskog vještaka medicinske struke dr B.
B. K.br. 175/10 od 14.10.2010. godine i nalaz i mišljenje istog vještaka od
10.03.2011. godine a na glavnom pretresu održanom dana 24.05.2011
godine,vještak B. je dao dopunski nalaz i mišljenje o povredama koje su
zadobili oštećeni nakon što ih je neposredno pregledao, pročitan je nalaz i
mišljenje komisije sudskih vještaka, neuropsihijatrijske struke, dr S. M.,
psihijatrijske struke dr Ž. G. i psihologa B. S.-I. od 10.04.2011. godine za
optuženog N. M., te na glavnom pretresu saslušan vještak neuropsihijatrijske
struke dr S. M., pročitani su izvještaj o vještanju Uprave policije -
Forenzički centar 3239/10, izvještaj o biološkom vještačenju 4920/10 od Uprave
policije Forenzički centar  Danilovgradu i izvod iz kaznene evidencije za
optuženog izdat od UP PJ Nikšić od 28.09.2010. godine.  
 Cijeneći navode optužbe i odbrane, te provedene dokaze, kako pojedinačno, tako i u njihovoj medjusobnoj povezanosti, sud nalazi da je optuženi izvršio krivična djela stavljena mu na teret, na način, vrijeme i mjesto, kako je to bliže predstavljeno izrekom presude, pa ga je oglasio krivim.

Svjedok oštećeni Đ. I. je u svom iskazu  pred istražnim sudijom naveo, da je
kritične večeri u dnevnom boravku svoje kuće, gledao film sa bratom V., gdje
su obojica zaspali i to prvo V. a on nešto kasnije oko 1 sat posle ponoći.
Drugi brat  P. bio je u spavaćoj sobi a njihvi roditelji i braća N. i R., u
drugoj sobi. Kritične večeri, ulazna vrata od luce, koja inače nikada ne
zaključavaju,  bila su takodje otključana. U jednom trenutku, dok ga je hvatao
prvi san, začuo je otvaranje vrata i  pomislio da ih otvara neko od njegove
braće. Medjutim, probudio se i ležeći na trosjedu, uz svjetlost koja je
dopirala od  Tv aparata, vidio je iznad sebe optuženog sa nožem u ruci.
Optuženi  ga je  potom uboo nožem, odozgo u predjelu mišice desne ruke. Da bi
se zaštitio,  prekrio se ćebetom, nakon čega je  optuženi još desetak puta
zamahivao nožem, ponavljajući više puta  „na ,na” kojom prilikom ga je
optuženi zakačio nožem u predjelu vrata i lijeve šake, nakon čega je uspio  da
uhvati optuženog za ruku u kojoj je držao nož i da ga odgurne,  a zatim je
ustao i pozvao svog brat V. pa su zajedno  skočili na optuženog koji je i
dalje mahao nožem. Uspjeli su da  optuženog savladaju,  oborili su ga  na pod,
nakon čega je optuženi nožem povrijedio V.. Kako se već bila digla galama,
ustao je i drugi brat P., kojom  prilikom je optuženi  istim nožem povrijedio
P..Iako su govorili optuženom da  pusti nož, optuženi je uporno ponavljao „ne
dam nož, ne dam nož“. Nakon što su uspjeli da mu  oduzemu nož,  optuženi im je
rekao „ovo vam je za ono što ste me izbili prije deset godina“, da  bi im po
dolasku policije, rekao da će kupiti autmomat i sjutra ih sve pobiti. Pojasnio
je da su  ostali ukućani izašli iz sobe tek nakon što su  on  V. i P.
savladali optuženog. Naveo je da je moguće da je nakon što su  savladavali
optuženog bilo čupanja i udaranja.Negirao je navode optuženog da su ga on i
njegova braća istukli dok su bili djeca, objašnjavajući da sa optuženim nijesu
imali nikakav konflikt. Nakon kritičnog dogadjaja ljekar mu je sanirao povrede
i nije zadržavan u bolnici. Dodao je da je optuženi, prije dvije godine, na
isti način ušao sa nožem u kuću njegovog brata od strica, medjutim tada nije
nikoga povrijedio.  Prilikom saslušanja na na glavnom pretresu, svjedok je u
bitnom  ponovio ranije navode, dodajući da se sa optuženim poznavao od ranije
i da sa njim nije imao sukob, mada je čuo  da optuženi priča kako su ga ranije
izbili neki Đ.  
Svjedok oštećeni Đ. V. je u svom iskazu pred istražnim sudijom naveo, da je
kritične večeri sa bratom  I.  gledao televiziju u dnevnom boravku njihove
kuće, gdje je  i zaspao na  trosjedu. Kako nikada ne zaključavaju ulazna vrata
od kuće, nije čuo kada je optuženi ušao u kuću, ,već ga je probudilo I.
zapomaganje  „aj mene V. ,V.“ a zatim je u ćošku dnevnog boravka vidio  I.
koji je  uza zid prislonio optuženog. U tom trenutku nije vidio nož u  ruci
optuženog  jer je jedina svjetlost u sobi dolazila od uključenog Tv
aparata.Prišao je optuženom sa leđa, uhvatio ga preko ramena   i oborio  na
pod a zatim kada je htio  da uključi svjetlo, optuženi ga je uboo u predjelu
desne potkoljenice. Nakon što je uključio svjetlo, optuženi se vrlo brzo
pridigao i zamahnuo da ga ubode nožem u predjelu stomaka i tek tada je vidio
nož u njegovoj ruci. Dok je optuženi pokušavao da ubode nožem i njegovog brata
I. koji je  pokušavao da optuženom oduzme nož,  u tom trenutku iz spavaće sobe
izašao je njihov brat P.,  koga je optuženi uboo nožem u predjelu lijeve
miške.Nakon navedenog, ponovo je prišao optuženom sa leđa a zatim su su on i
braća uspjeli da ga savladaju,  oduzmu mu nož, kao i da ga zadrže do dolaska
policije pred čijim službenicima je optuženi izjavio, da će ih drugi put sve
pobiti automatom.Dalje je naveo da mu je optuženi na pitanje zašto je ovo
učinio, odgovorio „ ja sam malo  popio, a to vam je za ono što ste me prije
deset godina bili “. Naveo je da je  tačno  da su kao djeca, prije deset
godina imali svađu sa optuženim, ali ne i tuču, te da su se  nakon toga čak i
družili. Pojasnio je da  kritičnom prilikom  na sebi nije imao garderobu već
samo donje gaćice. Njegovi roditelji i braća N. i R. su spavali u drugoj sobi
odakle su izašli  tek nakon što je P. izašao iz spavaće sobe.Nakon kriitčnog
dogadjaja  ljekara mu je ušio ranu na nozi žnakon čega nije zadržavan u
bolnici. Prilikom saslušanja na glavnom pretresu, u bitnom je ponovio ranije
navode,  pojašnjavajući da je optuženog i svog brata I. zatekao  u kuhinji
koja se nalazi u sklopu dnevne sobe.Kada je krenuo da uključi svijetlo,
optuženi ga je uboo u nogu u kojem trenutku nije vidio nož jer je bio mrak, da
bi kada je uključio svijetlo i okrenuo se, vidio  optuženog kako u desnoj ruci
drži nož za dršku, zamahnujući da ga oštricom noža, koja je bila okrenuta
prema njemu ubode u predjelu stomaka.Pojasnio je da su i on kao i braća I. i
P. pokušavali  da uhvate nož, ali nijesu uspjeli jer je optuženi prebacijući
nož iz jedne u drugu ruku, i dalje zamahivao nožem put njih. Dozvolio je
mogućnost da je dok se “čupao” sa optuženim, jednom udario optuženog
rukom.Naveo je da mu je poznato da je prije nekoliko godina, optuženi sa
šrafcigerom u rukama došao u kuću njegovog brata od strica, Ž.Đ. i to dok je
Ž.spavao a kada se Ž. probudio, optuženi mu je rekao “mogao sam da te
izbodem”. Pridružio se krivičnom gonjenju i postavio imovinskopravni zahtjev .  
Svjedok Đ. P.  je prilikom saslušanja pred istražnim sudijom naveo da je
kritične večeri bio kod svoje kuće, pošao je u sobu da spava, dok su njegova
braća, I. i V. ostali da gledaju televiziju u dnevnom boravku a ostali ukućani
su spavali u drugim sobama. Kroz san je čuo vrisku, ustao je i krenuo da uđe u
dnevni boravak i samo što je tako tako sanjiv, otvorio vrata dnevne sobe u
kojoj je jedina svjetlost dopirala od uključenog televizora, optuženi je
zamahnuo nožem u pravcu njegovih  grudi, medjutim kako se  izmakao, uboo ga je
u predjelu lijeve mišice, a potom je neko od njegove braće upalio svjetlo.
Nakon navedenog on i braća I. i V., savladali su optuženog, oborili ga na pod
i oduzeli mu nož, nakon čega je I. pozvao policiju. Optuženi ih je
psovao,vrijeđao i govorio da će sjutra doći sa automatom da ih sve pobije,
pominjući  i neku svađu od prije deset godina, koje svađe se on ne sjeća.
Naveo je da su sve do kritične večeri on i braća imali  normalne odnose sa
optuženim, tako da mu nije jasno zašto je optuženi učinio navedeno. Pojasnio
je da su njihovi roditelji i druga dva brata, koji su u kritično vrijeme
spavali u drugoj sobi, ušli u dnevni boravak tek nakon što su njih trojica
savladali optuženog.Nakon kritičnog dogadjaja u bolnici su mu ušili ranu na
ruci i odmah ga pustili kući. Dodao je da je optuženi godinu dana prije
kritičnog dogadjaja, dolazio u kuću njegovog strica sa nožem ali  nikoga nije
povrijedio. Prilikom saslušanja na glavnom pretresu, ponovio je ranije navode,
pojašnjavajući da je optuženi po njegovom ulasku u dnevnu sobu, čim ga je
ugledao, držeći nož u desnoj ruci za dršku sa oštricom usmjerenom prema njemu,
zamahnu nožem put njega.Instinktivno se izmakao da ga ne bi ubo nožem u grudi
pa ga je optuženi ubo u ruku. Naveo je da nije udarao optuženog već ga je samo
sa braćom savladao i oborio na pod.  Pridružio se krivičnom gonjenju protiv
optuženog i postavio imovinsko-pravni zahtjev .  
Svjedokinja Č. M. je navela da je kao ordinirajući ljekar, po izvršenom
pregledu oštećenih,  utvrdila kako je to konstatovano u citiranim
izvještajima, da su sva trojica oštećenih zadobili rane posjekotine u opisane
dijelove tijela. Pojasnila je da, iako je u izvještaju za oštećenog Dj. I. u
opisu  povrede, na našem jeziku konstatovano da se radi o rani ubodini,  ta
povreda kao i ostale povrede kod oštećenih, su rane posjekotine. Opisujući
ranu posjekotina na nadlaktici desne ruke oštećenog Dj. I.,  navela je da je
dužine oko 2 cm, dok dubinu nije precizirala, objašnjavajući da se radi  o
površinskoj povredi, budući da je samo došlo do prekida kontinuiteta kože, bez
povrede dubljih struktura tkiva, zbog čega je je rana samo ušivena.
Objašnjavajući razlog zbog čega je u citiranom izvještaju, izdatom na ime I.
Dj., i to u dijelu anamneze, koje podatke daje pacijent, konstatovano  da je
opisana rana koju je ovaj oštećeni zadobio, rana ubodina, navela je da je
oštećeni izjavio da mu je  rana nanesena nožem. Medjutim, nakon pregleda
oštećenog,  ovu istu ranu u citiranom izvještaju, dijagnostifikovala je kao
posjekotinu jer je utvrdila da osim prekida kontinuiteta kože, nijesu
povrijedjene dublje struktue tkiva. Navela je da se na osnovu navedenih
podataka ne može izjasniti pod kojim uglom je ova rana nanijeta.  
U citiranoj službenoj zabilješci konstatovano je da je sačinjena dana
24.09.2010 godine, kada su ovlašćeni službenici PJ Nikšić, nakon dobijenog
obavještenja u 01,10 h o kritičnom dogadjaju, došli na lice mjesta, u kuću
oštećenih Dj., gdje su zatekli optuženog N. kako leži porbuške ispred ulaza u
kuću sa rukama na leđima za koje ga drži  Đ. V., dok im je predmetni nož
predao Đ. P..  
Iz citiranog zapisnika o uviđaju utvrđeno je da  je uvidjaj lica mjesta, koje
se nalazi u porodičnoj kući Đ., u naselju Rubeža b.b., izvršen dana
24.09.20101 godine, od strane ovlašćenih službenika UP PJ Nikšić, po
ovlašćenju dežurnog istražnog sudije.  Naspram ulaznih vrata kuće nalazi se
kuhinja u kojoj se nalaze: veš mašina, električni šporet, radni sto  i stočić
sa fiokama, dok se po desnoj strani kuhinje, gledano od ulaznih vrata, nalazi
dnevna soba u kojoj se nalazi ugaona garnitura, TV i peć. Na ugaonoj garnituri
zatečena su dva ćebeta, jedan čaršav i jedan jastuk koji su bili pogužvani.
Tragovi nalik na krv u vidu kapljica, pronađeni su na itisonu poda kuhinje,
ispred i na veš mašini, na prekidaču za struju koji se nalazi na zidu dnevne
sobe, na betonskom pločniku ispred ulaznih vrata kuće, na ćebetu koje se
nalazilo na navedenoj ugaonoj garnituri, kao i na peškiru i kuhinjskoj krpi
koji su se nalazili na navedenom stočiću sa fiokama. Sa lica mjesta su izuzeta
navedena dva peškira, kuhinjska krpa i ćebe i poslati na vještačenje a lice
mjesta je fotografisano .  
U citiranom fotoleboratu koji je sastavni dio zapisnika o uviđaju, prikazani
su širi izgled ulaza u kuću Đ., izgled sobe u kojoj se desio kritični događaj,
te izgled i mjesto zatečenih tragova.  
Iz citiranog dopisa Opšte bolnice Nikšić, utvrdjeno je da je optuženi
kritičnog dana pregledan u navedenoj ustanovi, medjutim nije radjena analiza
alkoholisanosti optuženog.  
Iz citiranog nalaza i mišljenja vještaka trasološke struke, utvrđeno je da je
predmet vještačenja ćebe izuzeto sa lica mjesta, dimenzija 207x 171, sa
aplikacijama sa prednje i zadje strane te kuhinjski nož sa drvenom drškom,čija
je ukupna dužina 19.5 cm ,dužina sječiva 8,5 cm a  širina sječiva 2,2 c
.Pregledom ćebeta nisu uočena mehanička oštećenja. U fotoelaboratu, koji je
sastavni dio prednjeg izvještaja prikazan je izgled predmetnog ćebeta i noža .  
Iz citiranog izvještaja o biološkom vještačenju, utvrđeno je da se pri osnovi
sječiva predmetnog noža sa obje strane, kao i na izuzetom ćebetu nalaze
tragovi krvi ljudskog porijekla.  
U citiranom nalazu i mišljenju tima sudskih vještaka neuropsihijatrijske,
psihijatrijske i psihološke struke, navedeno je da je na osnovu podataka iz
sudskog spisa, medicinske dokumentacije na ime optuženog i neposrednog
psihijatrijskog pregleda optuženog, koji je obavljen u ambulanti ZIKS-a
Podgorica, utvrdjeno da optuženi ne boluje od trajnog duševnog oboljenja niti
težeg duševnog poremećaja.Kod optuženog je prisutno  višegodišnje konzumiranje
alkohola koje ima karakteristike dipsomanskog tipa, periodičnog konzumiranja
alkohola, sa epizodama ekscesnog opijanja i prisustvom amnezije, nesjećanja u
periodu alkoholisanosti. Na psihološkom testiranju dobijeni su rezultati, da
se radi o osobi nisko prosječnih intelektualnih kapaciteta a na testovima
ličnosti, optuženi pokazuje simptome emocionalne nezrelosti, nedostatak efekta
socijalizacije zbog nedostatka očinske identifikacije, budući da je gubitak
oca uzrokovao i nedostatak resocijalizacije a takodje, kod optuženog je visoko
izražena anksioznost. Bazično, kod optuženog nije prisutan agresivitet pa iako
ima dobru kontrolu inpulsivnih snaga u ličnosti, pod uticajem alkohola snižava
se prag tolerancije i potenciraju nagonske snage ličnosti. Analizirajući
ponašanje optuženog i kliničku sliku pijanstva, vještaci zaključuju da znatno
odstupa u kvalitetu i kvantitetu od kliničke slike običnog jednostavnog
pijanstva, tj da ponašanje optuženog ima simptome patološke reakcije na
alkohol, sa kliničkom slikom komplikovanog pijanstva u vidu kolebanja svijesti
koje je pretežno afektivne prirode,  u vidu pomućenja svijesti a što upućuje
na nesjećanje u kratkom vremenskom periodu, detalja izvršenja krivičnog djela
sa evidentnim neskladom motiva i trajanja jačine razdraženosti, dok je
globalno sjećanje očuvano.Kod optuženog je u kritično vrijeme bilo prisutno
kolebanje svijesti kao i djelimična amnezija pod afektom rzdraženosti, bijesa
jakog stepena pa vještaci zaključuju da su kod optuženog u vrijeme izvršenja
predmetnog krivičnog djela bile prisutne kvantitativne i kvalitativne izmjene
svjesti, na stepenu pomućenja svjesti. U opisanim okolnostima  duševnog stanja
optuženog, njegovo ponašanje je bilo impulsivno i polazilo je iz
afektivnonagonske sfere, zaobilazeći svjesni dio njegove ličnosti. Vještaci
konačno zaključuju da se  u vrijeme izvršenja krivičnog djela, optuženi
nalazio u stanju alkoholne intoksikacije, koja ima karakteristike
komplikovanog pijanog stanja, što odgovara privremenoj duševnoj poremećenosti.
Sposobnost optuženog da shvati značaj svog djela i upravlja svojim postupcima
u vrijeme izvršenja krivičnog djela, su bile bitno smanjene, budući da je
krivično djelo psihopatološki motivisano kliničkom slikom komplikovanog
pijanstva.U izjašnjenju na glavnom pretresu, ostajući u cjelosti pri datom
nalazu i mišljenju, član komisije vještaka dr S. M.,  pojasnio je da se u
konkretnom slučaju radi o dipsomanskom tipu konzumiranja alkohola, koji nije
dostigao stadijum zavisnosti, što se osnovano zaključuje  na osnovu podataka
iz spisa predmeta i neposrednog pregleda optuženog. Iako nije rađena
alkohemija optuženog, na temelju ponašanja optuženog, vještaci su ocijenili
da je optuženi bio u nekom stadijumu alkoholisanosti, odnosno da se radi o
patološkoj reakciji na alkohol koja se događa i u stanjima lakog ili srednjeg
pijanstva, a vrlo rijetko u stadijumu teškog pijanstva, pri čemu nivo
koncentracije alkohola u krvi kod patološkog pijanstva nije od značaja.  
Sudski vještak medicinske struke dr B. B., na osnovu citirane medicinske
dokumentacije izdate na ime oštećenih, u osnovnom nalazu i mišljenju,  naveo
je da je  kritičnog dana oštećeni Đ. V. zadobio povredu potkoljenice desne
noge u vidu posjekotine kože koja je nastala povlačenjem čvrstim oštrim
predmetom koji odgovara izgledu oštrice noža, i to njegovom oštricom po koži
podkoljenice desne noge, dovodeći do oštećenja kože, mekog podkožnog tkiva
koje se nalazi neposredno ispod kože i oštećenja sitnih krvnih sudova u
području prostora ove rane, dok su dublje struktrure, veći krvni sudovi,
nervi, kosti i drugo ostale nepovrijedjene. Ova povreda  mogla je nastati
djelovanjem oštricom zamahnutog noža, i u momentu kada je povrijedjeni bio
najvjerovatnije u stojećem stavu, podkoljenicom ove noge okrenut ka sili -
nožu, dok je  počinilac djela mogao biti u nekom od položaja sa rukom u kojoj
je držao nož u visini podkoljenice desne noge povrijedjenog i to u u ležećem
položaju, jako pognutom položaju i sl. Dalje je navedeno da je oštećeni Đ. I.,
kritičnog dana zadobio  povredu nadlaktice desne ruke u njenoj gornjoj
trećini, u vidu rane ubodine, koja je nastala djelovanjem zamahnutog čvrstog,
oštrog i zašiljenog predmeta, koji odgovara izgledu noža,  koji je djelovao
svojim zašiljenim djelom, vrhom i djelom sječiva, na nadlakticu desne ruke,  u
momentu kada je povrijedjeni gornjom trećinom nadlaktice desne ruke bio
okrenut ka sili – nožu. Prilikom djelovanja sile došlo je do oštećenja kože i
mekog potkožnog tkiva, neposredno ispod kože, dok su dublje strukture
nadlaktice, veći krvi sudovi, nervi, kost i dr., ostale nepovrijedjene. Ova
povreda je mogla nastati u momentu kada je povrijedjeni bio u ležećem
položaju, desnom stranom tijela okrenut ka počiniocu,  koji je bio u stojećem
stavu. Ovaj oštećeni je zadobio i povredu šake desne ruke u vidu oguljotine
kože, koja je nastala djelovanjem zamahnute tupo tvrde sile ravne površine,
povlačenjem po koži desne šake, dovodeći do oštećenja površinskog sloja kože,
dok su dublje strukture šake ostale nepovrijedjene. Ova  povreda je mogla
nastati djelovanjem tupim djelom noža, kao npr. drške noža, tupim djelom
sječiva noža i sl. a mogla je nastati i djelovanjem bilo koje druge sile
opisanih karakteristika, dok se šaka kao pokretan dio ruke,  u momentu
nastajanja ove povrede, mogla  naći u različitom položaju u odnosu na tijelo
povrijedjenog. Oštećeni Đ. I.  je zadobio i povredu vrata u vidu oguljotine
kože lijeve strane vrata, koja je nastala djelovanjem zamahnute tupo tvrde
sile, ravne površine, povlačenjem po koži lijeve strane vrata, odnosno u
momentu kada je povrijedjeni lijevom stanom vrata bio okrenut ka toj sili, te
osim oštećenja površinskog sloja kože, dublje strukture vrata su ostale
nepovrijedjene. I ova povreda je mogla nastati povlačenjem tupim djelom noža
ili druge sile opisanih karakteristika. Oštećeni Đ. P. kritičnog dana zadobio
je  povredu nadlaktice lijeve ruke, u vidu posjekotine kože koja je nastala
povlačenjem čvrstim oštrim predmetom koji odgovara sječivu noža, oštriocm po
koži nadlaktice, dovodeći do oštećenja kože mekog potkožnog tkiva neposredno
ispod kože, te sitnih krvnih sudova u prostoru ove rane, dok su dublje
strukture nadlaktice ostale nepovrijedjene. Ova povreda je  nastala kada je
povrijedjeni lijevom stranom tijela, tačnije nadlakticom lijeve ruke, bio
okrenut ka sili noža. Opisane tjelesne povrede kod oštećenih Đ.V., Đ.P. i Đ.
I. pojedinačno i zbirno predstavljaju laku tjelesnu povredu.  
Isti vještak je, u dopunskom nalazu i mišljenju, ostajući u cjelosti kod
osnovnog nalaza u dijelu povreda koje su zadobili oštećeni Dj. V. i Dj. P.,
naveo da je mehanizam nastanka i kvalifikaciju povreda kod oštećenog Đ. I.,
dao na osnovu citirane medicinske dokumentacije. Nakon što je vještaku
predočen iskaz ljekara koji je preglado oštećenog I., svjedokinje Č. M.,  na
osnovu njenog opisa povrede, i pojašnjenja o načinu formiranja citiranog
izvještaja, vještak je mišljenja  da je povreda navedena  u osnovnom nalazu
kao rana ubodina, koju je zadobio oštećenii Đ. I., rana posjekotina, imajući u
vidu dimenzije navedene rane čija je dužina oko 2 cm te da je dubina ove rane,
kako to proizilazi iz iskaza svjedokinje Č.,  morala  svakako biti manja od 2
cm pa je u konkretnom slučaju, prilikom nastajanja ove povrede, došlo do
oštećenja samo kože i mekog tkiva, dok su dublje strukture kao mišići
nadlaktice, veći krvni sudovi, veći nervi, kost i drugo, ostali
nepovrijedjeni. Nakon neposrednog pregleda oštećenih, vještak je utvrdio da
oštećeni Dj. V., na podkoljenici desne noge na prednjoj strani u njenoj
srednjoj trećini, ima ožiljak sivo plave boje, promjere 1x 0,5 cm, dužim
dijametrom horizontalno postavljen u odnosu na uzdužnu osu noge i udaljen 22
cm od pete desne noge i 22 cm od donje ivice koljena, koji u cjelini odgovara
ožiljku nastalom nakon zadobijanja povrede koju je vještak opisao u osnovnom
nalazu, a koja povreda je nastala   na način opisan u osnovnom nalazu, s tim
što je vještak dodao  da je sila koja je dovela do nastajanja ove povrede,
djelovala na podkoljenicu desne noge od naprijed ka pozadi. Pregledom
oštećenog Đ. I., vještak je utvrdio da se na koži nadlaktice desne ruke u
njenoj gornjoj četvrtini i više spolja i pozadi, uočava ožiljak sivo plave
boje, promjera 1,5 x 0,5 cm, blago lučnog izgleda sa lukom otvorenim ka desnom
ramenu, a dužim dijametrom gotovo horizontalno postavljen u donosu na uzdužnu
osu ruke. Pored ovog ožiljka, nalaze se četiri tačkasta bjelkasta ožiljka,
koji odgovaraju ožiljcima nastalim nakon ušI.ja rane. Ovaj ožiljak udaljen je
od vrha desnog ramena 13,5 cm, a od lakta 24 cm i odgovara ožiljku nastalom
nakon zadobijanja povrede opisane u osnovnom nalazu a nastao je djelovanjem
opisane sile na nadlakticu desne ruke povrijedjenog, sa desne strane i blago
odpozadi. Po mišljenju vještaka, oštećeni je ovu povredu mogao zadobiti u
momentu kada je desnom i više zadnjom stranom nadlaktice desne ruke, bio
okrenut ka sili koja je dovela do nastajanja povrede, odnosno počiniocu
povređivanja. Kod istog oštećenog vještak je pregledom konstatovao da na koži
zadnje lijeve strane vrata, postoji jedva vidljiv bjelkast ožiljak dužine 0,5
cm,  koji odgovara povredi u predjelu vrata opisanoj u osnovnom nalazu i
mišljenju, koja je nastala  djelovanjem sile na vrat povrijedjenog odpozadi,
više sa lijeve strane.Takodje, kod istog oštećenog, na koži desne šake njene
nadlanične strane, a na 0,5 cm od korijena ili pripoja malog prsta za šaku,
uočljiv je bjelkasti ožiljak, dužuine 1cm, slabo vidljiv,  dužim dijametrom u
osi malog prsta šake, koji odgovara ožiljku nastalom prilikom zadobijanja
povrede opisane u osnovnom nalazu i nastao je djelovanjem sile na desnu šaku,
njenu spoljašnju stranu, nadlaničnu stranu djelom spoljašnjeg brega. Pregledom
oštećenog Dj. P., vještak je  na koži prednje strane nadlaktice lijeve ruke
ovog oštećenog, u njenoj donjoj trećini, uočio ožiljak, sivo plave boje,
promjera 1x 0,5 cm, udaljen od vrha lijevog ramena 21 cm, a od lakatne jame 10
cm, dužim dijametrom ukoso postavjen u odnosu na uzdužnu osu ruke, koji
odgovara ožiljku nastalom nakon zadobijanja povrede nadlaktice lijeve ruke,
opisane u osnovnom nalazu. Takodje pored opisanog ožiljka uočliva su  i 4
tačkasta bjelkasta ožiljka, koji odgovaraju ožiljcima nastalim prilikom
zbrinjavanja opisane rane tj. ušI.jem, Ova rana nastala je djelovanjem sile na
nadlakticu lijeve ruke, od naprijed ka pozadi.  
Iz citiranog nalaza i mišljenja sudskog vještaka medicinske struke dr B. B. o
povredama koje je zadobio optuženi, utvrđeno je da je optuženi N. M. zadobio
povredu ličnog dijela glave u predjelu desnog gornjeg dijela čeonog predjela
glave, u vidu oguljotine kože, nastalu prilikom pada navedenim dijelom glave
na tvrdu i ravnu podlogu, povredu ličnog dijela glave u vidu oguljotine ili
posjekotine kože srednjeg dijela desne strane nosne piramide i krvni podliv
ispod unutrašnjeg ugla desnog oka, koja povreda je nastala djelovanjem
zamahnute tupo tvrde sile ravne površine, slabog intenziteta djelovanja, više
povlačenjem ili tangencionalno po koži navedenog dijela nosne piramide, od
naprijed više sa desne strane i odozgo na dolje ili obrnuto, a koja je mogla
nastati djelovanjem zamahnute otvorene šake, vrhom jednog njenog prsta i
slično. Optuženi je takodje zadobio i povredu ličnog dijela glave u vidu
krvnog podliva kože gornjeg kapka lijevog oka, koja je nastala  djelovanjem
zamahnute tupotvrde sile ravne površine, slabog intenziteta djelovanja na
glavu povrijeđenog od naprijed lako odozgo i više sa lijeve strane, koja
povreda je mogla nastati djelovanjem zamahnute otvorene šake, prilikom
hvatanja guranja i sl .Navedene povrede nastale su kratko jedna za drugom i
mogle su nastati u kritičnom događaju a pojedinačno i zbirno predstavljaju
laku tjelesnu povredu .  
Date nalaze i mišljenje sudskih vještaka, kao i citirane izvještaje o
vještačenjima, sud je u cjelosti prihvatio kao stručne,  objektivne i u skladu
sa ostalim provedenim dokazima, na koje stranke nijesu imale primjedbi .  
Činjenično stanje iz izreke presude utvrdjeno je provedenim dokazima.
Optuženi ne priznaje izvršenje krivičnog djela ubistvo u pokušaju, navodeći u
odbrani da je kritičnom prilikom, mahao predmetnim nožem po ćebetu  bez
namjere da  oštećenog Đ. I. povrijedi. Ovakvu odbranu optuženog, sud je
odbacio kao neosnovanu i sračunatu na izbjegavanje krivično pravne
odgovornosti, budući da je opovrgnuta provedenim dokazima.
Naime, nesporno je, kako to slijedi iz odbrane optuženog i iskaza oštećenih,
da je optuženi kritične večeri, kroz otključana ulazna vrata, ušao u porodičnu
kuću oštećenih Dj. Iako se ne sjeća svih detalja kritičnog događaja jer je bio
pod uticajem alkohola, optuženi ne spori  da je naoružan predmetnim nožem ušao
u kuću oštećenih, te da je  oštećenog I. zatekao da leži na krevetu u dnevnoj
sobi. Da su neosnovani  navodi optuženog, da nije htio da liši života
oštećenog Dj.  I., utvrdjuje se iz iskaza  oštećenog Dj. I., koji je naveo da
je kritične večeri dok je spavao na trosjedu u dnevnoj sobi, prethodno  začuo
otvaranje ulaznih vrata kuće, što ga je probudilo a potom vidio iznad sebe
optuženog sa nožem u ruci. Iz daljih navoda oštećenog I. Dj., utvrdjeno je da
je optuženi, čim mu je prišao,  zamahnuo nožem u pravcu gornjeg dijela tijela
i zadao mu povredu u predjelu desne nadlaktice a zatim dok se on, braneći se,
štitio ćebetom koje se nalazilo na krevetu,  optuženi  je i dalje uzvikujući
»na, na«, nastavio više puta da zamahuje nožem  u njegovom pravcu,  nanoseći
mu opisane povrede u navedene djelove šake i vrata. Dovodeći u vezu ove navode
oštećenog I. Dj. sa navodima odbrane optuženog, da je prethodno iz ladice
vozila kojim se dovezao do kuće oštećenih, uzeo  predmetni nož, i sa nožem u
ruci došao  iznad I. koji je ležao na krevetu, van svake sumnje, dalji navodi
odbrane optuženog, da je tek nakon što ga je oštećeni I., koji je bio budan,
pitao što je došao i krenuo ćebetom prema njemu, on dva puta zamahnuo nožem po
ćebetu koje je tom prilikom malo porezao, nemaju ni logično ni činjenično
utemeljenje. Naime,  imajući u vidu da se kritični dogadjaj dogodio u kasnim
noćnim satima, nakon 01 h, u kojim okolnostima svakako nije uobičajeno i
očekI.o zateći čovjeka iznad kreveta sa nožem u ruci, to se inkriminisano
postupanje optuženog ne može zdravorazumski objasniti na način kako to
predstavlja optuženi, da stojeći sa nožem u ruci iznad kreveta na kojem je
ležao oštećeni, nije imao namjeru da ga povrijedi, već je tek nakon opisane
reakcije oštećenog, zamahnuo dva puta  nožem po ćebetu. Optuženi, kako to
slijedi iz jasnog i detaljnog kazI.ja oštećenog I. Dj., nije samo stajao sa
nožem u ruci iznad njega, već je odmah čim je prišao krevetu na kojem je
ležao, zamahnu nožem u pravcu gornjeg dijela njegovog tijela, koji je bio
nepokriven, i zadao mu opisanu povredu u predjelu desne nadlaktice.  Nakon
navedenog,  uslijedila je reakcija oštećenog, koji je pokušavajući da se
odbrani,  posegao za ćebetom koje mu se jedino našlo pri ruci. Nadalje, da su
neosnovani navodi oštećenog, da je samo dva puta zamahnuo nožem i tom prilikom
porezao ćebe, utvrdjuje se i iz citiranih nalaza i mišljenja, vještaka
medicinske i trasološke struke, budući da je oštećeni I. zadobio tri opisane
povrede, u predjelu nadlaktice i šake desne ruke kao i lijeve strane vrata,
dok na ćebetu nijesu konstatovana oštećena. Opisujući mehanizam nastanka
povreda koje je zadobio ovaj oštećeni, vještak medicinske struke je naveo, da
je rana posjekotina nadlaktice desne ruke nanijeta oštricom noža te da je
mogla nastati u momentu kada je povrijedjeni bio u ležećem položaju, desnom
stranom tijela okrenut ka počiniocu,  koji je bio u stojećem stavu, što je
upravo položaj kako ga i oštećeni opisuje. Takodje, i ostale dvije povrede,
opisane  oguljotine u predjelu vrata i desne šake oštećenog I., kako vještak
navodi, mogle su biti nanijete nožem, i to povlačenjem tupim dijelom noža po
navedenim predjelema desne šake i vrata oštećenog. Dovodeći u vezu rezultate
medicinskog vještačenja, sa iskazom oštećenog, da je optuženi i nakon što mu
je zadao opisanu povredu u predjelu desne nadlaktice, zamahivao nožem u
njegovom pravcu, od kojih nasrtaja se oštećeni branio, štiteći se ćebetom i
pokušavajući da optuženom oduzme nož, koje kazivanje je potkrijepljeno i
činjenicom  da se na ćebetu koje je prilikom vršenja uvidjaja izuzeto sa
ugaone garniture dnevne sobe, nalazi trag krvi ljudskog porijekla, kako  to
slijedi citiranog zapisnika o uviđaju i izvještaja o biološkom vještačenju,
to je nesumnjivo da je oštećeni I. Dj. zadobio opisane povrede na način kako
je to ovaj oštećeni i opisao. Kod ovakvog činjeničnog utvrdjenja, činjenica da
sudski vještak, iako ne isključuje mogućnost da je oštećeni i ove povrede
zadobio dok je bio u ležećem položaju, nije mogao precizno opredjeliti
medjusobni položaj povrijedjenog i napadača u vrijeme zadobijanja opisanih
oguljotina u predjelu šake desne ruke i lijeve strane vrata oštećenog, što
vještak objašnjava refleksnom pokretljivošću ruke i vrata, nije od uticaja na
drugačiju odluku suda.
Shodno citiranom nalazu vještaka, sud je  ranu posjekotinu u predjelu
nadlaktice desne ruke, kao i opisane oguljotine u predjelu šake i vrata koje
je zadobio oštećeni I. Dj., pojedinačno i u svom zbiru, kvalifikovao kao lake
tjelesne povrede. Ova činjenica takodje nije od uticaja na drugačiju odluku
suda, budući da je  nesumnjivo utvrdjeno, da je oštećeni na opisan način
napadnut od optuženog pa je intezitet sile zamahnutog mehaničkog orudja-
predmetnog noža, svakao u konačnom bio oslabljen  postupcima oštećenog, koji
se na opisan način branio od nasrtaja nožem, kojim je oštećeni zamahivao u
pravcu navedenih djelova njegovog tijela.Takodje, kako je nesporno da je
optuženi kritičnom prilikom bio u alkoholisanom stanju, to je i ova činjenica
nesumnjivo uticala na intezitet primjenjene sile.
Nadalje, iz iskaza oštećenog I. Dj. a što saglasno navode i ostala dvojica
oštećenih, utvrdjeno je da je optuženi  kritične večeri kao razlog svog
dolaska u kuću oštećenih, naveo svadju sa oštećenima od više godina unazad.
Iako optuženi tvrdi da su ga oštećeni tom prilikom i istukli, što oštećeni
negiraju, stim što oštećeni Dj. V. ne isključuje mogućnost verbalnog konflikta
sa optuženim dok su bili djeca, dok se ostala dvojica ne sjećaju ovog
dogadjaja,  nesumnjivo da je  optuženi motivisan upravo ovim razlozima, što je
oštećenima kritičnom prilikom i doslovno saopštio,  došao kritične večeri u
kuću oštećenih naoružan predmetnim nožem sa namjerom da se obračuna.
Sagledavajući sve okolnosti kritičnog dogadjaja, posebno cjeneći ukupno
ponašanje optuženog od momenta dolaska u kuću oštećenih pa nadalje, kao i
okolnosti koje su prethodile  kritičnom dogadjaju, tj činjenicu da se u  svhu
dolaska u kuću oštećenih, optuženi naoružao predmetnim nožem, te imajući u
vidi i sam način ulaska u kuću oštećenih u kasnim noćnim satima, te
inkriminisane radnje koje je optuženi preduzeo u odnosu na oštećenog I. Dj.,
na kojeg je odmah po ulasku nasrnuo, te zamahujući više puta predmetnim nožem
povrijedio oštećenog u opisane predjele tijela,  sve navedeno upućuje na
nesumnjiv zaključak, da je optuženi  umišljajno započeo radnju izvršenja,
pokušao da liši života oštećenog I. Dj.  
Kazivanja svjedoka oštećenih, sud je ocjenio kao vjerodostojna, budući da su
bitnom medjusobno saglasna i nijesu u suprotnosti sa ostalim provedenim
dokazima, medicinskom dokumentacijom izdatom na ime oštećenih i optuženog,
citiranim nalazima vještaka medicinske struke, uvidjajnom dokumentacijom i
izvještajima o biološkom i trasološkom vještačenju. To što je jedino oštećeni
V. Dj. potvrdio da su u djetinjstvu imali opisani verbalni konflikt sa
optuženim, dok su ostala dvojica oštećenih naveli da se ne sjećaju tog
dogadjaja, ne dovodi u sumnju vjerodostojnost njihovih iskaza, imajući u vidu
veliki protek vremena  u odnosu na kritični dogadjaj pa je za sud razumljivo
da  oštećeni I. i P. ne pamte ove okolnosti koje očigledno nijesu uticale na
njihove odnose sa optuženim, sa kojim su sve do kritičnog dana  imali normalnu
komunikaciju, što ni optuženi ne spori. Budući da su svjedoci oštećeni
istinito predstavili sve odlučne okolnosti i činjenice u vezi kritičnog
događaja, izrazi  “ubo nožem” koje su oštećeni upotrijebili  prilikom
svjedočenja, po uvjerenju suda nijesu sračunati da otežaju položaj optuženog,
već su imajući u vidu uobičajenu terminologiju,  za udarac nožem koji koriste
laici, na sebi prihvatljiv način,  izrazili sopstvena zapažanja, o kojim
činjenicama je stručno mišljenje dao sudski vještak medicinske struke,  na
osnovu koga je sud opisane povrede pravno kvalifikovao kao lake tjelesne
povrede.  Kazivanje svjedokinje Č., koja je pojasnila sadržinu citirane
medicinske dokumentacije izdate na ime oštećenih,  ističući  medicinske
činjenice kojima se rukovodila prilikom dijagnostifikovanja opisanih povreda,
sud ocjenjuje kao objektivno i vjerodostojno. Ova svjedokinja je kao
ordinirajući ljekar u navedenoj bolničkoj ustanovi, navedenog dana pregledala
oštećene, pa je nesumnjivo kompetentna da dijagnostifikuje povrede a takodje i
pozvana da kao ljekar koji je nakon povredjI.ja obavio neposredni pregled
oštećenih, predoči sudu i  one okolnosti činjenice koje iako sadržane  u
citiranim izvještajima zahtijevaju detaljnije objašnjenje, na osnovu čijeg
kazivanja je i angažovani sudski vještak medicinske struke u dopunskom nalazu
i mišljenju, u odnosu na opisanu povredu koju je zadobio oštećeni I. Dj. dao
konačno mišljenje o ovoj povredi.  
Na osnovu ovako utvrdjenog činjeničnog stanja, neprihvatljiva je odbrana
optuženog da nije imao umišljaj da oštećenog liši života, čak ni da ga
povrijedi. Iz provedenih dokaza, sud osnovano zaključuje, da je optuženi
zamahujući nožem iz neposredne blizine u pravcu gornjih djelova tijela
oštećenog, koji je ležao na krevetu, imao svijest o mogućnosti  nastupanja
smrtne posledice. Pri postojanju svjesti da usled njegove radnje može
nastupiti navedena posledica, subjektivni odnos optuženog kao izvršioca, prema
posledici dijela, sastoji se u njegovom pristajanju na tu posledicu. Naime, u
konkretnom slučaju, optuženi je zamahujući nožem iz neposredne blizine u
pravcu oštećenog, imao svijest da ovakvo postupanje može imati  smrtnu
posledicu, od koje radnje nije odustao, već je istovremeno dok je oštećeni
braneći se na opisan način pružao otpor ovim nasrtajima,  i nakon što ga je
povrijedio u predjelu nadlaktice desne ruke, zamahujući nožem iz različitih
pravaca, umišljajno započeo radnju izvršenja i pristao na tu posledicu.
Braneći se na opisan način, štiteći se ćebetom i pokušavajući da oduzme
optuženom nož, oštećeni je nesumnjivo ublažio intezitet djelovanja sile
zamahnute oštrice noža usmjerene na navedne predjele ruke i vitalnog organa,
vrata, čime je spriječio da krajnja posledica  bude manifestovana u ubodnim
ranama pa je usled navedenog, oštećenom I. Dj. nanio opisane povrede u vidu
rane posjekotine u predjelu   nadlaktice desne ruke kao i opisane oguljotine u
predjelu vrata i šake desne ruke. Shodno navedenom, okolnost,  da se i iz
slabog inteziteta djelovanja sile na povrijedjena mjesta na tjelu oštećenog,
može zaključiti da optuženi nije imao  namjeru da oštećenog liši života,  ni
ukom slučaju nema značaj koji joj odbrana daje. Naime, namjera za lišenje
života nije element krivičnog djela ubistva pa nije ni potrebna ni za  pokušaj
ovog djela, a imajući u vidu da je provedenim dokazima nesumnjivo utvrdjeno da
je optuženi zamahivao nožem više puta u pravcu gornjeg dijela tijela oštećenog
gdje se nalaze vitalni organi, i to držeći oštricu noža usmjerenu ka tijelu
oštećenog, kod činjenice da je oštećeni preduzetim radnjama u svrhu odbrane
znatno ublažio intezitet sile i istovremeno djelovao na smjer zamahnute
oštrice noža, sprečavajući nanošenje rana ubodina, što je sve u konačnom
rezultiralo nanošenjem jedne rane posjekotine u predjelu nadlaktice i dvije
oguljotine u predjelu šake i vrata, to je nesumnjivo da je optuženi umišljajno
započeo radnju izvršenja, tj. na način opisan u izreci presude, pokušao da
liši života oštećenog I. Dj. pa konačna posledica manifestovana u lakoj
tjelesnoj povredi, ničim ne dovodi u sumnju postojanje kako objektivnih
obelježja bića krivičnog djela ubistva u pokušaju, tako i subjektivnih
elemenata tj.svijesti optuženog da zamahujući nožem, liši života oštećenog, na
što je i pristao. To što do smrtnog ishoda nije došlo  rezultat je opisanih
okolnosti a ne volje optuženog, pa se eventualni umišljaj optuženog ne dovodi
u pitanje. Naime,  navodi odbrane optuženog da je konzumirao alkohol prije
kritičnog dogadjaja, ne dovode u sumnju njegovu uračunljivost. I ako ova
činjenica nije egzaktno utvrdjena, budući da nijesu blagovremeno uradjene
adekvatne medicinske analize kojima bi se moglo utvrditi da li je i u kom
stepenu postojalo prisustvo alkohola u organizmu optuženog, kako to slijedi iz
citiranog dopisa Opšte bolnice u Nikšiću, i optuženi i svjedoci oštećeni
navode da je optuženi kritičnom prilikom bio u alkoholisanom stanju.Tvrdnje
optuženog da se usled dejstva alkohola ne sjeća pojedinih detalja kritičnog
dogadjaja potkrijepljene su nalazom komisije vještaka pa iako nije rađena
alkohemija optuženog, na temelju ponašanja optuženog, vještaci su ocijenili
da je optuženi bio u odredjenom stadijumu alkoholisanosti, odnosno da se radi
o patološkoj reakciji na alkohol koja se najčešće događa i u stanjima lakog
ili srednjeg pijanstva,  pri čemu nivo koncentracije alkohola u krvi kod
patološkog pijanstva, kako to objašnajvaju vještaci,  nije od značaja.
Vještaci su takodje utvrdili da je optuženi duševno zdrava osoba, budući da ne
boluje od trajnog duševnog oboljenja niti težeg duševnog poremećaja.  Na
osnovu citiranog nalaza tima vještaka, sud je utvrdio da se optuženi u vrijeme
izvršenja krivičnog djela nalazio u stanju bitno smanjene uračunljivosti usled
alkoholne intoksacije koja ima karakteristike komplikovanog napitog stanja,
što odgovara privremenoj duševnoj poremećenosti. Kako institut bitno smanjene
uračunljivosti ne isključuje postojanje umišljaja kao psihičkog odnosa
optuženog prema djelu, to se umišljajno postupanje optuženog i u stanju bitno
smanjene uračunljivosti, ne dovodi u pitanje. Umišljaj kao psihički odnos
učinioca prema izvršenom krivičnom djela tj. vinost utvrdjuju se kod učinioca
u vrijeme izvršenja krivičnog djela pa se psihički odnos učinioca izražava
kroz svijest i volju učinioca. Umišljaj kod predmetnog krivičnog djela
obuhvata svijest i volju da se drugo lice liši života. U konkretnom slučaju,
kod optuženog je postojala  i svijesti i volja da oštećenog liši života pa je
bez uticaja na drugačiju odluku suda, činjenica da je u vrijeme izvršenja
krivičnog djela kod optuženog postojao afekat razdražljivosti i bijesa jakog
stepena, koje stanje se karakteriše pomućenjem svijesti,  budući da su
globalna  svijest optuženog kao i pamćenje očuvani,  uz prisiustvo djelimične
amnezije. Naime, kako to slijedi iz nalaza vještaka, budući da je alkohol kao
kao depresor centralnog nervnog sistema  doveo do dezinhibicije, otkočenja
funkcija mozga, oslobadjajući nagonske i emocionalne potrebe to je i afekat
dobio veću snagu i prevlast nad ponašanjem pa  su agresivne tendencije kod
optuženog u vrijeme izvršenja krivičnog djela dostigle stepen afekta
razdražljivosti i bijesa jakog  stepena. Kako je nesporno da je optuženi
konzumirajući alkohol neposredno prije izvršenja predmetnog krivičnog djela,
sam sebe doveo u stanje bitno smanjene uračunljivosti, iako mu se i ranije
kako i sam ističe pod uticajem alkohola dešavalo da ne zna što radi i da se ne
sjeća svojih postupaka, to je cjeneći vinost optuženog u vrijeme koje je
prethodilo izvršenju predmetnog krivičnog djela, budući da je isključivi
razlog zbog koga je došlo do smanjenja njegovih sposobnosti, pomućenje
svijesti usled komplikovanog pijastva, kako to slijedi iz citiranog nalaza
komisije vještaka, nesumnjivo da je optuženi bio uračunljiv. Nadalje, optuženi
se zbog ranijeg dogadjaja koji je on doživio kao konflikt sa oštećenima,
odlučio na obračun pa je i inkriminisano postupanje optuženog prema oštećenom
I. Dj. bilo obuhvaćeno njegovim umišljajem. Shodno navedenom, sud osnovano
zaključuje, da sposobnost optuženog, da shvati značaj krivičnog djela i
upravlja svojim postupcima u vrijeme izvšrenja krivičnog djela, u koje je
stanje upotrebom alkohola optuženi sam sebe doveo, iako smanjena, ali ne
bitno,  shodno odredbi čl. 14 st. 3 i 4 KZ-a, ne dovodi u sumnju uračunljivost
i vinost  optuženog.  
Kod ovakvog činjeničnog utvrdjenja, sud nesumnjivo utvrdjuje da su se u
radnjama optuženog, pored objektivnih stekli i subjektivni elementi bića
krivičnog djela ubistvo u pokušaju iz čl. 143 u vezi čl.20 KZ, budući da je
optuženi postupao sa eventualnim umišljajem, bio svjestan svog djela i pristao
na nastupanje posledice.  
Provedenim dokazima takodje je utvrdjeno da je optuženi iste večeri na način
opisan u izreci presude lako tjelesno povrijedio i oštećene V. Dj. i P. Dj..
Naime, nakon što je optuženi pokušao da na opisan način  liši života oštećenog
I. Dj., kome je u namjeri da spriječi dalji napad nad njim, pritekao u pomoć
njegov brat Dj. V., kojeg je optuženi kada su oštećeni I. i V. uspjeli da
optuženog obore na pod, zamahujući nožem povrijedio u predjelu potkoljenice
desne noge, a kada je iz spavaće sobe izašao oštećeni Dj. P., i ovom oštećenom
optuženi je zamahujući nožem, nanio povredu u predjelu nadlaktice lijeve ruke,
te nakon što su ga savladali prijetio svoj trojici oštećenih, da će ih sjutra
automatskom puškom sve pobiti. Naime, iz iskaza svjedoka  oštećenog Đ. V.,
utvrđeno je da je ovaj svjedok nakon što je čuo zapomaganje svog brata I.,
prišao  optuženom kojeg je zatekao sa I. u uglu navedene sobe,  a zatim preko
ramena, sa leđa uhvatio optuženog i oborio ga na pod, da bi se nakon
navedenog,  optuženi pridigao i  povrijedio ga nožem u predjelu desne
potkoljenice. Ove okolnosti na istovjetan način opisuje i oštećeni I.,
navodeći da je nakon što mu je optuženi zadao opisane povrede, uspio da uhvati
optuženog za ruku u kojoj je držao nož i da ga odgurne  a zatim je  ustao i
pozvao svog brat V. pa su zajedno  savladali  optuženog koji je tom prilikom
takodje nožem povrijedio V. u predjelu potkoljenice desne noge.Ni optuženi
nije sporio da ga je neko uhvatio sa leđa i oborio na pod, te da je tako
oboren na podu mahao nožem, dozvoljavajući mogućnost da je tom prilikom
nekoga od oštećenih povrijedio nožem.U daljem slijedu dogadjaja, kako se
utvrđuje iz iskaza svjedoka oštećenog P. Dj., ovaj svjedok koji je kroz san
čuo vrisku,  ušao je iz spavaće sobe gdje je prethodno spavao, u dnevnu sobu,
kada ga je optuženi, kako to takodje saglasno navode i svjedoci oštećeni I. i
V., predmetnim nožem povrijedio u predjelu lijeve mišice. Navodi svjedoka
oštećenih  potkrijepljeni su nalazom i mišljenjem  vještaka medicinske struke,
kako u pogledu  lokalizacije  i mehanizma nanošenja povreda tako i međusobnog
položaja optuženog i oštećenih u trenutku nanošenja opisanih povreda. Naime,
iz mišljenja sudskog vještaka,  utvrdjeno da je oštećeni V. Dj., zadobio ranu
posjekotini  u predjelu desne potkoljenice, za koju sudski vještak, opisujući
mehanizam nanošenja navodi, da se radi o povredi koju je oštećeni zadobio dok
se nalazio u stojećem a optuženi u ležećem ili sl. pognutom položaju, dok je
oštećeni P. Dj. zadobio ranu posjekotinu u predjelu  lijeve nadlaktice, kada
je povrijedjeni lijevom stranom tijela, tačnije nadlakticom lijeve ruke, bio
okrenut ka sili noža. koje  povrede su   nastale povlačenjem čvrstim oštrim
predmetom koji odgovara sječivu noža.  Takodje,  da je vjerodostojno kazI.je
oštećenog Dj. V., da se u trenutku kada je povrijedjen, zatekao u uglu nvedene
sobe pokušavajući da uključi svjetlo, što je učinio nakon što je zadobio
opisanu povredu,  utvrdjuje se i iz  činjenice  da je na prekidaču za struju
koji se nalazi na zidu dnevne sobe pronađen trag krvi, kako to slijedi iz
zapisnika o uviđaju pa sve navedeno upućuje na zaključak da je do povredjI.ja
i ove dvojice oštećenih došlo upravo na način kako su to u svojim iskazima
opisali oštećeni. Shodno navedenom sud nalazi da je nesumnjivo utvrdjeno da je
optužni kritičnom prilikom nakon što je pokušao da liši života oštećenog I.
Dj.,  istim nožem, sredstvom podobnim da tijelo teško povrijedi ili zdravlje
teško naruši, lako tjeledno povrijedio i ostalu dvojicu oštećenih, V. i P..
Kod ovakvog činjeničnog utvrdjenja, nesumnjivo je da su se u radnjama
optuženog, pored objektivnih stekli i subjektivni elementi bića krivičnog
djela laka tjelesna povreda, budući da je optuženi postupao umišljajno, bio
svjestan svog djela, htio njegovo izvršenje, te bio svjestan da je navedene
povrede oštećenima nanio sredstvom podobnim da tijelo teško povrijedi ili
zdravlje teško naruši.  
Provedenim dokazima, kako je to prethodno navedeno, takodje je nesumnjivo
utvrdjeno da je optuženi fizički obračun započeo napadom predmetnim nožem na
oštećenog I. Dj. na koji napad je oštećeni I. odgovorio, pozivajući u pomoč
svog brata V., što je čuo i oštećeni P., koji mu je takodje pritekao u pomoć
pa kako je nesumnjivo utvrdjeno da je  optuženi preduzeo napad koji nijednim
postupkom oštećeni nijesu skrivili, u konkretnom slučaju nije primjenljiv
institut nužne odbrane ni na inkriminisane radnje koje je optuženi preduzeo u
odnosu na oštećene V. Dj. i P. Dj..
Činjenica  da je i optuženi kritičnom prilikom zadobio opisane lake tjelesne
povrede, takodje nije od uticaja na drugačiju odluku suda. Naime, optuženi  je
kritične večeri povrijedjen nakon što je nožem nasrnuo na oštečenog I. kome je
zadao opisane tjelesne povrede. Optuženi je, kako se utvrdjuje iz citiranog
nalaza i mišljenja sudskog vještaka medicinske struke opisanu povredu ličnog
dijela glave u predjelu desnog gornjeg dijela čeonog predjela glave, u vidu
oguljotine kože, zadobio prilikom pada navedenim dijelom glave na tvrdu i
ravnu podlogu, dok su opisane povrede ličnog dijela glave, srednjeg dijela
desne strane nosne piramide i krvni podliv ispod unutrašnjeg ugla desnog oka,
kao i povreda ličnog dijela glave u vidu krvnog podliva kože gornjeg kapka
lijevog oka, mogle nastati  djelovanjem zamahnute tupotvrde sile otvorene
šake, kao i prilikom hvatanja guranja i sl.Oštećeni I. P. i V.  navode da su
nakon što je optuženi povrijedio nožem oštećenog I., sva trojica pokušali da
spriječe optuženog u daljim nasrtajima nožem, pokušavajući da mu oduzmu nož te
da su ga oborili na pod. Oštećeni  V. Dj. ne spori da je tom prilikom udario
rukom optuženog, oštećeni I. Dj. dozvoljava mogućnost da je pored čupanja
došlo i do udaranja, dok  oštećeni P. Dj.  ne spori da su se „čupali“ i gurali
sa optuženim.  Ovakvo postupanje oštećenih, nesumnjivo nema karakter fizičkog
napada  na optuženog,  već takodje jasno manifestuje odbranu oštećenih, kojom
prilikom je došlo do povrijedjivanja optuženog.
Shodno navedenom, u radnjama optuženog stekla su se i sva bitna, objektivna i
subjektivna obilježja bića krivičnog djela laka tjelesna povreda iz čl.152 st.
2 u vezi st 1 KZ-a. Kako se radi o istom dogadjaju, sud je činjenicu  da je
sposobnost optuženog da shvati značaj svog djela i upravlja svojim postupcima
bila bitno smanjena, cijenio istovjetno, na način  kako je to prethodno
objašnjeno.  
 Prilikom izbora vrste  i visine krivične sankcije, Sud je cijenio sve okolnosti iz čl. 42 KZ CG, koje su od uticaja da kazna bude manja ili veća, pa je od olakšavajućih okolnosti na strani optuženog, uzeo u obzir starosnu dob optuženog u vrijeme izvršenja predmetnog krivičnog djela, tj. činjenicu da se radi o mladjem punoljetnom licu, materijalne prilike, nezaposlen,  dok je od otežavajućih okolnosti cijenio raniju osudjivanost optuženog za krivično djelo navedeno u izreci presude. Okolnost da je optuženi izvršio krivična djela u stanju bitno smanjene uračunljivosti sud nije cijenio kao olakšavajuću, budući da je optuženi upotrebom alkohola sam sebe doveo u takvo stanje, pa je shodno odredbi iz čl.14 st.4 Krivičnog zakonika, isključena mogućnost blažeg kažnjavanja. Primjenom odredaba o ublažavanju kazne iz čl. 45. i 46 KZ, cijeneći navedene olakšavajuće okolnosti  kao osobito olakšavajuće, nalazeći da su takve prirode da će se u konkretnom slučaju i ublaženom kaznom postići svrha kažnjavanja, te primjenom citiranih odredaba o sticaju, sud je optuženom prethodno za krivična djela navedena u izreci presude, utvrdio pojedinačne kazne zatvora u trajanju kao u izreci presude a zatim optuženog  osudio na jedinstvenu kaznu zatvora u trajanju od dvije godine i jednog mjeseca. Imajući uz navedeno u vidu težinu učinjenog krivičnog djela i stepen krivične odgovornosti optuženog kao izvršioca, sud je mišljenja da je odmjerena kazna zatvora u trajanju kao u izreci presude, neophodna i dovoljna za ostvarenje svrhe kažnjavanja, kako sa gledišta generalne, tako i sa gledišta specijalne prevencije, te da će uticati na optuženog da ubuduće ne vrši krivična djela, uticati na njegovo prevaspitavanje i imati vaspitni uticaj na druge da ne vrše krivična djela, čime će u potpunosti biti ostvarena svrha kažnjavanja iz čl. 32 KZ, a u okviru opšte svrhe izricanja krivičnih sankcija iz čl. 4 st. 2 istog Zakonika.

Shodno čl. 51 KZ, vrijeme koje je optuženi proveo u pritvoru, u trajanju kao u
izreci presude, uračunao je u izrečenu kaznu zatvora.  
 Odluka o troškovima krivičnog postupka – paušala zasnovana je na odredbi čl. 202 ZKP-a. Troškovi krivičnog postupka se odnose na nagradu sudskom vještaku medicinske struke za izradu i odbranu osnovnog i dopunskih nalaza i mišljenja i odmjereni su u ukupnom iznosu od 187,00 €, nagradu timu sudskih vještaka za izradu i odbranu nalaza i mišljenja koji su  odmjereni  u ukupnom iznosu od 1.072.50 €, dok je paušal u iznosu od 100,00 Eura,  odmjeren srazmjerno dužini trajanja postupka, složenosti predmeta i imovnim prilikama optuženog.

 Shodno čl.212 ZKP-a, sud je oštećene Dj. I., Dj. V. i Dj. P., radi ostvarivanja imovinsko pravnog zahtjeva uputio na redovnu gradjansku parnicu, budući da podaci krivičnog postupka ne pružaju pouzdan osnov za presudjenje u pogledu visine zahtjeva, koji zahtjev oštećeni nijesu precizno opredjelili a čije bi pribavljanje  vodilo odugovlačenju postupka.

Shodno citiranoj zakonskoj odredbi od optuženog je oduzet nož opisan u izreci
presude, kao predmet upotrijebljen za izvršenje navedenih krivičnih dijela.
Na osnovu navedenog, a u smislu citiranih zakonskih odredbi, odlučeno je kao u
izreci presude.  
VIŠI SUD U PODGORICI
Dana, 03/06/2011. godine  
ZAPISNIČAR,                                                  PREDSJEDNIK VIJEĆA – SUDIJA,  
Mirela Piper, s.r.                                                          Ana Vuković, s.r.

PRAVNA POUKA
Protiv ove presude, dozvoljena je
žalba u roku od 15 dana od dana
prijema pismenog otpravka presude, preko ovog suda,
Apelacionom sudu Crne Gore.  
Za tačnost otpravka tvrdi i ovjerava
namještenik suda  
