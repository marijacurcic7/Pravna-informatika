K.51/12
U IME CRNE GORE
OSNOVNI SUD U ŽABLJAKU, kao nadležni prvostepeni krivični sud po sudiji
Jovković Milovanu, kao sudiji pojedincu, uz sudelovanje Kaljević Nadje kao
zapisničara, u krivičnom predmetu protiv okrivljenog R.G. ul. ... bb.Ž., zbog
krivičnog djela ugrožavanja sigurnosti iz čl.168 stav 1 Krivičnog zakonika
Crne Gore, koji se vodi po optužnom predlogu ODT iz Pljevalja Kt.br.228/12 od
20.11.2012 godine, nakon završenog usmenog, javnog i glavnog pretresa održanog
dana 28.12.2012 godine u prisustvu uredno pozvanih ODT Pljevlja Božidarke
Gačević i okrivljenog R.G., a u osustvu uredno pozvanog oštećenog A.M., donio
je i javno objavio dana 31.12.2012 godine
P R E S U D U
Okrivljeni R.G. sa JMBG ... od oca M. i majke J. rodjene G., rodjen ... godine
u Ž. sa prebivalištem u Ž. ul.... bb, završio srednjuj školu, nešaposlen otac
dvoje djece, srednjeg imovnog stanja, državljanin CG, pismen, vojsku služio,
vodi se u VE, osudjivan i to: presudom K.br.66/89 od 30.04.1989 godine
Opštinski sud u Čačku čl.201 stav 5 KZ SRS (dvije) godine zatvora, K.br.22/92
od 02.11.1992 godine Osnovni sud u Žabljaku čl.185 stav 3 u vezi stava 1 KZ
RCG 5.000,00 dinara i K.br.76/94 od 14.01.1995 godine Osnovni sud u Žabljaku
čl.172 stav 3 u vezi stava 2 KZ RCG 500,00 dinara novčano, protiv koga se ne
vodi postupak za drugo krivično djelo.
Kriv je
Što je,
Dana 18.08.2012 godine oko 13:30h u ul. Vuka Karadžića u Žabljaku ugrozio
sigurnost oštećenom A.M. prijetnjom da će napasti na njegov život i tijelo, na
način što je istom uputio riječi prijetnje "šta je A. , ti obavljaš neke
poslove, nemoj da ti kosti slomim sada", a nakon toga riječi "ko si ti za
mene, sada ću izaći kosti da ti slomim", koje prijetnje su kod oštećenog
izazvale osjećaj straha.
- čime je izvršio krivično djelo ugrožavanja sigurnosti iz čl.168 stav 1
Krivičnog zakonika Crne Gore (KZCG)
-pa mu sud primjenom gore navedene krivično pravne odredbe, te odredbi čl.4,5,13,15,32,36,42,52,53 i 54 Krivičnog zakonika Crne Gore (KZCG), te čl.226 i 374 Zakona o krivičnom postupku Crne Gore (ZKP-a ), izriče 
USLOVNU OSUDU
Kojom mu predhodno utvrdjuje kaznu zatvora u trajanju od 30 (trideset) dana,
te istovremeno odredjuje da se ista neće izvršiti ukoliko okrivljeni za
vrijeme provjeravanja u roku od 1 (jedne) godine od dana pravosnažnosti
presude ne učini novo krivično djelo.
Troškova krivičnog postupka nije bilo, a okrivljeni je dužan da plati sudski
paušal u iznosu od 55,00€, a u roku od 15 dana od dana pravosnažnosti presude
pod prijetnjom prinudnog izvršenja.
O b r a z l o ž e nj e
ODT iz Pljevalja u optužnom predlogu Kt.br.228/12 od 20.11.2012 godine dajući
opis radnje izvršenja pravno je ocijenio da je okrivljeni R.G. , izvršio
krivično djelo ugrožavanja sigurnosti iz čl.168 stav 1 Krivičnog zakonika Crne
Gore, na način, mjesto i u vrijeme kako je to bliže opisano izrekom presude.
U završnoj riječi zastupnik ODT iz Pljevalja je izjavio, da ostaje u svemu pri
podnijetom optuženom predlogu protiv okrivljenog R.G. zbog krivičnog djela iz
čl.168 stav 1 KZ i predlaže da ga sud oglasi krivim i osudi po zakonu.
U svojoj odbrani okrivljeni R.G. je naveo da je dana 18.08.2012 godine oko
13:30h kretao se sa PMV ul:Vuka Karadžića kroz Žabljak. Dolaskom do pješačkog
prelaza zastao je sa vozilom da pozdravi svog poznanika koji se nalazio sa
njegove desne strane na trotoaru i tom prilikom mu je svirnuo. A.M. je sa
biciklom već bio prešao pola pješačkog prelaza i nije se nalazio na njegovoj
strani, ali se okrenuo prema njemu i rekao mu "marš majmune jedan što sviraš"
i nastavio put. Tom prilikom na njegove riječi koje mu je uputio nije
reagovao. Prepoznao je da se radi o A. M., već je nastavio da se kreće svojom
kolovoznom trakom, a M. je nastavio da se kreće suprotnom kolovoznom trakom u
pravcu parka. Pošto se A. udaljavao ulicom, on je sa svojim vozilom stao sa
svoje desne strane, a A. se nalazio sa suprotne strane trake i tom prilikom je
otvorio prozor na vozilu i rekao mu "oprostite gospodine A. ko vam je dozvolio
da me mršikate i nazivate majmunom". Na te riječi A. je odmahnuo rukom u
smislu da idem, tada mu je rekao "obratite pažnju A. na svoje ponašanje, jer
znam da obavljate nekakve važne poslove u našoj državi". A. mu je i dalje
mahao rukom i govorio "ajde završili smo razgovor", a on je nastavio put dalje
i otišao svojoj kući. Tvrdi da A. kritične prilike nije kazao da će mu ako
izadje polomiti kosti i uputio mu riječi prijetnje "ko si ti za mene sad ću
izaći kosti da ti slomim" da mu gospodin A. nije izgovorio navedenu uvredu on
nebi ni zastajao niti bu mu bilo šta govorio, to je sigurno. Sa A. nije imao
do sada nikakvih problema, ni kontakata, niti ima išta protiv tog čovjeka.
Slobodno može da se kreće pored njegove kuće i da mu neće biti ugrožena
sigurnost , niti njega, niti bilo koga iz njegove porodice. Smatra da nema
zašta da se izvinjava oštećenom A. već u protivnom on bi trebao njemu da se
izvine zbog uvrede koju mu je kritične prilike izgovorio.
U završnoj riječi okrivljeni je izjavio da ostaje u potpunosti pri svojoj
odbrani. Smatra da nije kriv, da kritične prilike riječi koje su stavljene u
optužnom predlogu nije izgovorio oštećenom, te traži da ga sud oslobodi od
krivične odgovornosti.
Sud je posebno cijenio odbranu okrivljenoga, pa istu nije prihvatio, jer je
neubedljiva, kontradiktorna i nerazumljiva, a ovo iz razloga što mu je
oštećeni od početka dešavanja bio u vidnom polju i to od momenta kada je
oštećeni prelazio pješački prelaz i kada mu je bio okrenut ledjima, pa dalje
kad je okrivljeni nastavio da se kreće sa vozilom i ponovo se zaustavio da
sačeka oštećenog, da je on oštećenog prepoznao pri prvom kontaktu i da je za
svo to vrijeme kod njega bilo prisutno razmišljanje u pravcu da ozbiljno
zaprijeti oštećnom. Sa svoje strane oštećeni je bio kod prvog kontakta okrenut
ledjima okrivljenom, nije prepoznao okrivljenog koji je bio u vozilu svijetlo
plave boje sa stranom registracijom, pa je potpuno nelogično da je oštećeni
mogao imati bilo kakav neprimjeren komentar prema ličnosti okrivljenoga.
Okrivljeni nije mogao da objasni zbog čega je dva puta zaustavljao svoje
vozilo, pa sve to upućuje sud na zaključak da je imao namjeru i motiv da
prijeti oštećenom, dok sa druge strane oštećeni je bio potpuno nezainteresovan
za bilo kakav verbalni ili fizički kontakt, jer nijednim svojim potezom ne
pokazuje da želi da se približi okrivljenom, a riječi koje okrivljenom upućuje
nesumljivo su bile usmjerene na odbijanje napada okrivljenog.
Sud je radi rasvetljenja činjeničnog stanja izveo sledeće dokaze: na saglasan
predlog pročitan je iskaz svjedoka oštećenog A.M. sa zapisnika pred Zamjenikom
ODT Pljevlja dana 17.11.2012 godine i pročitao izvod iz kaznene evidencije za
okrivljenog R.G. UP PJ Pljevlja Ispostava Žabljak 34-04 br-245/12-1220/1 od
20.09.2012 godine
Svjedok-oštećeni A.M. u bitnom je izjavio, da je dana 18.08.2012 godine vozio
bicikl ul. Vuka Karadžića u pravcu Benzinske pumpe. Bilo je oko 13:30h i u
jednom trenutku je dao znak lijevom rukom da želi skrenuti u pravcu igrališta
koje se nalazi u neposrednoj blizini. Na samom pješačkom prelazu kojim se
kretao iza njega se približilo auto koje se kretalo na veoma maloj
udaljenosti, pri čemu je vozač tog auta pritisnuo kočnicu a zatim i sirenu do
kraja. U tom trenutku bila je ugrožena njegova lična bezbjednost i smatrao je
da je sama sreća uticala da nije pao sa bicikla, okrenuo se odmahnuo rukom i
uzviknuo "ej šta radiš" i nastavio da se dalje kreće trotoarskim dijelom puta
sa strane do spomenika V. Kneževića i igrališta. Tada je primijetio da se
vozilo svijetloplave boje beogradskih reg tablica nastavilo kretati u pravcu
benzinske pumpe usporenim kretanjem, nakon čega se i zaustavilo. Kako se
lagano kretao vozeći biciklo vozač automobila je otvorio staklo i tada je
prepoznao G.R. koji mu se obratio riječima " šta je A. ti obavljaš neke
poslove, nemoj da ti kosti slomim sada". Njega je to iznenadilo i pitao je
zašto sviraš, našta mu je G. odgovorio "ko si ti za mene ,sada ću izaći kosti
da ti slomim". Kada je vidio da se radi o čistom nasilničkom ponašanju rekao
mu je "završili smo razgovor", ne želeći da ulazi u bilo kakav konflikt sa tim
čovjekom. Njemu nije poznat motiv takvog ponašanja G. i nasrtaja na njega.
Činjenica je da je R. ugrozio njegovu bezbjednost prilazeći mu sa ledja,
kočeći i trubeći, a nakon toga sačekujući ga i pokušavajući da ugrozi njegovu
ličnu bezbjednost. Njegov pristup je za A. iznenadjenje jer sa tim čovjekom
nikada nikada nije imao nikakvih neprijatnosti. Sve što je kritične prilike
uradio R. osjetio je kao čistu demonstraciju sile i fizički napad na njega.
Mišljenja je A. da je to uradio u namjeri da ga izazove kako bi ga fizički
ugrozio, ljudski omalovažio i ponizio iz razloga što obavlja javnu funkciju u
Vladi CG. Kritične prilike od izgovorenih prijetnji koje mu je uputio R.
osjetio je strah, osjetio se ugorženim jer je osumnjičeni imao jasnu namjeru
da fizički nasrne na njega i zbog toga je slučaj odmah prijavio policiji .
Pridružuje se krivičnom gonjenju protiv okrivljenog.
Sud je cijenio iskaz svjedoka oštećenog A.M., kao vjerodostojan, realno dat,
nalazeći da je istinito svjedočio, pa ga je u potpunosti prihvatio i uzeo za
podlogu svoje odluke. Iz izjave svjedoka oštećenog sud je utvrdio da mu je u
konkretnom slučaju od strane okrivljenog prijećeno riječima "šta je A., ti
obavljaš neke poslove, nemoj da ti kosti slomim sada", a nakon toga riječi "ko
si ti za mene, sada ću izaći kosti da ti slomim", a koja prijetnja je kod
oštećenog prouzrokovala osjećaj straha da okrivljeni može protiv njega
preduzeti neku radnju, pri čemu treba imati u vidu da je oštećeni sa svoje
strane bio potpuno nezainteresovan za bilo kakav verbalni ili fizički kontakt
i sve njegove aktivnosti usmjerene su da odbije napad okrivljenog.
Iz izvoda iz kaznene evidencije za okrivljenog R.G. UP PJ Pljevlja Ispostava
Žabljak 34-04 br-245/12-1220/1 od 20.09.2012 godine, proizilazi da je
osudjivan presudama i to: K.br.66/89 od 30.04.1989 godine Opštinski sud u
Čačku čl.201 stav 5 KZ SRS (dvije) godine zatvora, K.br.22/92 od 02.11.1992
godine Osnovni sud u Žabljaku čl.185 stav 3 u vezi stava 1 KZ RCG 5.000,00
dinara i K.br.76/94 od 14.01.1995 godine Osnovni sud u Žabljaku čl.172 stav 3
u vezi stava 2 KZ RCG 500,00 dinara novčano
Sud je savjesno cijenio svaki dokaz kako pojedinačno tako i u vezi sa ostalim
dokazima, kao i u odnosu na odbranu okrivljenog, a sve u smislu čl. 370 ZKP-a,
pa je utvrdio činjenično stanje kao u izreci presude.
Krivično pravno ocjenjujući ovako utvrdjeno činjenično stanje sud je našao da
je okrivljeni R.G., izvršio krivično djelo ugrožavanja sigurnosti iz čl.168
stav 1 Krivičnog zakonika Crne Gore, a ovo čini svako “ko ugrozi sigurnost
nekog lica, prijetnjom da će napasti na život ili tijelo tog lica ili njemu
bliskog lica“ pa je okrivljeni R.G., dana 18.08.2012 godine oko 13:30h u ul.
Vuka Karadžića u Žabljaku ugrozio sigurnost oštećenom A.M. prijetnjom da će
napasti na njegov život i tijelo, na način što je istom uputio riječi
prijetnje "šta je A. , ti obavljaš neke poslove, nemoj da ti kosti slomim
sada", a nakon toga riječi "ko si ti za mene, sada ću izaći kosti da ti
slomim", koje prijetnje su kod oštećenog izazvale osjećaj straha.
Dakle u konkretnom slučaju riječ je o kvalifikovanoj prijetnji koja se odnosi
na lišavanje života oštećenog A.M. ili na povredu njegovog tjelesnog
integriteta, zbog kojeg se on osjetio ugroženim, a koja je imala za posledicu
izazivanje osjećaja straha ili nesigurnosti kod oštećenog, pri čemu uopšte
nije bitno dali je optuženi stvarno imao namjeru da tu prijetnju i realizuje.
Riječi prijetnje koje je okrivljeni izrekao oštećenom "šta je A. , ti obavljaš
neke poslove, nemoj da ti kosti slomim sada", a nakon toga riječi "ko si ti za
mene, sada ću izaći kosti da ti slomim" , su po svojoj prirodi takve da su kod
oštećenog izazvale uopšte osjećaj nesigurnosti odnosno osjećaj straha jer je
okrivljeni imao jasnu namjeru da fizički nasrne na njega, zbog čega je slučaj
odmah prijavio policiji.
Okrivljeni je u konkretnom slučaju djelovao sa umišljajem, jer je bio svjestan
svog djela i htio njegovo izvršenje odnosno bio je svjestan da njegovo
navedeno postupanje i preduzeta radnja koja se ogleda u tome što je prijetnjom
da će napasti na život i tijelo oštećenog uputio mu riječi prijetnje, "šta je
A., ti obavljaš neke poslove, nemoj da ti kosti slomim sada", a nakon toga i
riječi "ko si ti za mene, sada ću izaći kosti da ti slomim", prestavljaju
radnje djela čije je izvršenje i htio.
Prilikom utvrdjivanja kazne okrivljenom sud je u smislu čl. 42 KZCG kao
olakšavajuće okolnosti na strani okrivljenog cijenio da se radi o porodičnom
čovjeku, ocu dvoje djece od kojih je jedno maloljetno, koji se korektno
ponašao tokom sudjenja. Sud je cijenio raniju osudjivanost okrivljenog,
medjutim kako je od poslednje osude protekao duži vremenski period preko 17
godina, s tim što je sud pri tom imao u vidu da se ne radi o istovrsnim
krivičnim djelima, te okolnosti nije cijenio kao otežavajuće , pa je sud u
konkretnom slučaju okrivljenom izrekao uslovnu osudu utvrdjujući mu kaznu
zatvora u trajanju od 30 (trideset) dana za vrijeme provjeravanja od 1 (jedne)
godine, smatrajući da u konkretnom slučaju nije bilo nužno okrivljenom izreći
efektivnu kaznu zatvora, već da će se i ovom sankcijom postići svrha
kaznjavanja shodno čl.32 KZCG, a u okviru opšte svrhe krivičnih sankcija iz
čl.4 KZCG.
Troškova krivičnog postupka nije bilo, a sud obavezao okrivljenog da plati
sudski paušal u iznosu od 55,00€ imajući u vidu trjanje, složenost, te imovno
stanje okrivljenog shodno članu 226 stav 3 ZKP-a.
Na gore iznijetom sud je zasnovao svoju odluku.
OSNOVNI SUD U ŽABLJAKU, dana 31.12.2012 godine
ZAPISNIČAR SUDIJA
Nadja Kaljević.s.r. Milovan Jovković.s.r.
PRAVNA POUKA: Protiv ove presude može se izjaviti žalba u
roku od 8 dana od dana prijema ovog pismena Višem sudu
Bijelo Polje a preko ovog suda