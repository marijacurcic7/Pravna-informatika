K.br.45/13
U IME CRNE GORE
OSNOVNI SUD U KOLAŠINU, kao prvostepeni krivični po predsjedniku suda Arsenu
Popoviću, kao sudiji pojedincu uz učešće zapisničara Mrdak Ljiljane u
krivičnom predmetu protiv okrivljenog B. M. iz K. zbog krivičnog djela nasilje
u porodici ili u porodičnoj zajednici iz čl. 220.st.2 u vezi sa st.1 Krivičnog
zakonika CG, postupajući po optužnom predlogu ODT iz Kolašina Kt.br.60/13 od
27.09.2013. godine nakon održanog glavnog javnog pretresa dana
27.09.2013.godine u prisustvu zastupnika optužnog akta zamjenika ODT – Kolašin
Šćepanović Maje , optuženog B. M. i oštećenih D. A. i D. A. donio je i javno
objavio,-
P R E S U D U
Optuženi:
B. M. JMBG..., od oca J. i majke Z. rodj. V., rodjen .... godine u K. gdje je
i nastanjen – ul.B. R. br.., Crnogorac, državljanin CG, penzioner, razveden,
otac dvoje djece, pismen, završio srednju školu, govori srpski a razumije
crnogorski jezik, lošeg imovnog stanja, do sada osuđivan i to: presudom
Opštinskog suda Kolašin K.br.16/66 od 07.02.1966.godine za krivično djelo iz
čl.249 st.1 KZ kojom mu je izrečena novčana kazna u iznosu od 200,00 dinara
uslovno na 2 godine, presudom Opštinskog suda Bar K.br.25/68 od
25.03.1969.godine za krivično djelo iz čl.271 st.3 KZ kojom mu je izrečena
kazna 3 mjeseca zatvora uslovno za 2 godine i 2 mjeseca, presudom Opštinskog
suda u Kolašinu K.br.138/78 od 25.12.1979.godine za krivično djelo iz čl.152
st.1 KZSRCG kojom mu je izrečena kazna 8 mjeseci zatvora uslovno za 1 godinu i
presudom Osnovnog suda Podgorica K.br.95/26537 od 25.03.1996.godine za
krivično djelo iz čl.172 st.3 KZCG kojom mu je izrečena kazna 2 mjeseca
zatvora uslovno na 1 godinu.
K r i v j e:
Zato što je:
Dana 23.08.2013. godine u svojoj porodičnoj kući u ul.B. R. - Opština K.,
primjenom grubog nasilja narušio tjelesni i duševni integritet članova svoje
porodične zajednice - sestre D. A.i sestričine D. A., sa kojima živi u
zajedničkom domaćinstvu, na način što je prilikom verbalnog sukoba oštećenima
upućivao riječi "Drolje, kurve, osvetit ću se, jebaću vam oca i majku" a potom
uzeo kuhinjski noz, dužine sječiva 20 cm i istim zamahivao u pravcu oštećene
D. A. i to visini njenih grudi sa namjerom da je udari, a potom je optuženi
D.A. stavio nož pod grlo,
čime je izvršio krivično djelo nasilje u porodici ili porodičnoj zajednici iz
čl.220.st.2 u vezi st.1 Krivičnog zakonika.
Pa mu sud primjenom citirane zakonske odredbe te čl.2, 4.st.2,32, 52, 53 i 54
Krivičnog zakonika a u vezi sa čl.229 i 374 ZKP-a i z r i č e,-
USLOVNU OSUDU
Kojom okrivljenom utvrdjuje kaznu zatvora u trajanju od 3 (tri) mjeseca i
istovremeno odredjuje da se ista neće izvršiti ukoliko okrivljeni u roku od 1
(jedne) godine ne počini novo krivično djelo.
Obavezuje se okrivljeni da na ime sudskog paušala uplati iznos od 30,00 € na
žiro-račun Osnovnog suda Kolašin br.832-196-94, prednje u roku od 15 dana od
dana pravosnažnosti ove presude, pod prijetnjom prinudnog izvršenja.
Oštećene D.A. i D. A. upućuju se na parnicu radi ostvarenja svog imovinsko-
pravnog zahtjeva.
O b r a z l o ž e nj e
ODT iz Kolašina je svojim optužnim predlogom Kt.br.60/13 od 27.09.2013. godine
stavio na teret okrivljenom B.M. iz K. da je počinio krivično nasilje u
porodici ili porodičnoj zajednici iz čl.220.st.2 u vezi st.1 Krivičnog
zakonika na način mjesto i vrijeme činjenično i pravno opisano izrekom ove
presude. Pri podnijetom optužnom predlogu zamjenik ODT – Kolašin Šćepanović
Maja ostala je do okončanja glavnog pretresa i u završnoj riječi navela da
smatra da je činjenično stanje navedeno u optužnom aktu potvrđeno iskazima
oštećenih D. A. i D.A. te i priznanjem samog optuženog u odnosu na izvršeno
krivično djelo u dijelu u kom on ne spori da je došlo da verbalnog konflikta
između njega i njegove sestre i sestričine, a da je tom prilikom upotrijebio
nož koji je evidentiran u fotoelaboratu Uprave policije, te predložila da sud
okrivljenog oglasi krivim i osudi po zakonu.
Okrivljeni B. M. u svojoj odbrani datoj pred ovim sudom naveo je da ostaje u
potpunosti pri svojoj odbrani datoj pred ODT Kolašin datoj 02.09.2013.godine u
kojoj je u bitnom naveo da u porodičnoj kući u ul.B.R., u kojoj je on stalno
nastanjen, njegove dvije sestre D.A.i B. P., imaju pravo korišćenja po jedne
prostorije u kući. Fizička dioba kuće nije izvršena, a sestre su prostorije
koristile isključivo ljeti. Dana 23.08.2013.godine njegova sestra D.A. je
htjela da iznese pokućstvo iz jedne od prostorija u kući koje je pripadalo
njihovim pokojnim roditeljima. Primijetio je da su rastavili francuski ležaj i
pola njega izbacili, čemu se on protivio jer nije želio da se iz kuće iznose
stvari koje su pripadale njihovim roditeljima. Međutim, u tom trenutku njena
kćerka D. A. kao i unuk V. V. su krenuli put njega, on ih je opsovao a potom
sa šporeta uzeo nož kojim se siječe hljeb, a sve iz potrebe da se zaštiti od
njihovog napada. Naveo je da nije imao namjeru da bilo koga povrijedi, već je
samo htio da ih uplaši i da ih spriječi da iznose stvari iz kuće. U momentu
kada je uzeo nož, u prostoriju je ušao P.R.i zatražio da mu nož preda, što je
on i učinio. Izrazio je iskreno kajanje pogotovu pri činjenici da su u pitanju
njegove sestra, sestričina i unuk.
Sud je u dokaznom postupku saslušao svjedoke – oštećene D.A. i D.A., izvršio
uvid u fotoelaborat Uprave policije Ispostava Kolašin od 23.08.2013.godine,
pročitao izvod iz KE na ime B. M. izdat od strane OB Kolašin dana
12.09.2013.godine.
Svjedok – oštećena D. A. u svom iskazu datom pred ovim sudom navela je da u
svemu ostaje pri iskazu datom pred ODT Kolašin dana 27.09.2013.godine, u kojem
je u bitnom navela da je dana 23.08.2013.godine oko 8h ujutru bila u
porodičnoj kući u kojoj ima jednu prostoriju u susvojini sa sestrom B.P.i
bratom B. M. - okrivljenim. Namjera joj je bila da iz prostorije koju koristi
iznese stari francuski ležaj jer je naručila novi, u čemu joj je pomogao brat
od tetke P. R.. U trenutku kada su htjeli da iznesu krevet na vratima se
pojavio njen brat B. M., koji im se obratio povišenim tonom govoreći da to
neće iznositi dok je on živ, upućujući njoj i njenoj kćerki A. riječi "Drolje,
kurve, jebaću vam majku, zapamtićete vi mene, osvetiću se, jebo vas otac", a
potom je iz fioke šporeta uzeo kuhinjski nož, koji je prikazan fotoelaboratom
Uprave policije i sa istim krenuo u njihovom pravcu. On je sa tim nožam mahao
ka njoj u visini njenih grudi i u tom trenutku ju je kćerka odgurnula tako da
je pala na krevet, a okrivljeni je nakon toga nož stavio pod grlo njenoj
kćerki A.. U daljem napadu ga je spriječio njen unuk V.V., koga je Mišo takođe
nazivao kopiletom, govoreći "Oca ti jebem, šta ti hoćeš" da bi ga zatim V.
uhvatio za ruku i istrgao mu nož, nakon čega su pozvali policiju. Navela je da
se pridružuje krivičnom gonjenju protiv okrivljenog, da mora prije svega da
istakne da je čitavog života okrivljenog finansijski pomagala, naročito posle
smrti njihove majke pa joj je postupak okrivljenog prema njoj još teže pao,a
da će imovinsko pravni zahtjev opredijeliti tokom postupka.
Svjedok – oštećena D. A. u svom iskazu datim pred ovim sudom navela je da u
svemu ostaje pri iskazu datom pred ODT Kolašin dana 27.09.2013.godine, u kojem
je u bitnom navela da je bila prisutna u porodičnoj kući u ul. B.R. u K., u
kojoj njena majka ima jednu prostoriju koja je zajednička svojina njene majke,
ujaka B.M. i tetke B. P.. Njena majka je željela da izbaci stari namještaj iz
prostorije koju je ona koristila, jer je naručila novi. Međutim kada je
trebelo da se namještaj izbaci na vratima se pojavio okrivljeni koji im se
obratio povišenim tonom, govoreći im razne pogrdne riječi "drolje, kurve,
jebaću vam majku, osvetiću se, jebaću vam oca, zapamtiće te me", a zatim je iz
šporeta uzeo kuhinjski nož i istim mahao njenoj majci ispred glave. U strahu
je odgurnula majku i ona je pala na krevet, a zatim je okrivljeni stavio nož
njoj pod grlo. U daljem napadu ga je spriječio njen sin V. V., koji mu je nož
istrgao iz ruke. Nakon čega je okrivljeni i njega vrijeđao. Navela je da se
pridružuje krivičnom gonjenju protiv okrivljenog, a da će imovinsko pravni
zahtjevopredijeliti tokom postupka.
Uvidom u fotoelaborat Uprave policije Ispostava Kolašin od 23.08.2013.godine
utvrđuje se bliži izgled kuhinjskog noža, izuzetog od M.B..
U izvodu iz KE izdatog na ime okrivljenog B.M.utvrdjeno je da isti do sada
osudjivan i to presudom Opštinskog suda Kolašin K.br.16/66 od
07.02.1966.godine za krivično djelo iz čl.249 st.1 KZ kojom mu je izrečena
novčana kazna u iznosu od 200,00 dinara uslovno na 2 godine, presudom
Opštinskog suda Bar K.br.25/68 od 25.03.1969.godine za krivično djelo iz
čl.271 st.3 KZ kojom mu je izrečena kazna 3 mjeseca zatvora uslovno za 2
godine i 2 mjeseca, presudom Opštinskog suda u Kolašinu K.br.138/78 od
25.12.1979.godine za krivično djelo iz čl.152 st.1 KZSRCG kojom mu je izrečena
kazna 8 mjeseci zatvora uslovno za 1 godinu i presudom Osnovnog suda Podgorica
K.br.95/26537 od 25.03.1996.godine za krivično djelo iz čl.172 st.3 KZCG kojom
mu je izrečena kazna 2 mjeseca zatvora uslovno na 1 godinu.
Utvrdjujući činjenice, cijeneći navode optužbe, odbrane i sve provedene dokaze
kako pojedinačno tako i u njihovom medjusobnom odnosu na nesumnjiv način se
utvrđuje da su se u radnjama okrivljenog stekla sva bitna obilježja krivičnog
djela nasilja u porodici ili porodičnoj zajednici iz čl. 220.st.2 u vezi st.1
Krivičnog zakonika. Naime, nesporno je utvrđeno da je dana 23.08.2013. godine
u svojoj porodičnoj kući u ul.B. R. Opština K. primjenom grubog nasilja
narušio tjelesni i duševni integritet članova svoje porodične zajednice -
sestre D. A. i sestričine D. A., sa kojima živi u kući koja predstavlja
njihovu zajedničku svojini i kojom raspolažu kao zajedničari obzirom da su je
naslijedili od roditelja i time formirali porodičnu zajednicu, i to na način
što je prilikom verbalnog sukoba oštećenima upućivao riječi "Drolje, kurve,
osvetit ću se, jebaću vam oca i majku" a potom uzeo kuhinjski noz, dužine
sječiva 20 cm i istim zamahivao u pravcu oštećene D.A. i to visini njenih
grudi sa namjerom da je udari, a potom je optuženi D. A. stavio nož pod grlo.
Sud je do ovakvog zaključka došao cijeneći jasne, odredjene, precizne i u
svemu saglasne iskaze svjedoka – oštećenih D. A. i D.A., a dovodeći ih u vezu
sa odbranom okrivljenog koji je potvrdio da je oštećene psovao a potom sa
šporeta uzeo nož kojim se siječe hljeb i usmjerio ga u njihovom pravcu, iz
kojih iskaza nesumnjivo proizilazi da je okrivljeni počinio krivično djelo
stavljeno mu na teret. Sud je cijenio i odbranu okrivljenog i u dijelu kojem
on navodi da je htio samo da ih uplaši i spriječi da iznose stvari iz kuće pa
je istu odbacio iz razloga što je sračunata i usmjerena na umanjenje ili pak
izbjegavanje krivične odgovornosti.
Opredjeljujući se za krivičnu sankciju za okrivljenog sud je cijenio sve
okolnosti od značaja za individualizaciju iste, a odnose se na okrivljenog i
krivično djelo stavljeno mu na teret, pa je na strani okrivljenog od
olakšavajućih okolnosti cijenio njegovu poznu životnu dob, dok sud nije uzeo
kao otežavajuću okolnost raniju osuđivanost okrivljenog iz razloga što nije
riječ o istovrsnim krivičnim djelima kao i zbog proteka dužeg vremenskog
perioda od ranijih osuda. Kako je za ovo krivično djelo predviđena kazna
zatvora u trajanju od tri mjeseca do tri godine, sud je okrivljenom utvrdio
kaznu zatvora u trajanju od tri mjeseca i istu uslovio na period od jedne
godine, jer je sud mišljenja da će se I prijetnjom kazne moći dovoljno uticati
na okrivljenog da ubuduće ne vrši krivična djela, te da je uslovljeni period
od jedne godine dovoljno za provjeru učinioca . Sud je nadalje mišljenja da je
ova krivična sankcija adekvatna težini krivičnog djela i njegovim
posljedicama, te da će se njome postići opšte svrha propisivanja i izricanja
krivičnih sankcija iz čl. 5 Krivičngo zakonika i svrha kako specijalne tako
generalne prevencije predvidjene čl. 32 Krivičnog zakonika.
Shodno čl. 229 u vezi čl. 226 ZKP-a sud je okrivljenog obavezao na plaćanje
sudskog paušala u iznosu od 30,00 €, koji je srazmjeran dužini trajanja
postupka I imovinskim prilikama okrivljenog.
Shodno čl. 239.st.2. u vezi st.1. ZKP-a, a obzirom na činjenicu da je
okrivljeni oglašen krivim, oštećene D.A. i D. A. upućene su na parnični
postupak radi ostvarenja svog imovinsko-pravnog zahtjeva jer tokom ovog
postupka nijesu opredijelile svoj imovinsko pravni zahtjev.
Na osnovu naprijed navedenog a primjenom citiranih zakonskih odredbi odlučeno
je kao u izreci presude shodno čl. 374 ZKP-a.
OSNOVNI SUD U KOLAŠINU,
Dana, 27.09.2013. godine
Zapisničar, PREDSJEDNIK SUDA
Mrdak Ljiljanas.r. Arsen Popović s.r.
PRAVNA POUKA: Protiv ove presude dozvoljena je žalba u roku od 8. dana od dana
prijema iste. Žalba se odnosi preko ovog suda Višem sudu Bijelo Polje.