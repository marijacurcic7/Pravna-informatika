Posl.br.K.56 /11
U I M E CRNE GORE
OSNOVNI SUD U CETINJU,kao prvostepeni krivični,po sudiji Ćupić Mariji,kao
sudiji pojedincu,uz sudjelovanje sudskog službenika Martinović Aleksandre,kao
zapisničara, u krivičnom predmetu optuženog V.I. iz Cetinja, zbog krivičnog
djela nasilničko ponašanje iz čl.399.st.2. u vezi st.1. Krivičnog zakonika i
krivičnog djela ugrožavanje opasnim orudjem pri tuči i svadji iz čl.154.
Krivičnog zakonika i optuženog V.Z. iz Cetinja,zbog krivičnog djela nasilničko
ponašanje iz čl.399.st.2. u vezi st.1.Krivičnog zakonika, a po Optužnici
Osnovnog državnog tužilaštva u Cetinju Kt.br.135/06 od 10.03.2010. godine,
nakon glavnog i javnog pretresa održanog dana 23.04.2013.godine u prisustvu
Zamjenika ODT u Cetinju M. D. I. optuženog V.I.i II-optuženog V. Z. donio je
dana 07.05.2013.godine i javno objavio ovu
P R E S U D U
Optuženi:
V.I. od oca R. i majke B. rodjene V. rodjen ......godine u Cetinju,gdje i
prebiva, nas.“.....“ državljanin CG, po zanimanju preduzetnik, oženjen, otac
dvoje djece, pismen, sa završenom Srednjom školom, vojsku nije služio, vodi se
u Vojnoj evidenciji Cetinje, srednjeg imovnog stanja, osudjivan presudom
Osnovnog suda u Cetinju,posl.br.K.79/94 od 01.08.1995.godine, zbog krivičnog
djela iz čl.47KZCG,na kaznu zatvora u trajanju od 4 mjeseca, uslovno na jednu
godinu, i
V.Z. od oca M. i majke J. rodjene S.,rodjen ..... godine u Cetinju, gdje i
prebiva, nas.“....." državljanin CG, student, neoženjen, pismen, sa završenom
Srednjom likovnom školom, vojsku nije služio, vodi se u Vojnoj evidenciji
Cetinje, srednjeg imovnog stanja, neosudjivan,
K R I V I S U
Zato što su:
Dana 22.maja 2006.godine,oko 2,50 časova u ugostiteljskom objektu „VIP“ u
ulici .... u Cetinju izazivanjem tuče, značajnije ugrozili spokojstvo gradjana
i teže remetili javni red i mir,na način sto su optuženi V.I. pod dejstvom od
0,77% alkohola u organizmu,a optuženi V.Z. pod dejstvom od 0,67% alkohola u
organizmu,nakon kraće prepirke, izazvali tuču, u kojoj tuči je optuženi V.I.
udario glavom u predjelu lica optuženog V.Z., dok je optuženi V.Z. udario
pesnicom u predjelu glave optuženog V.I. a da bi zatim izašli ispred
ugostitetljskog objekta,gdje je optuženi V.I. barskom stolicom zadao udarac u
predjelu glave optuženom V.Z. kojom prilikom je optuženi V.I. zadobio laku
tjelesnu povredu u vidu razderotine gornjeg kapka lijevog oka i razderotine
nosa, a optuženi V.Z. laku tjelesnu povredu u vidu razderotine trećeg prsta
desne ruke,oguljotine vrata,otekline i crvenila ispod desnog oka veličine 3 X
3cm, i nagnječenja predjela lijeve jagodične kosti sa posledičnim krvnim
podlivom,
-čime su izvršili krivično djelo nasilničko ponašanje iz cl.399.st.2.u vezi st.1.Krivičnog zakonika,
Pa im sud, primjenom citiranog zakonskog propisa, te primjenom članova
4,5,13,15,42,52,53,54,KZ -a,i članova 226-229 i čl.374.ZKP-a izriče:
USLOVNU OSUDU
Kojom optuženima utvdjuje kazne zatvora u trajanju od po šest mjeseci i
istovremeno odredjuje da se navedene kazne neće izvršiti, ukoliko optuženi u
vremenskom periodu od jedne godine,od dana pravosnažnosti ove presude ne
počine novo krivično djelo.
Optuženi su dužni na blagajni ovog suda na ime troškova krivičnog postupka
uplatiti iznos od po 40,00 eura, te na ime paušala iznos od po 30,00 eura,sve
prednje u roku od 15 dana od dana pravosnaznosti ove presude pod prijetnjom
prinudnog izvšenja,
O b r a z l o ž e nj e
Osnovno državno tužilaštvo u Cetinju je ovom sudu podnijelo optužnicu
Kt.br.135/06 od 10.03.2010.godine protiv optuženih V.I. i V.Z.,oba iz
Cetinja,zbog krivičnog djela nasilničko ponašanje iz čl.399.st.2. u vezi
st.1.Krivičnog zakonika i optuženog V.I. a zbog krivičnog djela ugrožavanje
opasnim orudjem pri tuči i svadji iz čl.154.Krivičnog zakonika.
U završnoj riječi na glavnom pretresu održanom dana 10.12.2010.godine Zamjenik
ODT-a je uz manje činjenične izmjene ostao pri podignutoj optužnici i
predložio sudu da optužene oglasi krivim za krivično djelo opisano pod tačkom
1 izreke optužnice i osudi ih po zakonu, dok je u odnosu na tačku 2 izreke
optužnice odustao od daljeg krivičnog gonjenja protiv optuženog V.I. a zbog
krivičnog djela ugrožavanje opasnim orudjem pri tuči i svadji iz
cl.154.Krivičnog zakonika, obzirom da je u odnosu na predmetno krivično djelo
nastupila apsolutna zastarjelost krivičnog gonjenja dana 22.maja 2010.godine,i
u odnosu na koje je donijeta odgovarajuća odluka.
Prvostepena presuda u datoj krivičnopravnoj stvari je ukinuta rješenjem Višeg
suda u Podgorici Kž.br.325/11 od 10.03.2011.godine i predmet je vraćen na
ponovni postupak i odlučivanje .
Shodno ukidnim razlozima sadržanim u odluci Višeg suda zakazan je glavni
pretres na kojem je zastupnik optužbe u završnoj riječi uz manje činjenične
izmjene naveo da ostaje pri podignutoj optužnici u odnosu na obojicu optuženih
jer je provedenim dokazima nesporno utvrđeno da su optuženi počinili krivično
djelo nasilničko ponašanje iz čl.399.st.2.u vezi st.1.KZ-a stavljeno im na
teret optužbom i predložio sudu da ih oglasi krivim i osudi po zakonu.
Optuženi V.I. je u svojoj je naveo da je dana 22.05.2006.godine oko 02,00
časova sa svojim prijateljem Ć. Lj. pošao u kafić VIP u ......j ulici u
Cetinju,kako bi popili piće.Istakao je da je navedene večeri bio poprilično
popio,jer se slavilo proglašenje nezavisnosti države Crne Gore, tako da se ne
može sjetiti da li je bio uslužen i da li je tražio piće,ali se sjeća da ga je
u jednom trenutku sa ledja neko lice udarilo flašom.Dalje je naveo da se
takodje ne sjeća šta se dešavalo ispred kafića kritične prilike,obzirom da je
bio u pijanom stanju,a takodje ne zna da li je te večeri imao kod sebe nož ili
kakvo drugo oružje,ali da on te večeri nije nikog povrijedio. Na glavnom
pretresu se izjasnio da je tačno da je počinio krivično djelo i da prihvata
krivicu i krivičnopravnu odgovornost za počinjeno djelo.Pojasnio je u tom
pravcu da prihvata da je počinio djelo,stim što je namjeravao da napusti lokal
,da se uputio ka izlazu jer opt.V. nije ni poznavao,kada ga je neko napao ,ali
nezna ko i tako je događaj započeo.Tačno je da je udario V. kao što je udario
i ovaj njega ,a drug V. mu je zadao udarac flašom u predjelu nosa. Naveo je da
je predmetne večeri bilo muzike u lokalu,te da je slomio jednu flašu i kada je
krenuo da napušta lokal napadnut je od strane V. a da isti nije prišao sve bi
se završilo na toj jednoj slomnjenoj flaši za koju prihvata odgovornost
,odn.nebi došlo do incidenta.
Optuženi V.Z. je u odbrani datoj u prethodnom postupku pred Istražnim sudijom
na zapisniku od 22.03.2007.godine istakao da se ne sjeća dogadjaja koji se
dogodio dana 22.05.2006.godine već samo da se sjutradan probudio u bolničkom
krevetu Odjeljenja bolnice Danilo I u Cetinju i da je tom prilikom imao jake
bolove u predjelu glave, a takodje je primijetio da mu je glava bila
povrijedjena. Naveo je da se apsolutno ničega ne sjeća,jer je doživio jedan
vid amnezije tako da se nije mogao izjasniti ko je koga udarao kritične
prilike,niti da li je on nekoga udarao.
Na glavnom pretresu je pojasnio da se kritične prilike nalazio u bašti ispred
svog lokala,te da je kada je čuo lomnjavu unutar lokala,ušao je u isti i
primjetio V.I. a B. N. i Ć. Lj. kako lome flaše. Prišao im je i upitao ih o
čemu se radi,u kojem trenutku mu je V.I. glavom zadao udarac u predjelu
lica,nakon čega je on udario V. pesnicom u predjelu glave. Pojasnio je da je
on nakon ovog dobio nekoliko udaraca,ali ne zna od koga jer je izgubio svijest
i imao je amneziju,tako da se ne sjeća cijelog dogadjaja,već samo pojedinih
detalja.Ponovio je da je on taj koji je napadnut na radnom mjestu,te da nije
inicirao dogadjaj.Bio je napolju kada je čuo lomnjavu unutar lokala ,pa je
ušao unutar lokala kada je napadnut od strane V. i samo se branio.Unutar
lokala je bila velika gužva ,vukli su ga ,neko ga je udario barskom stolicom
,a sjutradan se probudio u Domu zdravlja ,a nezna ko ga je udario jer je kao
što proizilazi iz medicinske dokumentacije izgubio svijest.Do trenutka
događaja atmosfera je bila normalna ,slavio se referendum,a on kao suvlasnik
lokala ušao je unutar kako bi vidio iz kojeg je razloga došlo do lomnjave
,gdje je zatekao trojicu kako bacaju čaše,tako da atmosfera više nije bila
prijatna ,već je bila ugrožena sigurnost gostiju.Lomnjava se mogla čuti i van
lokala jer nije bilo muzike ,bilo je pred zatvaranje ,a bilo je gostiju ispred
lokala,kao i na samoj ulici.
Sud je radi razjašnjenja predmetne krivičnopravne stvari u dokaznom postupku
na glavnom pretresu proveo sledeće dokaze: salušao svjedoke;,V. S. J. B., te
na saglasan predlog stranaka umjesto neposrednog saslušanja svjedoka B.I.
V.N.Ć. Lj. M. I. i B. N.,pročitao njihove iskaze date u prethodnom postupku
kod istražnog sudije, pročitao Izvještaj MUP OB Cetinje od 22.05.2006.godine o
izvršenom ispitivanju alkohola u organizmu za optužene,te zapisnik UP
Ispostave Cetinje o prepoznavanju lica Ku.117/2006 od
26.07.2006.godine,pročitao nalaz i mišljenje sudskog vještaka medicinske
struke dr.P.V..posl.br.Kri. 179/06 od 30.03.2007.godine o vrsti i težini
zadobijenih tjelesnih povreda za okrivljenog V.Z. kao i nalaz i mišljenje
imenovanog vještaka od 05.03.2010.godine o vrsti i težini zadobijenih
tjelesnih povreda za okrivljenog V.I.a,te izvještaje MUP OB Cetinje iz kaznene
evidencije br.48-02-245/06-7385 za optuženog V.I.i br. br.48-02-245/06-7584 iz
kaznene evidencije za optuženog V.Z..
Iz iskaza svjedoka B.I.proizilazi da su kritične prilike dobili obavještenje
dežurne službe da je došlo do incidenta u ugostiteljskom objektu VIP u .....
ulici u Cetinju,pa je on sa kolegom M. otišao na lice mjesta,gdje su zatekli
V.I.koji je imao tragove krvi po sebi i V.Z.,koji je ležao na asvaltnu
površinu i koji je bio obliven krvlju,nakon čega su imenovana lica odveli u
hitnu službu bolnice radi ukazivanja ljekarske pomoći.Pojasnio je da je
dogadjaj već bio okončan kada su oni stigli na lice mjesta,tako da mu nije
poznato šta se dešavalo do tog momenta.
Iz iskaza svjedoka V. N. proizilazi da se imenovani svjedok navedenog dana oko
02,30 časova nalazio ispred lokala VIP u društvu sa jednom prijateljicom.U
jednom trenutku,čuo je gazdaricu ovog lokala S. V. koja je kazala da svi
izadju napolje i da nema više pića,da bi potom čuo lomnjavu flaša i čaša u
lokalu.Nakon ovog V.Z. koji je sjedio za stolom u njegovoj blizini je
rekao“Idem da vidim što se to dešava u lokalu“,nakon čega je Z. prišao jednom
momku,koji je sjedio za šankom u lokalu i nešto mu objašnjavao. U tom trenutku
vidio je da je ovaj momak glavom udario Z. u glavu,nakon čega je Z. izašao,
tj.potrčao iz lokala, a za njim je potrčao i ovaj momak koji ga je udario sa
još jednim drugom. Dalje je naveo da je nakon ovoga primijetio V.I. koji je
barskom stolicom udario Z. koji je ležao na asfaltnu površinu.Pojašnjava da
nije vidio da li je i ko prije ovog udario Z. te da nije mogao od stabla jasno
vidjeti gdje je I. udario Z. barskom stolicom, da li u predjelu glave ili pak
ramena. Nakon toga on je prišao Z., da bi V.I. i ovi momci ponovo nasrnuli na
Z. u čemu ih je on spriječio,nakon čega je naišla patrola policije i odvela Z.
u bolnicu.Vidio je i da je Z. uzvratio udarac ovom momku.
Iz iskaza svjedoka V. S. proističe da je kritičnog dana u lokalu VIP u ....
ulici, vlasništvo nje i njenog brata V.Z.bilo puno ljudi obzirom da se
proslavljalo proglašenje nezavisnosti Crne Gore.Ona je ostala u kafiću,da bi
oko 0,02 h u kafić ušao V.I. sa dva-tri momka.V. je tom prilikom tražio
pivo,ali kako je bila gužva,svo piće je bilo prošlo tog dana,tako da piva nije
bilo,ali je V. insistirao od konobara J. B. da mu donese piće,te kada mu je i
B. ponovio da nema pića,isti je počeo da ruši i lomi čaše koje su bile na
šanku.Dalje je navela da je ona tom prilikom prišla V. i zamolila ga da
napušti lokal a,on je i dalje nastavio da lomi,upućujći joj razne psovke i
uvrede,u kojem trenutku je u lokal ušao njen brat V.Z. i obratio se V.u
riječima:“Druže,smiri se,o čemu se radi“,da bi ga potom V. udario u predjelu
čela,od kojeg udarca je Z. pao,a zatim ustao i udario V. pesnicom u predjelu
lica. Nakon ovog,I. i Z. su izašli napolje,a za njima i neki momci koji su ih
razdvojili,a ona je u jednom trenutku primijetila da neko lice uzima V.u
barsku stolicu iz ruka i da njen brat Z. leži pored drveta ispred lokala.
Nadalje je istakla da se ne može izjasniti ko je udario njenog brata barskom
stolicom,jer to nije vidjela,ali da B. N. sigurno nije udarao njenog brata.
Pojasnila je da je njen brat od povreda koje je te večeri zadobio u predjelu
glave prebačen u bolnicu gdje su mu konstatovali privremenu amneziju.
Napomenula je da je okrivljeni V. prvi zadao udarac glavom u glavu njenom
bratu od kojeg je ovaj pao , nakon čega je ustao, te potom pesnicom udario V.
u predjelu glave od kojeg udarca se V. zateturao, što je dalo prostora V. N. i
još nekim prisutnim da odvuku Z. napolje i jedino što nije vidjela je trenutak
ko je zadao barskom stolicom udarac Z. u predjelu glave, a ovo sa razlgoa što
je bila unutar lokala,a između nje i njih je bila grupa ljudi koji su bili
blokirali ulazna vrata od lokala i stolicu je samo vidjela u zraku, tako da
nezna ko je zapravo njemu zadao udarac tom stolicom, sem kada je izašla iz
lokala vidjela je svog brata pored neke žardinjere kako leži. Samo je vidjela
stolicu kojom se maše u zraku, ali više sa sigurnošću ne može da tvrdi da je
vidjela stolicu u rukama V. i ko mu je i da li mu je neko uzeo.
Iz iskaza svjedoka Ć. Lj. proizilazi da je navedenog dana čitav dan
pio,obzirom da je bio referendum za nezavisnost Crne Gore,pa je nakon
proglašenja nezavisnosti zajedno sa V.I. otišao u lokal VIP kako bi popili po
još neko piće. Dodao je da je kritične prilike bio toliko pijan da se ne može
sjetiti sta se dešavalo u kafiću, ni ispred kafica,niti ko je udario V.Z.
barskom stolicom.
Iz iskaza svjedoka M. Igora proizilazi da su dana 22.05.2006.godine oko 02,50
časova u redovnom obilasku ... ulice ispred lokala Duga zatekli gužvu,a u
razgovoru su saznali da je na tom mjestu došlo do tuče ispred lokala,a takodje
su zatekli i povrijedjenog V.Z. sa kojim je bila njegova sestra V. S. vlasnica
ovog lokala. Istom prilikom primijetio je i V.I. koji je bio obliven krvlju, a
koji im je na pitanje šta mu se dogodilo,uzvratio riječima“ništa, tu sam se sa
nekim pobio“. Sa V. u društvu su bili i Ć. Lj. i B. N.. Imenovani svjedok je
pojasnio da je on sa policijskim službenicima odveo V. u bolnicu radi
ukazivanja ljekarske pomoci.
Iz iskaza svjedoka B. N. proizilazi da se navedenog dana slavila nezavisnost
Crne Gore, pa je on zajedno sa svojim drugovima Ć. Lj. i V.I. oko 02,00 časova
otišao u lokal VIP u kojem se nalazilo puno gostiju. Dalje je naveo da su ušli
u ovaj lokal i stali za šank,te kada im je vlasnica rekla da nema više pića,on
se u tom trenutku okrenuo prema vratima ovog kafića i tada je vidio kako se
lome flaše od strane neke njemu nepoznate djevojke.U tom trenutku se okrenuo i
primijetio je V.I. krvavog nosa,ne vidjevši ko je istog udario.Dodao je da je
izašao ispred kafića gdje je nastala velika gužva, a V. se svadjao sa V.Z.
nakon čega se on okrenuo i otišao,zbog čega se nije mogao izjasniti da li je
I. Udario Z. Konačno je naveo da on nije Z. udario drvenom stolicom po glavi,a
ovo je izjavio pred policijom jer je te večeri bio dosta popio.
Iz iskaza svjedoka J. B. proizilazi da se dana 22. 05. 2006. godine oko 02, 30
časova nalazio ispred lokala VIP u .... ulici u Cetinju gdje je radio kao
konobar. U jednom trenutku je došao V.I. iz Cetinja sa svojim društvom ,ali ne
poznaje lica koja su bila u društvu V., tj. nijesu mu poznata njihova imena,
kao što nije poznavao ni V. do trenutka svađe u kafiću kada mu je ovaj rekao
da ga poznaje i da je kum sa Z. nakon čega su ustali ispred lokala, a nakon
toga su počeli da ga uguravaju u lokal tražeći piće. Rekao im je da više ne
služe piće i da zatvaraju. V. je tad njemu rekao kako može drugima da daje
piće, a da za njega nema pića, pa je pošao kod svoje gazdarice V. S. i rekao
joj da mogu imati problema sa ovim momcima što su došli ,na što mu je rekla da
izađe i kaže im da će lokal da se zatvara. Prišao im je i rekao da će lokal da
zatvaraju i tada je ovaj momak V. počeo da lomi čaše i flaše što mu je prije
dolazilo do ruku u lokalu. Tada je S.V. ugasila muziku i upalila svijetla, a
njen brat Z. je ušao u lokal jer se nalazio ispred lokala i pitao je u čemu je
problem. Kako je Z. prišao V. vidio je da ga V. udara glavom u glavu. Tako je
i ovo društvo što je bilo sa V. krenulo prema Z. V. i tada su izašli ispred
lokala, a on za njima i kada je izašao vidio je V. i još jednog momka kako su
krenuli prema Z., ali nije vidio da li ga je neko udario, ali je u jednom
trenutku Z. vidio na zemlji. Ubrzo nakon ovoga došla je policija koja je Z.
prebacila do bolnice,a on je došao u OB Cetinje radi davanja izjave. Dok je
stojao u holu OB Cetinje u jednom momentu policija je uvela V. I. i kada je
prolazio pored njega zamahnuo je rukom, tj. stisnutom pesnicom prema njemu da
ga udari u glavu pa se izmakao, tako da ga je isti udario u predjelu lijevog
ramena. Kako ga je udario, isti je pao i policija je odmah intervenisala i
spriječila V. od daljih nasrtaja na njega. Vidio je i da je V. udario V.
Iz Izvještaja MUP-a OB Cetinje od 22.05.2006.godine proizilazi da je nakon
izvršenog ispitivanja alkohola u organizmu za optužene V.I.i V.Z.sa alkotestom
tipa Drager, fab.br. ARAK0913, kod optuženog V.I. konstatovano prisustvo 0,77%
alkohola u organizmu,a kod optuženog V.Z. prisustvo 0,67% alkohola u
organizmu.
Iz zapisnika o prepoznavanju lica OB Cetinje br.Ku.117/2006 sačinjenog dana
26.07.2006.godine u prostorijama OB Cetinje u prisustvu OPS Ž. V. Zamjenika
ODT-a M. D. zapisničara P.M. i svjedoka V. N. proističe da je svjedok V. N.
nakon opisa lica koje je kritične prilike udarilo V.Z.,a pošto su mu pokazana
radi prepoznavanja sledeća lica:1.V.I.,2.B. N.,3. R.Dj. 4.S. Z. i 5. B. B.
izjavio da po konstrukciji lice pod br.1.V.I. najviše odgovara licu koje je
udarilo barskom stolicom V.Z. obzirom da figura odgovara istom licu.
Iz nalaza i mišljenja sudskog vještaka medicinske struke P. dr.
V.posl.br.Kri.179/06 od 05.03.2010.godine za optuženog V.I. proizilazi da je
isti zadobio lake tjelesne povrede u vidu razderotine gornjeg kapka lijevog
oka i razderotina nosa,dok iz nalaza i mišljenja imenovanog vještaka,isti
posl.br. od 30.03.2007.godine za optuženog V.Z. proizilazi da je isti zadobio
lake tjelesne povrede u vidu razderotine trećeg prsta desne ruke i otekline i
crvenila ispod desnog oka veličine 3 X 3 cm, kao i nagnječenja predjela lijeve
jagodične kosti sa posledičnim krvnim podlivom.
Iz izvještaja MUP OB Cetinje br.48-02-245/06-7385 od 07.08.2006.godine iz
kaznene evidencije za optuženog V.I. a proizilazi da je isti osudjvan presudom
Osnovnog suda u Cetinju, posl.br.K.79/94 od 01.08.1995.godine, zbog krivičnog
djela iz čl.47KZCG, na kaznu zatvora u trajanju od 4 mjeseca, uslovno na jednu
godinu,dok iz Izvještaja MUP OB Cetinje br. br.48-02-245/06-7584 iz kaznene
evidencije za optuženog V.Z. proizilazi da isti nije osudjivan.
Nasilničko ponašanje predstavlja grubo i bezobzirno, u osnovi nehumano
ponašanje prema drugom licu, koje se najčešće naziva siledžijstvom i
predpostavlja nemotivisano ponašanje i djelatnost učinioca upravljenu ka
grubom vrijeđanju ili zlostavljanju drugoga, vršenju nasilja, izazivanjem tuče
ili drskim ili bezobzirnim ponašanjem, čime se ugrožava spokojstvo građana ili
remeti javni red i mir. Polazeći od bitnih elemenata krivičnog djela
nasilničko ponašanje, a cijeneći naprijed utvrđeno činjenično stanje, sud
nalazi da su se u radnjama optuženih stekli svi bitni elementi bića krivičnog
djela nasilničko ponašanje iz čl. 399 st.2.u vezi st.1.Krivičnog zakonika, jer
su optuženi, postupajući na prednje opisani način, bez povoda izazvali tuču,
te takvim ponašanjem, ugrozili spokojstvo građana i teže remetili javni red i
mir, s obzirom da se sve desilo na javnom mjestu- što je neminovno imalo za
posledicu ugrožavanje spokojstva građana, i to prisutnih svjedoka, gostiju i
radnika predmetnog lokala koji su bili uznemireni u svom noćnom provodu i
radu, usled buke koja se stvorila prilikom odigravanja kritičnog događaja, što
je sud utvrdio iz iskaza istih, a takav prizor koji je proistekao ponašanjem
optuženih u svakom slučaju kod njih nije mogao izazvati osjećaj smirenosti i
spokoja, čime je u konkretnom slučaju ugroženo njihovo spokojstvo, zbog čega
su i pozvali policiju.
Stim u vezi utvrdjujući činjenice radi pravilnog odredjenja materijalno-
pravnog odnosa u predmetnoj krivično pravnoj stvari,sud je nesumnjivo utvrdio
da su optuženi dana 22.maja 2006.godine,oko 2,50 časova u ugostiteljskom
objektu VIP u ulici ....j u Cetinju izazivanjem tuče značajnije ugrozili
spokojstvo gradjana i teže remetili javni red i mir.Ovo su počinili tako što
su optuženi V.I. pod dejstvom od 0,77% alkohola u organizmu, a optuženi V.Z.
pod dejstvom od 0,67% alkohola u organizmu, nakon kraće prepirke, izazvali
tuču, u kojoj tuči je optuženi V.I. udario glavom u predjelu lica optuženog
V.Z. dok je optuženi V.Z. udario pesnicom u predjelu glave optuženog V.I.
Odmah nakon ovog dogadjaja, optuženi su izašli ispred navedenog
ugostitetljskog objekta,gdje je optuženi V.I. barskom stolicom zadao udarac u
predjelu glave optuženom V.Z..Kritične prilike su obojica optuženih zadobili
lake tjelesne povrede i to: optuženi V.I. laku tjelesnu povredu u vidu
razderotine gornjeg kapka lijevog oka i razderotine nosa, a optuženi V.Z. laku
tjelesnu povredu u vidu razderotine trećeg prsta desne ruke,oguljotine
vrata,otekline i crvenila ispod desnog oka veličine 3 X 3cm, i nagnječenja
predjela lijeve jagodične kosti sa posledičnim krvnim podlivom.
Podvodeći ovako utvrdjeno činjenično stanje pod odgovarajuće propise krivično
materijalnog prava(član 399.stav 2. u vezi st.1.Krivičnog zakonika),nesumnjivo
se utvrdjuje da se u radnjama optuženih koje se sastoje u izazivanju tuče i
nastupjelim posledicama u vidu značajnijeg ugrožavanja spokojstva gradjana i
težeg remećenja javnog reda i mira i zadobijenim lakim tjelesnim povredama
optuženih, stiču sva objektivna obilježja bića krivičnog djela nasilničko
ponašanje iz čl.399.st.2.u vezi st.1,Krivičnog zakonika, dok je sud
utvrdjujući subjektivni odnos optuženih prema učinjenom krivičnom djelu
utvrdio da su optuženi bili svjesni da mogu učiniti djelo ,pa su na to
pristali,tj.postupali su sa umišljajem-eventualnim.
U ocjeni dokaza koji su provedeni na glavnom pretresu,a dovodeći iste u
medjusobnu vezu,sud je poklonio vjeru iskazu svjedoka V. S. koja na detaljan i
uvjerljiv način objašnjava kako je počela medjusobna prepirka,a potom i
fizički obračun izmedju optuženih unutar ugostiteljskog objekta,a koji iskaz
je gotovo istovjetan sa dijelom odbrane optuženog V.Z.u kojem ovaj navodi da
je prišao V.I.u i upitao ga o čemu se radi,u kojem trenutku mu je V.I. glavom
zadao udarac u predjelu lica,nakon čega je on uzvratio udarac V. udarajući ga
pesnicom u predjelu glave ,a dijelom i sa iskazom svjedoka J. B. i V. N..
Svjedok V. N. je po stanovištu ovog suda na detaljan,istinit i uvjerljiv način
opisao dogadjaj koji se odigrao između sudionika ovog događaja,pa mu je sud
poklonio punu vjeru,nalazeći da je iskaz ovog svjedoka kao neposrednog
očevidca dogadjaja logički skladan, istinit i neprotivurječan. Prednji dokazi
dovedeni u vezu sa izvještajima o alkotestiranju,zapisnikom o prepoznavanju
lica i sa nalazom i mišljenjem sudskog vještaka medicinske struke o
zadobijenim tjelesnim povredama optuženih V.I. i V. Z.stvorili su kod suda
jasnu predstavu u pogledu svih odlučnih pravno relevantnih činjenica
konkretnog slučaja. Nadalje,iskazi svjedoka B.I.i M. I. nijesu bili od
osobitog značaja u pogledu utvrdjenja činjeničnog stanja,obzirom da su
imenovani svjedoci stigli na lice mjesta nakon okončanja konkretnog
dogadjaja,tako da isti nemaju neposrednih saznanja o djelu i učiniocu,već se
njihovi iskazi odnose na okolnosti koje su nastale nakon izvršenja predmetnog
krivičnog djela.Konačno,pri ocjeni pravnorelevantnih dokaza sud nije prihvatio
ni iskaze svjedoka Ć. Lj. i B. N.,koji su kritične prilike bili u društvu sa
optuženim V.I. cijeneći da su iskazi imenovanih svjedoka poprimili obiljžje
pristrastnosti,zbog bliskih i prijateljskih odnosa sa I/optuženim,pa ih je sud
cijenio kao očigledno sračunate na pomaganje optuženom V. I. u izbjegavanju
njegove krivično pravne odgovornosti za počinjeno krivično djelo.
Predmetom posebne ocjene suda bile su i odbrane optuženih,u kom pravcu sud
nije prihvatio odbranu optuženog V.I. u kojoj je isti naveo da je kritične
večeri bio poprilično popio tako da se ne sjeća dogadjaja,obzirom da se iz
izvještaja o alkoholisanosti utvrdjuje da je kod istog konstatovano prisustvo
alkohola u organizmu 0,77%, koje po mišljenju ovog suda nije stanje
alkoholisanosti, koje kao takvo može izazvati totalnu amneziju, kao i u dijelu
u kojem predstavlja vlastite radnje ,odn.očigledno je da optuženi iako
prihvata krivicu i krivičnopravnu odgovornost za počinjeno krivično djelo
,odgovornost za vlastite radnje i ponašanje želi pripisati ponašanju II
optuženog , pa je ovakva odbrana optuženog ocijenjena kao sračunata na
izjegavanje, odnosno uB.vanje krivičnopravne odgovornosti optuženog V.I. za
počinjeno krivično djelo. Optuženi V.Z. je naveo da je V. njemu zadao udarac
glavom u predjelu lica, a on V.u uzvratio udarac stisnutom pesnicom u predjelu
glave,što je tačno,ali sud nije mogao prihvatiti njegovu odbranu gdje
predstavlja vlastite radnje -da je napadnut i da se morao braniti jer iz
rezultata provedenog dokaznog postupka nesumnjivo proizilazi , da je
umišljajno otpočeo fizički obračun sa I optuženim, te je nesumnjivo utvrđeno
da su oba aktera ove krivične stvari uzeli neposredno i gotovo istovremeno
učešće u fizičkom obračunu.
Stavove odbrane kojima žele odgovornost za izazivanje incidentne situacije
prebaciti jedan na drugog sud je odbacio kao činjenično i pravno neutemeljene,
zato što je sud utvrdio da su prvo i drugo optuženi izvršilac s umišljajem
izazvali tuču-fizičko razračunavanje, a kojem fizičkom obračunu je prethodilo
nezadovoljstvo drugooptuženog načinom na koji se prvo optuženi ponašao u
lokalu. Iz toga je proizašao kraći verbalni duel I i II optuženog iz kojeg je
kulminirala tuča, u kojoj je svaki sudionik bio u ulozi napadača, pa se iz tog
razloga ne može, po stanovištu suda raditi o nužnoj odbrani na strani bilo
koga od aktera inkriminisanog događaja,a kako to potencira II optuženi.
Na osnovu izloženog,sud je utvrdio da su rezultati dokaznog postupka
podkrijepili navode optužnice da su optuženi V.I. i V.Z. izvršili krivično
djelo nasilničko ponašanje iz čl.399.st.2. u vezi st.1.Krivičnog
zakonika,činjenično i pravno opisanog u izreci presude.
Prilikom odmjeravanja vrste i visine krivične sankcije koju ce izreći
optuženima, cijenjene su okolnosti predvidjene članom 42.Krivičnog zakonika,pa
je sud od olakšavajućih okolnosti na strani optuženog V.I. našao da se radi o
porodičnom čovjeku,ocu dvoje djece, izraženo žaljenje zbog čitavog
dogadjaja,kao i okolnosti pod kojima je djelo počinio ,te protek vremena od
izvršenja predmetnog krivičnog djela,a od olakšavajućih okolnosti na strani
optuženog V.Z. sud je našao da je isti student,do sada neosudjivan, kao i
okolnosti pod kojima je izvršio predmetno krivično djelo,protek vremena od
izvršenja predmetnog krivičnog djela,dok otežavajućih okolnosti na strani II
optuženog nije bilo,dok je sud na strani I opt. našao raniju osuđivanost,pa je
sud cijeneći tako utvrdjene okolnosti,a imajući u vidu svrhu kažnjavanja,
optuženima utvrdio kaznu zatvora u trajanju od po 6 mjeseci,opredjeljujući se
pri tom za zakonski minimum kazne,koja je zakonom predvidjena za predmetno
krivično djelo i istovremeno našao da su ispunjeni uslovi propisani članom
54.Krivičnog zakonika za izricanje uslovne osude, pa je odredio da se ove
kazne neće izvršiti,ukoliko optuženi u vremenu provjeravanja od jedne godine
ne počine novo krivično djelo. Prilikom odlučivanja da li će izreći uslovnu
osudu sud je,vodeći računa o svrsi uslovne osude predvidjene članom
52.Krivičnog zakonika posebno uzeo u obzir ličnost optuženih i okolnosti pod
kojima je došlo do izvršenja predmetnog krivičnog djela,radi čega je odlučio
da se prema optuženima koji su krivi ne primjeni kazna,obzirom da se može
očekivati da će se samim upozorenjem uz prijetnju kaznom dovoljno uticati na
optužene da ubuduće na vrše krivična djela.
Prilikom odlučivanja da se optuženim izrekne uslovna osuda sud je naročito
imao u vidu da optuženi nakon ovog dogadjaja nijesu dolazili u konfliktnu
situaciju,da su nesporazumi riješeni nakon okončanja konkretnog dogadjaja .
Za napomenuti je da je sud odustao od saslušanja svjedoka V. D. i V. D.
obzirom da bi saslušanje istog vodilo odugovlačenju postupka, a imajući u vidu
činjenično stanje utvrdjeno na glavnom pretresu.
Optuženi su shodno čl. 226-229 ZKP-a obavezani na plaćanje troškova krivičnog
postupka u iznosu od po 40,00 eura,što u konkretnom čini naknada za dva data
nalaza i mišljenja sudskog vjštaka medicinske struke u ukupnom iznosu od 80,00
eura,te na ime paušala iznos od po 30,00 eura,koji iznos paušala je sud
odredio uzimajući u obzir konkretan slučaj,trajanje postupka i imovne prilike
optuženih.
Na temelju izloženog,odlučeno je kao u izreci.
OSNOVNI SUD U CETINJU
Dana 07.05.2013.godine
Zapisničar
S U D I J A
Martinović Aleksandra Ćupić Marija
PRAVNA POUKA:
Protiv ove presude moze se izjaviti žalba
u roku od 15 dana od dana prijema pismenog
otpravka iste, Višem sudu u Podgorici , a preko
ovog suda.