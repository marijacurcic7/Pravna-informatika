OSNOVNI SUD U ROŽAJAMA
K.br. 172/11
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder, rješavajući po optužnom predlogu Osnovnog državnog tužilaštva iz
Rožaja Kt.br. 132/11 od 03.10.2011.g. podnijeta protiv okrivljenog S. D. iz
naselje Seoce, Opština Andrijevica,zbog krivičnog djela krijumčarenje iz čl.
265. st. 1. Krivičnog zakonika, nakon održanog glavnog i javnog pretresa u
prisustvu Zamjenika Osnovnog državnog tužioca Kalač Aldina i okrivljenog, dana
04.11.2011.g. donio je i javno objavio
P R E S U D U
Okrivljeni S. D. JMBG, od oca L. i majke D, rodj. F, rodjen u Andrijevici,
živi u selu Seoce, Opština Andrijevica, drž. CG, razumije crnogorski jezik a
njegov jezik je crnogorski, pismen, završio srednju stručnu spremu, vozač,
ostvaruje mjesečnu zaradu u iznosu od 400,00 eura, oženjen-otac četvoro
maloletne djece, siromašnog imovnog stanja, osudjivan presudom K.br. 189/92 od
15.05.1992.g. Vojnog suda Niš zbog kriv. djela iz čl. 172. KZ, na kaznu
zatvora u trajanju od 9 mjeseci, presudom K.br. 295/94 od 23.05.1996.g.
Osnovnog suda Berane zbog kriv. djela iz čl. 177.st. 1. u vezi čl. 172. st. 3.
u vezi st. 1. KZ RCG, na kaznu zatvora u trajanju od 6 mjeseci
K R I V J E
Što je,
dana 04.07.2011.g., oko 00,20 h. u mjestu zv. "Dračenovac", Opština Rožaje
bavio se prenošenjem robe preko carinske linije i to: "Marlboro crveni" 23
šteke, "Marlboro crveni 100S" 7 šteka, "Marlboro flavour plus" 6 šteka,
"Marlboro bijeli" 5 šteka, "Marlboro bijeli 100S" 3 šteke, "Marlboro gold
edge" 3 šteke, "Marlboro gold fine touch" 1 šteka, "Marlboro gold touch" 4
šteke, "Clasic gold" 5
šteka, "Lucky strike" 4 šteke, "Lucky strike 100S" 1 šteka, "Parliament aqva
blue" 7 šteka, "Eve 120 Slims" 5 šteka, "Drina" 1 šteka na način što je istu
sakrio u zadnjem dijelu kod motora autobusa Marke "Mercedes" reg. oznaka PG
DG-674 vlasništvo privrednog društva DOO "Božur" iz Podgorice kojim je
upravljao, i nije je prijavio službenicima carine prilikom kontrole,
izbjegavajući tako mjere carinskog nadzora,
- čime je izvršio krivično djelo krijumčarenje iz čl. 265. st. 1. Krivičnog
zakonika.
pa ga sud primjenom pomenutog zakonskog propisa i čl. 4,13, 15, 34, 36, 42,
45, 46. st. 1. tač. 5. Krivičnog zakonika i čl. 374. Zakonika o krivičnom
postupku.
O S U D J U J E
NA KAZNU ZATVORA u trajanju od 60 (šezdeset) dana i
NA NOVČANU KAZNU u iznosu od 200,00 (dvije stotine) eura. Ako osudjeni ne
plati novčanu kaznu u roku od 15 dana po pravosnažnosti ove presude, ista će
se zamijeniti kaznom zatvora, tako što će za svakih započetih 25,00 eura
novčane kazne odrediti jedan dan kazne zatvora.
Da plati ovome sudu na ime troškova krivičnog postupka paušalni iznos od 30,00
eura, u roku od 15 dana po pravosnažnosti presude.
Od okrivljenog se oduzima roba i to: "Marlboro crveni" 23 šteke, "Marlboro
crveni 100S" 7 šteka, "Marlboro flavour plus" 6 šteka, "Marlboro bijeli" 5
šteka, "Marlboro bijeli 100S" 3 šteke, "Marlboro gold edge" 3 šteke, "Marlboro
gold fine touch" 1 šteka, "Marlboro gold touch" 4 šteke, "Clasic gold" 5
šteka, "Lucky strike" 4 šteke, "Lucky strike 100S" 1 šteka, "Parliament aqva
blue" 7 šteka, "Eve 120 Slims" 5 šteka, "Drina" 1 šteka, kao roba koja je
predmet izvršenja djela.
O b r a z l o ž e nj e
Osnovno državno tužilaštvo iz Rožaje podnijelo je ovome sudu optužni predlog
Kt.br. 132/11 od 03.10.2011.g. protiv okrivljenog S. D. zbog krivičnog djela
krijumčarenje iz čl. 265. st. 1. Krivičnog zakonika (KZ).
Na glavnom pretresu zamjenik ODT-a Kalač Aldin je ostao pri podnijetoj
optužbi, te je predložio da sud okrivljenog oglasi krivim zbog krivičnog djela
koje mu je optužbom stavljeno na teret i da ga osudi na kaznu zatvora u
trajanju od 60 dana, kao ublaženu kaznu i na novčanu kaznu u iznosu od 200,00
eura.
Okrivljeni je na glavnom pretresu priznao da je izvršio djelo za koje je
optužen i svoju krivicu i objasnio je da radi kao vozač u DOO "Božur" iz
Podgorice. Da je dana 04.07.2011.g. upravljao autobusom marke "Mercedes"
reg.br. PG-DG 674 na relaciji Leskovac-Herceg Novi u kojem je prevozio
cigarete i to: "Marlboro crveni" 23 šteke, "Marlboro crveni 100S" 7 šteka,
"Marlboro flavour plus" 6 šteka, "Marlboro bijeli" 5 šteka, "Marlboro bijeli
100S" 3 šteke, "Marlboro gold edge" 3 šteke, "Marlboro gold fine touch" 1
šteka, "Marlboro gold touch" 4 šteke, "Clasic gold" 5 šteka, "Lucky strike" 4
šteke, "Lucky strike 100S" 1 šteka, "Parliament aqva blue" 7 šteka, "Eve 120
Slims" 5 šteka, "Drina" 1 šteka. Ove cigarete su se nalazile u dvije torbe,
koje je sakrio u zadnjem dijelu autobusa kod motora, gdje se inače ne prevozi
roba. Kada je došao na carinskom prelazu Dračenovac, Opština Rožaje nije
prijavio ovu robu, već samo robu u prtljažniku, nakon čega su carinski
službenici izvršili detalj pregled autobusa i pronašli ove cigarete koje su mu
oduzeli. Istakao je da je cigarete uzeo kod nepoznatog lica u Kraljevu da bi
ih prevezao do Berana uz naknadu, te da mu se ovo lice nije javljalo nakon
preuzimanja iste. Izrazio je kajanje zbog ovog što je uradio i čvrsto je
obećao da ubuduće neće vršiti bilo kakva krivična djela pa je molio da ga sud
što blaže kazni.
Po ovoj krivičnopravnoj stvari sud je izveo dokaze: pročitao potvrdu o
privremeno oduzetoj robi Ci Dračenovac 13/13 br.D 918/2 od 04.07.2011.g.,
zapisnik o carinskom prekršaju Ci Dračenovac od 04.07.2011.g. i izvršio uvid u
izvod iz kaznene evidencije na ime okrivljenog.
Cijeneći iskaz okrivljenog i sve izvedene dokaze, kako pojedinačno tako i u
međusobnoj vezi, u smislu čl. 370. st. 3. Zakonika o krivičnom postupku (ZKP),
sud je nesumljivo utvrdio činjenično stanje kao u dispozitivu ove presude.
Utvrđeno činjenično stanje proizilazi kako iz priznanja okrivljenog tako i iz
dokaza izvedenih u postupku.
Naime okrivljeni je u cjelosti priznao izvršenje djela, pa je sud njegov iskaz
prihvatio kao jasan, potpun, objektivan i uvjerljiv, a dovodeći isti u vezu sa
navodima iz potvrde oduzetoj robi i zapisnika o carinskom prekršaju od
07.04.2011.g. zaista se nesumljivo utvrđuje da se okrivljeni kritičnog dana
bavio prenošenjem navedene robe- cigareta, preko carinske linije, tako što je
istu sakrio u zadnjem dijelu autobusa kod motora i nije je prijavio
službenicima carine prilikom kontrole na carinskom prelazu Dračenovac, nakon
čega su službenici carine izvršili detaljan pregled autobusa i pronašli ovu
robu na skrovitom mjestu sakrivenu kod motora, tako da nema sumnje u drugačije
činjenično stanje.
Dakle u postupku je utvrđeno da je okrivljeni dana 04.07.2011.g., oko 00,20 h.
u mjestu zv. "Dračenovac", Opština Rožaje bavio se prenošenjem robe preko
carinske linije i to: "Marlboro crveni" 23 šteke, "Marlboro crveni 100S" 7
šteka, "Marlboro flavour plus" 6 šteka, "Marlboro bijeli" 5 šteka, "Marlboro
bijeli 100S" 3 šteke, "Marlboro gold edge" 3 šteke, "Marlboro gold fine touch"
1 šteka, "Marlboro gold touch" 4 šteke, "Clasic gold" 5 šteka, "Lucky strike"
4 šteke, "Lucky strike 100S" 1 šteka, "Parliament aqva blue" 7 šteka, "Eve 120
Slims" 5 šteka, "Drina" 1 šteka na način što je istu sakrio u zadnjem dijelu
kod motora autobusa Marke "Mercedes" reg. oznaka PG DG-674 vlasništvo
privrednog društva DOO "Božur" iz Podgorice kojim je upravljao, i nije je
prijavio službenicima carine prilikom kontrole, izbjegavajući tako mjere
carinskog nadzora.
Cijeneći psihički odnos okrivljenog prema učinjenom krivičnom djelu sud je
našao da je isti bio svjestan svog djela tj. svjestan da se na opisani način
bavi prenošenjem robe preko carinske linije, izbegavajući mjere carinskog
nadzora i to je htio, pa je postupao sa direktnim umišljajem.
Pravnom analizom utvrđenog činjeničnog stanja sud je našao da su u radnjama
okrivljenog sadržani svi bitni elementi krivičnog djela krijumčarenje iz čl.
265. st. 1. Krivičnog zakonika, za koje djelo je sud istog oglasio krivim i
osudio ga na kaznu zatvora u trajanju od 60 dana, kao ublaženu kaznu,
primjenom čl. 45 i 46. st. 1. tač. 5. KZ i novčanu kaznu u iznosu od 200,00
eura, obzirom da je za ovo krivično djelo pored kazne zatvora kumulativno
propisana i novčana kazna.
Prilikom odlučivanja o izboru vrste i visine kazne sud je imao u vidu sve
okolnosti koji utiču da kazna bude veća ili manja iz čl. 42. KZ, pa je
okrivljenom od olakšavajućih okolnosti cijenio njegovo priznanje za izvršeno
djelo, kajanje i obećanje da u buduće neće vršiti krivična djela, njegove
porodične prilike - otac četvoro maloletne djece i siromašno imovno stanje,
koje okolnosti u svojoj ukupnosti su cijenjene kao naročito olakšavajuće
okolnosti, dok raniju osuđivanost okrivljenog nije cijenio kao otežavajuću
okolnost, obzirom da se ne radi o istovrsnim krivičnim djelima.
Cijeneći navedene okolnosti kao i okolnosti pod kojima je djelo izvršeno, i
stepen nastupele posledice, sud je okrivljenog osudio na kaznu zatvora u
naznačenom trajanju, kao ublaženu kaznu, i novčanu kaznu u navedenom iznosu
nalazeći da su izrečene kazne srazmjerne težini učinjenog krivičnog djela i
stepenu krivice okrivljenog, te da su iste dovoljne za ostvarenje svrhe
kažnjavanja iz čl. 32. KZ u okviru opšte svrhe krivičnih sankcija iz čl. 4.
istog zakona.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati ovome sudu na ime troškova krivičnog postupka
paušalni iznos od 30,00 eura, a ovo imajući u vidu trajanje i složenost
krivičnog postupka kao i imovno stanje okrivljenog.
Na osnovu čl. 265. st. 4. KZ od okrivljenog se oduzima roba i to: "Marlboro
crveni" 23 šteke, "Marlboro crveni 100S" 7 šteka, "Marlboro flavour plus" 6
šteka, "Marlboro bijeli" 5 šteka, "Marlboro bijeli 100S" 3 šteke, "Marlboro
gold edge" 3 šteke, "Marlboro gold fine touch" 1 šteka, "Marlboro gold touch"
4 šteke, "Clasic gold" 5 šteka, "Lucky strike" 4 šteke, "Lucky strike 100S" 1
šteka, "Parliament aqva blue" 7 šteka, "Eve 120 Slims" 5 šteka, "Drina" 1
šteka, kao roba koja je predmet izvršenja djela.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 04.11.2011.g.
Zapisničar, S U D I J A,
Luboder Aida s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.