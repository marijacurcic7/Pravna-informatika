CRNA GORA
OSNOVNI SUD U N.
K.br.38/2013
Dana 30.05.2013. godine

U IME CRNE GORE

OSNOVNI SUD U N., kao prvostepeni krivični, sudija pojedinac Djuričković Igor,
uz sudjelovanje namještenika Papović Budimirke kao zapisničara, rješavajući u
krivičnom predmetu okrivljenog Ć. M., zbog krivičnog djela ugrožavanje javnog
saobraćaja iz člana 339 stav 1 KZ, postupajući po optužnom predlogu ODT Nikšić
Kt.br.883/12 od 25.01.2013.godine, nakon javnog glavnog pretresa održanog dana
27.05.2013. godine, u prisustvu zamjenika ODT-a Pejović Željka i okrivljenog,
donio je i dana 30.05.2013.godine javno objavio
P R E S U D U
Okrivljeni:
Ć. M., JMBG 1512949260024, od oca M. i majke S. rodjene Š., rodjen ...godine,
u Š., sa prebivalištem u N.-ulica Š., državljanin Crne Gore, penzioner,
oženjen, otac dvoje djece, lošeg imovnog stanja, ranije neosudjivan

K r i v j e:

Što je:
Dana 07.11.2012. godine, oko 20:10 časova, u N. u ulici B., ne pridržavajući
se saobraćajnih propisa upravljao, pod dejstvom alkohola pri koncentraciji od
1,58 promila apsolutnog alkohola u krvi, putničkim motornim vozilom marke VW
Pasat, registarskih oznaka NK AU ..., i time tako ugrozio saobraćaj da je
doveo u opasnost život i tijelo oštećenih K. N. i Š. J., na način što, krećući
se iz pravca zgrade stare P. u pravcu naselja K., nije se kretao desnom
kolovoznom trakom u smjeru kretanja, iako je bio svjestan da postupa suprotno
saobraćajnim propisima i da tako može ugroziti saobraćaj da dovede u opasnost
život i tijelo oštećenih, pa je na to pristao, uslijed čega je vozeći ovako
protivno odredbi člana 200 stav 1 i člana 27 stav 1 ZOBS-a na putevima,
vozilom prešao preko lijeve ivice desne kolovozne trake, a zatim preko
razdjelnog ostrva, zahvatajući prostor lijeve kolovozne trake u fazi
mimoilaženja sa putničkim motornim vozilom marke VW B., registarskih oznaka NK
BN ... kojim je krećući se iz suprotnog smjera upravljao oštećeni K. N.,
uslijed čega je dolo do čeonog fizičkog kontakta prednje lijeve strane vozila
marke VW Pasat i čeone lijeve regije putničkog motornog vozila marke VW B., na
prostoru lijeve kolovozne trake smjera kretanja vozila VW Pasat, kojom
prilikom se K. N. i suvozač u njegovom vozilu Š. J. zadobili lake tjelesne
povrede i to ošećeni K. N. nagnječenje u predjelu grudne kosti, a oštećena Š.
J. nagnječenje u predjelu čeone i grudne kosti i nagnječenja u predjelu
lijevog zgloba koljana.
- čime je izvršio krivčno djelo ugrožavanje javnog saobraćaja iz člana 339
stav 1 Krivičnog zakonika.
- pa sud okrivljenom zbog izvršenja navedenog krivičnog djela primjenom
citiranih zakonskih odredbi, odredbi iz člana 4 stav 2 , člana 42, 52, 53 i 54
KZ i odredbi iz člana 226, 229 i 374 ZKP-a i z r i č e
USLOVNU OSUDU
Sa kojm okrivljenom utvrdjuje kaznu zatvora u trajanju od 3 (slovima: tri)
mjeseca i istovremeno odredjuje da se navedena kazna neće izvršiti ukoliko
okrivljeni u roku od jedne godine od dana pravosnažnosti presude ne počini
novo krivično djelo.
Obavezuje se okrivljeni da na ime troškova krivičnog postupka plati iznos od
226,00 eura u roku od 15 dana od dana pravosnažnosti presude pod prijetnjom
prinudnog izvršenja na žiro račun Osnovnog suda u N., broj ... i da sudu
dostavi dokaz o izvršenoj uplati.
Na osnovu člana 74 KZ prema okrivljenom se izriče
MJERA BEZBJEDNOSTI
Zabrana upravljanja motornim vozilima »B« kategorije u trajanju od tri
mjeseca.
O b r a z l o ž e n j e
Osnovni državni tužilac u N. svojim optužnim predlogom Kt.br. 883/12 od
25.01.2013. godine, stavio je na teret okrivljenom Ć. M. izvršenje krivičnog
djela ugrožavanje javnog saobraćaja iz člana 339 stav 1 KZ, koje krivično
djelo je činjenično opisano u izreci presude. Zamjenik ODT-a Pejović Željko,
koji je zastupao optužni akt na glavnom pretresu, u svojoj završnoj riječi
ostajući pri navodima podnijetog optužnog predloga predložilo je sudu da
okrivljenog oglasi krivim i osudi po zakonu.
Okrivljeni Ć. M. u svojoj odbrani datoj na glavnom pretresu u bitnom je naveo
da se dana 07.11.2012. godine, oko 20 časova, upravljajući svojim vozilom
marke Pasat registarskih oznaka NK AU ... kretao B., vozeći lijevom
saobraćajnom trakom desne kolovozne trake gledano iz pravca zgrade stare P. u
pravcu naselja K., da je vozio brzinom od 50-60 km/h i da je negdje kada je
bio naspram tržnog centra V. sa parkinga tog tržnog centra iznenada izašlo
jedno bijelo vozilo, koje se uključilo u njegovu kolovoznu, a zatim i u
saobraćajnu traku kojom se on kretao, tako da je predstavljalo prepreku na
putu njegovog bozila i on je da bi izbjegao sudar svog vozila sa tim vozilom
svoje vozilo usmjerio u lijevo, nakon čega je isto naišlo na ivičnjak
razdjelnog ostrva i prešlo preko razdjelnog ostrva, uslijed čega je pukla
prednja lijeva guma na vozilu, a on izgubio kontrolu nad vozilom, tako da je
vozilo prešlo na lijevu kolovoznu traku B. gledano iz pravca stare P. u pravcu
naselja K. i sudarilo se sa jednim vozilom marke VW B., koje je dolazilo iz
suprotnog smjera . Istakao je i da nije opazio registarske oznake tog bijelog
vozila koje mu je iznenada presjeklo put i da u tom momentu on nije preduzeo
radnju kočenja svojim vozilom jer za to nije imao vremena. Odgovarajući na
pitanja postavljena na glavnom pretresu okrivljeni je istakao da je kritičngo
dana u jutarnjim časovima popio dvije čašice nekog alkoholnog pića od po 0,03
litra, a da je kritičnog dana u period od 17-19 časova popio tri piva od kojih
je jedno bilo zapremine od 0,33 litra, a dva piva zapremine od 0,50 litara, i
da je u predmetnoj saobraćajnoj nezgodi on zadobio povrede u vidu preloma
ključne kosti i nagnječenja lijeve strane grudnog koša.
U svojoj završnoj riječi okrivljeni je, ostajući pri svojoj odbrani, pitanje
svoje krivično pravne odgovornosti ostavio na ocjenu sudu.
Sud je na glavnom pretresu u dokaznom postupku pročitao zapisnik o uvidjaju
Uprave policije CG PJ Nikšić Ku.br.515 sačinjen dana 07.11.2012.godine,
izvršio uvid u skicu lica mjesta sačinjen od strane ovlašćenih službenika
Uprave policije CG-PJ Nikšić povodom predmetne saobraćajne nezgode, neposredno
saslušao oštećenog K. N., na saglasan predlog stranaka pročitao nalaz i
mišljenje stalnog sudskog vještaka saobraćajne struke ing. Š. M. i nalaz i
mišljenje stalnog sudskog vještaka medicinske struke dr. B. V. date u postupku
istrage, pročitao izvještaj KC CG P. broj 1369 od 12.11.2012.godine,
neposredno saslušao stalnog sudskog vještaka neuropsihijatra dr. N. Z. i
pročitao izvod iz kaznene evidencije za okrivljenog dat od Uprave policije CG-
Ispostava Š., dok je sud na predlog zamjenika ODT-a odustao od neposrednog
saslušanja oštećene Š. J., smatrajući da je provedenim dokazima utvrdjeno
činjenično stanje, tako da bi saslušanje imenovane okrivljene vodilo
bespotrebnom odugovlačenju predmetnog krivičnog postupka.
Analizirajući provedene dokaze pojedinačno i u njihovoj medjusobnoj
povezanosti, dovodećih ih u vezu sa navodima optužbe i odbranom okrivljenog,
sud je na nesumnjiv način utvrdio da je okrivljeni Ć. M. počinio krivično
djelo koje mu je stavljeno na teret optužbom, pa ga je zbog izvršenja istog
oglasio krivim i krivično pravno odgovornim iz sljedećih razloga:


Zapisnikom o uvidjaju Uprave Policije CG PJ Nikšić Ku.br.515 od 05.11.2012.godine i skicom lica mjesta, utvrdjeno je da se predmetna saobraćajna nezgoda dogodila dana 07.11.2012. godine oko 20:10 časova u ulici B., da su u predmetnoj saobraćajnoj nezgodi učestvovali okrivljeni Ć. M. kao vozač putničkog motornog vozila marke VW Pasat, registarskih oznaka NK AU ... i oštećeni K. N. kao vozač putničkog motornovg vozila marke VW B. registarskih oznaka NK BN ..., sa kojim je u vozilu kao saputnik bila oštećena Š. J., da je kolovoz B. načinjen od asfalta širine oko 12 metara, koji je takozvanim razdjelnim ostrvom podijeljen na dvije kolovozne trake koje su podijeljene na po dvije saobraćajne trake, da je u vrijeme nastanka nezgode kolovoz bio suv, da je do nezgode došlo u noćnim uslovima vožnje na potezu B., koji je bio osvijetljen uličnom rasvjetom koja je uredno funkcionisala, da je u vrijeme vršenja uvidjaja vozilo marke VW Pasat zatečeno poprečno preko razdjelnog ostrva, svojim prednjim krajem okrenuto prema lijevoj ivici kolovoza gledano u pravcu naselja K., skoro pod pravim uglom, u takvoj poziciji da je zadnji lijevi točak od desne ivice kolovoza gledano u pravcu naselja K. bio udaljen 0,75 m, a zadnji desni točak od iste ivice kolovoza 4,80 m, dok je prednji desni točak tog vozila od lijeve ivice kolovoza gledano u pravcu naselja K. bio udaljen 7,10 m, a od prednjeg lijevog točka vozila marke VW B. udaljen 4,55 m, dok je vozilo marke VW B. zatečeno na prostoru desne saobraćajne trake desne kolovozne trake gledano iz pravca naselja K. prema zgradi stare P., da je frontalnom regijom bilo okrenuto ka prednjem kraju vozila marke VW Pasat, pri čemu se prednji lijevi točak nalazio na udaljenosti od 2,25m, od desne ivice kolovoza odnosno 4,55m od lijeve ivice kolovoza gledano iz pravca naselja K. u pravcu zgrade stare P.. Navedenim dokazima konstatovano je i da je na prostoru lijeve saobraćajne trake desne kolovozne trake gledano iz pravca naselja K. u pravcu stare P. bilo koncentrisanih materijalnih tragova fizičkog kontakta vozila, čiji centar koncentracije je bio udaljen od lijeve ivice kolovoza 1,60m, a od razdjelne linije desne kolovozne trake oko 1,96m, da je na prostoru razdjelnog ostrva i lijevoj kolovoznoj traci gledano iz pravca stare P. u pravcu naselja K. uočen trag kočenja vozila marke Pasat u ukupnoj dužini od 10,20 metara, koji trag počinje od lijeve ivice desne kolovozne trake B.a 13 Jul gledano u pravcu naselja K., a završava se na prostoru lijeve kolovozne trake B.a 13 jul, gledano iz istog pravca, na distanci od 1m od razdjelnog ostrva.


Oštećeni K. N. u svom svjedočkom iskazu u bitnom je istakao da se kritičnog dana, oko 20 časova, upravljajući svojim vozilom marke VW B. registarskih oznaka NK BN ... kretao B., vozeći lijevom saobraćajnom trakom desne kolovozne trake gledano iz pravca naselja K. u pravcu centra grada, kojom prilikom je sa njim u vozilu bila njegova tadašnja djevojka a sadašnja supruga K. rodjena Š. J., da je vozio brzinom od 40-50 km/h i da je u jednom momentu vidio vozilo marke P. koje je krećući se B. iz suprotnog smjera u odnosu na smjer ketanja njegovog vozila prešlo na kolovoznu traku kojom se on kretao, na šta je on reagovao tako što je svoje vozilo usmjerio u desno, ali uprkos tome nije uspio da izbjegne sudar vozila, tako da je došlo do kontakta prednjeg dijela njegovog vozila sa prednjim dijelom tog vozila marke VW Pasat u kojoj nezgodi su on i njegova supruga zadobili lakše tjelesne povrede. Odgovarajući na pitanja postavljena na glavnom pretresu oštećeni je istakao da prije nastanka predmetne saobraćajne nezgode nije vidio neko vozilo koje se kretalo istom stranom kolovoza i u istom smjeru kretanja kao i vozilo okrivljenog, niti je vidio da je prethodno neko vozilo presjeklo put vozilu kojim je upravljao okrivljeni Ć. M.. U konačnom je naveo da se kao oštećeni ne pridružuje krivičnom gonjenju protiv okrivljenog i da prema okrivljenom ne ispostavlja imovinsko pravni zahtjev.


Stalni sudski vještak saobraćajne struke ing. Š. M. u svom nalazu i mišljenju, koji je sud cijenio kao jasan stručan i objektivan, jer je isti dat po pravilima struke i na osnovu materijalnih tragova čije je postojanje utvrdjeno zapisnikom o uvidjaju, skicom lica mjesta i foto-elaboratom sačinjenim povodom predmetne saobraćajne nezgode, u bitnom je naveo da je kritičnom prilikom fizički kontakt izmedju putničkog motornog vozila marke VW Pasat, registarskih oznaka NK AU ..., kojim je upravljao okrivljeni Ć. M. i putničkog vozila marke VW B., registarskh oznka NK BN ..., kojim je upravljao oštećeni K. N., ostvaren na lijevoj kolovoznoj traci smjera kretanja vozila marke VW Pasat, u trenutku kada je to vozilo zahvatalo lijevu kolovoznu traku do 1,3m, a na način što je došlo do čeonog pravog sudara navedenih vozila, da je u trenutku reakcije vozača vozilo marke Pasat voženo brzinom od oko 57 km/h, a vozilo marke VW B. brzinom od oko 42 km/h , da je vozač vozila marke Pasat prije tačke kontakta vozila reagovao kada se nalazio na prostornoj udaljenosti od 26 m, tako da je mogao zaustaviti vozilo uz uslov da se kretao brzinom do 48 km/h, a da bi u slučaju da je vozač vozila marke Pasat bio ometen od strane vozača NN vozila koji se uključivao u njegovu kolovoznu traku sa parking prostora po desnoj stani puta glednao u pravcu naselja K., da bi to vozilo uz minimalne napore mogli primijetiti oštećeni K. N. i K. rodjena Š. J. koji su kritičnom prilikom bili u vozilu marke VW B., odakle proizilazi da je do predmetne saobraćajne nezgode došlo usljed propusta u vožnji okrivljenog Ć. M. kao vozača putničkog motornog vozila marke VW Pasat, koji propust se ogleda u tome što okrivljeni nije održavao bezbjedni smjer ketanja vozila kojim je upravljao desnom kolovoznom trakom, prema liniji prostiranja B. kojom saobraćajnicom se vozilo kretalo, već je prilikom savladjivanja kritičnog poteza ove saobraćajnice , u odsustvu adekvatne pažnje sa vozilom skrenuo preko lijeve ivice desne kolovozne trake, a zatim prešao preko razdjelnog ostrva, zahvatajući prostor lijeve kolovozne trake u fazi mimoilaženja sa putničkim motornim voziolom marke VW B. registarskih oznaka NK BN ..., koje se kretalo iz suprotnog smjera na opasnoj prostornoj udaljenosti, usljed čega je došlo do čeonog fizičkog kontakta prednje lijeve strane vozila marke VW Pasat i čeone lijeve regije vozila marke VW B., na prostoru lijeve kolovozne trake smjera kretanja vozila marke VW Pasat. 


Nalazom i mišljenjem sudskog vještaka medicinske struke dr B. V., koji nalaz i mišljenje je sud cijenio kao jasan, stručan i objektivan jer je isti dat po pravilima struke i na osnovu vjerodostojne medicinske dokumentacije, utvrdjeno je da je kritičnom prilikom oštećeni K. N. zadobio lake tjelesne povrede u vidu nagnječenja grudne kosti a oštećena Š. J. u vidu nagnječenja u vidu nagnječenja čeone i grudne kosti i nagnječenja u predjelu lijevog zgloba koljena


Na osnovu izvještaja KC CG-Odjeljenja za sudsku medicinu br. 1369 od 12.11.2012.godine utvrdjeno je da su od okrivljenog Ć. M. 52 minuta nakon nastanka predmetne saobraćajne nezgode uzet uzorak krvi na analizu prisustva alkohola i da je analizom krvi utvrdjena koncentracija alkohola od 1,58 promila apsolutnog alkohola u krvi.


Stalni sudski vještak neuropsihijatar dr. N. Z. u svom nalazu i mišljenju, koji je sud cijenio kao jasan, stručan i objektivan, jer je isti dat na osnovu izvještaja Odjeljenja za sudsku medicine KCCG broj 1369 od 09.11.2012. godine i kazivanja okrivljenog o načinu količini i vremenu konzumiranja alkohola kritičnog dana, navela je da se okrivljeni Ć. M. u momentu nastanka predmetne saobraćajne nezgode nalazio u fazi srednjeg pijanstva, odnosno u pijanom stanju i da je koncentracija alkohola u krvi okrivljenog u momentu nastanka predmetne saobraćajne nezgode iznosila 1,58 promila apsolutnog alkohola u krvi.


Na osnovu navedenog nalaza i mišljenja stalnog sudskog vještaka saobraćajne struke ing. Š. M., koji je sud u cjelosti prihvatio jer je isti jasan, stručan i objektivan, pri čemu je nalaz i mišljenje vještaka u pogledu načina nastanka predmetne saobraćajne nezgode u potpunosti saglasan sa kazivanjem oštećenog K. N., a u kome se imenovani vještak odredjeno izjasnio da je uzrok za nastanak predmetne saobraćajne nezgode isključivo propust u vožnji okrivljenog, koji propust se ogleda u tome što okrivljeni kao vozač vozila marke VW Pasat nije održavao bezbjedni smjer kretanja vozila kojim je upravljao desnom kolovoznom trakom prema liniji prostiranja B. kojom saobraćajnicom se vozilo kretalo već je prilikom savladjivanja kritičnog poteza ove saobraćajnice , u odsustvu adekvatne pažnje sa vozilom skrenuo preko lijeve ivice desne kolovozne trake, a zatim prešao preko razdjelnog ostrva, zahvatajući prostor lijeve kolovozne trake u fazi mimoilaženja sa putničkim motornim voziolom marke VW B., registarskih oznaka NK BN ..., koje se kretalo iz suprotnog smjera na opasnoj prostornoj u daljenosti, uslijed čega je došlo do čeonog fizičkog kontakta prednje lijeve strane vozila marke VW Pasat i čeone lijeve regije vozila marke VW B. na prostoru lijeve kolovozne trake smjera kretanja vozila marke VW Pasat, kao i na osnovu navedenih činjenica utvrdjenih nalazom i mišljenjem vještaka medicinske struke dr. B. V. o vrsti i težini povreda koje su u predmetnoj saobraćajnoj nezgodi zadobili oštećeni K. N. i Š. J. i činjenicama u vezi sa koncetracjiom alkohola u krvi kod okrivljenog u vrijeme nastanka predmetne saobraćajne nezgode utvrdjenih izvještajem KC CG P.-Odjeljenja za sudsku medicinu i nalazom i mišljenjem vještaka neuropshijatar, sud je na nesumnjiv način utvrdio da je optuženi Ć. M. počinio krivično djelo ugrožavanje javnog saobraćaja iz člana 339 stav 1 KZ na način, u vrijeme i na mjestu kako je to predstavljeno u izreci presude. 


Cijeneći subjektivni odnos okrivljenog prema izvršenom krivičnom djelu sud je utvrdio da je okrivljeni prilikom izvršenja predmetnog krivičnog djela postupao sa eventualnim umišljajem, jer je okrivljeni upravljajući motornim vozilom pod dejstvom alkohola pri koncetraciji alkohola u krvi većoj od one koju dozvoljava odredba člana 200 ZOBS-a na putevima, bio svjestan da na taj način postupa suprotno odredbama ZOBS-a na putevima i da postupajući tako može ugroziti živote i imovinu ostalih učesnika u saobraćaju, odakle nedvosmisleno proizilazi da je okrivljeni bio svjestan da postupajući na taj način može učiniti predmetno krivično djelo pa je na to pristao, dok je u odnosu na kvalifikovanu posljedicu-povrijedjivanje oštećenih K. N. i Š. J. okrivljeni postupao sa svjesnim nehatom, jer je očigledno olako držao da do takve vrste posljedice neće doći.


Prilikom donošenja odluke o krivičnoj sankciji okrivljenom sud je u smislu člana 42 KZ kao olakšavajuće okolnosti na strani okrivljenog našao činjenicu da se radi o licu životne dobi od gotovo 65 godina, loše imovne prilike, činjenicu da se oštećeni K. N. nije pridružio krivičnom gonjenju protiv okrivljenog i raniju neosudjivanost okrivljenog utvrdjenu uvidom u izvod iz kaznene evidencije za okrivljenog, dok otežavajućih okolnosti na strani okrivljenog po ocjeni suda nije bilo. Cijeneći navedene olakšavajuće okolnosti, sud je našao da se radi o osobito olakšavajućim okolnostima i da prema okrivljenom radi ostvarivanja ciljeva krivično pravne zaštite društvenih vrijednosti nije nužno primijeniti kaznu, pa je sud okrivljenom na osnovu člana 53 i 54 KZ izrekao uslovnu osudu, sa kojom je okrivljenom utvrdio kaznu zatvora u trajanju od 3 mjeseca i istovremeno odredio da se navedena kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo, smatrajući da će se i sa prijetnjom izvršenja utvrdjene kazne zatvora i provjerom ponašanja okrivljenog u roku od jedne godine od dana pravosnažnosti presude na okrivljenog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 KZ, u okviru opšte svrhe izricanja krivičnih sankcija iz člana 4 stav 2 KZ.


Odluku o troškovima krivičnog postupka sud je donio na osnovu člana 226 i 229 ZKP-a i istom okrivljenog obavezao da na ime troškova krivičnog postupka plati iznos od 226,00 eura, od čega se iznos od 44,00 eura odnosi na ime nagrade vještaku medicinske struke dr.B. V. za dati nalaz i mišljenje, iznos od 88,00 eura na ime nagrade vještaku saobraćajne struke ing. Š. M. za dati nalaz i mišljenje, iznos od 44,00 eura na ime nagrade vještaku neuropsihijatru N. Z. za dati nalaz i mišljenje dok se iznos od 50,00 eura odnosi na ime paušala kao dijela troškova krivičnog postupka, koji je iznos odredjen imajući u vidu složenost predmeta, trajanje postupka i imovne prilike okrivljenog.


Primjenom odredbe člana 74 KZ sud je prema optuženom izrekao mjeru
bezbjednosti Zabrana upravljanja motornim vozilima »B« kategorije u trajanju
od tri mjeseca, smatrajući da okolnosti pod kojima je predmetno krivično djelo
učinjeno, prvenstveno činjenica da je optuženi upravljao putničkim motornnim
vozilom pod dejstvom alkohola predstavljaju zakonski osnov za izricanje
navedene mjere bezbjednosti.
Na osnovu svega izloženog, primjenom odredbi člana 374 ZKP-a odlučeno je kao u
izreci presude.
OSNOVNI SUD U N., dana 30.05.2013. godine
Zapisničar S U D I J A
Papović Budimirka s.r. Djuričković Igor s.r.
Za tačnost otprvki tvrdi i ovjerava: Službenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema
iste preko ovog suda Višem sudu P.