OSNOVNI SUD U ROŽAJAMA
K.br.26/13
U IME CRNE GORE
Sudija Osnovnog suda u Rožajama, Milosav Zekić uz učešće zapisničara Aide
Luboder, rješavajući po optužnom predlogu Osnovnog državnog tužilaštva iz
Rožaja Kt.br. 29/13 od 05.03.2013.godine, podnijetog protiv okrivljenog Senada
Kuča iz Donjeg Biševa, Opština Rožaje, zbog krivičnog djela ugrožavanje
sigurnosti iz čl.168 st.1u vezi čl. 49 Krivičnog Zakonika, nakon održanog
glavnog i javnog pretresa u prisustvu zamjenika Osnovnog državnog tužioca
Aldina Kalača, okrivljenog Senada Kuča i oštećenog Radenka Bulatovića, dana
02.04.2013.godine, donio je i javno objavio
P R E S U D U
OkrivljenI SENAD KUČ JMBG 2303967272027, od oca Ramiza i majke Umihane,rodj.
Honsić, rodjen 23.03.1967.godine u Donjem Biševu, Opština Rožaje, sa
prebivalištem u mjestu rodjenja, državljanin Crne Gore, razumije Crnogorski
jezik a njegov jezik je Bosanski, po zanimanju profesor, oženjen, otac četvoro
maloljetne djece, pismen, siromašnog imovnog stanja, ne osudjivan.
K R I V J E
Što je
- dana 18.02.2013.godine, u 9,53 h u selu Sinanovića Luke, Opština Rožaje,
ugrozio sigurnost Radenka Bulatovića, prijetnom da će napasti na njegov život
i tijelo, na način što je sa svog mobilnog telefona broja 069/ 597-367, pozvao
oštećenog na njegov broj telefona 069/090-233, a ztim mu uputio prijeteće
riječi: " ubiću te, vrat ću ti isčupat, ništa ti je šta su ti Zoran, Milun i
Vladimir uradili,šta ću ti ja uradit".
- dana 18.02.2013.godine, oko 11,30 h u selu Donje Biševo, Opština Rožaje,
ugrozio sigurnost Radenka Bulatovića, prijetnjom da će napasti na njegov život
i tijelo, na način što je njegovom bratu Nedeljku Bulatoviću, rekao da prenese
oštećenom: " da će mu isčupati vrat i da će ga prebiti, te da će mu biti šećer
i šerbet to što su ga bili Zoran, Milun i Vladimir", a koje riječi je Nedeljko
prenio oštećenom.
- čime je izvršio produženo krivično djelo ugrožvanje sigurnosti iz čl.168
st.1 u vezi čl.49 Krivičnog Zakonika.
Pa ga sud primjenom pomenutog zakonskog propisa i čl.4,13,15,32,39 st.2. tač.3
i čl.42 Krivičnog Zakonika i čl.374 Zakonika o krivičnom postupku
O S U DJ U J E
Na NOVČANU KAZNU u iznosu od  600,00 ( šest stotina) eura. Ako osudjeni ne
plati novčanu kaznu u roku od 2 mjeseca po pravnosnažnosti ove presude, ista
će se zamijeniti kaznom zatvora, tako što će se za svakih započetih 25 eura,
novčane kazne odrediti jedan dan kazne zatvora.
Da plati na ime troškova krivičnog postupka paušalni iznos od 30,00 eura, u
korist Budžeta Crne Gore u roku od 15 dana, po pravnosnažnosti ove presude.
Imovinski pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja podnijelo je ovom sudu optužni predlog
Kt.br.29/13 od 05.03.2013.godine, protiv okrivljenog Senada Kuča iz Donjeg
Biševa, Opština Rožaje, zbog produženog krivičnog djela ugrožavanje sigurnosti
iz čl.168 st. 1.u vezi čl.49 Krivičnog Zakonika (KZ).
Na glavnom pretresu zamjenik Osnovnog državnog tužioca Aldin Kalač je
precizirao činjenični opis djela kao u dispozitivu ove presude. Predložio je
da sud okrivljenog oglasi krivim i osudi ga na novčanu kaznu u iznosu od
600,00 eura.
Oštećeni je u završnoj riječi istakao da se pridružuje krivičnom gonjenju
ODT-a u odnosu na okrivljenog, a ne postavlja odštetni zahtjev.
Okrivljeni Senad Kuč je u svojoj odbrani naveo: da je početkom januara mjeseca
2013. godine kupio jedno sijeno kod Marka Bulatovića iz Bijele Crkve, za iznos
od 200,00 eura. Dana 18.02.2013.godine, saznao je od Hazba Honsića da su
sijeno koje je kupio uzeli Radenko i Nedeljko Bulatović. Tog dana oko 10,00 h
dok je bio na poslu u školi koja se nalazi u selo Sinanovića Luke sa svog
broja telefona 069/ 597 367 pozvao je oštećenog Radenka Bulatovića i istog
upitao da li je on uzeo njegovo sijeno i objasnio mu da je on prije mjesec
dana to sijeno kupio kod Marka, na šta mu je on odgovorio da su sijeno kupili
on i njegov brat Nedeljko. Tada je oštećenom rekao da mu vrati sijeno, na šta
mu je on počeo upućivati pogrdne riječi " ko te jebe" i " daću ja tebi i Marku
jedan k....da ga popušite" i isključio telefon. Nakon toga je kod komšija
tražio Nedeljkov broj telefona kako bi ga upitao o čemu se radi. Medjutim, na
drugom broju telefona ponovo se javio oštećeni i rekao mu " ko si ti i šta
hoćeš uopšte" na šta mu je odgovorio vidjećemo se u policiji, i isključio
telefon, jer je vidio da sa njim nema razgovora. Tom prilikom dok je
razgovarao pored njega su bili prisutni Zoran Bulatović i Safet Kuč. Kasnije
je oko 11,30 h sa svojom suprugom Azrom Kuč pošao kod kuće Radenka i Nedeljka
Bulatović u selo Donje Biševo, da bi razgovarao sa njima u vezi ovog sijena.
Kada je kod njihove kuće stigao zatekao je Nedeljka kako rastovara neko sijeno
sa traktora pa pošto je od njega saznao da se radi o sijenu koje je on kupio,
zamolio ga je da mu ga vrati, jer je on sijeno kupio i da će mu troškove
naknaditi. Medjutim, Nedeljko na to nije pristao i rekao mu je da sijeno neće
vratiti, nakon čega je otišao kući. Istakao je da tog dana nije upućivao
nikakve prijeteće riječi preko telefona oštećenom, niti je Nedeljku rekao da
prijeteće riječi prenese oštećenom. Nakon ovog dogadjaja Marko mu je vratio
iznos od 200,00 eura od sijena.
Po ovoj krivično pravnoj stvari sud je izveo sledeće dokaze: saslušao u
svojstvu svjedoka - oštećenog Radenka Bulatovića, svjedoke Nedeljka
Bulatovića, Safeta Kuča, Zorana Bulatovića, Azru Kuč i izvršio uvid u izvod iz
kaznene evidencije na ime okrivljenog.
Svjedok-oštećeni Radenko Bulatović izjavio je: da ga je okrivljeni dana
18.02.2013.godine, u 9,53 h, pozvao sa telefonskog broja 069/ 597-367 na
njegov broj telefona 069/ 090-233 i upitao ga zbog čega mu je uzeo sijeno u
Bijelu Crkvu, koje je on kupio kod Marka Bulatovića. Odgovorio mu je da je
sijeno kupio kod Milivoja Bulatovića a ne kod Marka. Okrivljeni mu je na to
odgovorio da ga ne zanima kod koga je uzeo sijeno već da mu isto vrati i tada
mu se obratio prijetećim riječima " ubiću te, vrat ću ti isčupati, ništa ti je
šta su ti Zoran, Milun i Vladimir uradili šta ću ti ja uradit", nakon čega mu
je prekinuo vezu. Nakon toga okrivljeni ga je ponovo pozvao sa broja telefona
069/ 597-367 na njegov službeni broj telefona 067/ 226-881 i uputio mu riječi
" djubre si, ne možeš ti meni da prekidaš vezu, zapamtićeš ti mene" pa mu je i
tada prekinuo vezu. Da je nakon toga okrivljeni došao kod njegove kuće gdje je
zatekao njegovog brata Nedeljka Bulatovića, i rekao mu da mu da će Radenku:
vrat isčupati i da će ga prebiti, te da će mu biti šećer i šerbet šta su mu
Zoran, Milun i Vladimir uradili, šta će mu on uradit, pa mu je Nedeljko ove
prijetnje prenio. Navedene prijetnje su kod njega izazvale strah i
nesigurnost, te pošto se osjećao ugroženim, slučaj je prijavio u policiju.
Svjedok Nedeljko Bulatović izjavio je: da je dana 18.02.2013.godine, negdje
oko 11,00 h, kod svoje kuće u selu Donje Biševo ogradjivao sijeno, koje je
prethodno sa svojim bratom Radenkom kupio kod Milivoja Bulatovića u Bijeloj
Crkvi. Tada je do njega došao okrivljeni sa svojom suprugom i upitao ga da li
su on i Radenko uzeli njegovo sijeno koje je kupio kod Marka Bulatovića iz
Bijele Crkve, na šta mu je odgovorio da su kupili sijeno kod Milivoja
Bulatovića. Na to mu je okrivljeni rekao da ga ne interesuje Milivoje već
sijeno koje je kupio kod Marka, pa će ga prijaviti u policij, a zatim mu je
kazao da prenese Radenku "da će mu isčupati vrat i da će ga prebiti, te da će
mu biti šećer i šerbet to što su ga bili Zoran, Milun i Vladimir" i otišao je.
Nakon toga, on je pozvao telefonom svog brata Radenka i prenio mu ove
prijetnje koje mu je uputio okrivljeni jer ih je shvatio kao ozbiljne. Istakao
je da mu je Radenko rakao da ga okrivljeni i prije toga zvao na njegov broj
telefona i upućivao mu riječi prijeteće sadržine.
Svjedok Safet Kuč izjavio je: da mu je poznato da je okrivljeni kupio jedno
sijeno kod Marka Bulatovića. Da je kasnije Hazbo Honsić pozvao okrivljenog i
rekao mu da je to sijeno neko otjerao. Da je bio prisutan kada je okrivljeni
telefonom pozvao oštećenog i pitao ga zašto mu je uzeo sijeno na šta mu je
oštećeni odgovorio da nije uzeo njegovo sijeno već da je sijeno on kupio. Nije
čuo da je prilikom razgovora okrivljeni upućivao bilo kakve prijeteće riječi
oštećenom. Kasnije mu je okrivljeni kazao da će da ide kod kuće i da lično
razgovara sa Nedeljkom, koji je brat oštećenom, ali mu detalji tog razgovora
nijesu poznati.
Svjedok Zoran Bulatović izjavio je da radi u OŠ "Milun Ivanović" u Biševu i da
mu je okrivljeni kolega. Dana 18.02.2013.godine, oko 10,00 h, bio je prisutan
u Sinanovića Luke kada je okrivljeni telefonom razgovarao sa nekim i čuo da je
tražio od sagovornika da mu vrati sijeno, jer je on isto kupio I tražio broj
telefona Nedeljka Bulatovića. Kada je završio razgovor obratio mu se riječima
"vidi šta mi rade ovi tvoji" i objasnio da je razgovarao sa Radenkom
Bulatovićem koji mu je uzeo sijeno koje je on kupio kod Marka Bulatovića.
Istakao je da nije čuo da je okrivljeni oštećenom upućivao prijeteće riječi.
Svjedok Azra Kuč izjavila je: da joj je okrivljeni suprug i da joj je poznato
da je on u januaru mjesecu 2013.godine, kupio sijeno kod Marka Bulatovića. U
februaru mjesecu njen suprug je čuo da je to sijeno uzeo Nedljko Bulatović, pa
je pozvao telefonom njegovog brata Radenka koji mu je priznao da je uzeo
sijeno, ali joj detalji ovog razgovora nijesu poznati, jer nije bila prisutna
tom razgovoru, već je o tome njen suprug. Kada je Senad došao kući pošla je sa
njim kod Nedeljka da bi razgovarali u vezi spornog sijena. Ispred kuće su
zatekli Nedeljka, kojeg je Senad upitao zašto mu je uzeo sijeno, na šta mu je
on odgovorio da nije uzeo njegovo sijeno, i da isto sijeno neće vratiti. Tom
prilikom Senad i Nedeljko se nijesu svadjali niti su upućivali prijeteće
riječi jedan drugom niti bilo kome drugom.
Iz izvoda iz kaznene evidencije se vidi da okrivljeni Senad Kuč do sada nije
osudjivan.
Cijeneći iskaz okrivljenog i sve izvedene dokaze, kako pojedinačno tako i u
medjusobnoj vezi, u smislu čl. 370. st. 2 Zakona o krivičnom postupku (ZKP),
sud je nedvosmisleno utvrdio činjenično stanje kao u izreci ove presude.
Utvrdjeno činjenično stanje proizilazi iz dokaza izvedenih u postupku.
Naime iz iskaza svjedoka-oštećenog Radenka Bulatovića se utvrđuje da ga je
okrivljeni dana 18.02.2013. godine u 09,53 h pozvao sa telefonskog broja 069/
597-367 na njegov broj telefona 069/ 090-233 i uputio mu riječi prijeteće
sadržine "ubiću te, vrat ću ti isčupat, ništa ti je šta su ti Zoran, Milun i
Vladimir uradili, šta ću ti ja uradit" nakon čega je pošao kod njegovog brata
Nedeljka Bulatovića i rekao mu da prenese Radenku "da će mu isčupati vrat i da
će ga prebiti, te da će mu biti šećer i šerbet to što su ga bili Zoran, Milun
i Vladimir", a koje riječi je Nedeljko prenio oštećenom. Iz iskaza oštećenog
takođe se utvrđuje da se od ovih prijetnji okrivljenog osjećao ugroženim i da
se uplašio za život, pa je slučaj prijavio policiji. Iskaz oštećenog sud je
prihvatio kao jasan, objektivan, uvjerljiv i potkrijepljen sa iskazom svjedoka
Nedeljka Bulatovića.
Iz iskaza svjedoka Nedeljka Bulatovića utvrđeno je da je okrivljeni dana
18.02.2013. godine došao ispred njegove kuće i rekao mu da prenese njegovom
bratu Radenku Bulatoviću riječi sledeće sadržine: "da će mu isčupati vrat i da
će ga prebiti, te da će mu biti šećer i šerbet to što su ga bili Zoran, Milun
i Vladimir" nakon čega je on telefonom pozvao oštećenog i prenio mu ove
riječi, jer je navedenu prijetnju. Iz iskaza ovog svjedoka takođe se utvrđuje
da ga je oštećeni upoznao da je okrivljeni i njemu prethodno prijetio preko
telefona. Iskaz ovog svjedoka sud je prihvatio kao uvjerljiv, objektivan,
istinit i u bitnom potvrđen iskazom oštećenog, kojem je sud poklonio punu
vjeru, tako da nema sumnje u drgačije činjenično stanje.
Sud je cijenio iskaze svjedoka Safeta Kuča, Zorana Bulatovića i Azre Kuč pa je
iste prihvatio u dijelu u kojem ne spore odlučne činjenice koje su već
utvrđene u postupku. Naime, svjedoci Safet Kuč i Zoran Bulatović ne spore da
su kritičnog dana bili prisutni u selu Sinanovića Luke kada je okrivljeni
telefonom razgovarao sa oštećenim i da je nakon završenog razgovora on otišao
kod kuće oštećenog i njegovog brata Nedeljka u selo Donje Biševo, a što je
potvrdio i svjedok Azra Kuč ističući da joj je okrivljeni rekao da je
razgovarao telefonom sa oštećenim i da je bila prisutna kada je razgovarao sa
Nedeljkom Bulatovićem ispred njegove kuće u selu Donje Biševo.
Međutim iskaze ovih svjedoka u dijelu u kojem ističu da okrivljeni kritičnog
dana nije upućivao navedene riječi prijeteće sadržine oštećenom dok su
razovarali telefonom i da nije kazao Nedeljku Bulatoviću da prenese oštećenom
navedene riječi prijeteće sadržine, sud nije prihvatio, obzirom da su njihovi
iskazi o ovom dijelu neobjektivni, neuvjerljivi i ne nalaze oslonca u iskazima
svjedoka Nedeljka i Radenka Bulatovića, kojima je sud poklonio punu vjeru,
obzirom da su njihovi iskazi u ovom dijelu usmjereni ka tome da pomognu
okrivljenom da izbegne krivično pravnu odgovornosti za učinjeno djelo.
Sud je cijenio i iskaz okrivljenog pa je isti prihvatio u dijelu u kojem ne
spori da je ktitičnog dana sa svog telefonskog broja 069/ 597-367 pozvao
oštećenog na broj 069/ 090-233 i da je nakon ovog poziva pošao kod njegove
kuće gdje je zatekao njegovog brata Nedeljka Bulatovića sa kojim je obavio
razgovor, obzirom da je njegov iskaz u ovom dijelu potvrđen ostalim izvedenim
dokazima u postupku. Međutim njegov iskaz u dijelu u kojem ističe da nije
uputio navedene prijeteće riječi oštećenom prilikom telefonskog razgovora,
niti je rekao Nedeljku Bulatoviću da prenese navedene prijeteće riječi
oštećenom, sud nije prihvatio, jer je njegov iskaz u tom dijelu neobjektivan,
neuvjerljiv i opovrgnut iskazima svjedoka Radenka Bulatovića i Nedeljka
Bulatovića, tako da je očigledno da okrivljeni ovakovom odbranom smišleno i
sračunato nastoji da izbjegne krivičnopravnu odgovornost.
Dakle, u postupku je utvrđeno okrivljeni dana 18.02.2013.godine, u 9,53 h u
selu Sinanovića Luke, Opština Rožaje, ugrozio sigurnost Radenka Bulatovića,
prijetnom da će napasti na njegov život i tijelo, na način što je sa svog
mobilnog telefona broja 069/ 597-367, pozvao oštećenog na njegov broj telefona
069/090-233, a ztim mu uputio prijeteće riječi: " ubiću te, vrat ću ti
isčupat, ništa ti je šta su ti Zoran, Milun i Vladimir uradili,šta ću ti ja
uradit" i istog dana oko 11,30 h u selu Donje Biševo, Opština Rožaje, ugrozio
sigurnost Radenka Bulatovića, prijetnjom da će napasti na njegov život i
tijelo, na način što je njegovom bratu Nedeljku Bulatoviću, rekao da prenese
oštećenom: " da će mu isčupati vrat i da će ga prebiti, te da će mu biti šećer
i šerbet to što su ga bili Zoran, Milun i Vladimir", a koje riječi je Nedeljko
prenio oštećenom. Navedene prijetnje su kod oštećenog izazvale osjećaj straha,
lične ugroženosti i nesigurnosti a iste su i objektivno bile podobne da
izazaovu takav osjećaj kod oštećenog.
U konkretnom slučaju okrivljeni je izvršio dva krivična djela ugrožavanja
sigurnosti u kratkoj vremenskoj povezanosti, na jedinstvenom prostoru, prema
istom oštećenom, pri čemu je bio svjestan svakog pojedinačnog krivičnog djela
tj. svjestan da na opisani način u svakom pojedinačnom slučaju ugrožava
sigurnost oštećenog, i to je htio, te pošto su oba djela obuhvaćena njegovim
jedinstvenim umišljajem, to se ista kvalifikuju kao jedno-produženo krivično
djelo.
Pravnom analizom utvrdjenog činjeničnog stanja sud je našao da su u radnjama
okrivljenog sadržani svi bitni elementi bića produženog krivičnog djela
ugrožavanje sigurnosti iz čl .168 st.1 u vezi čl. 49 KZ za koje djelo je sud
istog oglasio krivim i osudio ga na novčanu kaznu u iznosu od 600,00 eura.
Prilikom odlučivanja o izboru vrste i visine kazne sud je imao u vidu sve
okolnosti iz čl. 42 KZ koje utiču da kazna bude veća ili manja, pa je
okrivljenom od olakšavajućih okolnosti cijenio njegovu raniju neosudjivanost,
porodične prilike - otac četvoro maloljetne djece, siromašno imovno stanje,
dok otežavajućih okolnosti na strani okrivljenog nije bilo.
Imajući u vidu navedene okolnosti, kao i okolnosti pod kojima je djelo
izvršeno, jačinu ugrožavanja zaštićenog dobra, sud je našao da je imalo mjesta
izricanju ovkakve vrste i visine kazne, ubijeđen da je izrečena novčana kazna
u naznačenom iznosu, srazmjerna težini izvršenog krivičnog djela i stepenu
krivice okrivljenog, te da će u dovoljnoj mjeri uticati na okrivljenog da
ubuduće ne vrši bilo kakva krivična djela i vaspitno djeluje na druge da ne
čine ista ili slična djela.
Na osnovu čl. 229 u vezi čl.226 st. 2 tač.9 i st. 3 ZKP-a, sud je obavezao
okrivljenog da plati ovom sudu na ime paušala iznos od 30,00 eura, a ovo
imajući u vidu trajanje i složenost krivičnog postupka, kao i imovno stanje
okrivljenog.
Imovinsko-pravni zahtjev nije postavljen.
OSNOVNI SUD U ROŽAJAMA, dana 02.04.2013. godine.
S U D I J A ,
Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana, od
dana prijema iste i to Višem sudu u Bijelom Polju, a preko ovog suda.