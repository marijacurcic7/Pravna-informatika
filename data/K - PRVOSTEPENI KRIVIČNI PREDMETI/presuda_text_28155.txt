HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.52/13
OSNOVNI SUD U HERCEG NOVOM, po sudiji Leković Branislavu, uz učešće
zapisničara Milović Tereze, u krivičnom predmetu protiv okrivljenog D.I.,zbog
krivičnog djela krađa iz čl.239 st.1 KZ-a, povodom optužnog predloga ODT
H.Novi Kt.br.209/12 od 16.04.2013.godine, nakon održanog javnog glavnog
pretresa dana 29.05.2013.godine,u prisustvu zamjenika ODT Stijović Rista i
okrivljenog D.I., donio je i javno objavio sljedeću
P R E S U D U
Okrivljeni D.I., JMBG ...,od oca R. i majke S.,rođene T.,rođen ....godine u
NS, RS,sa prebivalištem u NS,ul.... i boravkom u HN,selo Ž.,državljanin
Republlike Srbije,pismen,sa završenom SSS,zaposlen sezonski sa mjesečnom
zaradom od oko 500 eura,razveden,otac jednog maloljetnog djeteta,osuđivan
presudom Osnovnog suda u Herceg Novom K.43/09 od 17.06.2009 godine zbog
krivičnog djela teška krađa iz čl.240.stav 1.tačka 1 KZ i čl.403.stav 2.KZ na
jedinstvenu kaznu zatvora u trajanju od 1 godine i 3 mjeseca.
K R I V J E
Što je:
Dana 10.10.2012 godine u popodnevnim satima u selu Žvinje,opština Herceg
Novi,iz kuće oštećene U.I. oduzeo dvije flaše crnog vina „Vranac“-Plantaže od
po 0,75 l,jednu flašu bijelog vina „Sauvignon“-Plantaže od 0,75l,deset kutija
cigareta marke „Esse“ sa ruskom akciznom markicom,jedan dvogled „Zoom Night
vision“ model ISM MC-20-100x32,jedan električni aparat protiv komaraca
proizvođača „Ardes“ model Zak612,jednu električnu pneumatsku bušilicu marke
„Bosch“ model GBH2600 sa dva kompleta burgija za bušilicu,jednu električnu
ubodnu testeru marke „Makita“,po jedan muških patika marke „New balans“,muških
cipela od prevrnute kože,gumenih čizama i muških sandala, jedna plastična
kutija od alata,kao i nekoliko kozmetičkih preparata i lijekova,ukupne
vrijednosti 555,00 eura,na način što je otvorio škure od prozora i prozor na
prizemlju kuće koji nijesu bili dobro obezbijeđeni,a nakon toga ušao u
unutrašnjost objekta i oduzeo predmetne stvari,a sve u namjeri da njihovim
prisvajanjem sebi pribavi protivpravnu imovinsku korist,pri čemu je bio
svjestan svog djela i htio njegovo izvršenje,
-čime je izvršio krivično djelo krađa iz čl.239.stav 1 Krivičnog zakonika .
pa ga sud, na osnovu čl.239.stav 1 KZ i primjenom čl.4,32,36 i 42, KZ te
čl.374,229.stav 1 ZKP-a
OSUĐUJE
Na zatvora u trajanju od 3 (tri) mjeseca .
Okrivljeni se obavezuje da plati troškove krivičnog postupka u iznosu od 55,00
eura,kao i paušalni iznos od 50,00 eura u korist budžeta Crne Gore na žiro
račun 832-158-14 u roku od 15 dana od pravosnažnosti presude.
O b r a z l o ž e n j e
ODT H.Novi podnio je ovom sudu optužni predlog KT.br.209/12 od
16.04.2013.godine protiv okrivljenog D.I., zbog krivičnog djela krađa iz 239
st.1 Krivičnog zakonika bliže opisanog u izreci ove presude, te na glavnom
pretresu precizirao optužni predlog na način da se okrivljenom ne stavlja na
teret otuđenje stuba muzičke linije,te da se umjesto istog okrivljenom stavlja
na teret otuđenje plastične kutije od alata i predložio da sud okrivljenog
oglasi krivim i osudi na kaznu zatvora u trajanju od 3 mjeseca.
Okrivljeni D.I. je u bitnom izjavio da se kritičnog dana nalazio u svojoj kući
u selu Žvinje,te da je bio u alkoholisanom stanju.Naveo je da je u
predvečernjim satima otišao do obližnje kuće koja je nekad bila konoba ispred
koje je popio još jednu lozu koju je prethodno donio sa sobom nakon čega je
došao do prozora koji se nalazio iza mjesta gdje je sjedio i isti
otvorio.Pojasnio je da je tom prilikom otvorio škure bez upotrebe sile,dok je
drveni prozor već bio otvoren.Dalje je naveo da je iz kuće otuđio 2 flaše
crnog vina „Vranac pro corde“ od 0,75 l,1 flašu bijelog vina,3-4 kutije mentol
cigara sa ruskim akciznim markicama i jedan dvogled sive boje za noćno
osmatranje,a koje stvari je stavio u plastičnu kutiju i iznio vani.Istakao je
da je još neko vrijeme proveo na terasi predmetne kuće gdje je popio dvije
flaše crnog vina koje je otuđio,dok je ostatak stvari ponio svojoj kući,te da
se kritičnom prilikom pored pića koje je bilo u kući,nalazilo još 10-ak flaša
vina i 3-4 flaše nekog žestokog pića koje nije otuđio.
Na glavnom pretresu je dodao da nije tačno da je kritičnom prilikom iz kuće
oštećene oduzeto patike,cipele,bušilicu marke „Bosch“,električnu ubodnu
testeru,niti aparat protiv komaraca,niti zvučnik muzičke linije,jer bi i te
stvari bi policija našla u njegovoj kući da a obzirom da su već
11.10.2012.godine bili u njegovoj kući i vršili pretres.Naglasio je da zna
čemu služe navedeni građevinski alati čije oduzimanje mu se stavlja na teret
jer se bavi građevinskim poslovima,a u predmetnu kuću odnosno konobu, dolazio
je ranije dok je radila tako da mu je poznat raspored prostorija u
istoj.Istakao je da je u unutrašnjosti pronašao jednu praznu plastičnu kutiju
bijele boje i istu uzeo kako bi u nju stavio stvari koje sam oduzeo-
vino,dvogled i dr.
U dokaznom postupku sud je proveo dokaze čitanjem uz saglasnost stranaka
iskaza oštećene Umyarova Irine i pismenog nalaza i mišljenja vještaka
finansijske struke R.D.,te čitanjem potvrde o privremenom oduzimanju predmeta
UP od 12.10.2012 godine i potvrde istog organa o vraćanju oduzetih predmeta
oštećenoj od 11.04.2013 godine,zapisnika o uviđaju UP PJ Herceg Novi od
10.10.2012 godine sa fotodokumentacijom i izvještajem o kriminalističkom
pregledu lica mjesta od istog datuma,garantni list za bušilicu „Bosh“ sa
fiskalnim računom i garantni list za aparat za komarce „Ardes“ i uvidom u
izvještaj iz kaznene evidencije za okrivljenog.
Analizirajući provedene dokaze, te dovodeći ih u vezu jedne sa drugima i sa
odbranom okrivljenog, sud je utvrdio činjenično stanje kao u izreci presude,
te našao da je okrivljeni izvršio produženo krivično djelo koje mu je
stavljeno na teret.
Oštećena u svojstvu svjedoka U.I. je u bitnom izjavila da ju je jednog dana u
oktobru 2012.godine dok se nalazila u Moskvi pozvala J.G.,agent za nekretnine
od koje je kupila kuću u selu Žvinje i rekla joj da joj je kuća obijena,ali da
ne zna šta je odneseno,jer nije znala šta se nalazilo u kući.Navela je da joj
je G. rekla da je ona zatvorila prozor i škure samo sa spoljne strane,s
obzirom da nije imala ključ od kuće,te da kada je došla u kuću u aprilu
2013.godine primjetila da su škure na prizemlju kuće zatvorene,ali da je
prozor otvoren i da je u kuću neko ulazio i izvršio premetačinu.Dalje je
navela da je tom prilikom utvrdila da joj iz kuće nedostaju:ubodna testera
marke „Makita“koju je kupila godinu dana ranije za iznos od 100,00
eura,električna bušilica marke „Bosch“u vrijednosti od 223,95 eura sa pratećom
opremom ,električni uređaj za komarce-lampa marke „Ardes“u vrijednosti između
50 i 70 eura,a koje stvari su se nalazile u jednoj plastičnoj kutiji,šteka sa
10 kutija cigareta marke „Esse“ sa ruskom akciznom markom vrijednosti od oko
100,00 eura,nekoliko flaša bijelog i crnog vina,jedan dvogled za noćno
osmatranje,jedan par muških patika marke „New balans“vrijednosti od oko 100,00
eura,jedan par muških cipela od prevrnute kože vrijednosti od oko 50,00
eura,gumene plitke čizme za rad u bašti,muške sandale,zvučnik od muzičkog
stuba,ruksak sa horizontalnim prugama u bojama duge,te nekoliko krema i razni
lijekovi.Dodala je da joj je od otuđenih stvari vraćena jedna flaša
vina,dvogled,tri kutije cigareta marke „Esse“ i plastična kutija u kojoj se
nalazio alat.Konačno je navela da se ne pridružuje krivičnom gonjenju i ne
ispostavlja imovinsko pravni zahtjev .
Sud je prihvatio iskaz svjedoka U.I. jer je uvjerljiv i logičan ,te
potkrijepljen pismenim dokazima-potvrdom o privremeno oduzetim predmetima UP
PJ Herceg Novi od 12.10.2012.godine, potvrdom UP PJ Herceg Novi o vraćanju
predmeta od 11.04.2013.godine, zapisnikom o uviđaju UP PJ Herceg Novi od
10.10.2012.godine sa fotodokumentacijom i izvještajem o kriminalističkom
pregledu lica mjesta od istog dana ,te garantnim listovima za bušilicu „Bosh“
i aparata za komarce „Ardes“.
Iz potvrde o privremeno oduzetim predmetima UP PJ Herceg Novi od
12.10.2012.godine proizilazi da je ovlašćeni policijski službenik UP PJ Herceg
Novi od D.I. privremeno oduzeo sledeće predmete: 3 kutije cigareta marke
»Esse«sa ruskom akciznom markicom,1 flašu bijelog vina proizvođača »Plantaže«
marke »Podgorički sauvignon«,1 dvogled za posmatranje sive boje sa plavim
rukohvatom i 1 bijelu plastićnu posudu većih dimenzija.
Iz potvrde UP PJ Herceg Novi o vraćanju predmeta od 11.04.2013.godine
proizilazi da je ovlašćeni policijski službenik vratio Umyarova Irini sljedeće
privremeno oduzete predmete: 3 kutije cigareta marke »Esse«sa ruskom akciznom
markicom,1 flašu bijelog vina proizvođača »Plantaže« marke »Podgorički
sauvignon«,1 dvogled za posmatranje sive boje sa plavim rukohvatom i 1 bijelu
plastičnu posudu većih dimenzija.
Iz zapisnika o uviđaju UP PJ Herceg Novi od 10.10.2012 godine sa
fotodokumentacijom i izvještaja o kriminalističkom pregledu lica mjesta od
istog datuma proizilazi da je dana 10.10.2012.godine u selu Žvinje,opština
Herceg Novi vršen uviđaj povodom krivičnog djelo teške krađe na štetu ruske
državljanke Umyarova Irine .na prozorimai vratima nisu pronađena
oštećenja,niti tragovi premetačine u kući,nisu pronađeni tragovi papilarnih
linija,a lice mjesta kriminalistički obrađeno i fotografisano.
Iz garantnog lista za bušilicu „Bosh“ sa fiskalnim računom i garantnog lista
za aparat za komarce „Ardes“ koje je priložila oštećena,proizilazi da je
električna bušilica zajedno sa pratećom opremom kupljena dana
13.06.2012.godine u prodavnici OKOV u Podgorici za iznos novca od 223,95
eura,te da je oštećena vlasnik navedenih alata i opreme.
Sud je navedene pisane dokaze prihvatio kao vjerodostojne jer su sačinjeni od
strane nadležnog organa i privrednih subjekata u zakonskoj proceduri, a na
iste nije bilo primjedbi. Ovi dokazi su od značaja jer se istim potvrđuje
iskaz oštećene da su joj kritičnom prilikom iz kuće oduzete predmetne stvari i
građevinski alat.
Iz izvještaja o kaznenoj evidenciji ovog suda proizilazi da je okrivljeni
ranije osuđivan presudom Osnovnog suda u Herceg Novom K.43/09 od 17.06.2009
godine zbog krivičnog djela teška krađa iz čl.240.stav 1.tačka 1 KZ i
čl.403.stav 2.KZ na jedinstvenu kaznu zatvora u trajanju od 1 godine i 3
mjeseca.
Iz nalaza i mišljenja vještaka ekonomske struke Radović Dragana od
16.04.2013.godine proizilazi da je vrijednost oduzete robe iznosi ukupno
555,00 eura,a što se odnosi na sljedeće proizvode: aparat za komarce marke
„Ardes“,električnu bušilicu marke „Bosch“,električnu ubodnu pilu marke
„Makita“, 10 kutija cigareta marke „Esse“,nekoliko flaša vina,jedan dvogled za
noćno osmatranje,jedan par muških patika ,jedan par cipela,jedan par gumenih
čizme,jedan par muških sandala,zvučnik od muzičkog stuba, te nešto kozmetičkih
preparata i lijekova.
Sud je prihvatio nalaz i mišljenje vještaka finansijske struke, jer je stručan
i argumentovan, dat u skladu sa pravilima struke, a na isti ni stranke nisu
imale primjedbi.
Sud je prihvatio odbranu okrivljenog D.I. u dijelu gdje je potvrdio da je iz
kuće oštećene kritičnom prilikom oduzeo 2 flaše crnog vina,1 flašu bijelog
vina,3-4 kutije mentol cigara sa ruskim akciznim markicama i jedan dvogled
sive boje za noćno osmatranje,jer je u tom dijelu njegova odbrana uvjerljiva i
u skladu sa izvedenim dokazima-potvrdama Uprave policije o privremenom
oduzimanju i vraćanju predmeta. Na drugoj strani sud nije prihvatio odbranu
okrivljenog u dijelu gdje je negirao da je kritičnom prilikom iz kuće oštećene
oduzeo i aparat za komarce,električnu bušilicu,električnu ubodnu pilu zajedno
sa bijelom plastičnom posudom u kojoj su bili,ukupno 10 kutija cigareta,jedan
par muških patika ,jedan par muških cipela,jedan par gumenih čizama,jedan par
muških sandala,te nešto kozmetičkih preparata i lijekova,jer je u tom dijelu
njegova odbrana neuvjerljiva i sračunata na ublažavanje krivice,te opovrgnuta
iskazom oštećene u svojstvu svjedoka. Naime,oštećena je istakla da joj je iz
kuće kritičnom prilikom osim cigareta i pića oduzet i građevinski alat-
bušilica i električna ubodna testera,kao i aparat za komarce,o čemu je
priložila garantne listove i račune o kupovini,a ista nema motiv da govori na
štetu okrivljenog obzirom da se i nije pridružila krivičnom gonjenju niti
postavila imovinskopravni zahtjev.Nasuprot tome,okrivljeni je ranije osuđivan
zbog krivičnog djela teška krađa, te je potvrdio da je i prije kritičnog dana
dolazio u predmetnu kuću koja je u to vrijeme bila konoba pa je znao raspored
prostorija u istoj,te da se inače bavi građevinskim radovima .Osim toga dva
dana nakon izvršenog djela policija je u kući okrivljenog pronašla dio
oduzetih stvari-flašu vina,cigareta,dvogled i bijelu plastičnu posudu za koju
je oštećena naglasila da se u istoj nalazio navedeni građevinski alat.
Polazeći od naprijed provedenih i analiziranih dokaza, te materijalnih dokaza
u spisu,te djelimično iz odbrane okrivljenog, sud je nesumnjivo utvrdio
činjenično stanje kao u izreci presude.
U naprijed opisanim radnjama okrivljenog sud je našao sva bitna obilježja
krivičnog djela krađa iz čl.239 st.1 KZ, obzirom da je kritičnog dana iz kuće
oštećene oduzeo tuđe pokretne stvari,ukupne vrijednosti preko 150,00 eura, a
sve u namjeri prisvajanja protivpravne imovinske koristi za sebe.
U odnosu na oblik vinosti, sud je utvrdio da je okrivljeni djelo počinio sa
direktnim umišljajem, jer je bio svjestan da oduzima tuđe pokretne stvari u
namjeri pribavaljanja protivpravne imovinske koristi za sebe. Dakle, bio je
svjestan svog djela i htio je njegovo izvršenje.
Odlučujući o vrsti i visini krivične sankcije koju okrivljenom treba izreći za
počinjena krivična djela, sud je cijenio sve okolnosti iz čl.42 KZ. Shodno
navedenom zakonskom propisu sud je okrivljenom od olakšavajućih okolnosti
cijenio okolnost da je otac jednog maloljetnog djeteta koje je u obavezi da
izdržava,te da se oštećena nije pridružila krivičnom gonjenju ,te okolnost da
je dio oduzetih stvari vraćen oštećenoj, dok mu je od otežavajućih okolnosti
cijenio raniju osuđivanost .Cijeneći navedene okolnosti sud je okrivljenog
osudio na kaznu zatvora u trajanju od 3 mjeseca uz uvjerenje da je ova kazna
adekvatna težini počinjenog djela i stepenu krivice okrivljenog.
Sud je shodno čl.229 st.1 ZKP obavezao okrivljenog da plati troškove krivičnog
postupka u iznosu od 55,00 €, koji se odnose na troškove finansijskog
vještačenja, kao i paušalni iznos od 50€ koji je odmjeren u skladu sa
složenosti i dužinom trajanja krivičnog postupka i imovnim stanjem
okrivljenog.
OSNOVNI SUD U HERCEG NOVOM
Dana 29.05.2013. godine.
Zapisničar Sudija
Milović Tereza Branislav Leković
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog
suda.
DNA:
-ODT H.Novi
-okrivljenom
-u spise