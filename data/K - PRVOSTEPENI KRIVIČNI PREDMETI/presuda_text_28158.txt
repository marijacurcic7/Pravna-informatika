U IME CRNE GORE!
Posl.br.K.113/2013
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog R.M. zbog
krivičnog djela iz čl.339 st.3 u vezi st.2 KZ CG, povodom optužnog predloga
ODT Herceg Novi Kt.br.201/12 od 12.08.2013. godine, nakon održanog glavnog i
javnog pretresa dana 21.10.2013. godine, u prisustvu zamjenika ODT Herceg Novi
Stijović Rista, okrivljenog R.M. i oštećenog M.V.,donio je i javno objavio
sledeću
P R E S U D U
Okrivljeni R.M., JMBG ...,od oca D. i majke S. rođene D., rođenog .... godine
u K.,opština L. BiH,sa prebivalištem u K.,Opština L. BiH,nezaposlen,vlasnik
kuće u L.,vlasnik vozila vrijednosti oko 2.000 eura, oženjen,državljanin
BiH,neosuđivan.
K r i v j e
Što je :
dana 07.07.2012.godine oko 16:00 časova u Igalu u akvatorijumu hercegnovskog
zaliva na udaljenosti od oko 50 metara od plaže koja se nalazi ispod Titove
vile,upravljajući čamcem-barkom marke "Pasara" reg.oznake ZL ...
nepridržavajući se saobraćajnih propisa iz čl.5 i 8 pravilnika o izbjegavanju
sudara na moru ( Sl.list SFRJ br.4/79,25/08 i 84/89) ugrozio brodski saobraćaj
i doveo u opasnost živote ljudi,tako što,za vrijeme dok je upravljao čamcem sa
upaljenim mehaničkim pogonskim uređajem-motorom,nije sa dovoljno pažnje
vizuelno osmatrao površinu mora,niti je blagovremeno i odlučno preduzeo radnju
radi izbjegavanja plivača koji je neposredno prije kontakta plutao na površini
vode,pri čemu je bio svjestan da nedovoljnim osmatranjem mora ispred sebe i
nepreduzimanjem radnji radi izbjegavanja plivača može udariti neku
prepreku,ali je olako držao da do toga neće doći ili da će to moći
spriječiti,pa je uslijed toga došlo do kontakta prednjeg i donjeg dijela čamca
i tijela plivača oštećenog M.V.,od kog udarca je oštećeni zadobio povrede u
kosmatom dijelu glave koje zahvataju kožu i potkožno tkivo u vidu posjekotine
sa nagnječenjem okolnih djelova posjekotine,koje povrede predstavljaju laku
tjelesnu povredu,
-čime je izvršio krivično djelo ugrožavanje javnog saobraćaja iz čl.339 st.3 u vezi st.2 Krivičnog zakonika Crne Gore.
pa mu sud, na osnovu čl.339 st.3 u vezi st.2 KZ i primjenom čl. 4, 32, 36
,42,52,53,54 KZ te čl.374,229.stav 1 i čl.239 st.2 ZKP-a izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno
određuje da se ista neće izvršiti ukoliko okrivljeni u roku od 1 godine od
pravosnažnosti presude ne učini novo krivično djelo.
Oštećeni M.V. se upućuje na parnični postupak radi ostvarivanja imovinsko
pravnog zahtjeva.
Okrivljeni se obavezuje da plati troškove krivičnog postupka u iznosu od 55,00
eura i sudski paušal od 30,00 eura u korist budžeta Crne Gore na žiro račun
832-158-14 u roku od 15 dana od pravosnažnosti presude.
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 21.10.2013. godine
Zapisničar: S u d i j a:
Milović Tereza Leković Branislav