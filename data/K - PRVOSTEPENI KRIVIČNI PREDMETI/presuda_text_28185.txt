K.br. 1/13
U IME CRNE GORE
OSNOVNI SUD U N., kao prvostepeni krivični, sudija Vukota Vujačić, uz
sudjelovanje Mirković Branke, kao zapisničara, u krivičnom predmetu optuženog
M. M., zbog kriv. djela teška krađa iz čl. 240 st.1. tač. 1. KZ, po optužnici
ODT-a Nikšić Kt.br.765/12 od 11.12.2012.g., nakon dovršenog glavnog i javnog
pretresa, dana 27.03.2013.g., u prisustvu zamjenika ODT-a L.S. i optuženog M.
M., donio je, a dana 28.03.2013. godine javno objavio
P R E S U D U
Optuženi M. M., JMBG ..., od oca N. i majke M., rođene M., rođen .... godine u
N., sa prebivalištem u N. – ul..., državljanin Crne Gore, nezaposlen,
neoženjen, pismen, završio srednju školu, lošeg imovnog stanja, ranije
osuđivan presudom Višeg suda Podgorica K. br. 62/10 od 28.10.2010 godine zbog
kriv. djela iz čl. 300 st. 1. KZ- 7 mjeseci zatvora.
K r i v j e ,
Što je :
U noći 13/14.09.2012. godine u N., svjestan svoga djela i htio njegovo
izvršenje , u namjeri da sebi pribavi protivpravnu imovinsku korist ,po
prethodnom dogovoru zajedno sa NN licima , obio radionicu za izradu muzičkih
instrumenata , vlasništvo Đ. M. i Š.S. koja se nalazi u ulici P. K. na način
što je podesnim sredstvom odvalio katanac i rezu kojima su bila obezbijeđena
ulazna vrata objekta a zatim ušao u unutrašnjost istog i oduzeo aparat za
varenje marke „Nordika“, dva električna bonseka marke „Dewalt“, dva kotura
trake za vezanje paleta, uredjaj za zatezanje trake, profesionalnu motornu
testeru marke „Stihl 066 Magnum“, ispravljač za struju marke „Portabl“, dva
kofera sa ručnim alatom koji sadrže bušilice, burgije, bruseve, brusilica,
električni zavijač šarafa; električni cirkular marke „White“, električna
šlajfericu, ubodnu testeru marke „Klark“, ubodnu testeru marke „Spiralux“,
glodalicu marke „Black deccer“ ,električnu blanju marke „Hanseatik“,
akumulatorski punjač marke „Ryobi“, akumulatorsku bušilicu marke „Lomax“,
brusilicu marke „Toolkraft“, električni vodeni brus marke „Tormax“, ručni
cirkular marke’’ Skilsa“, motornu testeru marke „Sthil 0,20“, kompresor crvene
boje marke „Aback“, stonu bušilicu i brusilicu marke „Keller“, ručni metar ,
nekoliko pari zaštitnih rukavica ,stonu bušilicu , ručne mengele i traku za
vezanje paleta , sve u ukupnoj vrijednosti od 2,441,00 eura
-čime je izvršio krivično djelo teška krađa iz člana 240 stav 1 tačka 1 Krivičnog zakonika Crne Gore 
- pa Sud optuženog za navedeno krivično djelo primjenom citiranih zakonskih
odredbi i odredbi čl.4 st.2.,32, 36, čl. 42 st.1, čl. 45 st.1. tač. 3. i čl.
46 st.1. tač.4 Krivičnog zakonika i čl.226, čl.229 st.1. i čl.374 st.1.
Zakonika o krivičnom postupku,
O S U Đ U J E
Na kaznu zatvora u trajanju od 5 (pet) mjeseci, koju kaznu je dužan izdržati
po pravosnažnosti presude.
Obavezuje se optuženi da na ime troškova krivičnog postupka plati iznos od
84,00 (osamdesetčetiri) eura, u roku od 15 dana, po pravosnažnosti presude pod
prijetnjom prinudnog izvršenja na žiro račun ovog suda br... , te da dokaz o
izvršenoj uplati dostavi sudu.
O b r a z l o ž e n j e
Osnovni državni tužilac u N. svojom optužnicom Kt.br.765/12 od 11.12.2012.
godine stavio je na teret optuženom M. M. izvršenje krivičnog djela teška
krađa iz čl.240 st.1. tač.1. KZ, pa je zamjenik ODT Nikšić, L. S. na glavnom
pretresu, zastupajući optužni akt, ostala pri istom, predlažući sudu da
optuženog oglasi krivim i osudi po Zakonu.
Optuženi M. M. nije priznao izvršenje krivičnog djela i krivicu za isto.
Navodi da nije obio stolarsku radionicu koja se nalazi u ul. P. K. i da iz
iste nije oduzimao alat. Bliže objašnjava da u noći 13/14.9.2012 godine nije
mogao da spava, pa je stoga oko 3,00 časova izašao iz svog stana, koji se
nalazi u ul. i krenuo ulicom koja vodi u pravcu naselja H., da je došao
otpilike u blizinu malog mosta, na udaljenosti oko 150 do 200 metara od istog,
i da je tada iz pravca tog mosta, čuo neki tupi udar, da mu se učinilo da tamo
vidi neke siluete kako guraju kolica,zbog čega je pomislio da su to cigani.
Navodi da je nastavio kretanje u pravcu malog mosta i da je dolaskom na isti,
na asfaltu, vidio tri radničke rukavice, jedan ručni metar i jedan vilasti
ključ, a u neposrednoj blizini tih stvari mašinu zelene boje, koja mu je
ličila na mašinu za rezanje suhomesnatih proizvoda. Dalje je naveo da je uzeo
rukavice, vilasti ključ i ručni metar, istavio ih u džep, a zatim podigao onu
mašinu i baš kada je podizao , sa namjerom da je odnese kući, iz suprotnog
smjera, u susret mu je dolazilo neko vozilo sa upaljenim dugačkim farovima,
koje ga je potpuno zaslijepilo, i koje se kretalo brzo, pa je odskočio
ulijevo, bacio mašinu u travu i pobjegao iza ograde, jer se prepao da će ga to
vozilo udariti. Istakao je da je to vozilo zakočilo čim je prišlo mjestu gdje
se on nalazio sakriven, i da je tada, iz tog vozila izašlo jedno lice, u
trenutku kada je on krenuo da bježi na suprotnu stranu,da je to lice povikalo
»Stop, policija«, pa je on stao. Optuženi M. je istakao da su ga radnici
policije priveli u stanicu policije gdje je potpisao potvrdu o oduzetim
stvarima, i da ne zna gdje se nalazi stolarska radionica, ni ko su vlasnici
iste.Naveo je da je visok 183 cm a u konačnom je ostao je pri svojoj odbrani
smatrajući da u toku postupka nije dokazano da je počinio predmetno kriv.
djelo, zbog čega je predložio sudu da ga oslobodi od optužbe.
U dokaznom postupku sud je neposredno saslušao svjedoka-oštećenog Đ. M.,
svjedoke B. D., B. V., V. R., pročitao zapisnik o uviđaju UP-PJ Nikšić
sačinjen dana 14.09.2012 godine, službenu zabilješku UP-PJ Nikšić Ku. br. 404
od 14.09.2012 godine potpisanu od strane B. D.a, službenu zabilješku UP-PJ
Nikšić Ku. br. 404 od 14.09.2012. godine potpisanu od strane B. V., izvršio
uvid u potvrdu UP-PJ Nikšić o privremenom oduzimanju predmeta od M. M.
Ku.br.103 od 14.09.2012. godine, u potvrdu o vraćnju privremeno oduzetih
predmeta oštećenom Đ. M.nu Ku.br.404 od 17.09.2012. godine i u foto
dokumentaciju UP-PJ Nikšić br. 755/12 od 14.09.2012.godine, na saglaastan
predlog stranaka pročitao nalaz i mišljenje vještaka ekonomsko- finansijske
struke S. R. od dana 09.12.2012. godine i pročitao izvod iz kaznene evidencije
za optuženog izdat od strane UP-PJ Nikšić broj 148 od 04.02.2013. godine.
Cijeneći navode optužbe i odbrane, te provedene dokaze kako pojedinačno tako i
u njihovoj međusobnoj vezi, sud nalazi da je optuženi počinio krivično djelo
iz izreke ove presude, na način, vrijeme i mjesto, kako je to bliže
predstavljeno tom izrekom, pa ga je oglasio krivim i krivično pravno
odgovornim, a ovo iz sljedećih razloga:
Saslušan u svojstvu svjedoka – oštećenog, Đ. M. je u svojoj izjavi naveo da je
suvlasnik radionice za izradu muzičkih instrumenata sa Š. S., da se ta
radionica nalazi u neposrednoj blizini njegove porodične kuće u ul. P. K., da
ga je u noći 14.09.2012 godine negdje oko 03,00 časa ujutro telefonom pozvao
njegov komšija V. R., kad mu je kazao da je ispred pomenute radionice
primijetio ručna kolica u kojima se nalazio alat i jedno lice koje se udaljava
od radionice noseći u rukama neki predmet, i da je on zbog toga, odmah otišao
da obiđe radionicu i vidio da su ulazna vrata iste koja su bila obezbijeđena
katancem obijena, a da u njoj nedostaje veća količina raznih aparata. Dalje je
istakao da je primijetio da se ispred radionice nalaze ručna kolica u kojima
se nalazila profesionalna šega marke »STIHl 066«, aparat za varenje, aparat za
vezanje trake, ručne bušilice, brusilice i izvjesna količina uređaja, koji
alat potiče iz te njegove radionice. Dalje je objasnio da je ušao u kuću da
pozove policiju i da je, dok je telefonirao, primijetio neko lice koje se
kretalo ulicom u pravcu radionice, a koje je, kada je došlo u neposrednu
blizinu onih kolica, kad je on izašao iz kuće, pobjeglo niz ulicu, da nije
vidio lice tom čovjeku, da s toga nezna da li je to bio optuženi M., ali da je
bio, odprilike rastom kao on.Navodi da je onda na lice mjesta stigla policija,
da je jedan od radnika policije ostao ispred radionice, dok su drugi radnik i
on krenuli da traže lice koje je pobjeglo, tako što je radnik policije krenuo
vozilom jednom ulicoma, a on drugom, a nakon što je obilaskom ove ulice vidio
da nema tog lica on se vratio ispred radionice, da bi dolaskom ispred iste čuo
da je radnik policije koji je krenuo u potragu obavijestio kolegu da je tamo
sustigao neko lice koje je nosilo neku mašinu, da je otišao tamo i zatekao
lice koje od ranije nije poznavao, a u neposrednoj blizini njega i policajskog
vozila, mašinu koju je odmah prepoznao kao mnašinu koja potiče iz njegove
radionice. Dalje je istakao da mu je radnik policije rekao da je u momentu
kada je sustigao to lice, čuo da neko isto doziva iz pravca tzv.«Njemačke
kuće«, i da su kasnije, on, i radnici policije otišli u tom pravcu i na
obližnjoj livadi pronašli dvoje ručnih kolica u kojima se nalazio razni alat
koji je poticao iz njegove radionice a da je kasnije, on, kad je vidio da mu u
radionici još stvari nedostaje, u blizini radionice, u jednoj bašti pored
ulice, našao stonu bušilicu, ručne mengele i traku za vezanje paleta. Oštećeni
Đ. navodi da se u onim kolicima koja je te noći zatekao ispred radionice
nalazio aparat za varenje marke »Nordika«, električni bonsek marke »DEWALT«,
dva kotura trake za vezanje paleta, uređaj za zatezanje trake, i profesionalna
motorna testera »ŠTIHL 066 Mangum«, a da je u neposrednoj blizini radionice
pronašao ispravljač za struju marke »Portabl«, a da su se u ručnim kolicima
koja su pronašli na livadi nalazila dva kofera sa ručnim alatom u kojima su
bile bušilice, burgije bruseve, brusilice, električni zavijač šarafa,
električni cirkular marke »VHITE«, električna šlajferica, ubodna testera marke
»Klark«, ubudna testera marke »Spiraluxs«, glodalica marke »BLACKDECCER«,
električna blanja marke »HANSEATIK«, akumulatorski punjač marke »RYOBI«,
akumulatorska bušilica marke »LOMAKS«, brusilica marke »TOOLKRAFT«, električni
vodeni brus marke »TORMAXS«, ručni cirkular marke »SKILS«, motorna testera
marke »STHIL 020«, kompresor crvene boje marke »ABACK«, stona bušilica i
brusilica marke »KELER« i izvjesna količina sitnih predmeta, ručni metar i
zaštitne rukavice. Na kraju se nije pridružio krivičnom gonjenju protiv
optuženog, niti ispostavio imovnsko pravni zahtjev, jer su mu, kako je naveo,
otuđene stvari vraćene.
Svjedok B. D. u svojoj izjavi je naveo da je u noći 14.09.2012 godine bio na
dužnosti kada su od strane dežurne službe kolega B. V. i on upućeni u ul. P.
K., kada su na licu mjesta zatekli Đ. M. koji im je rekao da mu je obijena
radionica koja služi za izradu muzičkih instrumenata, a da su onda, neposredno
ispred te radionice, pronašli ručna kolica u kojima se nalazila veća količina
alata. Kaže da im je te prilike Đ. rekao da je vidio da se neko lice trčećim
korakom udaljilo niz ulicu, pa je, s toga,krenuo službenim vozilom tom ulicom,
dok je njegov kolega B. V. sa Đ. M. krenuo drugom ulicom pješke. Dalje je
naveo, da je vozilom skrenuo u jednu sporednu ulicu i da je, čim je ušao u tu
ulicu vidio jedno lice, koje mu je bilo okrenuto leđima i koje je na ramenu
nosilo neku veću mašinu, da je upalio zvučnu signalizaciju i da je onda to
lice odbacilo mašinu od sebe u lijevu stranu i krenulo da bježi, da ga je on
stigao i lišio slobode, izvršio njegov pregled, i tom prilikom mu u džepu
pronašao ručni metar, vilasti ključ br. 10 i tri rukavice, i da mu se te
prilike to lice predstavio kao M. M.. Svjedok B. je istakao da su na lice
mjesta došli B. V. i oštećeni Đ. M., koji je pregledom one mašine, rekao da se
radi o mašini iz njegove radionice, nakon čega su M.a priveli u stanicu
policije. Svjedok B. je dalje naveo da su se potom vratili na lice mjesta,
kada su, na izvjesnoj udaljenosti, na jednoj livadi, pronašli dvoje ručnih
kolica u kojima se nalazila veća količina alata i mašina. Svjedok B. je
pojasnio da se, optuženi M. M. koji je nosio onu mašinu na ramenu,koji mu je
bio okrenut leđima, kretao tako sa tom mašinom, sigurno 10 do 15 metara, da se
nije okretao, a da je tek, kada mu se on sa službenim kolima primakao na jedno
5 – 6 metara, počeo da bježi, da se do tog momenta kretao srednjim umjerenim
korakom, i da je, čim je počeo da bježi odbacio od sebe onu mašinu.Posebno je
objasnio, da se M. nije okretao put njega i da ga, tako nijesu ni mogli farovi
od vozila kojim je on upravljao, zaslijepiti, a da mu pri tom, M., iz
suprotnog smjera nije dolazilo neko vozilo, ni sa upaljenim farovima niti bez
njih.
Svjedok B. V. je u svojoj izjavi naveo da je službenik Uprave policije NIkšić
i da je u noći između 13/14.09.2012. godine bio na dužnosti kada im je negdje
po ponoći naređeno iz dežurne službe da intervenišu u ul. P. K., jer je neko
lice prijavilo da mu je provaljen objekat, zbog čega su B. D. i on otišli na
lice mjesta gdje su zatekli Đ. M., a ispred njegove radionice ručna kolica u
kojima se nalazila veća količina alata. Naveo je da im je Đ. tom prilikom
rekao da je vidio jedno lice kako je pobjeglo niz ulicu, pa je B. otišao u
susjednu ulicu da istog pronađe, a Đ. i on drugim krajem ulice, i da su oni
dolaskom do kraja te ulice čuli od nekih kuća žamor i priču i kako neko
preskače preko ograde, ali da pri tom nikog nije vidio. Naveo je da da ga je,
potom, kolega B. obavijestio da je uhvatio jedno lice koje je sa sobom nosilo
stolarsku mašinu pa je dolaskom kod B. zatekao M. M., a u njegovoj blizini
jednu cirkualrnu alatku, a da mu je B. pokazao rukavice, ključ i metar koje
pronašao kod optuženog M.. Dalje je naveo da je B. povezao u stanicu optuženog
M., i da je, dok je on ostao na licu mjesta i dok je čekao da dođe ekipa za
vršenje uviđaja, primijetio neka lica kako idu preko livade na udaljenosti od
njega od oko 100 do 150 metara, pa je on pošao prema njima, pozivajući ih da
stanu i govoreći im » policija« ali da su oni pobjegli.Ističe da su kasnije na
livadi u blizini mjesta gdje su se nalazila ona nepoznata lica, pronašli dvoje
ručnih kolica u kojima se nalazio ručni alat.
Svjedok V. R. u svojoj izjavi je naveo da je kritične večeri rano ustao jer je
kretao na put, i da je u vremenu između 02,00 i 03,00 sata iza ponoći, kada je
izašao iz kuće, primijetio ispred radionice Đ. M., jedno lice koje je imalo
kapuljaču na glavi, kako gura ručna kolica, a da je onda ista zaustavilo,jer
mu je u tom momentu nešto ispalo iz kolica,da se zatim sagnulo da bi podiglo
predmet koji mu je ispao i isti uzelo u ruke. Naveo je da ne može da se
izjasni o kakvom predmetu se radilo, ali je imao utisak da je predmet bio
težak, jer ga je to lice podiglo objema rukama, a onda se sa tim predmetom
udaljilo niz ulicu. Svjedok V. je naveo da je vidio da iz kolica vire neke
stvari i učinilo mu se da se u kolicima nalaze motorna šega i neki alat, zbog
čega je i pomislio da je neko obio radionicu Đ. M. pa je istog pozvao i sve mu
ispričao. Posebno je naglasio da tom čovjeku nije vidio lice i da ga s toga ne
bi mogao prepoznati,a da je to lice bilo njegove visine, visine185cm.
Na osnovu zapisnika o uviđaju UP - PJ Nikšić koji je sačinjen dana 14.09.2012
godine, sud je utvrdio da je radionica koja se nalazi u ul. P. K.vlasništvo Đ.
M., da se na otvorima tog objekta nalaze improvizovani zatvori napravljeni od
dasaka a da su ulazna vrata istog, dvokrilna, zatečena otvorena, da se na rezi
istih uočavaju oštećenja na fiksnom dijelu kroz koji je prolazio katanac, isti
je polomljen a katanca nema. U tom zapisniku se konstatuje da se Ispred ulazne
kapije nalaze ručna kolica u kojim se nalazili aparat za varenje marke
»Nordika«, električni bonsek marke »Devalt«, dva kotura trake za vezanje
paleta, naprava za zatezanje trake profesionalna motorna testera »STHIL 066
Mangum«. Takođe u tom zapisniku je konstatovano da se na udaljenosti od oko
150 metara od te radionice u pravcu ul. 18 septembar, sa lijeve strane iste,
gledano iz pravca kuće oštećenog, nalazi ispravljač za struju žute boje marke
»PORTABL«,a u blizini raskrsnice ulica P.K. i ..S.u blzini sportskog terena za
mali fudbal pored puta električni bonsek marke »DEWALT«, dok se u blizini
objekta Njemačke kuće nalazila električna šlajferica, ubodna testera marke
»Klark«, ubudna testera marke »Spiraluxs«, glodalica marke »BLACKDECCER«,
električna blanja marke »HANSEATIK«, akumulatorski punjač marke »RYOBI«,
akumulatorska bušilica marke »LOMAKS«, brusilica marke »TOOLKRAFT«, električni
vodeni brus marke »TORMAXS«, ručni cirkular marke »SKILS«, motorna testera
marke »STHIL 020«, kompresor crvene boje marke »ABACK«, stona bušilica i
brusilica marke »KELER«, ručni metar žuto crne boje i više pari zaštitnih
gumiranih rukavica.
Iz službenih zabilješki UP-PJ Nikšić Ku. br. 404 od 14.09.2012. godine
potpisanih od strane B. D. i B. V., sud konstatuje da su dolaskom u ul. P. K.
ispred objekta Đ. M., radionice, ti službenici PJ Nikšić, pronašli ručna
kolica sa većom količinom električnog, ručnog alata koji je vlasništvo Đ. M,
da je B. D. izvršio obilazak ulice ...gdje primjećuje NN lice kako trči i nosi
NN predmet na ramenu, da bi isto, kada ga je primijetilo, pomenuti predmet
odbacilo od sebe,nakon čega je pokušalo da se udalji sa lica mjesta u čemu ga
sprečava B. D., koji ustanovljava da se radi o licu M. M., kada, pregledom kod
njega pronalazi ručni metar, ključ vilasti br. 10, i troje radničkih rukavica.
Takođe se iz tih zabilješki konstatuje da je odbačeni predmet stoni električni
bonsek marke »DEWALT-DW 100« koje je vlasništvo Đ. M. i da su obilaskom lica
mjesta, ti službenici pronašli dvoje ručnih kolica u kojima se nalazila veća
količina stolarskog električnog alata, u čijoj neposrednoj blizini su se
nalazila NN lica, koja su se udaljila u NN pravcu, u trenutku kada su
primijetili B. V., a da su predmeti koji su se nalazili u kolicima vlasništvo
Đ. M..
Uvidom u potvrdu o privremenom oduzimanju predmeta UP – PJ Nikšić KU. Br. 103,
od 14.09.2012 godine, sud je utvrdio da je od M. M. privremeno oduzet stoni
električni bonsek marke »DEVALTW 100«, ručni metar, vilasti ključ br. 10 i
troje radničkih rukavica, dok je potvrdom o vraćanju privremeno oduzetih
predmeta KU. Br. 404, od 17.09.2012 godine utvrđeno da je Đ. M. vraćen
električni bonsek marke »DEVALTW 100«, ručni metar, vilasti ključ br. 10 i
troje radničkih rukavica.
Na osnovu nalaza i mišljenja vještaka ekonomsko finansijske struke, S.R., sud
je utvrdio da je ukupna vrijednost protivpravno oduzetih stvari na dan
izvršenja krivičnog djela 14.09.2012 godine u iznosu 2.441,00 eura.
U foto dokumentaciji UP-PJ Nikšić br. 755/12 od 14.09.2012.godine, je
predstavljen izgled lica mjesta,izgled oštećenja na vratima radionice,izgled
unutrašnjosti radionice u kojoj se nalazio otuđeni alat, i izgled otuđenog, i
na licu mjesta pronađenog alata.
Cijeneći odbranu optuženog M. M., dovodeći istu u vezu sa potpunim i jasnim
iskazom oštećenog Đ. M.na, te svjedoka B. D.a i B. V.a kao i svjedoka V. R.,
te navodima iz zapisnika o uviđaju UP – PJ Nikšić i konstatacijama iz potvrde
UP – PJ Nikšić o privremenom oduzimanju predmeta od optuženog M. M. i ostalim
provedenim dokazima kojima je sud dao punu vjeru, sud je na nesumnjiv način
utvrdio da je optuženi M. M. u noći 13/14.09.2012. godine u N.,svjestan svoga
djela i htio njegovo izvršenje , u namjeri da sebi pribavi protivpravnu
imovinsku korist ,po prethodnom dogovoru zajedno sa NN licima , obio radionicu
za izradu muzičkih instrumenata , vlasništvo Đ. M. i Š. S. koja se nalazi u
ulici P. K. na način što je podesnim sredstvom odvalio katanac i rezu kojima
su bila obezbijeđena ulazna vrata objekta a zatim ušao u unutrašnjost istog i
oduzeo aparat za varenje marke „Nordika“, dva električna bonseka marke
„Dewalt“, dva kotura trake za vezanje paleta, uredjaj za zatezanje trake,
profesionalnu motornu testeru marke „Stihl 066 Magnum“, ispravljač za struju
marke „Portabl“, dva kofera sa ručnim alatom koji sadrže bušilice, burgije,
bruseve, brusilica, električni zavijač šarafa; električni cirkular marke
„White“, električna šlajfericu, ubodnu testeru marke „Klark“, ubodnu testeru
marke „Spiralux“, glodalicu marke „Black deccer“ ,električnu blanju marke
„Hanseatik“, akumulatorski punjač marke „Ryobi“, akumulatorsku bušilicu marke
„Lomax“, brusilicu marke „Toolkraft“, električni vodeni brus marke „Tormax“,
ručni cirkular marke’’ Skilsa“, motornu testeru marke „Sthil 0,20“, kompresor
crvene boje marke „Aback“, stonu bušilicu i brusilicu marke „Keller“, ručni
metar , nekoliko pari zaštitnih rukavica ,stonu bušilicu , ručne mengele i
traku za vezanje paleta , sve u ukupnoj vrijednosti od 2,441,00 eura, kojim
radnjama je ostvario sva bitna obilježja krivičnog djela teška krađa iz čl.
240 st.1. tač. 1. KZ.
Sud je cijenio odbranu optuženog u kojoj navodi da nije počinio krivično djelo
iz izreke ove presude, da nije obio stolarsku radionicu koja se nalazi u ul.
P. K. i da iz iste nije oduzimao alat i gdje objašnjava da u noći 13/14.9.2012
godine nije mogao da spava, pa je stoga oko 3,00 časova izašao iz svog stana,
koji se nalazi u ul. i krenuo ulicom koja vodi u pravcu naselja H., da je
došao otpilike u blizinu malog mosta, na udaljenosti oko 150 do 200 metara od
istog, i da je tada iz pravca tog malog mosta, čuo neki tupi udar, da mu se
učinilo da tamo vidi neke siluete kako guraju kolica,zbog čega je pomislio da
su to cigani i gdje navodi da je nastavio kretanje u pravcu malog mosta i da
je dolaskom na isti, na asfaltu, vidio tri radničke rukavice, jedan ručni
metar i jedan vilasti ključ, a u neposrednoj blizini tih stvari mašinu zelene
boje, koja mu je ličila na mašinu za rezanje suhomesnatih proizvoda, da je
onda uzeo rukavice, vilasti ključ i ručni metar, istavio ih u džep a da je
zatim podigao onu mašinu i da je, baš kada je podizao , sa namjerom da je
odnese kući iz suprotnog smjera, u susret njemu došlo neko vozilo sa upaljenim
dugačkim farovima koje ga je potpuno zaslijepilo i koje se kretalo brzo, da je
s toga odskočio ulijevo, bacio mašinu u travu i pobjegao iza ograde, jer se
prepao da će ga to vozilo udariti, pa je istu odbio kao sračunato datu u
pravcu izbjegavanja krivice a ovo sa razloga što je u suprotnosti, prije svega
sa onim što u svom iskazu navodi svjedok B. D., koji nasuprot prednjoj odbrani
optuženog, pojašnjava da se, optuženi M. M. koji je nosio onu mašinu na
ramenu,koji mu je bio okrenut leđima, kretao tako sa tom mašinom, sigurno 10
do 15 metara, da se nije okretao, a da je tek, kada mu se on sa službenim
kolima primakao na jedno 5 – 6 metara, počeo da bježi, da se do tog momenta
kretao srednjim umjerenim korakom, i da je, čim je počeo da bježi odbacio od
sebe onu mašinu i da se M. nije okretao put njega i da ga, tako nijesu ni
mogli farovi od vozila kojim je on upravljao, zaslijepiti, a da mu pri tom,
M., iz suprotnog smjera nije dolazilo neko vozilo, ni sa upaljenim farovima
niti bez njih.
Tako, sud nalazi da su ove činjenice koje ističe svjedok B. D.dovoljne da
opovrgnu odbranu optuženog, pa polazeći, prije svega, od toga, zaključuje se,
da je optuženi izvršilac predmetnog krivičnog djela.
U prilog prednjeg rezonovanja suda su i nedvosmisleni,određeni iskazi
svjedoka-oštećenog Đ. M.,svjedoka B. V.a i V. R., kojima je sud, kao takvim,
dao punu vjeru.Kod ovakvog zaključka sud je posebno imao u vidu izjašnjenje
svjedoka V. R. u dijelu gdje on navodi da je te kritične noći primijetio
ispred radionice Đ. M., jedno lice koje je imalo kapuljaču na glavi, kako gura
ručna kolica, a da je onda ista zaustavilo,jer mu je u tom momentu nešto
ispalo iz kolica,da se zatim sagnulo da bi podiglo predmet koji mu je ispao i
isti uzelo u ruke, da ne može da se izjasni o kakvom predmetu se radilo, ali
je imao utisak da je predmet bio težak, jer ga je to lice podiglo objema
rukama a onda se sa tim predmetom udaljilo niz ulicu, i gdje je naglasio da
tom čovjeku nije vidio lice i da ga s toga ne bi mogao prepoznati,ali da da je
to lice bilo njegove visine, visine 185cm.Kod ovog je sud svakako imao u vidu
i činjenicu da je optuženi, kako je sam izjavio visine 183cm,te činjenicu da
je te kritične noći optuženi, a kako to proizilazi prije svega iz iskaza B.
D.,zatečen da nosi predmet-veću mašinu na ramenu, kada je lišen slobode,za
koju mašinu se ispostavilo da potiče, da je otuđena te noći iz radionice Đ.
M..
U prilog prednjeg zakljućka suda stoje i konstatacije Iz Zapisnika o uviđaju
Uprave Policije PJ Nikšić sačinjenog dana 14.09.2012 godine, službene
zabilješke UP-PJ Nikšić Ku. br. 404 od 14.09.2012 godine potpisane od strane
B. D., službene zabilješke UP-PJ Nikšić Ku. br. 404 od 14.09.2012. godine
potpisane od strane B. V., potvrde UP-PJ Nikšić o privremenom oduzimanju
predmeta od M. M. Ku.br.103 od 14.09.2012. godine, potvrde o vraćnju
privremeno oduzetih predmeta oštećenom Đ. M. Ku.br.404 od 17.09.2012. godine i
prikaza-foto dokumentacije UP-PJ Nikšić br. 755/12 od 14.09.2012.godine, te
konstatacija nalaza i mišljenja vještaka ekonomsko finansijske struke S. R.
Sud cijeni da optuženi M. M. kritične prilike nije djelovao sam već sa nekim
NN licima.Da je to tako proizilazi prije svega iz iskaza svjedoka B. V. koji
navodi daje B. povezao u stanicu optuženog M., i da je, dok je on ostao na
licu mjesta i dok je čekao da dođe ekipa za vršenje uviđaja, primijetio neka
lica kako idu preko livade, na udaljenosti od njega od oko 100 do 150 metara,
i da je pošao prema njima, pozivajući ih da stanu i govoreći im » policija«
ali da su oni pobjegli i gdje navodi da su kasnije, na livadi u blizini mjesta
gdje su se nalazila ta nepoznata lica, pronašli dvoje ručnih kolica u kojima
se nalazio ručni alat. A taj alat, ispostavilo se, je bio te noći otuđen iz
pomenute radionice. Da je okrivljeni M. te kritične prilike predmetno djelo
počinio sa još nekim nepoznatim, da se zaključiti i iz iskaza Đ. M., kada on
objašnjava da je ušao u kuću da pozove policiju i da je dok je telefonirao,
primijetio neko lice koje se kretalo ulicom u pravcu radionice, a koje je,
kada je došlo u neposrednu blizinu onih kolica, kad je on izašao iz kuće,
pobjeglo niz ulicu.
Dakle, iz prednjeg utvrdjenog činjeničnog stanja jasno proizilazi da je
optuženi M. M. u namjeri da sebi pribavi protivpravnu imovinsku korist, po
predhodnom dogovoru,zajedno sa NN licima, izvršio radnje kako je to opisano
izrekom ove presude , a na način, u vrijeme i na mjestu kako je to tamo
naznačeno pa je tako na nesumnjiv način utvrdjeno da je on sa direktnim
umišljajem ostvario sva bitna obelježja kriv. djela teška kradja iz čl.240
st.1 tč.1 Krivičnog zakonika, jer je isti, preduzimajući radnje opisane u
izreci presude, sa namjerom oduzimanja tuđih stvari i pribavljanja
protivpravne imovinske koristi, očigledno bio svjestan svog djela i htio
njegovo izvršenje, što znači da su se pored objektivnih stekli i subjektivni
elementi bića predmetnog krivičnog djela, što optuženog čini krivično pravno
odgovornim.
Prilikom odmjeravanja kazne za izvršeno krivično djelo, sud je optuženom u
smislu čl. 42. KZ, kao olakšavajuće okolnosti uzeo njegovo korektno držanje
pred sudom, njegovo loše imovno stanje i s tim u vezi njegovu nezaposlenost,
činjenicu da su sve otuđene stvari, koje su navedene u izreci ove presude,
povraćene vlasnicima kao i činjenicu da se oštećeni nije pridružio krivičnom
gonjenju, dok mu je kao otežavajuću okolnost uzeo raniju osudjivanost, ali za
krivično djelo koje nije istovrsno sa djelom iz izreke, a što je sud utvrdio
uvidom u izvod iz kaznene evidencije, pa mu je primjenom čl.36 KZ izrečena
kazna zatvora, koja je, kod ocjene suda da su prednje olakšavajuće okolnosti
naročite, na osnovu čl. 45 st.1. tač. 3, čl.46. st.1. tač.4. Krivičnog
zakonika ublažena ispod zakonskog minimuma predvidjene kazne za predmetno
krivično djelo, sa mišljenjem da će se i sa ovakvom ublaženom kaznom zatvora u
trajanju od 5 ( pet) mjeseci, na optuženog u dovoljnoj mjeri uticati da u
buduće ne čini nova krivična djela, čime će se sa uspjehom ostvariti svrha
kažnjavanja iz čl. 32 KZ, a u okviru opšte svrhe izricanja kriv.sankcija u
smislu čl. 4 st. 2 KZ.
Pošto je optuženi oglašen krivim, sud ga je obavezao da na ime troškova
kriv.postupka plati iznos od 84,00 eura, od čega iznos od 40,00 eura na ime
paušala kao dijela troškova kriv.postupka koji iznos troškova kriv.postupka je
srazmjeran trajanju i složenosti kriv.postupka i imovnim prilikama optuženog,
iznos od 44,00 eura na ime naknade za sprovedeno vještačenje u toku postupka a
ovo shodno čl. 226 u vezi čl.229st.1 ZKP-a CG, i Uredbe o naknadi troškova u
sudskim postupcima.
Sa svega izloženog a primjenom čl. 374.st.1. ZKP-a odlučeno je kao u izreci.
OSNOVNI SUD U N., dana 27.03.2013.god.
Zapisničar, SUDIJA,
Mirković Branka s.r. Vukota Vujačić s.r.
Za tačnost otpravka tvrdi i ovjerava
službenik suda
PRAVNA POUKA:Protiv ove presude nezadoviljna stranka ima pravo žalbe u roku od
15 dana, od dana prijema iste preko ovog suda Višem sudu u Podgorici.
D-na: Presuda od 27.03.2013.g.
Primejrak presude dostaviti:
-​ ODT
-​ Okrivljenom
-​ U spise
S U D I J A,
POSTUPLJENO: 28.03.2013.g.