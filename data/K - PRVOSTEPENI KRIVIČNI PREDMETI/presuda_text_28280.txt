K.br.1/12
U IME CRNE GORE
OSNOVNI SUD U NIKŠIĆU, kao prvostepeni krivični, sudija Babović Dragan, uz
sudjelovanje Krištof Stanke, kao zapisničara, u krivičnom predmetu protiv
okrivljene P. S., zbog produženog krivičnog djela kradja iz čl.239 st.1. u
vezi čl.49 KZ, po optužnom predlogu ODT-a u Nikšiću Kt.br.560/11 od
30.12.2011. godine, nakon dovršenog glavnog i javnog pretresa, dana
28.06.2012. godine, u prisustvu zastupnika ODT-a Nikšić Djurišić Radovana i
okrivljene P. S., istog dana donio je i javno objavio
P R E S U D U
Okrivljena P. S , JMBG xxxxxx, od oca V i majke M , rodjene J rodjena xxxxxxx
godine u Š , sa prebivalištem u Nikšiću – xxxxx, državljanka CG, domaćica,
udovica, majka troje djece, lošeg imovnog stanja, ranije neosudjivana,
K r i v a j e
Što je:
Dana 11.07.2011.godine u Nikšiću, u marketu „Albona“, koji se nalazi u Ul.Baja
Pivljanina, u namjeri da sebi pribavi protivpravnu imovinsku korist u iznosu
većem od 150 eura, oduzela sa sektora kozmetike jedan komad „Kids“ kreme za
sunčanje zapremine 250ml, jedan šampon “Elseve“ zapremine 250ml i jedan losion
„Intesive apres lotion“ zapremine 500ml, a zatim i papirnu kesu u kojoj se
nalazio mobilni telefon marke „Samsung“, tri komada časopisa „Gloria“, dva
komada dječjeg časopisa „Zabavnik“, 1 kg sira, ½ kg kajmaka i jednu tenisku
loptu, a koja kesa se nalazila na ofingeru pored kase u navedenom marketu, a
sve u ukupnoj vrijednosti od 53,00 eura,
- čime je izvršila produženo krivično djelo krađa iz čl. 239 st.1. Krivičnog
zakonika u vezi čl.49 Krivičnog zakonika
-pa Sud okrivljnoj za navedeno krivično djelo primjenom čl.4 st.2, čl.42 st.1.,čl. 52,53 i 54 Krivičnog zakonika i čl.226,229 i 374 st.1. Zakonika o krivičnom postupku, i z r i č e :
USLOVNU OSUDU
Sa kojom joj utvrđuje kaznu zatvora u trajanju od 4 (četiri) mjeseca i ujedno
određuje da se ova kazna neće izvršiti pod uslovom da okrivljena u roku od
jedne godine po pravosnažnosti presude ne izvrši novo krivično djelo.
Obavezuje se okrivljena da na ime troškova krivičnog postupka plati iznos od
84,00 EUR-a, u roku od 15 dana od dana pravosnažnosti presude, pod prijetnom
prinudnog izvršenja, na žiro račun ovog Suda br. 832-152-32.
O b r a z l o ž e n j e
Optužnim predlogom ODT-a Nikšić Kt.br.560/11 od 30.12.2011.godine stavljeno je
na teret okrivljenoj P. Slobodanki izvršenje krivičnog djela, činjenično i
pravno opisanog izrekom presude, pa je zastupnik ODT-a Djurišić Radovan, koji
je zastupao optužbu na glavnom pretresu precizirao optužni akt, te je ostao
pri tako preciziranom optužnom aktu, predlažući Sudu u završnoj riječi da
okrivljenu oglasi krivom i osudi po zakonu.
Okrivljena P. S u svojoj odbrani je navela da se konkretne situacije ne sjeća,
jer je prethodnih dana čuvala jednu staricu preko noći i nije spavala po
čitavu noć, pa je vjerovatno da je umorna pošla u trgovinu i najvjerovatnije
uzela nešto od proizvoda koji su se prodavali u „Alboni“, tako da je ostala
pri odbrani koju je iznijela u prethodnom postupku u kojoj je navela da je
dana 11.07.2011.godine pošla da potrguje neke potrepštine u prodavnici Albona,
a da je sa sobom nosila jedan ceger. Navela je da je u prodavnici uzela korpu
i da je u korpu stavila ceger, ali se nije mogla sjetiti da je tog dana uzela
sa rafova za parfimeriju bilo kakvu kozmetiku, kremu za sunčanje, šampon,
losion, osim što zna da je neke artikle platila na kasu, a kada je htjela da
izadje iz prodavnice uzela je jednu kesu koja je stajala na ofingeru sa
ostalim kesama. Kada je došla kući primijetila je da je donijela kesu koja
nije bila njena i da je u njoj bila neka hrana, mobilni telefon i novine.
Navela je da su nedugo zatim došli službenici policije koji su joj rekli da je
u Alboni uzela kesu koja pripada drugoj ženi, da je uzela kozmetiku, a da je
nije platila, te da je platila nešto od stvari, a nešto ne. U završnoj riječi
je istakla da se kaje zbog počinjenog krivičnog djela, pa je molila sud da je
što blaže kazni>
Sud je u dokaznom postupku na saglasan predlog stranaka pročitao iskaze
svjedoka oštećene M J i svjedoka M M , kao i nalaz i mišljenje sudskog
vještaka ekonomsko finansijske struke Spajić Rata, pročitao potvrdu o
privremeno oduzetim stvarima Ku.br.379 i potvrdu o privremeno vraćenim
stvarima Ku.br. 380 izdatu od UP PJ Nikšić, izvršio uvid u zapis preduzeća
Albona od 11.07.2011.godine i pročitao izvod iz kaznene evidencije na ime
okrivljene.
Svjedok oštećena Mirković Julka u bitnom je istakla da je dana
11.07.2011.godine negdje oko 9,00 časova svratila u prodavnici „Albona“ u
ul.Baja Pivljanina, da je sa sobom nosila ceger u kojem je imala mobilni
telefon, kilo skorupa, kilo sira, deset komada jaja, pak viršli i ključeve od
stana. Navela je da je ostavila kesu na ofingeru pored kase i ušla u prodajni
prostor da nešto potrguje, a kada je kupila stvari vidjela je da joj nema
cegera, o čemu je odmah obavijestila prisutne,da bi šef tog objekta putem
video nadzora utvrdio ko je osoba koja je otudjila ceger sa stvarima. Nije se
pridružila krivičnom gonjenju protiv okrivljene.
Svjedok Matković Milisav je u svojoj izjavi naveo da je zaposlen u preduzeću
Albona, koje se nalazi u ul.Baja Pivljanina, te da se dana 11.07.2011.godine
nalazio u kancelariji kada su mu radnici prijavili da je Mirković Julka
prijavila da joj je neko sa ofingera pored kase otudjio ceger u kojem se
nalazio mobilni i prehrambeni proizvodi. Svjedok Matković je dalje naveo da je
putem video nadzora prepoznao okrivljenu P. Slobodanku, koja im je od ranije
bila poznata, kako prilazi odjeljku sa kozmetiku i kako oduzima jedan komad
„Kids“ kreme za sunčanje zapremine 250ml, jedan šampon “Elseve“ zapremine
250ml i jedan losion „Intesive apres lotion“ zapremine 500ml.
Uvidom u potvrdu o privremeno oduzetim predmetima Ku.br.379 izdatu od UP PJ
Nikšić, sud je utvrdio da je od P. S. privremeno oduzeto jedan komad „Kids“
kreme za sunčanje zapremine 250ml, jedan šampon “Elseve“ zapremine 250ml i
jedan losion „Intesive apres lotion“ zapremine 500ml, a zatim i papirnu kesu u
kojoj se nalazio mobilni telefon marke „Samsung“, sive boje IMEI
355853/01/496439/2, ključ od stana sa priveskom, tri komada časopisa „Gloria“,
dva komada dječjeg časopisa „Zabavnik“, jedan kilogram sira, pola kila kajmaka
i jednu tenisku loptu,a uvidom u potvrdu o vraćanju privremeno oduzetih
predmeta Ku.br.380 sud je utvrdio da je Mirković Julki vraćeno tri komada
časopisa „Gloria“, dva komada dječjeg časopisa „Zabavnik“, jedan kilogram
sira, pola kila kajmaka, jedna teniska lopta i ključ od stana sa priveskom.
Na osnovu nalaza i mišljenja vještaka ekonomsko finansijske struke Spajić Rata
od 02.12.2011.godine, sud je utvrdio da je ukupna vrijednost protivpravno
oduzetih stvari iz prodavnice Albona u iznosu od 12,00 eura, a ukupna
vrijednost protivpravno oduzetih stvari vlasništvo oštećene Mirković Julke u
ukupnom iznosu od 41,00 eura, odnosno ukupna vrijednost protivpravno oduzetih
stvari na dan izvršenja krivičnog djela u ukupnom iznosu od 53,00 eura.
Uvidom u zapis iz objekta „Albona“, jasno se vidi kako okrivljena prilazi
objektu za kozmetiku i sa rafova oduzima navedene artikle.
Imajući u vidu odbranu okrivljene P. S., dovodeći isto u vezu sa odredjenim,
jasnim i uvjerljivim iskazom oštećene Mirković Julke i svjedoka Matković
Milisava, kojem je sud dao punu vjeru, a koji je potkrijepljen potvrdama o
privremeno oduzetim predmetima i ostalim provedenim dokaziam kojima je sud dao
punu vjeru, sud je nesumnjivo utvrdio da je okrivljena P. Slobodanka dana
11.07.2011.godine u Nikšiću, u marketu „Albona“ koji se nalazi u Ul.Baja
Pivljanina u namjeri da sebi pribavi protivpravnu imovinsku korist oduzela sa
sektora kozmetike jedan komad „Kids“ kreme za sunčanje zapremine 250ml, jedan
šampon “Elseve“ zapremine 250ml i jedan losion „Intesive apres lotion“
zapremine 500ml, a zatim i papirnu kesu u kojoj se nalazio mobilni telefon
marke „Samsung“, tri komada časopisa „Gloria“, dva komada dječjeg časopisa
„Zabavnik“, jedan kilogram sira, pola kila kajmaka i jednu tenisku loptu, a
koja kesa se nalazila na ofingeru pored kase u navedenom marketu, a sve u
ukupnoj vrijednosti od 53,00 eura, čime je sa direktnim umišljajem počinila
produženo krivično djelo kradja iz čl.239 st.1 KZ u vezi čl.49 KZ.
Naime, okrivljena P. Slobodanka je predmetno krivično djelo izvršila sa
direktnim umišljajem, jer je ista bila svjesna da oduzima tuđe pokretne
stvari, u namjeri da sebi pribavi protivpravnu imovinsku korist, što je jasno
htjela, pa su se tako pored objektivnih stekli i subjektivni elementi bića
predmetnog krivičnih djela.
Nadalje, okrivljena je u dva navrata dana 11.07.2011.godine izvršila ista
krivična djela, a u namjeri da sebi pribavi malu protivpravnu imovinsku
korist, pa s obzirom da postoji vremenski kontinuitet, istovrsnost predmeta
krivičnog djela, korišćenja iste situacije i jedinstvenog umišljaja
okrivljene, jasno proizilazi da je okrivljena u krivično pravnom smislu
izvršiila krivično djelo produženo krivično djelo kraža iz čl.239 st.1. KZ u
vezi čl.49 KZ.
Sud je prihvatio predlog zastupnika tužioca da se ne poziva i ne saslušava
predstavnik oštećenog marketa »Albona«, jer je provedenim dokazima do
izvjesnosti utvrdjeno činjenično stanje.
Prilikom odlučivanja o vrsti i visini krivične sankcije, Sud je u smislu čl.42
st.1. KZ na strani okrivljene kao olakšavajuće okolnosti cijenio njeno potpuno
i jasno priznanje uz ispoljeno iskreno kajanje, njenu porodičnost – majka
troje djece, njenu lošu materijalnu situaciju i njenu raniju neosudjivanost, a
što se sud uvjerio uvidom u izvod iz kaznene evidencije, pa je u odsustvu
otežavajućih okolnosti, cijeneći prednje, primjenom čl.53 i 54 KZ okrivljenoj
izrekao uslovnu osudu, kao u izreci, nalazeći da će se i sa prijetnjom
izvršenja utvrdjene kazne zatvora, kao u izreci, te provjerom ponašanja
okrivljene u periodu od jedne godine, na okrivljenu u dovoljnoj mjeri uticati
da ubuduće ne čini nova krivična djela, čime će se sa uspjehom ostvariti svrha
uslovne osude iz čl. 52 KZ u okviru opšte svrhe izricanja krivičnih sankcija u
smislu čl. 4 st.2. KZ, a prednje na osnovu procjene ličnosti okrivljene i
uvjerenja suda da nije nužno izricanje efektivne kazne zatvora, te da se
njegovo popravljanje može učiniti i izricanjem uslovne osude.
Kako je okrivljena oglašena krivom, Sud je obavezao da shodno čl. 229 st.1. u
vezi čl. 226 ZKP-a, plati iznos od 84,00 EUR-a na ime troškova krivičnog
postupka, od čega 44,00 EUR-a na ime naknade vještaku ekonomsko finansijske
struke, a 40,00 EUR-a na ime paušala srazmjerno složenosti i trajanju
krivičnog postupka, te imovnom stanju okrivljene.
Sa svega izloženog, a primjenom čl.374 st.1. ZKP-a, odlučeno je kao u izreci
presude.
OSNOVNI SUD U NIKŠIĆU, dana 28.06.2012. godine.
ZAPISNIČAR S U D I J A
Krištof Stanka, s.r. Babović Dragan, s.r.
Za tačnost otpravka tvrdi i ovjerava
službenik suda
PRAVNA POUKA: Protiv ove presude nezadovoljna stranka ima pravo žalbe u roku
od 8 dana od dana prijema iste preko ovog suda, Višem sudu Podgorica.
D-na: presuda od 28.06.2012.god.
primerak presude dostaviti:
- ODT,
- okrivljenoj
- u spise,
S U D I J A