OSNOVNI SUD U ROŽAJAMA
K.br. 67/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po privatnoj tužbi privatnog tužioca R. Č. iz Rožaja od
03.06.2013 .g. podnijeta protiv okrivljenog F. S. iz Rožaja, zbog krivičnih
djela samovlašće iz čl. 384. st. 1. Krivičnog zakonika i oštećenje i uništenje
tuđe stvari iz čl. 253. st. 1. Krivičnog zakonika, nakon održanog glavnog i
javnog pretresa u prisustvu privatnog tužioca i okrivljenog, dana 06.09.2013.
donio je i javno objavio
P R E S U D U
Okrivljeni F. S., JMB 2508949274005 od oca M., i majke A., rođene L., rođen,
25.08.1949.g. u selo Savin Bor, Opština Berane, živi u Rožajama, naselje
Bandžovo brdo, ulica Karavanski put bb, a nalazi se na privremenom radu u
njemačkoj, državljanin Crne Gore, razumije crnogorski jezik, a njegov jezik je
bosanski , pismen, završio SSS, oženjen, otac troje djece, zaposlen, ostvaruje
zaradu u iznosu 1.500,00 eura mjesečno, srednjeg imovnog stanja.
OSLOBAĐA SE OD OPTUŽBE
Da je:
dana 25.05.2013.g. u Rožajama samovlasno pribavio svoje pravo da gradi na
zemljištu privatnog tužioca, na način što je angažovao dva radnika koji su po
njegovom nalogu postavljali armaturu na dijelu parcele privatnog tužioca, koji
je predhodno bio ošalovan, broj 1696 iz Lista nepokretnosti br. 1737 koja
graniči sa parcelom okrivljenog
- čime bi izvršio krivično djelo samovlašće iz čl. 384. st. 1. Krivičnog
zakonika
pošto nije dokazano da je okrivljeni izvršio krivično djelo za koje je
optužen.
Troškovi krivičnog postupka u iznosu od 150,00 eura padaju na teret privatnog
tužioca.
O b r a z l o ž e nj e
Privatni tužilac R. Č. iz Rožaja podnio je ovome sudu privatnu krivičnu tužbu
od 03.06.2013.g. protiv okrivljenog F. S. iz Rožaja, zbog krivičnih djela
samovlašće iz čl. 384. st. 1.Krivičnog zakonika (KZ) i  oštećenje i uništenje
tuđe stvari iz čl. 253. st. 1.KZ.
Na glavnom pretresu privatni tužilac je precizirao pravnu kvalifikaciju djela,
tako što je okrivljenom stavio na teret krivično djelo samovlašće iz čl. 384.
st. 1. KZ, te je predložio da sud okrivljenog oglasi krivim zbog navedenog
krivičnog djela i osudi ga na kaznu po zakonu, te da mu plati troškove
postupka i naknadi nematerijalnu štetu na ime duševnih bolova koje je imao za
vrijeme trajanja procesa u iznosu od 2.000,00 eura.
Okrivljeni je u svojoj odbrani istakao da je komšija sa privatnim tužiocem i
njihovi placevi se graniče. Da je dana 25.05.2013.g. na svom zemljištu do
garaže namjeravao da izbetonira dvije tri stepenice, i kada je ošalovao taj
dio površine oko 1 m2 i postavio armaturu došao je privatni tužilac i zabranio
izvođenje daljih radova. Istakao je da nije zauzeo parcelu privatnog tužioca,
niti je samovlasno pribavio pravo da gradi na zemljištu privatnog tužioca već
je izvodio radove na svom zemljištu. Predložio je da ga sud oslobodi od
optužbe jer nije izvršio djelo koje mu je stavljeno na teret.
Po ovoj krivično pravnoj stvari sud je izveo dokaze: saslušao svedoka-
privatnog tužioca R. Č., saslušao svedoka A. S., pročitao nalaz i mišljenje
vještaka geometra V. M. od 06.09.2013.g., zapisnik o uviđaju od 26.08.2013.g.,
izvršio uvid u List nepokretnosti 1737 na ime R. Č. i uvid u skicu lica
mjesta, dok nije izveo dokaz uvidom u izvod iz kaznene evidencije na ime
okrivljenog jer je našao da bi se pribavljanjem ovog dokaza samo nepotrebno
odugovlačio postupak obzirom na već utvrđeno činjenično stanje. Takođe, sud je
odbio predlog privatnog tužioca za izvođenje dokaza ponovnim vještačenjem od
strane Agencije za premjer zemljišta iz Podgorice, jer je našao da je
činjenično stanje u dovoljnoj mjeri utvrđeno za presuđenje, te bi se
odlaganjem pretresa radi izvođenja ovog dokaza samo nepotrebno odugovlačio
postupak, a činjenično stanje bi ostalo neizmijenjeno.
Cijeneći odbranu okrivljenog i sve izvedene dokaze kako pojedinačno tako i u
međusobnoj vezi, u smislu čl. 370. st. 3. Zakonika o krivičnom postupku (ZKP),
sud je našao da nije dokazano da je okrivljeni izvršio krivično djelo
samovlašće iz čl. 384. st. 1. KZ koje mu je preciziranom privatnom tužbom
stavljeno na teret, pa je istog oslobodio od optužbe primjenom čl. 373. st. 1.
tač. 2. ZKP.
Naime, među strankama nije sporno da su okrivljeni i privatni tužilac komšije
i da se njihovi placevi u naselju Bandžovo brdo , Opština Rožaje graniče. Nije
sporno da je okrivljeni dana 25.05.2013.g. započeo izvođenje radova u blizini
njegove garaže tako što je postavio armaturu i ošalovao taj dio nakon čega je
došao privatni tužilac i zabranio mu dalje izvođenje radova jer je smatrao da
je to dio njegove parcele i da mu je okrivljeni zauzeo dio njegovog zemljišta.
Ove nesporne činjenice potkrijepljene su iskazom svedoka A.S., a djelimično i
navoda iz zapisnika o uviđaju.
Sporno je da li je okrivljeni izvodio radove na svojoj parceli ili na parceli
privatnog tužioca, te da li je samovlasno pribavio svoje pravo da gradi na
tuđem zemljištu koje se vodi na ime privatnog tužioca.
Radi utvrđivanja spornih činjenica, sud je izvršio uviđaj na lice mjesta i
vještačenja od strane vještaka geometra V. M.koji je nakon identifikacije
sporne parcele i upoređivanja podataka sa terena sa podacima Uprave za
nekretnine - PJ Rožaje, dao nalaz i mišljenje i sačinio skicu lica mjesta iz
kojih se utvrđuje da se sporni dio parcele nalazi uz objekat - zgradu koja je
upisana u listu nepokretnosti br.1503 KO Rožaje na ime F., M., H. i B. S. Da
su dimenzije spornog dijela zemljišta1,35 x 1,20 m površine 1,62 m, te da isto
nije izbetonirano već je samo pripremljen teren za betoniranje. Vještak je
istakao da sporni dio zemljišta pripada dijelu kat. parcele br. 1710 upisan u
Listu nepokretnosti br. 1503 KO Rožaje na ime F., M., H. i B. S.
Imajući u vidu nalaz i mišljenje ovog vještaka koji je sud prihvatio kao
jasan, uvjerljiv i stručan, te dovodeći isti u vezu sa navodima iz zapisnika o
uviđaju i skice lica mjesta, zaista se nedvosmisleno utvrđuje da je okrivljeni
kritičnog dana izvodio radove na parceli br.1710 upisanoj u Listu
nepokretnosti br. 1503 KO Rožaje na njegovo ime i na M., H. i B. S. kao
suvlasnika, a ne na parceli privatnog tužioca br. 1696 iz Lista nepokretnosti
br. 1737, te da nije samovlasno pribavljao pravo da gradi na zemljištu
privatnog tužioca, već je gradio na svom zemljištu.
Iz ovakvog iznijetog i utvrđenog činjeničnog stanja proizilazi da nije
dokazano da je okrivljeni kritičnog dana samovlasno pribavio pravo da gradi na
zemljištu privatnog tužioca, jer nije izvodio radove na zemljištu privatnog
tužioca,već na svom zemljištu, te samim tim nije dokazano ni da je izvršio
krivično djelo samovlašća iz čl. 384. st. 1. KZ koje mu je stavljeno na teret.
Pošto nije dokazano da je okrivljeni izvršio krivično djelo za koje je optužen
to je sud istog oslobodio od optužbe primenom čl. 373. st. 1. tač. 2. ZKP.
Na osnovu čl. 230. st. 3. ZKP, troškovi krivičnog postupka u iznosu od 150,00
eura koji se odnose na ime troškova za izlazak suda na lice mjesta i troškova
za vještačenje.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 06.09.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.