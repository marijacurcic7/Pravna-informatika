K.br. 469/12
U IME CRNE GORE
OSNOVNI SUD U NIKŠIĆU, po sudiji Babović D.u, uz sudjelovanje Krištof Stanke
kao zapisničara, u krivičnom predmetu protiv okrivljenog R. D. zbog krivičnog
djela napad na službeno lica u vršenju službene dužnosti iz čl. 376.st. 3. u
vezi st.2 i 1 KZ, po optužnom predlogu ODT Nikšić Kt. br. 538/11 od
04.05.2012. godine, nakon dovršenog glavnog i javnog pretresa dana
19.02.2013.godine, u prisustvu zamjenika ODT-a iz Nikšića L.S. i okrivljenog
R. D., donio je i istog dana javno objavio,
P R E S U D U
Okrivljeni:
R. D. od oca N. i majke N. rođene R. rođen ... .godine u N., sa prebivalištem
u mjestu rodjenja – ul. A.B., državljanin Crne Gore, neoženjen, završio
srednju školu, lošeg imovnog stanja, ranije neosudjivan,
K r i v j e
Što je:
Dana 18.06.2011.godine oko 23,30 časova u Nikšiću – u B., napao službeno lice
radnika Uprave policije – PJ Nikšić – L. D. u vršenju poslova javne
bezbjednosti, na način što na znak policajca L. D. koji je obavljao poslove
kontrole i regulisanja saobraćaja, da skrene udesno i zaustavi vozilo marke
„Volswagen – Fejton“, reg.br. NK BC .., kojim je upavljao B.jul iz pravca
grada u pravcu K. na proširenju ispred prodajnog objekta „V.“ radi kontrole
nije postupio, već je vozilom nastavio kretanje u pravcu policajca L. D. koji
je stajao na kolovozu, a zatim neposredno ispred istog naglo skrenuo vozilom u
desno i prednjim lijevim točkom vozila mu prešao preko stopala lijeve noge
kojom prilikom je L. D. zadobio laku tjelesnu povredu u vidu nagnječenja u
predjelu lijevog stopala,
-​ čime je učinio krivično djelo napad na službeno lice u vršenju službene dužnosti iz čl. 376.st.3. u vezi st.2. i 1. Krivičnog zakonika.
- pa mu Sud, primjenom citiranih zakonskih odredbi, te čl. 4, 42, 45, 46, 52,
53 i 54 KZ i čl. 229 i 374 ZKP-a, izriče
USLOVNU OSUDU
Kojom mu prethodno utvrdjuje kaznu zatvora u trajanju od 4 (četiri ) mjeseca i
istovremeno odredjuje da se ova kazna neće izvršiti ukoliko okrivljeni u roku
od 1 (jedne) godine od dana pravosnažnosti presude ne izvrši novo krivično
djelo.
Dužan je okrivljeni na ime troškova krivičnog postupka uplatiti ovom Sudu
iznos od 101,50 Eura u roku od 15 dana po pravosnažnosti presude.
O b r a z l o ž e nj e
ODT iz Nikšića optužnim predlogom Kt. br. 538/11 od 04.05.2012.godine stavio
je na teret okrivljenom R. D. izvršenje krivičnog djela napad na službeno lica
u vršenju službene dužnosti iz čl. 376.st.3. u vezi st.2 i 1 KZ, pa je
zamjenik ODT-a L.S., koja je na glavnom pretresu zastupala optužbu, u završnoj
riječi ostala pri podnijetoj optužbi, predlažući sudu da okrivljenog oglasi
krivim i osudi po zakonu.
Okrivljeni R. D. u svojoj odbrani je naveo da od ranije ne govori sa
policajcima L. D.. i M. D.., jer su imali nekih svadja i raspravki, a vezano
za često zaustavljenje i kontrolisanje njegovog vozila sa njihove strane, te
da su isti znali da ga tim prilikama vrijedjaju i govore da je magnup i da će
ga smiriti i razne uvredljive riječi. Dalje je naveo da je dana
18.06.2011.godine u večernjim časovima upravljao svojim vozilom marke „VW
Fejton“ i da se kretao B. od skvera ka K. i to desnom kolovoznom trakom B. i
da se u tom momentu ispred njega nalazilo neko vozilo sa prikolicom, a
paralelno sa njim u lijevoj kolovoznoj traci B. policijsko vozilo. Policijsko
vozilo je skrenulo u desnu kolovoznu traku ispred njegovog vozila bez ikakvog
pokazivača pravca, pa je on refleksno stisnuo sirenu, ne znajući uopšte da se
u vozilu nalaze M. i L. koji su posle toga zaustavili svoje vozilo i sa mjesta
suvozača izašao L. i zaustavio ga, dok je M. policijsko vozilo parkirao desno
na neko proširenje ispred „V.“. Naveo je da je policajac L. prišao njegovom
vozilu sa lijeve strane i došao do njegovih vrata i da je on spustio staklo od
istih i predao vozačku dozvolu L.u koji mu je i tražio i da je L. od njega
tražio da skrene sa vozilom na desnu stranu ispred „V.“, što je on i učinio.
Nakon što je parkirao svoje vozilo ispred „V.“, policajac L. mu je prišao i
rekao mu je prešao prednjim lijevim točkom preko noge. Odmah posle toga
policajac M. je izašao iz vozila i zajedno su počeli da ga vrijedjaju i to ne
samo njega, nego i Z. M. koji je bio suvozač u njegovom vozilu. Naveo je da su
policajcima L. i M., on i Z. kazali da idu odmah u policijsku stanicu da ih
prijave zbog uvreda koje su im uputili, a da M. i L. nakon toga oduzeli
njegovo vozilo i parkirali ga sa desne strane, a njega i Z. stavili u
policijsko vozilo i povezli u stanicu da daju izjave. Takodje je naveo da
pošto su dali izjave u policiji, isti su im odmah vratili ključeve od vozila,
a koje su mu kasnije opet oduzeli bez ikakve potvrde o oduzimanju. Na kraju je
naveo da je istu veče htio da podnese prijavu protiv ovih policajaca, a da su
mu u policiji rekli da ima vremena da to prijavi. U završnoj riječi je istakao
da ostaje pri navodima svoje odbrane, a pitanje svoje krivice ostavio je sudu
na ocjenu.
Sud je u dokaznom postupku neposredno saslušao svjedoka oštećenog L. D., te
svjedoke Z. M. i M. D., pročitao nalaz i mišljenje vještaka medicinske struke
B. Dr V., istog neposredno saslušao i izvršio uvid u izvod iz kaznene
evidencije na ime okrivljenog.
Svjedok oštećeni L. D. u svom iskazu je naveo da su dana 18.06.2011.godine on
i kolega M. bili na dužnosti i vršili saobraćajnu kontrolu, te dok su vršili
kontrolu saobraćaja u neposrednoj blizini skvera, negdje oko 23,30 časova,
vidjeli su da od pravca skvera prema K. prošlo jedno vozilo koje je imalo
zakačenu prikolicu. Odmah su odlučili da iskontrolišu to vozilo i krenuli za
tim vozilom. Dalje je naveo da se vozilo sa prikolicom kretalo desnom
saobraćajnom trakom B., a da su se oni kretali odmah iza njega sa uključenim
rotacionim svijetlom i ablendovali su da bi dali znak vozaču automobila sa
zakačenom prikolicom da se zaustavi. Dok su se kretali sa upaljenim rotacijama
iza pomenutog vozila sa prikolicom negdje kod benzinske pumpe, vozač vozila
koje se nalazilo iza njih odjedanput počeo da im ablenduje, neprekidno svira
sirenom i primakao im se na veoma kratkom rastojanju, a on i kolega uopšte
nijesu znali o čemu se radi. Kad su došli do mjesta gdje se skreće prema „V.“,
vozilo sa prikolicom je već bilo stalo ispred policijskog vozila pa je njegov
kolega M. skrenuo na proširenje ispred „V.“ i zaustavio se tik uz ulicu, a on
je u tom momentu brže bolje istrčao iz službenpg vozila da bi zaustavio ono
vozilo koje mu je prethodno blicalo i sviralo. Čim je izašao iz službenog
vozila, dao je znak vozaču vozila koje im je blicalo i sviralo da se zaustavi
i u tom momentu je prepoznao vozilo marke „Volcwagen- Fejton“ kao i da mu je
vozač tih kola R. D. dobro poznat zbog ranijih prekršaja u saobraćaju koje je
pravio. Naveo je i to da u momentu kada je dao znak R.u da zaustavi svoje
vozilo, isti je od njega bio udaljen jedno dvadesetak metara, ali je išao
pravo kolima put njega, pa kada je došao blizu njega naglo je skrenuo prema
desnoj ivici kolovoza prema proširenju gdje mu je on dao znak da stane,
odnosno da se zaustavi i u tom momentu je prednjim lijevim točkom vozila
prešao preko njegove iskoračene lijeve noge, odnosno preko stopala lijeve
noge. Istakao je da nije osjetio neki jači bol zbog toga, već da je to bio bol
srednjeg inteziteta, a da se zbog povrede javio ljekaru. Nakon toga R. je
zaustavio vozilo iza njegovog službenog vozila i tada ga je iskontrolisao, R.u
je vozačka bila pohabana, pa mu je saopštio da mu je mora oduzeti. R. je tada
počeo da se nekorektno ponaša, te mu je kazao „ko ste vi, donijećete mi
vozačku kući“ i slično, te su on i njegov kolega odlučili da ga privedu zbog
toga, a kao i zbog povrede koju mu je prethodno nanio. Pojasnio je da je dao
signal R.u da se zaustavi sa desne strane puta na parkingu ispred objekta
„V.“, pa je R. krenuo da postupi po njegovom nalogu, te naglo skrenuo udesno
gdje se on nalazio te mu je prednjim lijevim točkom prešao preko lijevog
stopala, te mu nanio povredu. Dalje je naveo da mu je poznato da je R.
konfliktna ličnost, te da je imao problema sa policijom, ali sa njim lično
nije. U konačnom se pridružio krivičnom gonjenju protiv okrivljenog, a nije
ispostavio imovinsko pravni zahtjev.
Svjedok M. D. u svom iskazu u bitnom je naveo da radi kao saobraćajac u UP PJ
Nikšić, te da je dana 18.06.2011.godine radio u trećoj smjeni sa kolegom L.
D.om, te su se kretali ul. V. M.. U momentu kad su vozilom bili naspram
skretanja prema A. stanici odjedanput je iza njih neko vozilo počeo da svira i
neprekidno je svirao, a takodje je ablendovao svijetlima. Zbog takvog
ponašanja tog vozača, zaustavili su svoje vozilo, a iza vozila je stalo to
lice sa svojim vozilom. Kad je zaustavio vozilo, prestao je da svira, ali nije
izlazio iz kola i oni nijesu znali o kome se radi. Nakon toga je nastavio
službenim vozilom naprijed i zaustavio kola na proširenju koje se nalazilo sa
desne strane puta kojim se kretao ispred „V.“. Tu su odlučili on i njegov
kolega da zaustave vozilo koje je sviralo iza njih i koje im je ablendovalo, a
vidjeli su i da je vozač tog vozila nastavio da se kreće za njima. Služeno
vozilo je pomakao skroz sa B. i odmah čim je zaustavio vozilo i ovo vozilo je
je sviralo se zaustavilo i to na desnoj kolovoznoj traci, odnosno desnoj
saobraćajnoj traci desne kolovozne trake. Čim je on zaustavio slubženo vozilo,
L. D. je izašao iz istog i vidio je da je L. došao do ivice kolovoza, te da
daje znak rukom vozaču ovog vozila koje je stalo na desnoj saobraćajnoj traci
da se skloni sa kolovoza te da stane na proširenje na koje se nalazilo njihovo
službeno vozilo. Tada je vidio da se radi o vozilu „Volcwagen Fejton“ i poznao
je vozača tog vozila, okrivljenog R. D., a kojeg zna od ranije, jer često
pravi prekršaje u saobraćaju. U momentu kad je L. dao znak R. da vozilo
skrajne na proširenje, on je stajao pored službenog vozila te je dobro vidio
šta se onda dešavalo, to jest vidio je kad je L. dao znak rukom R. da se
skrajne na proširenje pored njihovih kola, R. je odmah krenuo sa svojim
vozilom pravo prema L., te je on pomislio da će R. prednjim dijelom svojih
kola da udari u noge L. D.. Kada je R. došao neposredno sa prednjim dijelom
kola na 60 do 70 cm od nogu L.a tek je tada naglo skrenuo udesno na proširenje
i onda je lijevim točkom prešao preko stopala, čini mu se lijeve noge L. D..
Naveo je da je bio u takvoj poziciji da je dobro vidio kako točak prelazi
preko stopala D.ove noge. D. je praktično bio ispred njega i stajao je tačno
uz ivicu kolovoza koja razdvaja proširenje i kolovoz. Dalje je naveo da je R.
prešao sa lijeve strane L.a kad mu je lijevi točak vozila prešao preko lijeve
noge, nakon toga mu se L. požalio da ga boli noga i odmah su pošli u stanicu
policije, a nakon toga u bolnicu.
Svjedok Z. M. u svom iskazu u bitnom je istakao da se kritične prilike nalazio
u vozilu kojim je upravljao R. D., te da su se kretali od skvera ka K..
Kretali su se desnom saobraćajnom trakom, a lijevom saobraćajnom trakom ispred
njih se kretalo jedno policijsko vozilo, marke „Golf 5“. U jednom momentu to
vozilo je naglo prešlo ispred njih i vozač tog vozila je uradio to bez
uključenog pokazivača pravca i iznenada, tako da je D. bio prinudjen da koči
da ne bi udario u zadnji dio tog vozila. Dok je kočio, uključio je i sirenu, a
da li je ablendovao, ne može se izjasniti. Odmah nakon toga ispred njih se
zaustavilo policijsko vozilo na jedno 10 do 15 m ispred njih i to na desnoj
saobraćajnoj traci. Iz vozila je izašao policajac L. D., te prišao do njihovog
vozila, do vozača R.a i tražio dokumenta, pa mu je R. ista dao. Pošto je R.
vozačka bila pohabana, policajac mu je rekao da mora izaći iz vozila i poći do
drugog policajca do službenog vozila i tada je policajac L. kazao R.u da
skrajne vozilo na proširenje koje se nalazilo ispred „V.“ po desnoj strani. R.
je tada odmah startovao sa vozilom, smotao upravljač u desno i parkirao se na
proširenje, a policajac L. je ostao sa desne strane na ulicu, nakon čega je R.
izašao iz vozila. Dalje je naveo da je vidio kako je L. krenuo put policijskog
vozila i čuo je da tada govori R.u nešto u smislu, vidi šta mi uradi. Nakon
toga je i on izašao iz vozila i krenuo do L. i R. i tada su policajci M. i L.
počeli nešto da vrijedjaju R. i govorili su da je R. prešao kolima preko noge
L.u. Istakao je da je on pitao M. o čemu se radi, te da je M. počeo da ga vuče
za ruku i da mu govori nešto u smislu „mangupi moji, ja ću vam suditi“. D. je
tada kazao da će ići u stanicu da prijavi policajce za takvo ponašanje, a onda
su policajci rekli da će ih povesti u stanicu. Kad su ih poveli u stanicu,
dežurni im nijesu pominjali da ih privode zbog toga što je R. navodno prešao
preko noge L. D. Te večeri su ih pritvorili , a narednog dana kad su ih
pustili i kad su pročitali papire koje su im iz policije uručili vidjeli su da
se D. tereti da je počinio krivično djelo u odnosu na policajca L. Dalje je
istakao da je siguran da te noći R. D. nije prešao preko noge policajca L.,
jer je to vozilo teško preko dvije tone i siguran je da je to vozilo prešlo
preko L. noge mu nanijelo teške tjelesne povrede.
Iz nalaza i mišljenja vještaka medicinske struke B. dr. V. utvrdjeno je da je
L. D. kritičnom prilikom zadobio povredu nagnječenja u predjelu lijevog
stopala, koja povreda je lake prirode i mogla je nastati dejstvom tvrdo tupe
sile srednjeg inteziteta djelovanja, kao na primjer udarac drvenom motkom,
bezbol palicom, a takodje je mogla nastati i padom nekog čvrstog predmeta na
stopalo. Na glavnom pretresu je pojasnio da je povreda kod L. mogla nastati i
na način da dio točka vozila predje preko površine stopala, te da sat vremena
od nastanka povrede kod povrijedjenog postoji stanje takozvanog primarnog
šoka, tako da se radi o jačem bolu i da je teža povreda povrijedjeni ne
osjeća.
Imajući u vidu jasno i odredjeno kazivanje svjedoka oštećenog L. D. i svjedoka
M. D., koje je sud cijenio kao istinite, logične i medjusobno saglasne, a čiji
iskazi su potkrijepljeni nalazom i mišljenjem vještaka medicinske struke B.
dr. V., nedvosmisleno je utvrdjeno da je okrivljeni R. D. dana
18.06.2011.godine oko 23,30 časova u Nikšiću – u B., napao službeno lice
radnika Uprave policije – PJ Nikšić – L. D. u vršenju poslova javne
bezbjednosti, na način što na znak policajca L. D. koji je obavljao poslove
kontrole i regulisanja saobraćaja, da skrene udesno i zaustavi vozilo marke
„Volswagen – Fejton“, reg.br. NK BC.., kojim je upavljao B. iz pravca grada u
pravcu K. na proširenju ispred prodajnog objekta „V.“ radi kontrole nije
postupio, već je vozilom nastavio kretanje u pravcu policajca L. D. koji je
stajao na kolovozu, a zatim neposredno ispred istog naglo skrenuo vozilom u
desno i prednjim lijevim točkom vozila mu prešao preko stopala lijeve noge
kojom prilikom je L. D. zadobio laku tjelesnu povredu u vidu nagnječenja u
predjelu lijevog stopala, čime je ostvario sva obilježja bića krivičnog djela
napad na službeno lice u vršenju službene dužnosti iz čl.376.st.3. u vezi
st.2. i 1.KZ.
Dakle, nesumnjivo je utvrdjeno da je postupajući na naprijed opisani način
okrivljeni napao službeno lice u vršenju službene radnje. Okrivljeni je bio
svjestan da postupajući na navedeni način vrši napad na službeno lice, što je
i htio, tako da je postupao sa direktnim umišljajem, pa su se u njegovim
radnjama pored objektivnih stekli i subjektivni elementi bića krivičnog djela
stavljenog mu na teret.
Sud je cijenio odbranu okrivljenog u kojoj je negirao izvršenje krivičnog
djela, te istu nije prihvatio sa razloga jer je u suprotnosti sa iskazima
svjedoka L.i M., te nalazom i mišljenjem vještaka medicinske struke, pa je iz
tih razloga sud istu odbranu okrivljenog odbacio kao smišljeno datu u cilju
izbjegavanja krivice.
Sud ne poklanja vjeru iskazu svjedoka Z. M. nalazeći da je njegova isključiva
namjera pomaganje okrivljenom u izbjegavanju odgovornosti, za što ima motiv,
budući da je riječ o njegovom drugu. Ovaj svjedok ističe da okrivljeni nije
prešao točkom svog vozila preko stopala oštećenog L., a takodje ističe da je
čuo da se L. obraća R.u riječima „vidi šta si mi napravio“. Prednje čini iskaz
ovog svjedoka krajnje nerealnim i neprihvatljivim.
Prilikom odmjeravanja kazne okrivljenom, sud je shodno čl. 42 KZ, kao
olakšavajuće okolnosti na strani okrivljenog cijenio relativnu mladost u
vrijeme izvršenja krivičnog djela (22 godine), loše imovno stanje, njegovu
raniju neosudjivanost utvrdjenu na osnovu izvoda iz kaznene evidencije, pa je
sud primjenom odredbi čl. 45.st.1.tač.1.i 46.st.1.tač.1.KZ ublažio mu kaznu
ispod najmanje mjere propisane za predmetno krivično djelo, pa je cijeneći sve
prednje okolnosti na strani okrivljenog, a primjenom člana 53 i 54 KZ i
izrekao mu uslovnu osudu i utvrdio kaznu zatvora kao u izreci presude nalazeći
da će se i sa prijetnjom izvršenja utvrđene kazne zatvora te provjerom
ponašanja okrivljenog u periodu od 1 godine na okrivljenog u dovoljnoj mjeri
uticati da ubuduće ne čini nova krivična djela , čime će se sa uspjehom
ostvariti svrha uslovne osude iz čl. 52 KZ u okviru opšte svrhe izricanja
krivičnih sankcija u smislu čl. 4 KZ.
Sud je okrivljenog, shodno čl.226 i 229 ZKP, obavezao na plaćanje paušalnih
troškova krivičnog postupka u iznosu od 101,50 eura, od čega 71,50 eura
vještaku medicinske struke, na ime nalaza i mišljenja i dopune istog , a iznos
od 30 eura na ime paušala koji je odredjen srazmjerno složenosti i trajanju
krivičnog postupka i imovnom stanju okrivljenog.
Iz iznijetih razloga, na osnovu čl. 374 ZKP, odlučeno je kao u izreci.
OSNOVNI SUD U NIKŠIĆU, dana , 19.02.2013. godine.
Zapisničar,
Krištof Stanka, s.r.
|
SUDIJA,
Babović D., s.r.  
---|---  
Za tačnost otpravki tvrdi i ovjerava: Namještenik suda
PRAVNA POUKA: Protiv ove presude nezadovoljna stranka ima pravo žalbe u roku
od 8 dana, od dana prijema iste, preko ovog suda Višem sudu Podgorici.