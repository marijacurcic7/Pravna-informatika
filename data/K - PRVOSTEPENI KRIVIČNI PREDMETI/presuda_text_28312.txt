CRNA GORA
OSNOVNI SUD U NIKŠIĆU
K.br.128/2013
DA. 28.06.2013. godine

U IME CRNE GORE

OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje namještenika Papović Budimirke kao zapisničara,
rješavajući u krivičnom predmetu okrivljenog D. M., zbog krivičnog djela
nedavanje izdržavanja iz člana 221 stav 1 KZ, postupajući po optužnom predlogu
ODT Nikšić Kt.br.841/12 od 18.03.2013.godine, nakon javnog glavnog pretresa
održanog dana 28.06.2013. godine, u prisustvu zamjenika ODT-a P.Ž.,
okrivljenog i njegovog branioca S.D.. advokata iz Nikšića, donio je i istog
dana javno objavio
P R E S U D U
Okrivljeni:
D. M., od oca V. i majke O. rodjene N., rodjen …godine, u P., sa prebivalištem
u Nikšiću-ulica D.broj .., državljanin Crne Gore, privatnik, oženjen, otac
troje djece, srednjeg imovnog stanja, ranije neosudjivan

K r i v j e:

Što je:
U periodu od 01.09.2012.godine od 05.11.2012.godine, u Nikšiću, svjestan svog
djela čije je izvršenje htio, nije davao izdržavanje za svoje dvoje maloljetne
djece-kćerke T. i N., koje je po zakonu dužan da izdržava i na način kako je
to utvrdjeno sudskom odlukom- pravosnažnom presudom Osnovnog suda u Nikšiću
P.br.2239/06 od 19.01.2007.godine
- čime je izvršio dva krivčna djela nedavanje izdržavanja iz člana 221 stav 1
Krivičnog zakonika.
- pa sud okrivljenom zbog izvršenja navedenih krivičnog djela primjenom
citiranih zakonskih odredbi, odredbi iz člana 4 stav 2 i člana 42 KZ prethodno
utvrdjene za svako od dva počinjena krivična djela kaznu zatvora u trajanju od
po 40 dana, pa zatim okrivljenom primjenom odredbi člana 48, 52, 53 i 54 KZ i
odredbi iz člana 226, 229 i 374 ZKP-a i z r i č e
USLOVNU OSUDU
Sa kojm okrivljenom utvrdjuje jeidnstvenu kaznu zatvora u trajanju od 60
(slovima: šezdeset) dana i istovremeno odredjuje da se navedena kazna neće
izvršiti ukoliko okrivljeni u roku od jedne godine od dana pravosnažnosti
presude ne počini novo krivično djelo.
Obavezuje se okrivljeni da na ime paušala kao dijela troškova krivičnog
postupka plati iznos od 50,00 eura u roku od 15 dana od dana pravosnažnosti
presude pod prijetnjom prinudnog izvršenja na žiro račun Osnovnog suda u
Nikšiću, broj ... i da sudu dostavi dokaz o izvršenoj uplati.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br. 841/12 od
18.03.2013. godine, stavio je na teret okrivljenom D. M. izvršenje dva
krivična djela nedavanje izdržavanja iz člana 221 stav 1 KZ. Zamjenik ODT-a P.
Ž., koji je zastupao optužni akt na glavnom pretresu, imajući u vidu rezultate
dokaznog postupka djelimično je izmijenio činjenični opis podnijetog optužnog
akta i u svojoj završnoj riječi ostajući pri navodima izmijenjenog optužnog
predloga predložio sudu da okrivljenog oglasi krivim i osudi po zakonu.
Okrivljeni D. M. u svojoj odbrani datoj na glavnom pretresu u bitnom je naveo
da je sa D. A. bio u braku od 2000. godine do 2007. godine, kada je taj brak
razveden odlukom Osnvonog suda u Nikšiću, kojom odlukom su njihova zajednička
djeca T. i N. dodijeljene na čuvanje i vaspitanje D. A., uz njegovu obavezu
plaćanja izdržavanja za djecu u vidu svakomjesečnog uplaćivanja iznosa od
150,00 eura D. A., koju obvezu davanja izdržavanja je on poštovao nakon
razvoda braka tako što je svakog mjeseca na račun D. A. kod P. banke Crne
Gore, uplaćivao iznos od 150,00 eura, koja situacija je trajala sve do od
prilike prije dvije godine, kada je po njegovom mišljenju D. A. njihovu
zajedničku djecu okrenula protiv njega i prestala da mu omogućava da se sa
djecom vidja vikendom, kako je to odredjeno odlukom suda o razvodu braka, ali
je uprkos tome on tokom 2012. godine D. A. uplatio iznos od 500,00 eura na
njen račun u banci, jer je imala zdravstvenih problema i da je pored toga što
je D. A. prestao da uplaćuje iznose po osnovu izdržavanja za sve vrijeme
trajanja tog perioda svojim maloljetnim ćerkama T.i N.obezbjedjivao garderobu,
sve što im je potrebno za školu i u vezi sa eventualnim troškovima liječenja u
privatnim ordinacijama i oštećenima kada bi vikendom došle kod njegovih
roditelja davao i novac u iznosima do 20,00 eura, koliko im je bilo potrebno
za tu nedjelju za troškove koje imaju povodom odlaska u školu i na školske
priredbe. Istakao je i da je vlasnik privatnog preduzeća koje je u posljednje
vrijeme imalo odredjenih poteškoća u poslovanju, a da je D. A. preko svog
advokata uspjela da izdestvuje blokadu računa njegovog preduzeća radi naplate
potraživanja po osnovu izdržavanja za njihovu zajedničku djecu.
U svojoj završnoj riječi okrivljeni je, ostajući pri svojoj odbrani lično i
preko svog branioca istakao da smatra da u toku predmetnog postupka nije
dokazano da je počinio krivčno djelo koje mu je stavljeno na teret optužbom i
u tom pravcu predložio sudu da ga oslobodi od optužbe.
Sud je na glavnom pretresu u dokaznom postupku izvršio uvid u presudu Osnovnog
suda u Nikšiću P.br. 2239/06 od 19.01.2007. godine, neposredno saslušao
zakonskog zastupnika oštećenih mldb. D. T.i N. D. A.., izvršio uvid u
izvještaje prometa za partiju 535-0100100176402-41 računa D. A. kod P. banke
CG AD za period od 01.01.2007. godine do 19.06.2013. godine, koji izvještaji
su izdati od P. banke Crne Gore PJ Glavna fIlijala Nikšić i pročitao izvod iz
kaznene evidencije za okrivljenog dat od Uprave policije CG Ispostava Plužine,
dok je sud odbio predlog branioca okrilvljenog da se pribavi informacija kada
je račun okrivljeog D. M.a stavljen u blokadu po osnovu prinudne naplate
potraživanja Poreske Uprave CG i po pravosnažnoj odluci suda donijetoj po
zahtjevu zakonskog zastupnika oštećenih maloljetnika D. A., smatrajući da je
provedenim dokazima i kazivanjem okrivljenog utvrdjeno činjenično stanje, tako
da bi pribavljanje predloženih dokaza vodilo bespotrebnom odugovlačenju
predmetnog krivčnog postupka.
.
Analizirajući provedene dokaze pojedinačno i u njihovoj medjusobnoj
povezanosti, dovodećih ih u vezu sa navodima optužbe i odbranom okrivljenog,
sud je na nesumnjiv način utvrdio da je okrivljeni D. M. počinio krivična
djela koja su mu stavljena na teret optužbom, pa ga je zbog izvršenja istih
oglasio krivim i krivično pravno odgovornim iz sljedećih razloga:
Uvidom u presudu Osnovnog suda u Nikšiću P.br. 2239 od 19.01.2007. godine,
utvrdjeno je da je navedenom presudom sporazumno razveden brak izmedju D.
rodjene V.A. i okrivljenog D. M., zaključen dana 16.07.2000. godine i da su
njihova djeca mldb. D. T., rodjena …. godine i D. N., rodjena ….godine,
povjerena na dalji odgoj, čuvanje i vaspitanje majci D. A., uz obavezu
okrivljenog da svakomjesečno doprinosi njihovom izdržavanju u iznosu od po
150,00 eura mjesečno, počev od 01.02.2007. godine pa ubuduće, predajom
navedenog iznosa novca na ruke D. A., dok za to budu postojali zakonski uslovi
ili odluka suda da ne bude izmijenjena.
Uvidom u Izvještaj prometa za partiju … sa računa D. A. kod P. banke CG za
period od 01.01.2007. godine do 19.06.2013. godine, utvrdjeno je da okrivljeni
D. M. u period od 01.09.2012. godine, do 05.11.2012. godine D. A. kao
zakonskom zastupniku-majci njihove zajedničke djece nije uplaćivao iznose od
po 150,00 eura mjesečno na ime doprinosa izdržavanju maloljetnih D. T. i D.
N..
Zakonski zastupnik oštećenih maloljetnica D. A. u svom svjedočkom iskazu
navela je da je sa okrivljenim D. M. bila u braku do 2007. godine, kada su se
sporazumno razveli, da su nakon razvoda braka njihova maloljetna djeca T. i N.
povjerena njoj na čuvanje i odgoj uz obavezu okrivljenog da svakomjesečno
doprinosi izdržavanju djece predajom novačnog iznosa od 150,00 eura, koju
obavezu okrivljeni od 01.02.2007. godine okrivljeni uopšte nije ispunjavao,
osim što je tokom 2012. godine u jednom navratu uplatio iznos od 300,00 eura.
Nakon što je upoznata sa navodima izvještaja prometa sa njenog računa kod P.
banke CG zakonski zastupnik oštećenih maloljetnika na glavnom pretresu je
istakla da je tačno sve što je navedeno u tom izvještaju u vezi sa uplatama
novca koje je okrivljeni D. M. uplaćivao na njen račun kod P. banke CG na ime
izdržavanja njihove zajedničke djece, ali da ona smatra da joj je, pored tog
novca koji je okrivljeni uplaćivao, okrivljeni na ime izdržavanja za njihovu
maloljetnu djecu ostao dužan još oko 4.000,00 eura , pri čemu nije mogla da
objasni razlike izmedju iskaza koji je dala u prethodnom postupku i iskaza
datog na glavnom pretresu.


Na osnovu izvještaja o prometu sa računa zakonskog zastupnika oštećene D. A. i na osnovu kazivanja okrivljenog koji je u svojoj odbrani pored ostalog istakao da je u period od oko dvije godine prije dana 12.06.20013. godine, kada je okrivljeni u predmetnom postupku saslušan na glavnom pretresu, prestao da uplaćuje iznose od po 150,00 eura mjesečno na račun D. A. kod P. banke CG po osnovu doprinosa izdržavanja za njihovu maloljetnu djecu – kćerke T. i N., sud je na nesumnjiv način utvrdio da je okrivljeni D. M. u periodu od 01.09.2012.godine od 05.11.2012.godine, u Nikšiću nije davao izdržavanje za svoje dvoje maloljetne djece-kćerke T. i N., koje je po zakonu dužan da izdržava i na način kako je to utvrdjeno sudskom odlukom- pravosnažnom presudom Osnovnog suda u Nikšiću P.br.2239/06 od 19.01.2007.godine, kojim radnjama je okrivljeni počinio počinio dva krivična djela nedavanje izdržavanja iz člA. 221 stav 1 KZ na način, u vrijeme i na mjestu kako je to predstavljeno u izreci presude. Prilikom donošenja navedene odluke o krivici okrivljenog sud je cijenio i da li je u konkretnom slučaju do nedavanja idzržavanja za maloljetnu djecu došlo usljed nemogućnosti okrivljenog da daje izdržavanje i našao da takvih okolnosti nema, jer je okrivljeni po sopstvenom kazivanju svojevoljno prestao da daje iznos od 150,00 eura mjesečno na račun D.A. kada je procijenio da je imenovA. po njegovom mišljenju njihovu zajedničku djecu kćerke T. i N. okrenula protiv njega.


Cijeneći subjektivni odnos okrivljenog prema izvršenom krivičnom djelu sud je utvrdio da je okrivljeni prilikom izvršenja predmetnog krivičnog djela postupao sa direktnim umišljajem, jer iz utvrdjenog činjeničnog stanja proizilazi da je okrivljeni preduzimajući radnje opisane u izreci presude bio svjstan da postupajući na taj način jne ispunjava svoju zakonsku obavezu izdržavanja koja obaveza je bila utvrdjena pravosnažnom sudskom odlukom, odakle nedvosmisleno priizilazi da je okrivljeni prilikom izvršenja predmetnog krivčnog djela bio svjestan istog i htio njegovo izvršenje.


Prilikom donošenja odluke o krivičnoj sankciji okrivljenom sud je u smislu člA. 42 KZ kao olakšavajuće okolnosti na strani okrivljenog našao činjenicu da je okrivljeni oženjen i otac još jednog maloljetnog djeteta, pored oštećenih maloljetnica u predmetnom postupku i njegovu raniju neosudjivanost utvrdjenu uvidom u izvod iz kaznene evidencije za okrivljenog, dok otežavajućih okolnosti na strani okrivljenog po ocjeni suda nije bilo. Cijeneći navedene olakšavajuće okolnosti, sud je našao da se radi o osobito olakšavajućim okolnostima i da prema okrivljenom radi ostvarivanja ciljeva krivično pravne zaštite društvenih vrijednosti nije nužno primijeniti kaznu, pa je sud okrivljenom prethodno utvrdio za svako od dva počinjena krivična djela nedavanje izdržavanja iz člana 221 stav 1 KZ kaznu zatvora u trajanju od po 40 dana, a zatim okrivljenom na osnovu člana 48, 53 i 54 KZ izrekao uslovnu osudu, sa kojom je okrivljenom utvrdio jedinstvenu kaznu zatvora u trajanju od 60 dA. i istovremeno odredio da se navedena kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo, smatrajući da će se i sa prijetnjom izvršenja utvrdjene kazne zatvora i provjerom ponašanja okrivljenog u roku od jedne godine od dana pravosnažnosti presude na okrivljenog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 KZ, u okviru opšte svrhe izricanja krivičnih sankcija iz člA. 4 stav 2 KZ.


Odluku o troškovima krivičnog postupka sud je donio na osnovu člana 226 i 229 ZKP-a i istom okrivljenog obavezao da na ime paušala kao dijela troškova krivičnog postupka plati iznos od 50,00 eura, koji je iznos odredjen imajući u vidu složenost predmeta, trajanje postupka i imovne prilike okrivljenog.


Na osnovu svega izloženog, primjenom odredbi člA. 374 ZKP-a odlučeno je kao u
izreci presude.
OSNOVNI SUD U NIKŠIĆU, dA. 28.06.2013. godine
Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava:Službenik suda
PRAVNA POUKA: Protiv ove presude dozvoljena je žalba u roku od 8 dA. od dA.
prijema
Iste preko ovog suda Višem sudu Podgorica