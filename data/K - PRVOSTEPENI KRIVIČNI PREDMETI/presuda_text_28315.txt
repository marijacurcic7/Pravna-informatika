CRNA GORA
OSNOVNI SUD U NIKŠIĆU
K.br. 1050/2012
Dana 07.03.2013. godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, i namještenika Papović Budimirke, kao zapisničara, rješavajući u
krivičnom predmetu okrivljenog Dj. J. iz Nikšića, zbog krivičnog djela teško
djelo protiv bezbjednosti javnog saobraćaja iz člana 348 stav 3 u vezi člana
339 stav 3 u vezi stava 1 KZ, postupajući po optužnom predlogu ODT Nikšić Kt.
br.796/12 od 07.12.2013. godine, nakon javnog glavnog pretresa održanog dana
07.03.2013. godine, u prisustvu zamjenika ODT-a P. Ž. i okrivljenog, donio je
i istog dana javno objavio
P R E S U D U
Okrivljeni:
Dj. J., JMBG ..., od oca A. i majke G. rodjene K., rodjen ... .godine u
Nikšiću, sa prebivalištem u Nikšiću, ulica ..., državljanin Crne Gore,
penzioner, razveden, lošeg imovnog stanja, ranije osudjivan presudom
Opštinskog suda u Nikšiću Ks.br.487/70 od 17.11.1971.godine, zbog krivičnog
djela iz člana 226 stav 3 KZ, uslovnom osudom 3 mjeseca zatvora uslovno na 1
godinu
K r i v j e
Što je:
Dana 08.10.2012.godine, oko 09:25 časova, u Nikšiću, ne pridržavajući se
saobraćajnih propisa upravljao putničkim motornim vozilom marke Opel,
registarskih oznaka PG BF ... ulicom R. iz pravca rampe preduzeća R. B. AD u
pravcu fabrike Ž. AD i time tako ugrozio saobraćaj da je doveo u opasnost
život i tijelo oštećenog mldb.B. F., na način što prilikom preticanja
bicikliste mldb.B. F. svoje vozilo niije držao na potrebnom odstojanju od
bicikla oštećenog tako da ga ne ometa niti ugrožava u saobraćaju, a koji
biciklista se nepropisno kretao ispred vozila kojim je upravljao okrivljeni,
iako je bio svjestan da postupa suprotno saobraćajnim propisima i da tako može
ugroziti saobraćaj da dovede u opasnost život i tijelo oštećenog, ali je olako
držao da do inkriminisane posljedice neće doći, pa je vozeći ovako protivno
odredbi člana 48 stav 2 Zakona o bezbjednosti saobraćaja na putevima, prednjm
desnim dijelom svog vozila udario biciklistu mldb. B. F., kojom je prilikom
oštećeni zadobio tešku tjelesnu povredu u vidu potresa mozga i lake tjelesne
povrede u vidu nagnječenja poglavine, krvnog podliva u slijepoočnom predjelu
sa desne strane, oguljotinu kože u predjelu desnog lakta i desnog koljena,
- čime je izvršio krivično djelo teško djelo protiv bezbjednosti javnog
saobraćaja iz člana 348 stav 3 u vezi člana 339 stav 3 u vezi stava 1
Krivičnog Zakonika
- pa sud okrivljenom zbog izvršenja navedenog krivičnog djela primjenom
citiranih zakonskih odredbi i odredbi iz člana 4 stav 2, člana 42 stav 1,
člana 52, 53 i 54 KZ, kao i odredbi iz člana 226, 229 stav 4 i člana 374 ZKP-a
izriče
USLOVNU OSUDU
Sa kojom okrivljenom utvrdjuje kaznu zatvora u trajanju od 60 dana ( slovima:
šezdeset ) i istovremeno odredjuje da se navedena kazna neće izvršiti ukoliko
okrivljeni u roku od jedne godine od dana pravosnažnosti presude ne počini
novo krivično djelo.
Okrivljeni se oslobadja obaveze plaćanja troškova krivičnog postupka, tako da
isti u iznosu od 132,00 eura padaju na teret budžetskih sredstava ovoga suda.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br.796/12 od
07.12.2012. godine, stavio je na teret okrivljenom Dj. J. izvršenje krivičnog
djela teško djelo protiv bezbjednosti javnog saobraćaja iz člana 348 stav 3 u
vezi člana 339 stav 3 u vezi stava 1 KZ, koje krivično djelo je činjenično
opisano u izreci presude. Zamjenik ODT-a P. Ž., koji je zastupao optužni akt
na glavnom pretresu, u svojoj završnoj riječi, ostao je pri navodima
podnijetog optužnog akta i predložio sudu da okrivljenog za počinjeno krivično
djelo oglasi krivim i osudi po zakonu.
Okrivljeni Dj. J. u svojoj odbrani datoj na glavnom pretresu u bitnom je
istakao da se dana 08.10.2012. godine, upravljajući svojim vozilom marke Opel,
reg. oznaka PG BF ..., kretao ulicom R., iz pravca rampe preduzeća R. B. u
pravcu fabrike Ž., vozeći svojom desnom stranom kolovoza i dok je prolazio
dijelom te ulice koja prolazi pored kuće J. R. vidio je oštećenog maloljetnika
koji se kretao biciklom ispred njegovog vozila, krećući se u istom smjeru kao
i on sa svojim vozilom, da je imao namjeru da tog biciklistu zaobidje i dok mu
se približavao vidio je da je u jednom momentu oštećeni naglo skrenuo sa
biciklom u lijevo, nakon čega je on pokušao da izbjegne da svojim vozilom
udari tog biciklistu tako što je vozilo usmjerio u lijevo, ali nije uspio da
izbjegnem sudar sa biciklom, tako da je prednjim dijelom svog vozila zakačio
biciklistu u momentu kada je biciklista bio tačno ispred vozila, od kog udara
je maloljetni biciklista pao na asfalt, nakon čega je neko od lica koja su
naišla nakon udesa oštećenog maloljetnika prevezao u bolnicu, dok je on ostao
na mjestu nezgode i sačekao dolazak službenika policije ne pomjerajući svoje
vozilo sa zaustavne pozicije. Odgovarajući na pitanja postavljena na glavnom
pretresu okrivljeni je istakao da kritičnom prilikom nije koristio sirenu auta
da upozorim maloljetnog biciklistu na način njegovog kretanja jer nije imao
vremena da to učini, s obzirom da je oštećeni sa biciklom naglo skrenuo u
lijevo i da bi po njegovom mišljenju da se kritičnom priikom sa vozilom kretao
brže od 50 km/h posljedice predmetne saobraćajne nezgode bile teže za
maoljetnog biciklistu
U svojoj završnoj riječi okrivljeni je, ostajući pri svom kazivanju, izrazio
kajanje što je svojim propustom u vožnji izazvao nastanak predmetne
saobraćajne nezgode i pitanje svoje odgovornosti ostavio na ocjenu sudu.
Sud je na glavnom pretresu u dokaznom postupku pročitao zapisnik o uvidjaju
Uprave policije CG PJ Nikšić Ku.br. 451 sačinjen dana 08.10.2012.godine, na
saglasan predlog stranaka pročitao nalaz i mišljenje stalnog sudskog vještaka
saobraćajne struke ing. T. P. i nalaz i mišljenje stalnog sudskog vještaka
medicinske struke dr. B. V. date u prethodnom postupku i pročitao izvod iz
kaznene evidencije za okrivljenog dat od Uprave policije CG – PJ Nikšić.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezu sa navodima optužbe i kazivanjem okrivljenog,
sud je na nesumnjiv način utvrdio da je okrivljeni Dj. J. počinio krivično
djelo koje mu je stavljeno na teret optužbom i istog oglasio krivim i krivično
pravno odgovornim iz sljedećih razloga:
Cijeneći kazivanje okrivljenog sud je našao da je isto istinito jer je u
pogledu vremena, mjesta i načina dešavanja predmetne saobraćajne nezgode
potvrdjeno je svim provedenim dokazima.
Zapisnikom o uvidjaju Uprave policije RCG – PJ Nikšić Ku.br. 451 sačinjenim
dana 08.10.2012.godine i skicom lica mjesta utvrdjeno je da se predmetna
saobraćajna nezgoda dogodila dana 08.10.2012. godine oko 09:25 časova u ulici
R., da su u istoj učestvovali okrivljeni Dj. J. kao vozač putničkog motornog
vozila marke Opel, reg.oznaka PG BF ... i maloljetni B. F. kao biciklista koji
je upravljao biciklom marke Rogemond, da bliži lokalitet predmetne saobraćajne
nezgode predstavlja dio ulice R. koji se nalazi naspram kuće J. R., da se
prije i poslije mjesta nezode kolovoz navedne ulice pruža u pravom potezu više
stotina metara, da je kolovoz navedene saobraćajnice izradjen od asfalta, bez
udarnih rupa i drugih vidljivih oštećenja, da je na mjestu nezgode širina
kolovoza iznosila 7,00 metara, a da su se sa obje strane kolovoza nalazili
izgradjeni ivičnjaci u ravni nivelete kolovoza, da na mjestu nezgode kolovoz
nije bio iscrtanom linijom podijeljen na dvije kolovozne trake iako je
namijenjen za kretanje vozila u oba smjera kao i da saobraćajnim znacima nije
bila ograničena brzina kretanja vozila, tako da je s obzirom da navedena ulica
prolazi kroz naseljeno mjesto važilo opšte ograničenje brzine kretanja
motornih vozila u naseljenom mjestu do 50 km/h. Navedenim dokazima utvrdjeno
je i da je u vrijeme vršenja uvidjaja vozilo marke Opel u vrijeme vršenja
uvidjaja zatečeno u takvom položaju da je bilo u dubodolini van lijeve ivice
kolovoza gledano iz pravca rampe R. B. u pravcu fabrike Ž., svojim prednjim
dijelom okrenuto u pravcu Ž., pri čemu je rastojanje od prednjeg odnosno
zadnjeg desnog točka do lijeve ivice kolovoza gledano iz istog pravca iznosilo
3,40m odnosno 3,10m, dok je bicikl zatečen u takvom položaju da je svojom
lijevom bočnom sraom bio na kolovozu, prednjim dijelom okrenut ka Ž., do je
rastojanje od prednjeg, odnosno zadnjeg točka bicikla do desne ivice kolovoza
gledano iz pravca rampe R. boksita u pravcu fabrike Ž., iznosilo 0,50m,
uočavali tragovi klizanja bicikla po kolovozu u dužini od 1,40m, pri čemu je
početak tog traga od desne ivice kolovoza, gledano iz pravca rampe R. boksita
u pravcu fabrike Ž. iznosilo 2m, a rastojanje od završetka tog traga do iste
ivice kolovoza 1,30m, da su se na lijevoj strani kolovoza, gledano iz pravca
rampe R. boksita u pravcu fabrike Ž., uočavali tragovi kočenja vozila marke
Opel i to trag kočenja lijevih točkova u dužini od 10,00m, a desnih točkova u
dužini od 9,50m, pri čemu je rastojanje od početka traga kočenja desnih,
odnosno lijevih točkova vozila do lijeve ivice kolovoza gledano iz pravca
rampe R. B. u pravcu fabrike Ž. iznosilo 2,00m, odnosno 0,80m, dok se
završetak traga kočenja i desnih i lijevih točkova vozila nalazio na zemljanom
proširenju sa lijeve strane kolovoza gledano iz pravca rampe R.b. u pravcu
fabrike Ž., a da je rastojanje izmedju početka traga kočenja esnih točkova
vozila do prednjeg točka bicikla iznosilo 9,70m. Navedenim dokazima
konstatovani su i oštećenja na vozilu marke Opel, biciklu marke Rogemond i
lični podaci učesnika u predmetnoj saobraćajnoj nezgodi.
Nalazom i mišljenjem stalnog sudskog vještaka saobraćajne struke ing. P. T.,
koji je sud cijenio kao jasan, stručan i objektivan jer je isti dat po
pravilima struke i na osnovu svih relevantnih podataka sadržanih u spsisma
predmeta, utvrdjeno je da je do predmetne saobraćajne nezgode došlo uslijed
propusta u vožnji i maloljetnog bicikliste i okrivljenog Dj. J., pri čemu je
maloljetni biciklista bio dužan da u kretanju koristi desnu stranu kolovoza
ulice R. gledano u pravcu fabrike Ž. AD i da pri tom koristi širinu kolovoza
do 1 metra od desne ivice kolovoza, što u kritičnoj situaciji nije učinio, a
okrivljeni Dj. J. kao vozač putničkog motornog vozila marke Opel da budno
prati kretanje maloljetnog bicikliste ispred svog vozila i istog zvučnim
signalom opomene da se kreće što bliže desnoj ivici kolovoza, te da zauzme
dovoljno bočno rastojanje od bicikliste kako bi bezbjedno izvršio bezbjedno
preticanje istog što u konkretnom slučaju nije učinio, odakle proizilazi da
ponašanje i okrivljenog kao vozača putničkog motornog vozila marke Opel i
mldb.bicikliste stoji u uzročnoj vezi sa nastankom predmetne saobraćajne
nezgode.
Nalazom i mišljenjem sudskog vještaka medicinske struke dr. B. V. , koji nalaz
i mišljenje je sud cijenio kao jasan,stručan i objektivan jer je isti dat po
pravilima struke i na osnovu vjerodostojne medicinske dokumentacije koja se
nalazi u spisima predmeta, utvrdjeno je da je kritičnom prilikom oštećeni
mldb.B. F. S.S. zadobila tešku tjelesnu povredu u vidu potresa mozga i lake
tjelesne povrede u vidu nagnječenja poglavine, krvnog podliva u slijepoočnom
predjelu sa desne strane, oguljotinu kože u predjelu desnog lakta i desnog
koljena.
Na osnovu navedenih činjenica utvrdjenih kazivanjem okrivljenog i provedenim
dokazima, sud je na nesumnjiv način utvrdio da je okrivljeni Dj. J. dana
08.10.2012.godine, oko 09:25 časova, u Nikšiću, ne pridržavajući se
saobraćajnih propisa upravljao putničkim motornim vozilom marke Opel,
registarskih oznaka PG BF ... ulicom R. iz pravca rampe preduzeća R.B. AD u
pravcu fabrike Ž. AD i time tako ugrozio saobraćaj da je doveo u opasnost
život i tijelo oštećenog mldb.B. F., na način što prilikom preticanja
bicikliste mldb.B. F. svoje vozilo nije držao na potrebnom odstojanju od
bicikla oštećenog tako da ga ne ometa niti ugrožava u saobraćaju, a koji
biciklista se nepropisno kretao ispred vozila kojim je upravljao okrivljeni,
iako je bio svjestan da postupa suprotno saobraćajnim propisima i da tako može
ugroziti saobraćaj da dovede u opasnost život i tijelo oštećenog, ali je olako
držao da do inkriminisane posljedice neće doći, pa je vozeći ovako protivno
odredbi člana 48 stav 2 Zakona o bezbjednosti saobraćaja na putevima, prednjm
desnim dijelom svog vozila udario biciklistu mldb. B. F., kojom je prilikom
oštećeni zadobio tešku tjelesnu povredu u vidu potresa mozga i lake tjelesne
povrede u vidu nagnječenja poglavine, krvnog podliva u slijepoočnom predjelu
sa desne strane, oguljotinu kože u predjelu desnog lakta i desnog koljena,
kojim radnjama je okrivljeni počinio krivično djelo teško djelo protiv
bezbjednosti javnog saobraćaja iz člana 348 stav 3 u vezi člana 339 stav 3 u
vezi stava 1 KZ na način, u vrijeme i na mjestu kako je to predstavljeno u
izreci presude. Naime, okrivljeni Dj. J. je kritičnom prilikom postupao
protivno odredbi člana 48 stav 2 ZOBS-a na putevima, kojom je propisano da je
vozač koji pretiče dužen da svoje vozilo drži na potrebnom odstojanju od
vozila koje pretiče tako da ga ne ometa niti ugrožava u saobraćaju, uslijed
čega, vozeći ovako protivno odredbi člana 48 stav 2 Zakona o bezbjednosti
saobraćaja na putevima, prilikom preticanja bicikliste mldb.B. F. svoje vozilo
nije držao na potrebnom odstojanju od bicikla oštećenog tako da ga ne ometa
niti ugrožava u saobraćaju, a koji biciklista se nepropisno kretao ispred
vozila kojim je upravljao okrivljeni, uslijed čega je prednjim desnim dijelom
svog vozila udario biciklistu mldb. B. F., kojom je prilikom oštećeni zadobio
tešku tjelesnu povredu u vidu potresa mozga i lake tjelesne povrede u vidu
nagnječenja poglavine, krvnog podliva u slijepoočnom predjelu sa desne strane,
oguljotinu kože u predjelu desnog lakta i desnog koljena.
Cijeneći subjektivni odnos okrivljenog prema izvršenom krivičnom djelu sud je
utvrdio da je okrivljeni prilikom izvršenja djela postupao sa svjesnim
nehatom, jer iz utvrdjenog činjeničnog stanja proizilazi da je okrivljeni bio
svjestan da upravljajući vozilom na način opisan u izreci presude postupa
suprotno odrebama ZOBS-a na putevima i da postupajući na taj način može
ugroziti živote ili imovinu ostalih učesnika u javnom saobraćaju, ali je
očigledno olako držao da do toga neće doći ili da će biti u mogućnosti da
spriječi nastanak inkriminisane posljedice.
Prilikom donošenja odluke o krivičnoj sankciji okrivljenom sud je u smislu
člana 42 stav 1 KZ kao olakšavajuće okolnosti na strani okrivljenog našao
činjenicu da je okrivljeni lice životne dobi od 70 godina, njegovo iskazano
kajanje zbog nastanka predmetne saobraćajne nezgode i njegove loše materijalne
prilike, kao i činjenicu utvrdjenu nalazom vještaka saobraćajne struke da je
uzrok za nastanak predmetne saobraćajne nezgode dijelom i propust u vožnji
maloljetnog bicikliste, dok po ocjeni suda otežavajućih okolnosti na strani
okrivljenog nije bilo jer raniju osudjivanost okrivljenog utvrdjenu uvidom u
izvod iz kaznene evidecije za okrivljenog sud istom nije cijenio kao
otežavajuću oklnost, jer je od ranije osudjivanosti okrivljenog protekao
vremenski period od 41 godine, u kojem vremenskom periodu okrivljeni nije
pokazivao nikakvu kriminalnu aktivnost. Cijeneći navedene olakšavajuće
okolnosti sud je našao da prema okrivljenom radi ostvarivanja ciljeva
krivično-pravne zaštite društvenih vrijednosti nije nužno primijeniti kaznu i
istom na osnovu člana 53 i 54 KZ izrekao uslovnu osudu sa kojom je okrivljenom
utvrdio kaznu zatvora u trajanju od 60 dana i istovremeno odredio da se ova
kazna neće izvršiti ukoliko okrivljeni u roku od jedne godine od dana
pravosnažnosti presude ne počini novo krivično djelo, smatrajući da će se i sa
prijetnjom izvršenja utvrdjene kazne zatvora, uz provjeru ponašanja
okrivljenog u roku od jedne godine od dana pravosnažnosti presude, na istog u
dovoljnoj mjeri uticati da ubuduće ne vrši nova krivična djela i da će se na
taj način u ovom konkretnom slučaju ostvariti svrha izricanja uslovnih osuda
iz člana 52 stav 2 KZ, u okviru opšte svrhe izricanja krivičnih sankcija iz
člana 4 stav 2 KZ.
Odluku o troškovima krivičnog postupka sud je donio na osnovu člana 226 i 229
stav 4 ZKP-a i istom okrivljenog oslobodio obaveze plaćanja troškova krivičnog
postupka u iznosu od 132,00 eura, od čega se iznos od 88,00 eura odnosi na ime
nagrade vještaku saobraćajne, a iznos od 44,00 eura na ime nagrade vještaku
medicinske struke za date nalaze i mišljenja, s obzirom na činjenicu da je
okrivljeni lice lošeg imovnog stanja, tako da bi po ocjeni suda plaćanje
troškova ovog krivičnog postupka, dodatno ugrozilo loše imovne prilike
okrivljenog i lica koje on izdržava.
Na osnovu svega izloženog, primjenom člana 374 ZKP-a odlučeno je kao u izreci
presude.
Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: SLužbenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema
Iste preko ovog suda Višem sudu Podgorica