CRNA GORA
OSNOVNI SUD U NIKŠIĆU
K.br.185/2013
Dana 28.06.2013. godine

U IME CRNE GORE

OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje namještenika Papović Budimirke kao zapisničara,
rješavajući u krivičnom predmetu okrivljenog J. B., zbog krivičnog djela laka
tjelesna povreda iz člana 152 stav 2 u vezi stava 1 KZ, postupajući po
optužnom predlogu ODT Nikšić Kt.br.85/13 od 15.04.2103. godine, nakon javnog
glavnog pretresa održanog dana 28.06.2013.godine, u prisustvu zastupnika ODT-a
I. I. i okrivljenog, donio je i istog dana javno objavio
P R E S U D U
Okrivljeni:
J. B. JMBG …, od oca P. i majke R., rodjene D., rodjen ... godine u Nikšiću,
sa prebivalištem u Nikšiću- ul.V.I. br.., državljanin Crne Gore, student,
neoženjen, lošeg imovnog stanja, ranije neosudjivan

K r i v j e:

Što je:
Dana 11.02.2013. godine u Nikšiću ispred zgrade F.fakulteta u Nikšiću, iako je
bio svjestan svog djela i htio njegovo izvršenje, fizički napao oštećenog Č.
M., na način što ga je metalnom šipkom, kao srestvom podobnim da tijelo teško
povrijedi ili zdravlje teško naruši, udario u predjelu glave, kojom prilikom
mu je nanio laku tjelesnu povredu u vidu razderne rane poglavine u tjemenom
predjelu sa desne strane dužine oko 4 cm
- čime je izvršio krivično djelo laka tjelesna povreda iz člana 152 stav 2 u
vezi stava 1 Krivičnog zakonika

- pa sud okrivljenom zbog izvršenja navedenog krivičnog djela primjenom citiranih zakonskih odredbi kao i odredbi iz člana 4 stav 2, člana 42 stav 1, člana 52, 53 i 54 KZ kao i odredbi iz člana 226, 229 i člana 374 ZKP-a i z r i č e 

USLOVNU OSUDU
Sa kojom okrivljenom utvrdjuje kaznu zatvora u trajanju od 60 (slovima:
šezdeset) dana i istovremeno odredjuje da se navedena kazna neće izvršiti
ukoliko okrivljeni u roku od jedne godine od dana pravosnažnosti presude ne
počini novo krivično djelo.
Obavezuje se okrivljeni da na ime troškova krivičnog postupka plati novčani
iznos od 94,00 eura u roku od 15 dana od dana pravosnažosti presude, pod
prijetnjom prinudnog izvršenja na na žiro račun Osnovnog suda u Nikšiću broj …
i da sudu dostavi dokaz o izvršenoj uplati.
Na osnovu člana 75 KZ prema okrivljenom se izriče:
MJERA BEZBJEDNOSTI
Od okrivljenog se kao predmet izvršenja krivičnog djela trajno oduzima metalna
šipka dužine 40 cm
O b r a z l o ž e n j e
Osnovni državni tužilac u Nikšiću svojim optužnim predlogom Kt.br.85/13 od
15.04.2013.godine stavio je na teret okrivljenom J. B. izvršenje krivičnog
djela laka tjelesna povreda iz člana 152 stav 2 u vezi stava 1 KZ, koje
krivično djelo je činjenično opisano u izreci presude. Zamjenik ODT-a M.V.,
koja je zastupala optužni akt na glavnom pretresu, u svojoj završnoj riječi
ostala je pri navodima optužnog akta i predložila sudu da okrivljenog oglasi
krivim i osudi po zakonu.
Okrivljeni J. B. u svojoj odbrani datoj na glavnom pretresu, negirajući
izvrčenje krivičnog djela koje mu je stavljeno na teret optužbom, u bitnom je
naveo da je oštećeni Č. M. njegov kolega sa fakulteta jer zajedno studiraju
Fakultet za sport i fizičko vaspitanje, da je dana 11.02.2013. godine, dok su
bili na fakultetu došlo do čarke izmedju njega i oštećenog Č., nakon čega su
njih dvojica izašli ispred fakulteta, gdje su se zbog te čarke malo pogurali i
u tom guranju, s obzirom da je tlo bilo pokriveno ledom i snijegom, poklizali
i pali na tlo kojom prilikom je oštećeni Č. zadobio povredu u predjelu glave,
a on povredu u predjelu nosa, jer su tim djelovima tijela prilikom pada
udarili od led, tako da nije tačno da je kritičnom prilikom on oštećenog
Č.udario nekom šipkom, a da je tačno da su nakon kritičnog dogadjaja u blizini
mejsta na kojem se isto desilo oštećeni Č. i neki njegovi drugovi pronašli
neku metalnu šipku zbog čega su službenciima policije rekli da je kritičnom
prilikom on oštećenog Č. M. udario metalnom šipkom.
U svojoj završnoj riječi okrivljeni je, ostajući pri svojoj odbrani, predložio
sudu da ga oslobodi od optužbe.
Sud je na glavnom pretresu u dokaznom postupku pročitao potvrdu Uprave
policije CG PJ Nikšić o oduziamanju predmeta od okrivljenog izdatu
12.02.2013.godine, na saglasan predlog stranaka pročitao iskaz oštećenog Č.
M.a dat u prethodnom postupku, nalaz i mišljenje vještaka medicinske struke B.
dr V. dat takodje u prethodnom postupku i pročitao izvod iz kaznene evidencije
za okrivljenog dat od Uprave policije CG-PJ Nikšić.
Analizirajući provedene dokaze pojedinačno i u njihovoj medjusobnoj
povezanosti, dovodećih ih u vezu sa navodima optužbe i odbranom okrivljenog,
sud je na nesumnjiv način utvrdio da je okrivljeni J. B. počinio krivično
djelo koje mu je stavljeno na teret optužbom, pa ga je zbog izvršenja istog
oglasio krivim i krivično pravno odgovornim iz sljedećih razloga:
Oštećeni Č. M. u svom svjedočkom iskazu u bitnom je istakao da se dana
11.02.2013. godine, oko 11 i 30 časova dok je bio na na Filozofskom fakultetu
u Nikšiću, na kojem studira, sreo sa okrivljenim J. B. koji mu je tada rekao
da zbog neke čarke koju su njih dvojica imali prethodnog dana izadje ispred
zgrade F.fakulteta, što je on i učinio, da bi nakon što su on i okrivljeni
izašli na parking ispred F. fakulteta okrivljeni ga odmah pozvao na fizički
obračun, ali on nije želio da se tuče sa okrivljenim J., iako je isti više
puta ponavljao: “Ajde pičko da se bijemo” i pri tom svoje čelo prislonio na
njegovo čelo, da bi u jednom momentu okrivljeni izvukao metalnu palicu crne
boje i sa istom zamahnuo da ga udari u glavu i udario ga tom šipkom u
potiljak, a on je tada refleksno glavom udario u glavu okrivljenog J., jer je
okrivljeni neposredno prije toga svoje čelo prislonio na njegovo čelo, nakon
čega je on okrivljenog J. nekoliko puta udario stisnutom pesnicom u predjelu
glave, nakon čega su ih prisutne kolege studenti razdvojile i od J. oduzeli
metalnu šipku koju su bacilli u blizini mjesta dogadjaja, na čemu se taj
dogadjaj i završio. U konačnom istakao se da se nakon kritičnog dogadjaja
pomirio sa okrivljenim J. B., nakon čega su u dobrim odnosima tako da se ne
pridružuje krivčnom gonjenju protiv okrivljengo i ne ispostavlja imovinsko
pravni zahtjev.
Stalni sudski vještaka medicinske struke B. dr V., u svom nalazu i mišljenju
koji je sud cijenio kao jasan, stručan i objektivan jer je isti dat po
pravilima struke i na osnovu vjerodostojne medicinske dokumentacije koja se
nalazi u spisima predmeta, naveo je da je u izvještaju ljekara specijaliste
hitno prijemne službe JZU Opšta bolnica Nikšić, broj protokola 1540 od
11.02.2013.godine, konstatovano da se oštećeni Č. M. navedenog datuma javio na
pregled kao hitan slučaj zbog povreda zadobijenih od strane drugog lica i da
je kliničkim pregledom oštećenog kod istog konstatovana povreda u vidu
razderne rane poglavine u tjemenom predjelu sa desne strane dužine oko 4 cm i
da se radi o povredai koja je po svojoj prirodi laka tjelesna povreda, koja je
nastala jednokratnim dejstvom aktivno zamahnute tupine mehaničkog orudja, na
primjer usljed udarca metalnom šipkom, većom drvenom motkom, većim kamenom ili
nekim sličnim predmetom.
Na osnovu navedenog iskaza oštećenog Č. M. koji je sud prihvatio kao istinit,
jer je oštećeni kritični dogadjaj opisao detaljno i ubjedljivo, koje kazivanje
oštećenog je u pogledu lokalizacije, vrste, i mehanizma nastanka povreda kod
oštećenog navedenih u izreci presude i nalazom i mišljenjem stalnog sudskog
vještaka medicinske struke B. dr V., sud je na nesumnjiv način utvrdio da je
okrivljeni J. B. Dana 11.02.2013. godine u Nikšiću ispred zgrade F. fakulteta
u Nikšiću, iako je bio svjestan svog djela i htio njegovo izvršenje, fizički
napao oštećenog Č. M., na način što ga je metalnom šipkom, kao srestvom
podobnim da tijelo teško povrijedi ili zdravlje teško naruši, udario u
predjelu glave, kojom prilikom mu je nanio laku tjelesnu povredu u vidu
razderne rane poglavine u tjemenom predjelu sa desne strane dužine oko 4 cm,
kojim radnjeme je okrivljeni počinio krivično djelo iz člana 152 stav 2 u vezi
člana 1 KZ na način, u vrijeme i na mjestu kako je to predstavljeno u izreci
presude.
U tom pravcu sud je odbacio odbranu okrivljenog J. B., smatrajući da je ista
neosnovana i usmjerena na izbjegavanje krivično – pravne odgovornosti, iz
razloga što je odbrana okrivljenog u cjelosti opovrgnuta svjedočkim iskazom
oštećenog Č. M., kao i nalazom i mišljenjem vještaka medicinske struke B. dr
V., kojim dokazima je sud iz već navedenih razloga poklonuiio povjerenje i na
istima zasnovao odluku o krivici okrivljenog.
Cijeneći subjektivni odnos okrivljenog prema počinjenom krivičnom djelu sud je
našao da je okrivljeni prilikom izvršenja predmetnog krivičnog djela postupao
sa direktnim umišljajem, jer iz utvrdjenog činjeničnog stanja proizilazi da je
okrivljeni preduzimajući radnje bliže opisane u izreci presude, dakle
udarajući oštećenog metalnom šipkom, kao sredstvom podobnim da tijelo teško
povrijedi ili zdravlje teško naruši, u predjelu glave postupao sa jasno
manifestovanom namjerom da na taj način oštećenom nanese tjelesne povrede,
odakle nedvosmisleno proizilazi da je okrivljeni prilikom izvrčenja predmetnog
krivičnog djela bio svjestan istog i htio njegovo izvršenje.
Prilikom donošenja odluke o krivičnoj sankciji sud je u smislu člana 42 stav 1
KZ kao olakšavajuće okolnosti na strani okrivljenog našao loše imovne prilike,
relativnu mladost okrivljenog u vrijeme izvršenja predmetnog krivičnog djela,
činjenicu da se oštećeni nije pridružio krivičnom gonjenju protiv okrivljenog
i raniju neosudjivanost okrivljenog, koju je sud utvrdio uvidom u izvod iz
kaznene evidencije izdatog na ime okrivljenog od strane Uprave policije CG,
dok otežavajućih okolnosti na strani okrivljenog po ocjeni suda nije bilo.
Cijeneći navedene olakšavajuće okolnosti sud je našao da se radi o osobito
olakšavajućim oklnostima i da prema okrivljenom radi ostvarivanja ciljeva
krivično-pravne zaštite društvenih vrijednosti nije nužno primijeniti kaznu i
istom na osnovu člana 53 i 54 KZ izrekao uslovnu osudu, sa kojom je
okrivljenom utvrdio kaznu zatvora u trajanju od 60 dana i istovremeno odredio
da se ova kazna neće izvršiti ukoliko okrivljeni u roku od jedne godine ne
počini novo krivično djelo, smatrajući da će se i sa prijetnjom izvršenja
utvrdjene kazne zatvora uz provjeru ponašanja okrivljenog u roku od jedne
godine na istog u dovoljnoj mjeri uticati da ubuduće ne vrši nova krivična
djela i da će se na taj način u ovom konkretnom slučaju ostvariti svrha
izricanja uslovnih osuda iz člana 52 stav 2 KZ u okviru opšte svrhe izricanja
krivičnih sankcija iz člana 4 stav 2 KZ.


Odluku o troškovima krivičnog postupka sud je donio na osnovu člana 226 i 229 ZKP-a i istom obavezao okrivljenog da na ime troškova krivičnog postupka plati novčani iznos od 94,00 eura, od čega se iznos od 44,00 eura odnosi na ime nagrade vještaku medicinske struke B.dr  V., dok se iznos od 50,00 eura odnosi na ime paušala kao dijela troškova krivičnog postupka koji iznos je odredjen imajući u vidu složenost predmeta trajanje postupka i imovne prilike okrivljenog.


Na osnovu člana 75 KZ sud je okrivljenom J. B. izrekao mjeru bezbjednosti sa kojom je od okrivljenog kao predmet izvršenja krivčnog djela oduzeta metalna šipka kojom je okrivljeni kritičnom prilikom nanio laku tjelesnu povredu oštećenom.

Na osnovu svega izloženog, primjenom odredbi člana 374 ZKP-a odlučeno je kao u izreci presude.

OSNOVNI SUD U NIKŠIĆU, dana 28.06.2013. godine
Zapisničar  S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema iste
Preko ovog suda Višem sudu Podgorica