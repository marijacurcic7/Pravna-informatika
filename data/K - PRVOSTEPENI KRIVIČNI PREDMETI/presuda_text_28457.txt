OSNOVNI SUD U ROŽAJAMA
K.br. 83/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.122/13 od 21.06.2013 .g. podnijet protiv okrivljenog A.O. iz
Rožaja, zbog krivičnog djela falsifikovanje isprave iz čl. 412. st. 2. u vezi
st. 1. Krivičnog zakonika, nakon održanog glavnog i javnog pretresa u
prisustvu Zamjenika Osnovnog državnog tužioca Armina Selmanovića i
okrivljenog, dana 28.08.2013. donio je i javno objavio
P R E S U D U
Okrivljeni A.O. , JMB . od oca K. i majke I., rodj. M., rodjen ..g. u selo
Biševo, Opština Rožaje, živi u Ul. "30. Septembar", drž. CG, razumije
crnogorski jezik, koji je i njegov jezik, pismen, završio osnovnu školu,
nezaposlen, oženjen , otac dvoje maloletne djece, siromašnog imovnog stanja,
neosudjivan.
K R I V J E
Što je:
dana 18.06.2013.g. oko 19,30 h u Rožajama, upotrijebio kao prave lažne javne
isprave reg. tablice RO-AA 211, koje su legalno izdate za teretno motorno
vozilo marke Mercedes - benz, tip 1834 L, na način što je u javnom saobraćaju
upravljao putničkim motornim vozilom marke "Mercedes" , tip C 220 D, sa brojem
šasije WDB2021211A449029, na koje su bile postavljene reg. tablice RO AA 211
-čime je izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika 
pa mu sud primenom pomenutog zakonskog propisa i čl. 4,13, 15, 32, 36, 42, 52,
53 i 54 Krivičnog zakonika i čl. 374. Zakonika o krivičnom postupku izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno
određuje da se kazna neće izvršiti ukoliki osuđeni u roku od jedne godine ne
učini novo krivično djelo.
Da plati na ime troškova krivičnog postupka paušalni iznos od 30,00 eura, u
korist budžeta Crne Gore, u roku od 15 dana po pravosnažnosti ove presude.
Od okrivljenog se oduzimaju reg. tablica RO AA 211 koje su upotrijebljene kao
predmet izvršenja krivičnog djela.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 22/13 od 21.06.2013.g. protiv okrivljenog A. O. iz Rožaja, zbog
krivičnog djela falsifikovanje isprave iz čl. 412. st. 2. u vezi st. 1.
Krivičnog zakonika (KZ).
Na glavnom pretresu Zamjenik ODT -a A. S. je precizirao činjenični opis djela
kao u dipozitivu ove presude, te je predložio da sud okrivljenog oglasi krivim
zbog krivičnog djela koje mu je stavljeno na teret i da mu izrekne uslovnu
osudu kojom će mu utvrditi kaznu zatvora u trajanju od tri mjeseca i
istovremeno odrediti da se kazna neće izvršiti ukoliko isti u roku od jedne
godine ne učini novo krivično djelo, te da se od istog oduzmu reg. tablice
koje su upotrijebljene kao predmet izvršenja djela.
Okrivljeni je na pretresu priznao da je izvršio djelo i svoju krivicu i
objasnio da je dana 18.06.2013.g. oko 19,30 časova u Rožajama upravljao
putničkim motornim vozilom marke "Mercedes", tip C 220 D na kojem su bile
postavljen reg. tablice RO AA 211 a znao je da tablice ne potiču od ovog
vozila, već od drugog vozila. Dok je upravljao vozilom u gradu ga je
zaustavila policija i utvrdila da se tablice ne odnose na ovo vozilo pa su mu
iste oduzeli. Izrazio je kajanje zbog izvršenog djela i obećao je da ubuduće
neće vršiti bilo kakava krivična djela pa je molio da ga sud što blaže kazni.
Po ovoj krivičnopravnoj stvari sud je izveo dokaze: pročitao dopis MUP-a Crne
Gore - Filijala za upravne unutrašnje poslove br. 27-233-15 od 20.06.2013.g.
potvrdu o privremenom oduzimanju registarskih tablica OB Rožaje od
18.06.2013.g. , dvije potvrde o privremenom oduzimanju predmeta OB Rožaje od
18.06.2013.g. i potvrdu o vraćanju oduzetih predmeta ODT-a Rožaje Kt.br.
122/13 od 21.06.2013.g. , izvršio uvid u fotodokumentaciju OB Rožaje od
21.06.2013.g. , uvid u saobraćajnu dozvolu za putničko vozilo marke Mercede,
tip C220D, reg. br. PL AA 966 na ime O. F. iz Plava i uvid u izvod iz kaznene
evidencije na ime okrivljenog, dok nije saslušao svedoke S. D. i E.B.jer je
našao da je činjenično stanje u dovoljnoj mjeri utvrđeno za presuđenje već
izvedenim dokazima, te bi se odlaganjem pretresa radi saslušanja ovih svedoka
samo nepotrebno odugovlačio postupak a činjenično stanje bi ostalo
neizmijenjeno.
Cijeneći iskaz okrivljenog i sve izvedene dokaze kako pojedinačno, tako i u
međusobnoj vezi, u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljeni izvršio krivično djelo koje mu je
optužbom stavljeno na teret i da je zato kriv i krivičnopravno odgovoran.
Okrivljeni je u cjelosti priznao izvršenje djela, pa je sud njegov iskaz
prihvatio kao jasan i potpun a dovodeći iisti u vezu sa dokazima izvedenim u
postupku proizilazi da je okrivljeni kritičnog dana upotrijebio kao prave reg.
tablice RO AA 211 koje su legalno izdate za teretno motorno vozilo marke
Mercedes - benz, tip 1834 L, koje su bile postavljene na putničkom motornim
vozilom marke "Mercedes" , tip C 220 D, sa brojem šasije WDB2021211A449029
kojim je upravljao u javnom saobraćaju.
Naime, iz dopisa MUP-a Crne Gore - Filijala za Upravne unutrašnje poslove od
20.06.2013.g. utvrđeno je da su reg tablice RO AA - 211 izdate za teretno
motorno vozilo marke Mercedes - benz, tip 1834 L, te da je važnost
registracije do 29.06.2012.g.
Iz saobraćajne dozvole za putničko motorno vozilo marke "Mercedes" tip C 220
D, utvrđeno je da su reg tablice izdate za ovo vozilo PL AA 966 i da je
broj šasije ovog vozila WDB2021211A449029.
Iz potvrde o privremenom oduzimanju reg tablica i predmeta OB Rožaje, utvrđeno
je da je okrivljenom oduzeto putničko vozilo marke "Mercedes" , reg br, RO AA
211 ,saobraćajna dozvola i reg. tablice, dok se iz potvrde ODT-a Rožaje od
21.06.2013.g. vidi da je okrivljenom vraćeno vozilo i saobraćajna dozvola.
Imajući u vidu navedene dokaze koje je sud prihvatio kao jasne i određene, a
dovodeći iste u vezu sa iskazom okrivljenog koji je priznao izvršenje djela,
zaista se nesumnjivo utvrđuje da je okrivljeni kritičnog dana upotrijebio
navedene reg. tablice koje su bile postavljene na vozilu kojim je upravljao, a
znao je da iste nijesu izdate za to vozilo, već za drugo - teretno vozilo.
Dakle, u postupku je utvrđeno da je okrivljeni dana 18.06.2013.g. oko 19,30 h
u Rožajama, upotrijebio kao prave lažne javne isprave reg. tablice RO-AA 211,
koje su legalno izdate za teretno motorno vozilo marke Mercedes - benz, tip
1834 L, na način što je u javnom saobraćaju upravljao putničkim motornim
vozilom marke "Mercedes" , tip C 220 D, sa brojem šasije WDB2021211A449029, na
koje su bile postavljene reg. tablice RO AA 211.
Cijeneći psihički odnos okrivljenog prema izvršenom djelu, sud je našao da je
isti bio svjestan svog djela, tj. svjestan da upravlja vozilom na kome su
postavljene lažne reg. tablice i to je htio pa je postupao sa umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela falsifikovanje isprave
iz čl. 412. st. 2. u vezi st. 1. KZ, za koje djelo je sud istog oglasio krivim
i izrekao mu uslovnu osudu, utvrđujući mu pri tom kaznu zatvora u trajanju od
tri mjeseca i istovremeno odredio da će kazna neće izvršiti ukoliko isti u
roku od jedne godine ne izvrši novo krivično djelo.
Prilikom izricanja ovakve vrste izricanja krivične sankcije, sud je imao u
vidu stepen krivice okrivljenog, stepen nastupjele posledice, okolnosti pod
kojim je djelo izvršeno, cijeneći pri tom kao olakšavajuće okolnosti priznanje
okrivljenog za izvršeno djelo, kajanje i obećanje da ubuduće neće vršiti bilo
kakva krivična djela, njegove porodične prilike - otac dvoje maloletne djece,
siromašno imovno stanje i raniju neosuđivanost, pa je u nedostatku
otežavajućih okolnosti našao da je imalo mjesta izricanju ovakve vrste
krivične sankcije ubijeđen da će upozorenje uz prijetnju kazne u dovoljnoj
mjeri uticati na okrivljenog da ubuduće ne vrši bilo kakva krivična djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati, u korist budžeta Crne Gore, na ime troškova
krivičnog postupka paušalni iznos od 30,00 eura.
Na osnovu čl. 75. KZ od okrivljenog se oduzimaju reg. tablice RO AA 211 koje
su upotrijebljene kao predmet izvršenja krivičnog djela.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 28.08.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.