                                                                                                            **       Posl.br.K. 64/11-10**

U IME NARODA!
           **OSNOVNI SUD U HERCEG NOVOM** , po sudiji Leković Branislavu, kao sudiji pojedincu, uz učestvovanje zapisničara Barović Ljiljane, u krivičnom predmetu protiv okrivljenog K.Đ., zbog krivičnog djela iz.čl.196.st. 1 KZ CG, povodom privatne tužbe tužioca O.V. od 29.10.2010.godine, nakon održanog glavnog i javnog pretresa dana 12.05.2011.godine, u odsustvu okrivljenog K.Đ. shodno čl.453.stav 3. ZKP-a, a u prisustvu branioca okrivljenog adv.C.B. i privatnog tužioca O.V.,donio je i javno objavio slijedeću

P R E S U D U 
OKRIVLJENI: K.Đ. od oca Ž. i majke J. rodjene J., rodjen ... godine u D.,
sa prebivalištem u ul...., H.N., oženjen, otac dvoje maloljetne djece, po
zanimanju elektrotehničar, pismonog, sa završenom SSS, zaposlen u privatnoj
firmi „T.S.“ sa mjesečnom zaradom od 300 eura, posjeduje kuću u H.N.,
državljanin CG.  
 **OSLOBAĐA SE OD OPTUŽBE  
  Na osnovu čl.363 tač.1 ZKP-a**

Da je :  
Dana 21.10.2010 godine podnoseći Osnovnom sudu u Herceg Novom odogovor na
tužbu u predmetu P.633/10 uvrijedio i oklevetao privatnog tužioca O.V.,tako
što je za istog iznio neistine „da je ukrao ključeve iz brave V.LJ.“ i „da je
O.V. provalio na donji sprat LJ. kuće“,vjerujući iz osnovanog razloga u
istinitost svoje izjave, što je moglo škoditi časti i ugledu privatnog
tužioca,  
-čime bi izvršio krivično djelo klevete iz čl. 196. st. 1. Krivičnog zakonika.                                                                                                    
O b r a z l o ž e nj e 
     Privatni tužilac O.V. podnio je dana 29.10.2010. godine, privatnu tužbu protiv okrivljenog K.Đ., zbog krivičnog djela uvrede  iz čl.195 stav 1, KZ ,koju je dopunio podneskom od 23.11.2010 godine stavljajući okrivljenom na teret i krivično djelo klevete iz čl. 196.st.2.u vezi st. 1. KZ CG.

Povodom ove privatne tužbe sud je ranije donio presudu K.br. 187/10 od
10.12.2010 godine,a koja je ukinuta rješenjem Višeg suda u Podgorici
Kž.br.92/11 od 15.02.2011 godine i predmet vraćen prvostepenom sudu na ponovni
postupak i odluku.  
Glavni pretres je održan u odsustvu okrivljenog K.Đ. shodno čl.453.stav 3.
ZKP-a,jer je bio uredno pozvan,a njegovo prisustvo nije bilo nućno jer je
ranije saslušan.  
Okrivljeni K.Đ. u svojoj odbrani je negirao izvršenje krivičnog djela koje mu
je stavljeno na teret i u bitnom istakao mu je privatni tužilac O.V. pašenog,
pa mu je zbog toga i poznata cjelokupna situacija oko spora u vezi imovine
koji imaju privatni tužilac i njegova supruga sa V.LJ., njegovom taštom.
Pojasnio je da je tačno da je on u odgovoru na tužbu u predmetu P.633/10 pored
ostalog napisao „da je O.V. ukrao ključeve iz brave V.LJ., kao i to da je O.V.
provalio na donji sprat LJ. kuće. Objasnio je da je za ove činjenice saznao od
svoje tašte V.LJ. koja ga je obavjestila negdje u septembru 2010 godine da joj
je tog dana O.V. bez odobrenja uzeo njene ključeve od donjeg sprata kuće. Za
drugu rečenicu gdje je naveo da je V. provalio na donji sprat, saznao je iz
zapisnika UP PJ H.Novi o saslušanju prijavljenog O.V., a u kom je isti opisao
da je morao bušlicom da razvaljuje predmetna vrata, jer su bila zaključana.
Dalje je naveo,da je u parnici P.633/10 koja se vodi pred ovim sudom, O.V.
podnio tužbu protiv njega i njegove supruge K.K. zbog smetanja posjeda, te da
istom traži da im sud zabrani da dolaze u kuću V.LJ.. Naglasio je da je
povodom te tužbe napisao odgovor na tužbu i u tom odgovoru iznio svoj stav
povodom te tužbe i u istom naveo predmetne inkriminisane riječi, a cilj mu je
bio da na taj način zaštiti sebe od te tužbe, a takodje da zaštiti i svoju
taštu LJ., jer mu je od početka bilo poznato sve u vezi imovine koja je
predmet spora pred sudom, jer je bio prisutan kad je vršena dioba te imovine.
Istakao je da mu je poznata smisao riječi „ukrasti“, a nije na taj način
mislio nekog uvrijediti i izvinjava se ako je nekog uvrijedio, a navedeno je
naveo jer je to preciznije reći nego kada se kaže riječ „uzeo“, a to obzirom
da kada se kaže ukrasti to znači da je nešto uzeto što je tudje i bez dozvole.
Takodje je istakao da mu je jasan i smisao riječi „provaliti“, jer je to
slučaj kada neko udje u nečiji posjed bez nečije dozvole. Pored toga je dodao
da inkriminisanim riječima nije imao namjeru da uvrijedi tužioca, već da sudu
pojasni šta se sve dešavalo u periodu naznačenom u parničnoj tužbi. Naveo je
da V.LJ. poznaje od 2005 godine i od tada do danas ona koristi predmetni
objekat donji sprat kuće kao i gornji.
U završnoj riječi je preko svog branioca istakao da izvedenim dokazima nije
dokazano da je izvršio ni krivično djelo klevete ni krivično djelo uvrede, jer
je osnovano mogao da vjeruje u ono što je izjavio jer je to pročitao u
zapisniku policije,a o tome ga je i obavjestila njegova tašta V.LJ.,te da u
konkretnom slučaju nema ni elemenata uvrede, jer nije namjeravao da na
navedeni način uvrijedi bilo koga, već je tim riječima objašnjavao odredjene
dogadjaje koji su se dešavali povodom spora oko te predmetne nepokretnosti, a
čak se i danas izvinjava ukoliko se neko osjetio uvrijedjenim povodom njegovih
riječi.  
    U dokaznom postupku saslušan je privatni tužilac O.V. u svojstvu svjedoka, izvršen je uvid u spise parničnog predmeta ovog suda P.633/10,te iz tih spisa pročitani parnična tužba tužioca O.V. i odgovor na tu tužbu tuženog K.Đ. od 21.10.2010 godine,te pročitani predlog za obezbjeđenje dokaza predlagača O.V. od 27.10.2010 godine i zapisnik o uviđaju radi obezbjeđenja dokaza Osnovnog suda u Herceg Novom R.br.106/10 od 06.11.2010 godine,izvršen uvid u list nepokretnosti br.... od ...2010 godine,te uvid u zapisnik Uprave policije Pj Herceg Novi od 13.09.2010 godine o obavještenjima uzetim od građanina V.LJ. ,uzvršen uvid u rješenje Višeg suda u Podgorici Gž.br.1469/11 od 25.03.2011 godine i zapisnik ovog suda O.br.143/05 od 04.07.2005 godine.

Sud nije prihvatio iskaz privatnog tužioca u svojstvu svjedoka da je
okrivljeni navedenim ponašanjem imao namjeru da ga uvrijedi i prikaže kao lošu
ličnost,jer je nelogičan,kontradiktoran i u suprotnosti sa izvedenim dokazima-
spisima parnice P.633/10 i zapisnicima policije o prikupljenim obavještenjima
od građana.  
Naime, saslušan kao svjedok privatni tužilac O.V. u bitnom je naveo da su on i
ovdje okrivljeni pašenozi i da se pred ovim sudom vodi parnični postupak po
njegovoj tužbi za smetanje posjeda protiv K.Đ. i njegove supruge K. i dr., a
tom tužbom je tražio da sud zabrani tuženim da dolaze u predmetnu kuću gdje
živi V.LJ., jer u istoj on drži svoje stvari , a ista je vlasništvo njegove
supruge M.. Istakao je da je u vezi te kuće u kojoj živi V.LJ. po njenoj tužbi
pred ovim sudom u toku postupak za utvrdjivanje vlasništva nad tom kućom,a
tužena je njegova supruga O.M.. Takodje ističe da je sada predmetna kuća u
državini V.LJ., a on i njegova supruga su ranije koristili tu kuću zajedno sa
LJ., ali im je ona oduzela državinu u septembru 2010 godine. Pojasnio je da se
tvrdnja okrivljenog- da je on-privatni tužilac ukrao ključeve iz brave
V.LJ.,odnosi na dogadjaj od dana 13.09.2010 godine, kada ga je LJ. neosnovano
prijavila policiji da joj je ukrao ključeve, što inače nije istina,a on je po
toj prijavi dao izjavu u policiji.  Dalje je objasnio da se druga tvrdnja
okrivljnog- da je on-privatni tužilac provalio na donji sprat LJ. kuće ,odnosi
na dan ... godine, pa je stim u vezi istakao da je tačno da je tog dana
pokušao ući na donji sprat kuće na ulaz koji je ranije koristio, pa kako je
isti ulaz bio zaključan, onda je kroz obližnji prozor provukao ruku i dohvatio
ključ koji se nalazio u bravi vrata,a zatim je sa tim ključem sa spoljne
strane otključao vrata i ušao u objekat da uzme svoje stvari. Dodao je da je
zatim, na tim vratima promijenio bravu i stavio novu bravu sa svojim novim
ključem, kako bi nesmetano mogao koristiti taj ulaz, jer je taj objekat
vlasništvo njegove supruge, a od istog objekta LJ. ima još dva ulaza. Pojasnio
je da smatra da je okrivljeni navedenim riječima imao cilj da ga uvrijedi i da
ga kao lošu ličnost prikaže parničnom sudu u postupku koji se vodi izmedju
njih dvojice kao parničnih stranaka.
Osim toga,naveo je da su iz predmetnog objekta – donjeg sprata kuće u kojoj
živi V.LJ., iseljeni on-privatni tužilac i njegova supruga po privremenoj
mjeri ovog suda, iako je tom prilikom sud konstatovao da se u tom objektu
nalaze i njihove stvari. Dalje je naveo da je tačno i da je u parnici koja se
vodi po njegovoj tužbi protiv okrivljenog K.Đ. i njegove supruge odbijen
njegov zahtjev o izdavanju privremene mjere zabrane ulaska u predmetni objekat
– kuću kod V.LJ.. U momentu kada je tu parničnu tužbu za smetanje posjeda
podnio ...2010 godine on i supruga M. nisu bili u posjedu predmetne kuće, već
su se u istoj nalazile samo njihove stvari. Dodao je da u toj parnici tuženi
K.Đ., K. i drugi, nisu nikada bili u posjedu predmetne kuće, ali je iste
tužio jer su dolaskom u tu kuću mogli doći u dodir sa njegovim stvarima koje
se tu nalazile. Konačno je istakao da je okrivljeni kritičnih dana 13 i
23.09.2010 godine bio prisutan na licu mjesta u B. ,te da nije tačno da je o
događajima saznao iz zapisnika policije.Osim toga,dodao je da je u međuvremenu
Viši sud u PG rješenjem Gž.1469/11 od 25.03.2011 godine preinačio ranije
rješenje Osnovnog suda H.N. i odbio kao neosnovan predlog V.LJ. da se odredi
privremena mjera i obavežiu tuženi O.V. i M. da joj vrate stan u prizemlju.  
Iz spisa predmeta ovog suda P-br.633/10  proizilazi da je tužilac O.V. podnio
sudu tužbu 06.10.2010godine, protiv tuženih K.Đ. ,K.K. i V.Z.,zbog smetanja
posjeda,sa predlogom da se izda privremena mjera kojom će se zabraniti tuženim
da ulaze u gornji sprat predmetne kuće u kojoj živi V.LJ..  
Iz predloga za obezbjeđenje dokaza predlagača O.V. od 27.10.2010 godine
proizilazi da je traženo da sud izađe na lice mjesta u objekat br.2 na
kat.parceli 611 KO B.,u kom živi V.LJ. i da sačini zapisnik o zatečenim
pismenim dokumentima,a za koje predlagač smatra da su važni dokazi u sporovima
povodom imovine koji se vode pred ovim sudom.  
Iz zapisnika o uviđaju radi obezbjeđenja dokaza,sačinjenog od Osnovnog suda HN
R.br.106/10 od 06.11.2010 godine proizilazi,da je sud postupio po predlogu
predlagača i izvršio uviđaj na licu mjesta-u porodičnoj kući V. u B. br....,te
da je tom prilikom izvršen popis stvari-dokumentacije,kućnih aparata,garderobe
i sl.  
Iz lista nepokretnosti br.... od ...2010 godine proizilazi da je kat parcela
br.... KO B. vlasništvo V.LJ. 1/1, dok su objekti 1 i 2 na toj parceli upisani
kao vlasništvo V.M..
Branilac okrivljenog je u vezi ovog dokaza istakao primjedbu da je u toku
parnica radi utvrđivanja prava svojine nad pomenutim objektima,te da postoji
zabilježba zabrane otuđenja i opterećenja istih.  
Iz zapisnika Uprave policije-PJ H.Novi od 13.09.2010 godine o prikupljenim
obavještenjima od građanina V.LJ. proizilazi da je ista tom prilikom policiji
prijavila da joj je zet O.V. uzeo ključeve iz prizemlja kuće u kojoj živi,te
da traži da joj isti vrati ključeve i da je ne uznemirava.  
Sud je prihvatio kao vjerodostojne sve navedene pismene dokaze jer su izdati
od strane nadležnih organa ,a na iste stranke nisu imale primjedbi, već su
svojim izjavama sadržinu istih učinili nespornim. Ovi dokazi su od značaja u
konkretnom slučaju za provjeru odbrane okrivljenog,pa se istim potvrđuju
navodi okrivljenog da navedenim izjavama nije imao namjeru da uvrijedi
tužioca,te da je imao osnovanog razloga da povjeruje u istinitost svojih
izjava,te da je iste iznio da bi na taj način zaštitio svoje interese u
parničnom postupku, a takodje da zaštiti i svoju taštu LJ., jer mu je od
početka bilo poznato sve u vezi imovine koja je predmet spora pred sudom.  
Sud je odbio predloge privatnog tužioca da se se u dokaznom postupku saslušaju
svjedoci O.-V.M. i A.N., na okolnosti da li je okrivljeni bio prisutan dana
13.09. i 23.09.2010. godine u B., na licu mjesta kod kuće V.LJ.,te da se
pribavi i izvrši uvid u listing telekomunikacije okrivljenog broja ..., a radi
utvrđivanja okolnosti da li je okrivjeni 13.09.2010. godine bio na licu mjesta
u B., kao suvišne, jer s obzirom na utvrđeno činjenično stanje prihvatanje
ovih predloga vodilo bi odugovlačenju postupka, a ne bi doprinijelo utvrđenju
drugačijeg činjeničnog stanja.  
Ocjenom svih izvedenih dokaza i to svakog pojedinačno i u njihovoj međusobnoj
vezi,te dovodeći ih u vezu sa odbranom okrivljenog, sud je utvrdio da  djelo
klevete, za koje je okrivljeni optužen, po zakonu ne predstavlja krivično
djelo, jer postoje okolnosti koje isključuju protivpravnost djela,odnosno da
je okrivljeni imao osnovanog razloga da vjeruje u istinitost onoga što je
pronosio.  
Naime, na osnovu odbrane okrivljenog i izjave privatnog tužioca u svojstvu
svjedoka,te navedenim pismenim dokazima ,kao nesporno je utvrđeno da je
povodom parnice P.633/10 ,koja se vodi po tužbi O.V. protiv K.Đ. i dr,sa
predlogom da se izda privremena mjera- da se tuženim K.Đ. i dr, zabrani da
dolaze u kuću u kojoj živi V.LJ., okrivljeni K.Đ. je podnio Osnovnom sudu u
Herceg Novom pismeni odgovor na navedenu parničnu tužbu dana 21.10.2010 godine
u kome je pored ostalog naveo “da je O.V. ukrao ključeve iz brave V.LJ.,te da
je O.V. provalio na donji sprat LJ. kuće.  
Sud je prihvatio odbranu okrivljenog K.Đ. da imao opravdanog razloga da
vjeruje u ono što je pronosio i da je to učinio u zaštiti opravdanih
interesa,a to iz razloga jer je njegova odbrana uvjerljiva i logična,a u
skladu je sa izvedenim pismenim dokazima- spisima parničnog predmeta P.633/10
,te zapisnicima Uprave policije o prikupljenima obavještenjima od građana.
Osim toga i privatni tužilac je potvrdio odlučne okolnosti –da je tužbenim
zahtjevom u parničnoj tužbi tražio da sud tuženim K.Đ. i dr,zabrani da dolaze
u predmetnu kuću u kojoj živi V.LJ.-tašta okrivljenog ,a takođe je potvrdio da
je V.LJ. u državini te kuće,jer su on-privatni tužilac i njegova supruga
iseljeni iz iste,Osim toga tužilac je potvrdio i to da ga je 13.09.2010 godine
V.LJ. prijavila policiji zbog nestanka njenih ključeva,pa je tim povodom davao
izjavu u policiji, te da je 23.09.2010 godine zamijenio bravu na ulaznim
vratima donjeg sprata predmetne kuće,te ugradio svoju bravu kako bi taj
objekat mogao koristiti.  
U kontekstu naprijed navedenog, kada se imaju u vidu nesporne činjenice da je
privatni tužilac davao obavještenja policiji povodom prijave V.LJ. zbog
nestanka ključeva,te da je na ulaznim vratima donjeg sprata predmetne kuće,
ugradio svoju bravu sa ključevima,te isto dovede u vezu sa navodima
okrivljenog i privatnog tužioca, jasno je da je okrivljeni imao opravdanog
razloga da vjeruje da je privatni tužilac bez odobrenja uzeo ključeve V.LJ. i
da je provalio u doljni sprat kuće,što je i naveo u predmetnom odgovoru na
tužbu. Ovo iz razloga jer ga je o tome obavijestila tašta V.LJ.,a osim toga o
tome se uvjerio i nakon što je pročitao zapisnik policije o obavještenjima
građana V.LJ. i O.V..  
Osim toga, ni privatni tužilac ne spori ove činjenice, pa je nesumnjivo
dokazano da je okrivljeni imao osnovanog razloga da povjeruje u istinitost
toga što je pronio,bez obzira da li je to u konkretnom slučaju istinito ili
ne.  
Na osnovu čl.196 st.4 KZ CG okrivljeni se neće kazniti za klevetu ako dokaže
da je ima osnovanog razloga da povjeruje u istinitost onoga što je iznosio,
ali se može kazniti za uvredu ako su ostvareni uslovi za postojanje tog djela.  
Prema tome, kako je okrivljeni dokazao da je imao osnovanog razloga da vjeruje
u istinitost onog što je iznio, to je u konkretnom slučaju isključena
protivpravnost krivičnog djela klevete, pa je sud, u skladu sa citiranom
odredbom člana 196 st.4 KZ CG, ispitao da li su ostvareni uslovi za postojanje
djela uvrede.  
Po mišljenju ovog suda, u konkretnom slučaju nema elemenata niti djela
uvrede,jer postoji zakonski osnov za isključenje protivpravnosti uvrede, na
osnovu čl. 195 st.4 KZ CG, s obzirom da je nesporno da je okrivljeni postupao
u zaštiti opravdanih interesa, odnosno reagovao na parničnu tužbu privatnog
tužioca,kojom je postavljen tužbeni zahtjev da sud zabrani tuženom K.Đ. i dr.
da dolaze u predmetnu kuću u kojoj živi V.LJ., a iz samog načina izražavanja i
svih pomenutih okolnosti ne proizilazi da je to izrečeno u namjeri vrijeđanja.  
Nepostojanje namjere vrijeđanja faktično je pitanje, a procjenjuje se s
obzirom na okolnosti djela, pobude okrivljenog i način izlaganja.  
U konkretnom slučaju je očigledno da je navedene inkriminisane riječi
okrivljeni napisao u odgovoru na parničnu tužbu, reagujući tako na navode iz
parnične tužbe  privatnog tužioca O.V.,  
Naime,sud je prihvatio odbranu okrivljenog da je predmetnu izjavu dao u cilju
zaštite svog interesa-da sebe i V.LJ. zaštiti od navedene parnične tužbe,kojom
je traženo da se njemu i njegovoj suprugi zabrani da dolaze u kuću kod
V.LJ.,inače njegove tašte ,jer ovakva odbrana nije obezvrijeđena ni jednim
izvedenim dokazom,uvjerljiva je i logična. Ovakva odbarana okrivljenog
potvrđena je i izjavom privatnog tužioca i uvidom u spise parnice P.br.633/10,
iz kojih proizilazi da je O.V. tužbenim zahtjevom tražio da se zabrani tuženim
Kordić Đorđu i Kordić Katarini,da dolaze u predmetnu kuću u kojoj živi V.LJ..  
Po mišljenju ovog suda, u navedenoj izjavi okrivljenog nema elemenata djela
uvrede, jer i tu postoji zakonski osnov za isključenje protivpravnosti, na
osnovu čl. 195 st.4 KZ CG, s obzirom na sve što je prethodno navedeno, odnosno
da je okrivljeni postupao u zaštiti opravdanih interesa, a iz samog načina
izražavanja i svih pomenutih okolnosti,  proizilazi da to nije izrečeno u
namjeri vrijeđanja iz istih razloga kao što je prethodno obrazloženo.Sud je
ocijenio da su u konkretnom slučaju opisani opravdani interesi okrivljenog
,pretežniji i društveno opravdaniji u odnosu na povredu časti i dostojanstva
koja se vrši uvredom.  
Dakle, kako je isključena protivpravnost  za djelo za koje se okrivljeni
tereti,  valjalo je okrivljenog, na osnovu čl.363 st.1 tač.1 ZKP-a osloboditi
od optužbe i odlučiti kao u izreci ove presude.  
Sud je shodno čl.203.stav 3. ZKP-a odlučio o troškovima krivičnog postupka,pa
je privatnog tužioca obavezao da sudu plati trošak postupka u paušalnom iznosu
od 50,00 eura,kao i da okrivljenom nadoknadi troškove postupka na ime
angažovanja branioca u iznosu od 180,00 eura,koji se odnose na zastupanje
branioca na 2 održana glavna pretesa u iznosu od po 60 eura (Tar.vr. 1.stav
1.tačka 1 AT CG ) i za sastav odgovora na tužbu u iznosu od 60 eura (tar br.3
u vezi tar.br.1 stav 1.tačka 1 AT CG).  
OSNOVNI SUD U HERCEG NOVOM
          dana,  12.05.2011.godine. 
Zapisničar:
S u d i j a :
Barović Ljiljana
Leković Branislav  
PRAVNA POUKA:
Protiv ove presude dozvoljena je
žalba u roku  od  8 dana od dana prijema
Višem sudu u Podgorici,
putem ovog suda.  
DNA:
Privatnom tužiocu O.V.
Okrivljenom K.Đ.
Braniocu okrivljenog adv.C.B.
U spise  