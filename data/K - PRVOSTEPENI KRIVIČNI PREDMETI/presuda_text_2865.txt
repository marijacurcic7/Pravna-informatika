                                                                                                                         Posl.br.K.88/11

U IME NARODA!
           OSNOVNI SUD U HERCEG NOVOM, po  sudiji Leković Branislavu, uz učešće zapisničara Šušić Lidije,u krivičnom predmetu protiv okrivljenog K.N., zbog krivičnog djela iz čl.196.stav 1. u vezi čl.49 KZ CG i dr,  povodom privatne krivične tužbe tužioca K.M. od 20.09.2010. godine,sa izmjenom od 07.06.2011 godine,nakon održanog glavnog i javnog pretresa dana 07.06.2011.godine, u prisustvu okrivljenog K.N.,te privatnog tužioca K.M. i njegovog punomoćnika adv.B.B. , donio je i javno objavio sljedeću

P R E S U D U 
         Okrivljeni: K.N., od oca S. i majke Đ. ,rođene M.,rođen 02.03.1953 godine u K.,sa prebivalištem u ..., H.N., oženjen,otac dvoje punoljetne djece,državljanin Crne Gore,po zanimanju pomorac,pismen,sa završenom srednjom školom,srednjeg imovnog stanja,osuđivan presudom Opštinskog suda u H.Novom K.117/87 od 21.08.1987 godine zbog krivičnog djela iz čl.185.stav 3 u vezi stava 1. KZ SRCG,na novčanu kaznu u iznosu od 120.000 dinara.

Na osnovu čl. 363. tač.3. ZKP-a,  
OSLOBADJA SE OD OPTUŽBE 
Da je:  
Dana 18.06.2010 godine u B. sa balkona svoje porodične kuće privatnom tužiocu
oštećenom K.M. bez povoda i razloga uputio riječi uvrede: „ ti si debil, evo
ga debil, đe si debil,
-dana 19.06.2010 godine u B., za vrijeme dok se privatni tužilac nalazio u dvorištu svoje porodične kuće bez povoda i razloga privatnom tužiocu uputio riječi uvrede: „ đe si pederu, ovo je moje“, zatim što je istog dana oko 12.00 časova prolazeći javnim putem pored privatnog tužioca oštećenog oštećenom uputio riječi: „ šta hoćeš ti budalo, možeš mi popušiti kurac“ da bi zatim istog dana u popodnevnim časovima privatnom tužiocu bez razloga i povoda za vrijeme dok se sa njim susreo na javnom putu uputi mu riječi uvrede: „ majmune ua majmune“ da bi mu zatim sa balkona svoje kuće uputio riječi uvrede: „ debilu, majmune, jebaću ja tebe.“
-dana 26.06.2010 godine u B., a nakon toga što su se privatni tužilac i okrivljeni vratili sa sudske rasprave privatnom tužiocu uputio riječi prijetnje: „ ja ću tebe pokazat, evo proradile su rodbinske veze, ja sam doktor međunarodnog prava, ja ću tebe pokazat  jer i  ja imam veze i vezice i ja dobijem sve da znaš da ću te uništit.“,
-dana 26.06.2010 godine u B. bez povoda i razloga privatnom tužiocu uputio riječi uvrede: „ majmune, majmune“,
-dana 05.07.2010 godine u B. bez povoda i razloga privatnom      tužiocu  uputio riječi: „ pederu, majmune, debilu“ koje riječi je više puta ponavljao,
-dana 08.07.2010 godine, takodje u B. prilikom  prolaska pored privatnog tužioca bez razloga  i povoda uputio mu riječi uvrede: „ đe si majmune u majmune,
-dana 09.07.2010 godine, takodje u B. u jutarnjim časovima oko 08.30 časova za vrijeme dok se privatni tužilac  nalazio u svom dvorištu bez razloga  i povoda uputio mu riječi uvrede: „ majmune, majmune, jebaću ja tebe“ koje riječi je više puta ponavljao,
-dana 13.07.2010 godine u B. bez razloga i povoda dok se privtni tužilac sa suprugom i djetetom nalazio na balkonu svoje kuće, bez razloga i povoda privatnom tužiocu uputio riječi uvrede: „ lopove, lopove, đe si lopove, u lopova su kratke noge“, a što je čulo više lica prolaznika javnim putem što ih je iznenadilo, a kod nekih izazvalo i smijeh, te što je istog dana privatnom tužiocu uputio riječi uvrede poredeći ga sa svojim psom govoreći: „ Kiki evo ga pravnik“ zatim privatnom tužiocu uputio riječi: „ Đe si pravniče, đe si budalo“,
-dana 19.07.2010 godine, bez povoda i razloga privatnom tužiocu i njegovoj supruzi G. plazio jezik, a zatim im uputio riječi: „ o jadni bijednici“, zatim „o jadna bijednice, đe si došla i kakvog čovjeka imeš“, a zatim jednom licu koje se nalazilo u kući privatnog tužioca uputio riječi: „ đe si došla kod njih i jeli ti to carina kupila odijelo, to su nikakvi ljudi i ne znaš ti njih“,
-dana 28.07.2010 godine, u B. na javnom putu privatnom tužiocu i njegovoj supruzi uputio riječi: „ đe ste govna, vi ste govna“,
-dana 01.08.2010 godine, u B. na javnom putu u B. privatnom tužiocu bez povoda i razloga  uputio riječi uvrede: „ ti si govno, idiote, pederu“, a zatim istog dana privatnom tužicu i članovima njegove porodice uputio riječi: „ vi ste lopovi, lopovi, lopovi“ koje riječi je više puta ponavljao,
-dana 10.08.2008 godine, sa terase svoje porodične kuće privatnom tužiocu bez razloga i povoda uputio riječi uvrede:“ đe si lopove“, a zatim ponavljao riječi: „ lopovi, lopovi, vi ste lopovi“,
-dana 16.08.2010 godine, u B. sa terase svoje porodične kuće privtnom tužiocu, njegovoj suprugi i trinaestogodišnjem sinu uputio riječi: „ vi ste majmuni, majmuni, đe ste bogalji“,
-dana 17.08.2010 godine, u B., privatnom tužiocu uputio riječi uvrede: „ bogalju, vi ste bogalji, đe ste bogalji“,
-dana 01.09.2010 godine, u B. sa terase svoje porodične kuće privatnom tužiocu uputio riječi: „ majmune, evo ti kurac“ istovremeno se vatajući sa obadvije ruke za svoj polni organ govoreći mu: „ ti si kurac i evo ti kurac“,
-dana 15.09.2010 godine u B., takodje sa terase svoje kuće privatnom tužiocu oštećenom i većem broju lica – gostiju uputio riječi: „ evo vam ovo, ovo vam je kurac“, hvatajući se za svoj polni organ,
-dana 10.09.2010 godine u B. pred više lica za privatnog tužioca i članove njegove porodice iznosio neistine  i to:  „ da je privatni tužilac njegov brat, da je on završio mentalnu školu, da je lažov, da je mentalno zaostao, te je govorio riječi: „ M. je lažov, on i njegova supruga su lažovi, oni sve lažu i on i ona su nepismeni, oni lažu da ona radi u carini, on je nepismen, ona je klozetarka, da su oni lažovi i lopovi i da je njihov maloljetni sin debil od debila.“  
- čime bi izvršio izvršio produženo krivično djelo klevete iz čl.196.st.1. u
vezi čl.49.stav 1 KZ CG, u sticaju sa produženim krivičnim djelom uvrede iz
čl.195.st.1. u vezi čl.49.stav 1. KZ CG.  
Na osnovu čl.203.stav 3. ZKP-a se obavezuje da nadoknadi sudu troškove
krivičnog postupka u paušalnom iznosu od 50,00 eura.  
O B R A Z L O Ž E NJ E 
Privatni tužilac K.M. je preko svog punomoćnika advokata B.B. podnio privatnu
krivičnu tužbu od 20.09.2010 godine protiv okrivljenog K.N. zbog produženog
krivičnog djela kleveta iz čl. 196 stav 1. u vezi čl.49.stav 1. KZ CG u
sticaju sa produženim krivičnim djelom uvreda iz čl.195 stav 1. u vezi
čl.49.stav 1. KZ CG i zbog krivičnog djela ugrožavanje sigurnosti iz
čl.168.stav 1 KZ CG,te je na glavnom pretresu od 07.06.2011 godine izmijenio
privatnu tužbu tako što je iz iste izostavio krivično djelo ugrožavanje
sigurnosti iz čl.168.stav 1 KZ CG .Konačno je preko punomoćnika istakao da je
dokazano da je okrivljeni izvrši okrivična djela u pitanju i predložio da ga
sud oglasi krivim i osudi na kaznu po zakonu.  
Povodom ove privatne tužbe sud je ranije donio presudu K.br. 148/10 od
24.01.2011 godine,a koja je ukinuta rješenjem Višeg suda u Podgorici
Kž.br.569/11 od 04.04.2011 godine i predmet vraćen prvostepenom sudu na
ponovni postupak i odluku.  
Okrivljeni K.N. je u svojoj odbrani negirao izvršenje krivičnih djela koja su
mu stavljena na teret i u bitnom naveo da su on i privatni tužilac rodjena
braća, te da zbog spora oko imovine imaju parnicu na sudu već 4 godine.
Istakao je da nijesu tačni navodi optužbe i da 4 godine ne govori sa privatnim
tužiocem, te mu ništa od navedenog u optužbi nije rekao. Pojasnio je da je u
kritičnom periodu bio u H.N., te da su njegova i kuća tužioca jedna pored
druge, pa je logično da su se često nalazili u tom periodu svaki u svom
dvorištu. Dodao je da izbjegava privatnog tužioca, te da izbjegava i da gleda
u njegovom pravcu. Dalje je naveo da najmanje 50 svjedoka mogu potvrditi da
ništa od navedenog nije rekao tužiocu, te da to posebno može potvrditi P.D.
koji više godina živi kao podstanar u njegovoj kući. Dodao je da osim
privatnog tužioca ima još jednog brata K.N., te da ni sa njim ne govori zbog
spora oko imovine, a taj spor oko imovine započeli su privatni tužilac i K.N.
medjusobno.  
U dokaznom postupku izvedeni su dokazi saslušanjem privatnog tužioca u
svojstvu svjedoka K.M. ,te uz saglasnost stranaka čitanjem iskaza svjedoka
T.S.,D.K.,D.S. i P.D.,te čitanjem dopisa K.M. i G. upućen načelniku Centra
bezbjednosti Herceg Novi od 20.07.2010 godine,te čitanjem izjave K.G. ovjerene
od strane Notara u Hamburgu,te čitanjem novinskog članka u dnevnom listu „V.“
od 08.11.2005 godine sa naslovom“priča o uspješnom dječaku iz
Hamburga“,izvršen je uvid u Zahvalnicu SR Njemačke za 25 godina rada K.G.,te
pročitani spisi predmeta Uprave policije PJ Herceg Novi formirani povododm
krivičnih prijava K.M. i K.N., i izvršen uvid u izvod iz kaznene evidencije za
okrivljenog.  
Cijeneći odbranu okrivljenog i sve dokaze pojedinačno i u njihovoj međusobnoj
vezi,sud je utvrdio sljedeće činjenično stanje:
okrivljeni i privatni tužilac su rođena braća,a isti duže vrijeme nisu u
dobrim odnosima zbog neriješenih imovinskih odnosa,te povodom toga vode više
parničnih postupaka pred Osnovnim sudom u Herceg Novom.Tokom 2010 godine i
okrivljeni i privatni tužilac su Upravi policije-PJ Hereg Novi podnosili više
krivičniih prijava,jedan protiv drugoga zbog uznemiravanja.  
Međutim,iz razloga kako slijedi,nije dokazano da je okrivljeni K.N. izvršio
krivična djela koja su mu stavljena na teret,a kako je to naznačeno u
privatnoj tužbi.  
Ovaj zaključak suda proizilazi iz stanja da okrivljeni ne priznaje izvršenje
krivičnih djela,a da njegova odbrana nije obezvrijeđena izvedenim dokazima.  
Privatni tužilac K.M.,saslušan u svojstvu svjedoka je u bitnom naveo da je
okrivljeni  njegov brat i da žive jedan pored drugoga i dijeli ih samo jedna
ograda te da je njihov sukob počeo 2008 godine kada je okrivljeni protiv njega
podnio imovinsku tužbu, a taj postupak je još  u toku. Dalje je naveo da je
protiv okrivljenog u julu 2008 godine podnio krivičnu prijavu Upravi policije,
a da ga je okrivljeni vrijedjao više puta u različitim vremenskim periodima i
na raznim mjestima. Dodao je da je dana 01.06.2010 godine dok se nalazio u
svom dvorištu, okrivljneni mu iz svog dvorišta rekao „ majmune, majmune“ i
provokativno ispuštao zvuke prema njemu, te da je dana 02.06.2010 godine dok
se sa svojom suprugom nalazio na terasi kuće okrivljeni mu rekao „ jebaću ti
mater, a jebaću i tebe“. Dalje je naveo da je dana 10.06.2010 godine
okrivljeni mu ponovo uputio riječi „ majmune, majmune“, što je i ponovio dana
19.06.2010 godine, takodje dok se nalazio u dvorištu. Dalje je naveo da mu je
okrivljeni dana 13.07.2010 godine uputio riječi „ lopove, gdje si lopove, u
lopova su kratke noge“, te da je to čulo više lica a kod nekih je to izazvalo
smijeh. Dalje je naveo da je dana 19.07.2010 godine njemu i njegovoj supruzi
G. okrivljeni isplazio jezik i rekao im „ o jadni bijednici“, a zatim njihovoj
kućnoj pomoćnici rekao „ gdje si došla kod njih, to su nikakvi ljudi, ne znaš
ti njih“. Nakon toga je dana 21.07.2010 godine okrivljenima uputio riječi „
zapamtićeš ti mene pederu jedan“, a zatim njegovoj supruzi rekao „kurvo, jebem
ti mater, sve ću vas uništiti, jebe mi se ja sam svoju djecu sklonio za BG, a
sa njima ću završiti za sva vremena“, gledajući pri tom prema kući tužioca,
nakon čega je rekao privatnom tužiocu „uništiću te, stobom ću završiti za sva
vremena“. Dalje je naveo da je dana 28.07.2010 godine dok je bio na šetalištu
sa suprugom, okrivljeni im uputio riječi „ govna, govna“, a dana 01.08.2010
godine dok se tužilac nalazio na javnom putu u B. u prisustvu turista
prolaznika istom rekao riječi „ govno idiote, pederu“. Naglasio je da je dana
15.08.2010 godine dok je okrivljeni prenosio roštilj preko javnog puta sa
svojim prijateljem, svom prijatelju rekao „udari ga ko ga jebe“, a to u
momentu kada se on sklonio kako bi propustio orkivljenog da prodje. Dodao je
da je njemu i njegovoj supruzi dana 16 i 17.’08.2010 godine rekao „ vi ste
majmuni, gdje ste bogalji“, a dana 04.09.2010 godine dok je sjedio na svom
balkonu okrivljeni se rukom hvatao za svoje genitalije i govorio mu „ evo ti
ih“, a zatim je to ponavljao 10-tog, 12-tog i 15.10.2010. istakao je da je
motiv navedenog ponašanja okrivljenog imovinski spor koji se izmedju njih vodi
od 2008 godine, a da su navedene uvrede na njega i njegovu porodicu ostavile
velike posledice , te je naglasio da je okrivljeni navedene uvrede upućivao u
situacijama kada nisu prisutni svjedoci, a posebno bi ga vrijedjao u prisustvu
svojih prijatelja kada je siguran da oni neće svjedočiti. Dodao je da nisu
istinite tvrdnje koje je okrivljeni iznio protiv njega.
Konačno je preko svog punomoćnika istakao da je okrivljeni smišljeno
dejstvovao  u situacijama kada nema svjedoka i u tim situacijama upućivao
uvrede, prijetnje,a zbog toga on i njegova porodica žive u stalnom strahu.  
Svjedok D.K., je u bitnom izjavio da poznaje okrivljenog duži niz godina i da
se druži sa istim, a privatnog tužioca poznajem iz vidjenja. Pojasnio je da je
od drugih ljudi čuo da su okrivljeni i tužilac u lošim odnosima, ali mu nije
poznato da su se nekad svadjali ,te je istakao da u njegovom prisustvu njih
dvojica se nikada nisu ni svadjali ni raspravljali ni vrijedjali. Objasnio je
da živi u kampovima u Baošićima, koje mjesto je udaljeno od kuće okrivljenog i
tužioca oko 1 km.  
Svjedok D.S. je u bitnom izjavio da poznaje i okrivljenog i privatnog tužioca,
te da je zakupac poslovnog prostora koji se nalazi u blizini kuće okrivljenog,
a poznato mu je da su okrivljeni i tužilac u lošim odnosima i da imaju spor
oko imovine. Naglasio je da nikada nije prisustvovao bilo kakvim svadjama i
raspravama izmedju okrivljenog i privatnog tužioca i nije mu poznato da li su
se oni nekad svadjali ili vrijedjali.  Dodao je da je tokom prošlog ljeta
razgovarao sa privatnim tužiocem K.M. i da mu je isti tom prilikom rekao da je
pravnik u NJ., a njegova supruga šef carina u Njemačkoj, te da oni posjeduju
firmu u NJ..  Takođe je naveo da je tokom prošlog ljeta imao konflikt sa
jednim čovjekom, koji mu je dugovao novac, pa su se posvadjali i taj čovjek je
pobjegao u dvorište kod K.M. da se sakrije, a on je pošao za njim u to
dvorište i tu su se raspravljali.  
Svjedok P.D. je u bitnom izjavio da poznaje i tužioca i okrivljenog jer kod
okrivljenog stanuje i pazi mu kuću kada je on odsutan, a za uzvrat ne plaća
kiriju, a poznato mu je da su okrivljeni i privatni tužilac u lošim odnosima.
Objasnio je da nikada nije prisustvovao nekim svadjama ili raspravama izmedju
okrivljenog i privatnog tužioca, niti mu je o tome bilo šta poznato. Istakao
je da je tokom jednog razgovora sa privatnim tužiocem K.M.,isti mu je rekao da
je on advokat medjunarodnog  prava, a njegova žena šef carine luke Hamburg i
da su kupili Gradsko saobraćajno preduzeće u Kragujevcu.  
Iskazi svjedoka D.K.,D.S. i P.D.,nisu od značaja u konkretnom slučaju jer
navedeni svjedoci nemaju neposrednih saznanja vezano za izvršenje preedmetnih
krivičnih djela.  
Svjedok T.S. je u bitnom izjavio da je u septembru mjesecu 2010 godine radio
kao čuvar u objektu u B. zakupca D.N., te da je dana 13.09.2010 godine oko
06,00 časova izjutra u objekat došao okrivljeni, pa su razgovarali u vezi
sudjenja koje okrivljeni ima sa privatnim tužiocem. Dodao je da je tom
prilikom okrivljeni vrijedjao K.D., sina privatnog tužioca i to tako što je za
njega rekao da je debil i da ne može igrati fudbal, jer je deblji od njega, te
da je M. supruga obična klozetarka, a da je privatni tužilac M. završio
mentalnu školu i da nema nikakvu svoju firmu, jer je mentalno zaostao.
Naglasio je da su tom prilikom bili sami on i okrivljeni, a tom prilikom je
okrivljeni napao i njega rekavši mu da će ga zapamtiti i da će mu namjestiti
batine. Dalje je naveo da je istog dana sve to ispričao privatnom tužiocu, a
to je bio jedini put kada je on čuo da okrivljeni vrijedja privatnog tužioca i
njegovu porodicu.  
Okrivljeni je prigovorio iskazu ovog svjedoka navodeći da ništa od toga nije
tačno, te da inače spava do 08,00 časova izijutra, te se sa ovim svjedokom
nije sastajao u 06,00 časova izjutra tog dana, te da je svjedok ovakav iskaz
dao jer mu je privatni tužilac obećao da će ga zaposliti u saobraćajnom
preduzeću  u Kragujevcu, a tu okolnost može potvrditi više ljudi, jer je to
ovaj svjedok tokom ljeta pričao u Baošićima.  
Odgovarajući na navedenu primjedbu okrivljenog svjedok T.S. je izjavio da mu
je u navedenom periodu privatni tužilac K.M. rekao da je kupio 70% akcija
gradskog saobraćajnog preduzeća KG  i rekao mu da će pokušati da ga zaposli tu
toj firmi. Dalje je naveo da mu je privatni tužilac to rekao dana 14.09.2010
godine, dakle dan nakon što je on privatnom tužiocu ispričao za uvrede koje je
saznao od okrivljenog. Dodao je da se od tada do danas nije interesovao za rad
u GSP KG.  
Sud je nije prihvatio iskaze privatnog tužioca K.M. i svjedoka T.S. da je
okrivljeni tužiocu uputio navedene uvrede i da je za istog iznio navedene
neistine, a to iz razloga što su neuvjerljivi,nelogični i nisu potvrđeni ni
jednim drugim izvedenim dokazom,a postoje okolnosti koje njihove iskaze
ozbiljno dovode u sumnju.  
Naime, svjedok T.S. je izjavio da mu je privatni tužilac K.M. rekao da je
kupio 70% akcija gradskog saobraćajnog preduzeća Kragujevac i rekao mu da će
pokušati da ga zaposli tu toj firmi. Dalje je naveo da mu je privatni tužilac
to rekao dana 14.09.2010 godine, dakle dan nakon što je on privatnom tužiocu
ispričao za uvrede koje je saznao od okrivljenog.  
Dakle,značajno za ocjenu iskaza svjedoka T.S. i privatnog tužioca u svojstvu
svjedoka K.M. i utvrđenje okolnosti da li je okrivljeni kritičnim prilikama
uputio uvrede privatnom tužiocu i za istog iznio neistine,jeste okolnost da je
privatni tužilac ovom svjedoku obećao da će ga zaposliti u saobraćajnom
preduzeću Kragujevac,a to upravo nakon što je on privatnom tužiocu ispričao za
uvrede koje je za istog iznio okrivljeni.  
Zbog navedene okolnosti je iskaz svjedoka T.S. doveden u sumnju, pa isti ima
motiv da govori u korist privatnog tužioca,što je sve sud imao u vidu prilikom
ocjene  njegovog iskaza.
U kontekstu naprijed navedenog,iskazi privatnog tužioca i navedenog svjedoka
nisu potrkrijepljeni niti jednim drugim dokazom ,pa kako se iskazi svjedoka
moraju sagledati i cijeniti u cjelini,to sud iz opisanih razloga nije mogao
prihvatiti njihove iskaze kao uvjerljive.  
Iz pismene izjave K.G. ovjerene od strane Notara u Hamburgu od 28.12.2010
godine u bitnom  proizilazi da je ista supruga privatnog tužioca K.M.,te da su
loši odnosi između njene porodice i okrivljenog počeli još 2008 godine kada je
okrivljeni pokrenuo sudski postupak zbog neriješenih imovinsko pravnih
odnosa,te dalje proizilazi da je okrivljeni u kritičnom periodu upućivao
privatnom tužiocu i njegovoj porodici uvrede kao što je naznačeno u tužbi,a to
u situacijama kada nisu prisutni svjedoci.  
Sud nije prihvatio ovaj dokaz kao uvjerljiv obzirom da je K.G. supruga
privatnog tužioca,te da sa okrivljenim njena porodica nije u dobrim odnosima
zbog neriješenih imovinskih odnosa,a koje okolnosti dovode u pitanje
objektivnost njene izjave,što je sud imao u vidu prilikom ocjene ovog dokaza.  
Iz dopisa K.M. i G. upućen načelniku Centra bezbjednosti Herceg Novi od
20.07.2010 godine,proizilazi da su privatni tužilac i njegova supruga
navedenim dopisom tražili razgovor sa načelnikom centra bezbjednosti Herceg
Novi radi rješavanja situacije u kojoj se nalaze oni i njihova porodica.  
Iz novinskog članka u dnevnom listu „V.“ od 08.11.2005 godinesa naslovom“priča
o uspješnom dječaku iz Hamburga“,proizilazi da je u tom dnevnom listu dana
08.11.2005 godine objavljen članak o K.D., kao uspješnom dječaku,  a koji je
sin ovdje privatnog tužioca.  
Iz Zahvalnice SR Njemačke za 25 godina rada K.G.,proizilazi da je ista od
strane Savezne Republike Njemačke dobila zahvalnicu za 25 godina rada.  
Navedene pismene dokaze sud je prihvatio kao vjerodostojne jer na iste stranke
nisu imale primjedbi.  
Iz spisa predmeta Uprave policije PJ Herceg Novi formirani povodom krivičnih
prijava K.M. i K.N.,proizilazi da su privatni tužilac i okrivljeni Upravi
policije PJ H.Novi podnosili krivične prijave jedan protiv drugog, te da je
Uprava policije tim povodom sačinila službene zabilješke  i zapisnike o
obavještenjima prikupljenim od gradjana K.M. i Krivokapić Nedjeljka.  
Ovi pismeni dokazi su od značaja za utvrđivanje okolnosti da su okrivljeni i
privatni tužilac duže vrijeme u lošim odnosima,zbog čega su jedan protiv
drugoga policiji podnosili prijave.  
Sud je odbio predlog punomoćnika privatnog tužioca da se glavni pretres odloži
radi neposrednog saslušanja svjedoka Krivokapić Gordane,obzirom da je ista
uredno primila poziv za glavni pretres,a nije se odazvala pozivu niti
opravdala svoj nedolazak, te bi se prihvatanjem ovog predloga odugovlačio
postupak ,a ne bi doprinijelo utvrđenju drugačijeg činjeničnog stanja. Ovo
posebno jer je navedeni svjedok ranije sudu dostavila pismenu izjavu ovjerenu
od strane Notara u Hamburgu,a kojom se izjasnila o svim bitnim okolnostima
kritičnih događaja.  
Sud je prihvatio odbranu okrivljenog K.N. jer je logična i nedvosmislena,a
nije obezvrijeđena ni jednim izvedenim dokazom.  
Konačno , nakon svestrane ocjene dokaza utvrđeno je da samo u iskazu privatnog
tužioca u svojstvu svjedoka,pismenoj izjavi njegove supruge –svjedoka K.G. i
svjedoka T.S. postoje okolnosti koje pružaju osnov za sumnju da je okrivljeni
uputio navedene uvrede privatnom tužiocu i za njega iznio navedene neistine.
Međutim,te okolnosti ostaju na stepenu sumnje i nemaju značaj ni indicija
visokog stepena ,jer nisu potvrđene ni jednim drugim dokazom,a iskazi ovih
svjedoka su neprihvatljivi zbog naprijed navedenih okolnosti.  
Sa naznačenih razloga i prihvatanjem dokaza ,te njihovom ocjenom ,kako je
prethodno naznačeno,kao i odbrane okrivljenog,sud je zaključio da nema dokaza
da  je okrivljeni izvršio krivična djela za koja je optužen. Stim u
vezi,oslobađajuća presuda se ima donijeti ne samo kad je dokazana nevinost
optuženog ,već i u situaciji kao što je konkretna –kada krivica optuženog nije
dokazana,pa je na osnovu čl.363.tačka 3.ZKP-a u tom pravcu odlučeno kao u
izreci.  
Sud je shodno čl.203.stav 3. ZKP-a odlučio o troškovima krivičnog postupka,pa
je privatnog tužioca obavezao da sudu plati trošak postupka u paušalnom iznosu
od 50,00 eura.  
OSNOVNI SUD U HERCEG NOVOM
Dana, 07.06.2011.godine. 
Zapisničar:
Sudija:
Šušić Lidija
Leković Branislav  
PRAVNA POUKA:
Protiv ove presude dozvoljena je žalba u roku
od  8 dana od dana prijema ,Višem sudu u Podgorici
putem ovog suda.  
DNA:
Privatnom tužiocu K.M.
Punomoćniku tužioca adv.B.B.
Okrivljenom K.N.
U spise  