OSNOVNI SUD U ROŽAJAMA
K.br.207/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnici Osnovnog državnog tužilaštva iz Rožaja
Kt.br.3/11 od 09.08.2011.g. podnijetoj protiv okrivljenih: Pravno lice DOO
"Aroma E.K." sa sjedištem u selu "Bać", Opština Rožaje, reg. br. 50413120,
koja je izmijenjena u ranijem postupku, kao saizvršioca zbog krivičnog djela
utaja poreza i doprinosa iz čl. 264. st. 1. u vezi čl. 23. st. 2. Krivičnog
zakonika i Enisa Kajevića kao saizvršioca zbog krivičnog djela utaja poreza i
doprinosa iz čl. 264. st. 1. u vezi čl. 23. st. 2. Krivičnog zakonika, i
produženog krivičnog djela zloupotreba položaja u privrednom poslovanju iz čl.
272. st. 1. u vezi čl. 49. Krivičnog zakonika, u sticaju sa produženim
krivičnim djelom falsifikovanje isprave iz čl. 412. st. 1. u vezi čl. 49.
Krivičnog zakonika, nakon održanog glavnog i javnog pretresa dana
14.02.2013.g., u prisustvu Zamjenika Osnovnog državnog tužioca Armina
Selmanovića, predstavnika okrivljenog pravnog lica DOO "Aroma E.K." i
okrivljenog odgovornog lica Enisa Kajevića i njihovog branioca adv. Draga
Pantovića iz Berana, a u odsustvu uredno pozvanog Zaštitnika imovinsko pravnih
interesa CG, donio je i dana 15.02.2013.g. javno objavio
P R E S U D U
Okrivljeni ENIS KAJEVIĆ JMBG 1807976272026 od oca Alije i majke Elfije, rodj.
Fekić, rodjen 18.07.1976.g. u s. Jablanica, živi u s. Bać, Opština Rožaje,
drž. CG, razumije crnogorski jezik, njegov jezik je crnogorski, pismen,
završio osnovnu školu ,zaposlen, ostvaruje mjesečnu zaradu u iznosu od 200,00
eura, oženjen , otac troje maloletne djece, srednjeg imovnog stanja, osudjivan
presudom Osnovnog suda Rožaje K.br. 99/97 od 27.01.1999,g, iz čl. 144. st. 1.
KZ RCG, na kaznu zatvora u trajanju od 3 mjeseca uslovno za jednu godinu,
presudom Osnovnog suda Rožaje K.br. 125/03 od 12.06.2003.g. iz čl. 131. st. 1.
KZ RCG na novčanu kaznu u iznosu od 10.000 dinara, presudom Opštinskog suda
Tutin K.br. 268/04 od 16.08.2004.g. nedozvoljena trgovina iz čl. 147. st. 1.
KZ na novčanu kaznu u iznosu od 20.000 dinara, presudom Osnovnog suda Rožaje,
K.br. 17/08 od 18.01.2008.g. nedozvoljena trgovina iz čl. 284. st. 1. KZ, na
novčanu kaznu u iznosu od 800,00 eura.
Okrivljeno Pravno lice DOO "Aroma E.K." iz Rožaja sa sjedištem u selu "Bać",
Opština Rožaje, Upisano u Centralnom registru Privrednog suda u Podgorici po
registarskim brojem br. 50413120, PIB 02680432, šifra djelatnosti 4637, kojeg
predstavlja osnivač i izvršni direktor Enis Kajević iz Rožaja, neosuđivano.
K R I V I S U
Što su:
u periodu od 01.01.2011.godine, pa do dana 30.06.2011.godine, u Rožajama,
zajednički i to: pravno lice DOO “Aroma EK” Rožaje, u okviru obavljanja svoje
djelatnosti i Enis Kajević kao odgovorno lice, vlasnik i izvršni direktor u
privrednom društvu, djelujući u ime pravnog lica u okviru svojih ovlašćenja u
namjeri da pravno lice izbjegne plaćanje poreza i drugih propisanih dažbina,
protivno odredbama čl. 3, 13, 18, 24, 33, 34, 35 i 53. Zakona o porezu na
dodatu vrijednost (Sl. list RCG br. 65/01, 12/02, 38/02, 72/02, 21/03, 76/05,
04/06 i Sl. list CG br. 16/07) i odrebama čl. 4. Zakona o računovodstvu i
reviziji (Sl. list RCG br. 69/05 i Sl. list CG 80/08), prikrivali podatke koji
se odnose na utvrđivanje obaveza – poreza (obračunavanje i plaćanje PDV-a), na
način što su nabavili robu - sirovu kafu u količini od 23.600 kg. (Rio minas u
količini od 20.000 kg. i Robusta sherry u količini od 3.600 kg. ) u
vrijednosti od 48.640,00 Eura, koju nijesu evidentirali u poslovnim knjigama
svog preduzeća, već su je prodali u preduzeću bez evidencije zajedno sa
evidentiranom robom, a prilikom kontrole izvršene od strane Poreske uprave,
kao dokaz o porijeklu robe priložili su fiktivnu fakturu “DnD Company” DOO iz
Podgorice br. 59/4 od 15.04.2011.godine i legalno izdatu fakturu br. 97/6 od
26.06.2011.godine, “DnD Company” DOO iz Podgorice, za neevidentiranu a prodatu
robu, izbjegavajući na taj način obračun i plaćanje PDV-a, na nabavljenu robu
i ostvareni promet roba, u ukupnom iznosu od 7.067,39 Eura,
-čime su kao saizvršioci izvršili krivično djelo utaja poreza i doprinosa iz čl. 264. st. 1. u vezi čl. 23. st. 2. Krivičnog zakonika. 
- pa sud,
okrivljenog Enisa Kajevića  primjenom pomenutih zakonskih propisa i čl. 4, 13,
15, 32, 34, 36 i 42. Krivičnog zakonika i čl. 374. Zakonika o krivičnom
postupku,
O S U Đ U J E
Na KAZNU ZATVORA u trajanju od 2 (dva) mjeseca i
NOVČANU KAZNU u iznosu od 400,00 (četiri stotine) eura. Ako osudjeni ne plati
novčanu kaznu u roku od 30 (trideset) dana po pravosnažnosti ove presude, ista
će se zamijeniti kaznom zatvora, tako što će se za svakih započetih 25,00 eura
novčane kazne odrediti jedan dan kazne zatvora.
Da plati na ime troškova krivičnog postupka iznos od 709,50 eura, i na ime
paušala iznos od 50,00 eura, u korist budžeta Crne Gore, u roku od 15 dana po
pravosnažnosti ove presude.
Predlog za ostvarivanje imovinsko pravnog zahtjeva nije podnijet.
Okrivljenom pravnom licu DOO "Aroma-Ek", sud primjenom pomenutih propisa i čl.
1, 3, 5, 12, 13, 14, 15, st. 1. tač. 2., čl. 16 i 24. Zakona o odgovornosti
pravnih lica za krivična djela i čl. 374. Zakonika o krivičnom postupku
izriče,
USLOVNU OSUDU
Kojom mu utvrđuje novčanu kaznu u iznosu od 10.000,00 (deset hiljada) eura i
istovremeno određuje da se kazna neće izvršiti, ako osuđeno pravno lice u roku
od dvije godine ne bude odgovorno za novo krivično djelo .
Da plati na ime paušala iznos od 50,00 eura, u korist budžeta Crne Gore, u
roku od 15 dana po pravosnažnosti ove presude.
Od okrivljenih Enisa Kajevića i DOO "Aroma-Ek" iz Rožaja se oduzimaju računi
br. 59/4 od 15.04.2011.g. i broj 97/6 od 26.06.2011.g., kao predmeti koji su
upotrijebljeni za izvršenje krivičnog djela.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužnicu
Kt.br.3/11 od 09.08.2011.g. koja je izmijenjena u ranijem postupku protiv
okrivljenih: Pravno lice DOO "Aroma E.K." sa sjedištem u selu "Bać", Opština
Rožaje, kao saizvršioca zbog krivičnog djela utaja poreza i doprinosa iz čl.
264. st. 1. u vezi čl. 23. st. 2. Krivičnog zakonika (KZ) i Enisa Kajevića kao
saizvršioca zbog krivičnog djela utaja poreza i doprinosa iz čl. 264. st. 1. u
vezi čl. 23. st. 2. KZ, i produženog krivičnog djela zloupotreba položaja u
privrednom poslovanju iz čl. 272. st. 1. u vezi čl. 49. KZ, u sticaju sa
produženim krivičnim djelom falsifikovanje isprave iz čl. 412. st. 1. u vezi
čl. 49.KZ
Na glavnom pretresu Zamjenik ODT Armin Selmanović je izmijenio činjenični opis
i pravnu kvalifikaciju djela, kao u dispozitivu ove presude, te je predložio
da sud okrivljene, kao saizvršioce, oglasi krivim zbog krivičnog djela utaja
poreza i doprinosa iz čl. 264. st. 1. u vezi čl. 23. st. 2. KZ, koje im je
izmijenjenom optužbom stavljena na teret, te da okrivljeno pravno lice DOO
"Aroma E.K" osudi na novčanu kaznu u iznosu od 10.000,00 eura, a okrivljeno
odgovorno lice Enisa Kajevića na kaznu zatvora u trajanju od 2 mjeseca i
novčanu kaznu u iznosu od 400,00 eura. Odustao je od predloga za oduzimanje 66
vreća sirove kafe "Rio-Minas" (3.960 kg) i 51 vreću sirove kafe "Robusta-
Sheri" (3.060 kg), ukupno 7.020 kg. Predložio je da se od okrivljenih oduzmu
fakture - računi br. 59/4 od 15.04.2011.g. i br. 97/6 od 26.06.2011.g. kao
predmet izvršenja djela.
Branilac okrivljenih adv. Drago Pantović u završnoj riječi je predložio da sud
njegove branjenike oslobodi od optužbe, jer nije dokazano da su izvršili
krivično djelo koje im je izmijenjenom optužbom stavljena na teret.
Okrivljeni Enis Kajević je u svojoj odbrani na zapisniku iz istrage Ki.br.
52/11 od 08.07.2011.g. istakao: da je izvršni direktor preduzeća DOO "Aroma
E.K." sa sjedištem u selo Stupa, Opština Rožaje. Preduzeće se, pored ostalog
bavi i nabavkom i prodajom prehrambenih proizvoda, među kojima su i kafa i
šećer. U okviru preduzeća poseduje maloprodajni objekat u kojem prodaje ovu
robu, koja prodaja se registruje preko registar kase i kupcima izdaje fiskalni
račun, a nabavka i prodaja robe se na legalan način evidentira i u poslovnim
knjigama i plaća sve obaveze za istu. Preduzeće poseduje i magacin za
deponovanje robe iz kojeg snadbijeva maloprodajni objekat. Da je od januara do
jula mjeseca 2011.g. nabavio određenu količinu kafe od dobavljača DOO "DND
Company" iz Podgorice. Od dobavljača je dobio i otpremnice koje je trebao da
evidentira u poslovnim knjigama preduzeća i plati obaveze državi, ali to nije
učionio jer je reklamirao tu pošiljku pa mu je dobavljač kazao da je vrati i
da će mu poslati drugu robu. Tu količinu kafe je deponovao u svom magacinu i
čekao da je uzme dobavljač koji mu je u međuvremenu poslao istu količinu robe
sa otpremnicama. Pošto je i ova količina bila istog kvaliteta kao i prva istu
je reklamirao dobavljaču, te se on saglasio da obje pošiljke tj. prvu i drugu
vrati sa dokumentacijom koju mu je poslao. Nakon toga je dobavljaču poslao ove
pošiljke po jednom vozaču kamiona koji je išao u prolazu iz Srbije u Crnu Goru
i dobavljaču je poslao sa robom i dokumentaciju koju nije evidentirao u
poslovnim knjigama. Kada je primio ovu robu dobavljač je potvrdio prijem te
količine tako što je napisao potvrde a nakon toga mu je dana 26.06.2011.g.
poslao treću količinu robe i dokumentaciju za ovu robu, koju nije evidentirao
u poslovnim knjigama prije izvršene kontrole, zbog kratkog vremena, jer je
kontrala izvršena samo nekoliko dana nakon prijema robe tj. 29.06.2011.g.
Prilikom kontrole obračunate su i dažbine za robu koju je reklamirao i vratio
dobavljaču. Takođe je potrošačima izdavao određenu količinu robe na poček, što
je evidentirao u svojoj evidenciji, a fiskalne račune bi im izdavao kada bi mu
kasnije platili robu. Naglasio je da na robu koju je vratio dobaljaču nije bio
obavezan da plati PDV-e, a na ostalu robu koju je evidentirao u poslovnim
knjigama nije mogao izbeći plaćanje PDV-a i isti je platio.
Na glavnom pretresu okrivljeni je istakao kao u istrazi stim što je pojasnio
da je prvu pošiljku robe primio 23.06.2011.g. koju je pratila faktura br.
94/6, a drugu pošiljku 24.06.2011.g. koju je pratila faktura br. 101/6 u kojoj
su bili popunjeni svi podaci i tu robu je reklamirao i vratio dobavljaču, te
sačinio potvrde o povraćaju robe koje prate drugi primjerci navedenih
faktura.Da je prilikom kontrole u magacinu nađeno 117 vreća kafe od po 60 kg.
ukupno 7.020 kg od kojih 56 vreća kafe "Robusta" i 61 vreća kafe "Minas" što
je konstatovano na zapisniku finansijskog inspektora, koju robu je proknjižio
i prodavao preko registar kase, a vraćena roba je navedena kao manjak u iznosu
od 22.376,66 eura. Takođe je naglasio da roba po fakturi 59/4 od 15.04.2011.g.
uopšte nije isporučena DOO "Aromi E.K." a faktura se našla kod njega jer se
predhodno dogovorio sa dobavljačem da mu isporuči ovu robu i uzeo je fakturu,
a roba mu nije isporučena, te je zbog toga nije evidentirao u poslovnim
knjigama, niti je za istu prijavio i platio PDV-e, a fakturu je zaboravio da
vrati dobavljaču. Robu po fakturi br. 97/6 od 26.06.2011.g. je primio
26.06.2011.g. i nije je evidentirao do dana izvršene kontrole zbog kratkoće
vremena. Naglasio je da nije izbegavao plaćanje PDV-a, niti je prikrivao
podatke koji se odnose na obavezu plaćanja poreza. Predložio je da ga sud
oslobodi od optužbe, jer nije izvršio djelo koja su mu stavljena na teret.
Predstavnik okrivljenog pravnog lica DOO "Aroma E.K" Enis Kajević je u istrazi
na zapisniku Ki.br. 52/11 od 08.07.2011.g. u ime okrivljenog pravnog lica u
odbrani pravnog lica istakao: da je izvršni direktor preduzeća DOO "Aroma
E.K." sa sjedištem u Rožajama. Preduzeće se, pored ostalog bavi i nabavkom
prehrambenih proizvoda, među kojima su i kafa i šećer. Preduzeće poseduje
maloprodajni objekat u kojem se prodaje ova roba, koja prodaja se registruje
preko registar kase i kupcima izdaje fiskalni račun, a nabavka i prodaja robe
se na legalan način evidentira i u poslovnim knjigama i plaća sve obaveze za
istu. Preduzeće poseduje i magacin za deponovanje robe iz kojeg snadbijeva
maloprodajni objekat. Da je od januara do jula mjeseca 2011.g. nabavio
određenu količinu kafe za potrebe preduzeća od dobavljača DOO "DND Company" iz
Podgorice. Od dobavljača je dobio i otpremnice koje je trebao da evidentira u
poslovnim knjigama preduzeća i da plati obaveze državi, ali to nije učinio jer
je reklamirao tu pošiljku pa mu je dobavljač kazao da je vrati i da će mu
poslati drugu robu. Tu količinu kafe je deponovao u magacinu i čekao da je
uzme dobavljač koji mu je u međuvremenu poslao istu količinu robe sa
otpremnicama. Pošto je i ova količina bila istog kvaliteta kao i prva istu je
reklamirao dobavljaču, te se on saglasio da obje ove pošiljke tj. prvu i drugu
vrati sa dokumentacijom koju mu je poslao. Nakon toga je dobavljaču poslao ove
pošiljke po jednom vozaču kamiona koji je išao u prolazu iz Srbije u Crnu Goru
i dobavljaču je poslao sa robom i dokumentaciju koju nije evidentirao u
poslovnim knjigama. Kada je primio ovu robu dobavljač je potvrdio prijem te
količine tako što je napisao potvrde a nakon toga mu je poslao treću količinu
robe i dokumentaciju za tu robu. Ovu robu nije evidentirao u poslovnim
knjigama prije izvršene kontrole, zbog kratkoće vremena, jer je robu dobio
26.06.2011. a kontrala je izvršena 29.06.2011.g. Prilikom kontrole obračunate
su i dažbine za robu koju je reklamirao i vratio dobavljaču. Istakao je da je
potrošačima izdavao određenu količinu robe na poček što je evidentirao u
svojoj evidenciji, a fiskalne račune bi im izdavao kada bi mu kasnije platili
ovu robu. Naglasio je da na robu koju je vratio dobaljaču nije bio obavezan da
plati PDV-e, a na ostalu robu koju je evidentirao u poslovnim knjigama nije
mogao izbeći plaćanje PDV-a i isti je platio.
Na pretresu je pojasnio da je prva pošiljka robe izvršena 23.06.2011.g. koju
je pratila faktura br. 94/6, a druga pošiljka 24.06.2011.g. koju je pratila
faktura br. 101/6 u kojoj su bili popunjeni svi podaci, koja roba je
reklamirana i vraćena dobavljaču koji je sačinio potvrde o povraćaju robe koje
prate drugi primjerci navedenih faktura.Da je prilikom kontrole u magacinu
nađeno 117 vreća kafe od po 60 kg. ukupno 7.020 kg od kojih 56 vreća kafe
"Robusta" i 61 vreća kafe "Minas" što je konstatovano na zapisniku
finansijskog inspektora, koju robu je proknjižio i prodavao preko registar
kase, a vraćena roba je navedena kao manjak u iznosu od 22.376,66 eura. Takođe
je naglasio da roba po fakturi 59/4 od 15.04.2011.g. uopšte nije isporučena
DOO "Aromi E.K." a faktura se našla kod njega jer se predhodno dogovorio sa
dobavljačem da mu isporuči ovu robu i uzeo je fakturu, a roba mu nije
isporučena, te je zbog toga nije evidentirao u poslovnim knjigama, niti je za
istu prijavio i platio PDV-e, a fakturu je zaboravio da vrati dobavljaču. Robu
po fakturi br. 97/6 od 26.06.2011.g. je primio 26.06.2011.g. i nije je
evidentirao do dana izvršene kontrole zbog kratkoće vremena. Naglasio je da
preduzeće nije izbegavalo plaćanje PDV-a niti je prikrivalo podatke koji su od
uticaja na utvrđivanje ove obaveze Predložio je da sud okrivljeno pravno lice
oslobodi od optužbe, jer nije izvršilo krivično djelo koja mu je stavljeno na
teret.
Po ovoj krivičnopravnoj stvari sud je izveo dokaze: saslušao svedoke Edina
Kalača, Hasredina Šutkovića, po saglasnosti stranaka pročitao iskaze svedoka
Veska Pajovića, Almire Nurković, Stane Komatine, dati na zapisniku iz istrage
Ki.br. 52/11 od 17.06.2011.g. i na pretresu od 23.03.2011.g., pročitao pisani
nalaz i mišljenje vještaka ekonomsko finansijske struke Hamida Šabovića od
22.07.2011.g. i pisani dopunski nalaz i mišljenje od 05.12.2011.g.,
28.01.2013.g. i 11.02.2013.g. i sa pretresa od 30.03.2012.g., pročitao
zapisnik o izvršenom inspekcijskom nadzoru Poreske uprave CC br. 03/18-5-549
od 30.06.2011.godine, popis robe DOO “Aroma E.K.” iz Rožaja od
29.06.2011.godine, potvrde o privremeno oduzetoj robi Uprave policije PJ
Berane,br. 03/2-sl od 29.06.2011.godine, br. 03/2-sl od 29.06.2011.godine, i
br. 03/2-sl od 05.07.2011.godine, potvrdu Uprave policije PJ Podgorica br.
17-13/14/2 od 29.06.2011.godine, potvrdu Uprave policije PJ Podgorica
br.17-13/17 od 30.06.2011.godine, račune DOO “DnD Company” Podgorica br. 59/4
od 15.04.2011. godine, br. 101/06 od 24. 06. 2011. godine, br.94/6 od 23. 06.
2011. godine i br. 97/6 od 26. 06. 2011. godine, analitičke kartice-kartice
prometa dobavljača i kupca, potvrde o povraćaju robe po računima br. 101/06 od
24. 06. 2011. godine i br.94/6 od 23. 06. 2011. godine, obavještenje MUP i JU
filijala Rožaje br. 233-sl od 06.07.2011.godine, izvršio uvid u
fotodokumentaciju Uprave policije –PJ Berane br. 03/3-51 od 29.06.2011.godine,
knjigu ulaznih računa DOO “Aroma E.K.” iz Rožaja, knjigu primljenih ulaznih
faktura u elektronskoj formi od 01.01.2011.g. do 31.12.2011.g. i karticu
komitenta od 25.02.2012.g.,analitički račun za DOO "Aroma E.K." Rožaje za
period od 01.01.2011.g. sa datumom štampanja 24.11.2011.g., bilans uspjeha od
23.11.2011.g., izvod iz kaznene evidencije CRPS za okrivljeno pravno lice DOO
“Aroma E.K.” iz Rožaja , izvod iz kaznene evidencije Uprave policije –
Ispostave Rožaje za okrivljenog Enisa Kajevića, dok nije neposredno saslušao
svedoke Veska Pajovića, Almiru Nurković, Stanu Komatinu i vještaka ekonomsko
finansiske struke Hamida Šabovića jer je našao da je činjenično stanje u
dovoljnoj mjeri utvrđeno za presuđenje već izvedenim dokazima, te bi se
odlaganjem pretresa radi saslušanja ovih svedoka i vještaka, čiji su iskazi iz
istrage i sa ranijeg pretresa, odnosno nalaz i mišljenje i dopunske nalaze i
mišljenja pročitani na ovom pretresu, samo nepotrebno odlugovlačio postupak, a
činjenično stanje bi ostalo neizmijenjeno.
Svedok Vesko Pajović je posvedočio da je vlasnik firme DND "Company" sa
sjedištem u Podgorici, koja je registrovana za uvoz kafe. Okrivljenog Enesa
Kajevića poznaje, jer je on u više navrata uzimao kafu u njegovu firmu i u dva
navrata je reklamirao kvalitet kafe i vratio mu istu nekim teretnim vozilom
koji se vraćalo iz Srbije. Uz tu kafu je poslao i potvrde o povraćaju na
kojima je on potvrđivao prijem robe i vratio primjerak istih Enesu a jedan
primjerka je zadržao za sebe. Istakao je da je fakture br. 59/4 od
15.04.2011.g., br. 97/6 od 26.06.2011.g. izdala njegova firma. Robu po fakturi
br. 97/6 od 26.06.2011.g. je isporučio okrivljenom Enisu tj. njegovom
preduzeću i ista mu nije vraćena, a robu po fakturi br. 59/4 od 15.04.2011.g.
nije isporučio okrivljenom tj. njegovom preduzeću. Takođe je okrivljenim
isporučio i robu po fakturama br. 101/6 od 24.06.2011.g. i 94/6 od
23.06.2011.g. koja mu je vraćena zbog lošeg kvaliteta i prilikom povraćaja
robu su pratile potvrde, a nezna da li su mu vraćene fakture i da li su iste
knjižene kod DOO "Aroma E.K." a iste nijesu knjižene u njegovom Preduzeću.
Svedok Almira Nurković je posvedočila da je od strane DOO "Aroma E.K."
angažovana kao ekonomista da za to preduzeće vodi poslovne knjige i knjiženje
vrši nakon dostavljanja dokumentacije. Istakla je da je dana 29.06.2011.g.
izvršena finansijska kontrola u ovom preduzeću.Da fakturu br. 59/4 od
15.04.2011.g. nije knjižila ni prije ni nakon kontrole jer joj ista nije
dostavljena na knjiženje. Da fakturu br. 97/6 od 26.06.2011.g. nije knjižila
do dana kontrole, jer joj nije dostavljena na knjiženje, a istu je proknjižila
kasnije tj. nakon izvršene kontrole. Fakture br. 94/6 od 23.06.2011.g. i 101/6
od 24.06.2011.g. nije knjižila prije izvršene kontrole jer je roba vraćena
dobavljaču, a inspektor joj je prilikom kontrole predao iste i rekao da ih
proknjiži, što je i učinila.
Svedok Stana Komatina je posvedočila, da radi u knjigovodstvenoj evidenciji KO
- CE "Company" i angažovana je da vrši knjigovodstvene poslove za firmu DND
"Company" sa sjedištem u Podgorici. Istakla je da fakturu br. 59/4 od
26.06.2011.g. nije knjižila u "DND Company", jer joj nije dostavljena na
knjižene, a vlasnik joj je rekao da roba po toj fakturi nije isporučena.
Fakture br. 97/6 od 26.06.2011.g. je knjižila u knjigovodstvu ovog preduzeća,
jer je roba isporučena po ovoj fakturi. Fakture br. 94/6 od 23.06.2011.g. i
101/6 od 24.06.2011.g. nije knjižila, jer je roba koja je isporučena po ovim
fakturama preduzeću DOO "Aroma E.K." vraćena dobavljaču DND "Company" uz
potvrde koje su ovjerene od oba preduzeća. Navela je da je nakon izvršene
kontrole angažovana od okrivljenog da vrši knjigovodstvene usluge za preduzeće
DOO "Aroma E.K." i tom prilikom našla da je roba po računima br. 94/6 i 101/6
vraćena dobavljaču, što se dokazuje potvrdama izdatim od strane kupca
dobavljaču. Roba po računu br. 59/4 nije knjižena u ovom preduzeću jer mu nije
ni isporučena, a roba po računu 97/6 je proknjižena nakon izvršene kontrole.
Svedok Hasredin Šutković je posvedočio da se bavi autoprevozničkom djelatnošću
i da ga je firma DND iz Podgorice angažovala da za firmu DOO "Aroma E.K. iz
Rožaje preveze određenu količinu kafe i predala mu fakturu nakon čega je
prevezao ovu kafu i fakturu i predao ih kupcu. Nije mu poznato koja je faktura
pratila ovu robu i dali je istu okrivljeni reklamirao.
Svedok Edin Kalač je posvedočio da se bavi autoprevozničkom djelatnošću i da
mu je firma DND Companiy iz Podgorice angažovala da preveze određenu količinu
kafe za firmu DOO "Aroma E.K" iz Rožaja , nakon čega je prevezao kafu do
Rožaja i predao je ovoj firmi kao i fakturu koja je pratila ovu robu.
Iz zapisnika o izvršenom inspekciskom nadzoru od 30.06.2011.g. vidi se da je
DOO "Aroma E.K." Rožaje registrovano kod CRPS po br. 50413120/001 od
27.09.2007.g.. Registrovana djelatnost je trgovina na veliko kafe, čajevima i
začinima po šifri 51370 i isto je PDV obveznik od 09.10.2007.g. Odgovorno lice
u ovom pravnom licu je Enis Kajević koji je osnivač i izvršni direktor.
Privrednu djelatnost prodaje kafe obavlja preko maloprodajnog objekta u selu
Bać po rješenju SO Rožaje br. 2. od 10.01.2008.g.. U objektu poseduje poresku
kasu marke "šharp", evidencioni br. 3620492. Da je dana 29.06.2011.g. izvršena
kontrola poslovanja ovog preduzeća, kojom prilikom je pristupljeno popisu
zaliha sirove kafe smještene u objektu sela Bać i utvrđene su zalihe 56 vreća
od po 60 kg, ukupno 3.360 kg sirove kafe "Rubusta" i 61 vreća od po 60 kg,
ukupno 3.660 kg sirove kafe "Minas" što ukupno iznosi 7.020 kg. navedene kafe.
Po cijenama iz kalkulacije za ovu kafu utvrđena je vrijednost iste u iznosu od
6.526,00 eura, a uvidom u analitički račun br.21131 zaliha robe na dan popisa
sa proknjiženom dokumentacijom o zaduženju robe utvrđen je iznos od 79.416,66
eura, dok je u okviru analitičkog računa 6112 od prodaje robe na dan popisa
evidentiran prihod u iznosu od 50.514,00 eura. Na osnovu utvrđenog stanja
konstatovano je ukupno zaduženje u iznosu od 79.416,66 eura, realizacija robe
50.514,00 eura, vrijednost zaliha 6.526,00 eura, tako da je utvrđen manjak
robe u vrijednosti od 22.376,66 eura na koji tada nije bio obračunat i plaćen
izlazni PDV u iznosu od 3.251,32 eura koji je poreski obveznik dužan iskazati
kroz izmijenjenu poresku prijavu.
Iz nalaza i dopunskih nalaza i mišljenja vještaka ekonomsko finansijske struke
Hamida Šabovića vidi se da je za period od 01.01. do 30.06.2011.g. ukupno
zaduženje preduzeća DOO "Aroma E.K. " iznosilo u vrijednosti 79.416,66 eura,
koje je evidentirano u poslovnim knjigama, da je na dan 30.06.2011.g. ukupno
razduženje - realizacija i stanje zaliha ovog preduzeća iznosilo u vrijednosti
57.040,00 eura , dok je manjak robe navedenog dana iznosio u vrijednosti
22.376,66 eura, na koji iznos, do dana kontrole, nije bio prijavljen i plaćen
PDV u iznosu od 3.251,82 eura, već je isti prijavljen od strane poreskog
inspektora nakon izvršene kontrole i plaćen odnosno pokriven u cjelosti od
okrivljenog Enisa u julu mjesecu 2011.g. Da je u ovom periodu DOO "Aroma-E.K."
takođe nabavilo sirovu kafu u količini od 23.600,00 kg. od kojih "Rio -
Minasa" u količini od 20.000 kg. i "Robusta-cheri" u količini od 3.600,00 kg ,
ukupne vrijednosti od 48.640,00 eura, po računima br. 59/4 od 15.04.2011. i
br. 97/6 od 26.06.2011.g..koje nije evidentiralo u svojim poslovnim knjigama,
tj. fakturu-račun br. 59/4 uopšte nije knjižen u poslovnim knjigama ovog
preduzeća, niti kod dobavljača, a račun br. 97/6 nije knjižen do dana
vještačenja tj. do 15.07.2011.g., već kasnije, a knjižen je kod dobavljača,
tako da preduzeće DOO "Aroma E.K." nije obračunalo, prijavilo i platilo PDV za
ovu neevidentiranu a otuđenu robu, u iznosu od 7.067,39 eura.Vještak je
istakao da je privredno društvo bilo dužno po prijemu robe da evidentira
prijem i izvrši potrebna knjiženja a najkasnije prije stavljanja robe u promet
i da PDV obračuna u trenutku isporuke proizvoda tj. u trenutku izdavanja
računa-fakture , a ako nije izdat račun -faktura u roku od 8 dana od dana
isporuke. Roba po navedenim fakturama nije evidentirana u knjizi primljenih
računa ni u trgovačkoj knjizi, niti su izvršena knjiženja po ovim fakturama do
dana izvršenog vještačenja, te pošto roba nije nađena na zalihama ista je ili
prodata ili na drugi način otuđena. Vještak je naveo da je DOO "Aroma E.K."
nabavilo i robu po računima br. 94/6 od 23.06.2011. i 101/6 od 24.06.2011.g.
koja je prema navodima iz potvrda o povraćaju robe vraćena dobavljaču "DnD
Comapny" a isti su knjiženi u poslovnim knjigama preduzeća DOO "Aroma-Ek" pod
29.06.2011.g., nakon izvršene intervencije nadležnog organa koji je vršio
kontrolu. Takođe je naveo da je nakon izvršene kontrole tj. dana 29.03.2012.g.
sačinjena je knjiga primljenih - ulaznih računa u elektonskoj formi za DOO
"Aroma-Ek" za period od 01.01.2011.g. do 31.12.2011.g. u kojoj su navedene sve
navedene fakture, izuzev fakture 59/4.
Iz popisne liste - popis robe od 29.06.2011.g. vidi se da je toga dana popisna
komisija izvršila popis robe u DOO "Aroma E.K." u Baću i da je tom prilikom na
zalihama našla 7.020 kg. sirove kafe "Robuste" i "Minas" .
Iz knjige primljenih računa-faktura u 2011.g. preduzeća DOO "Aroma E.K." vidi
se da sporne fakture br. 59/4 od 15.04.2011.g. i 97/6 od 26.06.2011.g. nijesu
evidentirani u navedenoj knjizi primljenih računa.
Iz računa-fakture DOO "DND Company" iz Podgorice br. 59/4 od 15.04.2011.g. ,
vidi se da je ista izdata od ovog preduzeća za kupca DOO "Aroma E.K." iz
Rožaja, za sirovu kafu "Rio-minas" u količini od 7.000 kg. U istoj je navedena
cijena po 1 kg i ukupna vrijednost robe, kao i da je u cijenu uračunat i
plaćen PDV sa navođenjem iznosa. Iz računa - fakture istog preduzeća br. 97/6
od 26.06.2011.g. vidi se da je ista izdata od ovog preduzeća za kupca DOO
"Aroma E.K." iz Rožaja, za sirovu kafu "Rio-Minas" u količini od 13.000 kg. i
"Robusta Cheri" u količini od 3.600 kg. u kojoj je navedena cijena po jednom
kilogramu i ukupna vrijednost robe kao i da je u cijenu uračunat i plaćen PDV
sa navođenjem iznosa. Iz računa - fakture istog preduzeća br. 94/6 od
23.06.2012.g. i 101/6 od 24.06.2011.g.,  vidi se da su iste izdate za sirovu
kafu "Rio-Minas" i "Robusta Cheri", dok se iz potvrda o povraćaju robe po
računima br. 101/6 i 94/6, vidi da je navedena roba vraćena dobavljaču.
Iz potvrde o privremeno oduzetoj robi Uprave policije PJ Berane,br. 03/2-sl od
29.06.2011.godine, vidi se da je od Kajević Enisa oduzeta faktura br. 94/6 od
23. 06.2011.g. firme "DnD Companiy" Podgorica i faktura br. 101/6 od
24.06.2011.g. iste firme za kupca DOO "Aroma-E.K." kao i više telefona i
kartica.
Iz potvrde o privremeno oduzetoj robi Uprave policije PJ Berane br. 03/2-sl od
29.06.2011.godine, vidi se da je od Enisa Kajevića oduzeto 170 džakova kafe
"Rio-Minas" i "Robusta" u količini od 7.020 kg. kao i 408.kg. šećera u kocke.
Iz potvrde o privremeno oduzetoj robi Uprave policije PJ Berane br. 03/2-sl od
05.07.2011.godine, vidi se da je od Almire Nurković oduzeta knjiga primljenih
računa crvene boje firme DOO "Aroma E.K." za 2007 - 2011.g. Iz potvrde o
privremeno oduzetoj robi Uprave policije PJ Podgorica br. 17-13/14/2 od
29.06.2011.godine, vidi se da je od Veska Pajovića, oduzet kožni rukovnik
braon boje, rukovnik plave boje, artikli za sirovu kafu, faktura 78/b, br.
90/6, 59/4 koje nijesu izdate za DOO "Aroma E.K.", više telefona i sim kartica
i dr. koje se ne odnose na spornu robu. Iz potvrde o privremeno oduzetoj robi
Uprave policije PJ Podgorica br.17-13/17 od 30.06.2011.godine, vidi se da je
od vlasnika agencije CO-DE.DOO Stane Komatine oduzeta faktura br. 94/6 od
26.06.2011.g. izdata od DOO "DnD Company" prema kupcu STR "Nina", faktura br.
94/6 od 23.06.2011.g. izdate od strane DnD Company prema kupcu DOO "Aroma
E.K." i potvrda od 24.06.2011.g. o povraćaju robe. Faktura br. 104/6 od
24.06.2011.g. izdate od strane DnD Company prema kupcu DOO "Aroma E.K." i
potvrda od 24.06.2011.g. o povraćaju robe.
Iz analitičke kartice - kartice prometa dobavljača i kupca, vidi se da su u
istoj prikazani računi br. 101/06 i 94/6, kao i računi br. 5/28, 16/2, 10/04 i
14/1 za 2011.g..
Iz analitičkog računa za DOO "Aroma E.K." Rožaje za period od 01.01.2011.g. sa
datumom štampanja 24.11.2011.g., vidi se da se isti odnosi na poreze na lična
primanja, poreze na dodatu vrijednost, kamate ovog poreza doprinose za PIO,
Zdravsveno osiguranje i dr. obaveze, koji nije ovjeren.
Iz bilansa uspjeha od 23.11.2011.g., vidi se da se isti odnosi na DOO "Aroma
E.K.", da je sačinjen nakon izvršene kontrole tj. dana 23.11.2011.g. za period
od 01.01.2011.g. do 30.06.2011.g. od strane Stane Komatine u kojem je prikazan
prihod u iznosu od 75.964,00 eura, profit 72,00 eura i ostali podaci koji su
navedeni u istom.
Iz knjige primljenih ulaznih faktura u elektronskoj formi od 01.01.2011.g. do
31.12.2011.g. vidi se da je ista sačinjena dana 29.03.2012.g. i da je u istoj
navedena faktura br. 97/06 od 26.06.2011.g.,a nije faktura br. 59/4 od
15.04.2011.g.
Iz kartice komitenata od 25.02.2012.g. vidi se da je evidentirana faktura br.
97 i da su stornirane fakture 101 i 94 knjižene kao povraćaj.
Iz obavještenja MUP i JU filijala Rožaje br. 233-sl od 06.07.2011.godine, vidi
se da je vozilo RO AG 360 registrovano do 18.04.2012.g. na ime Mersada Murića,
vozilo RO AG 041 registrovano do 16.03.2010.g. na ime Ernesa Kurtagića, vozilo
RO AN 709 registrovano do 10.03.2012.g. na firmu MBS i priključno vozilo RO
169 AA registrovano do 23.03.2011.g. na istu firmu.
Iz fotodokumentacije Uprave policije–PJ Berane br. 03/3-51 od
29.06.2011.godine, vidi se da je fotografisana kuća okrivljenog i poslovni
prostor DOO "Aroma - E.K." sa zalihama robe.
Iz izvoda iz kaznene evidencije CRPS za okrivljeno pravno lice DOO “Aroma
E.K.” iz Rožaja , izvod iz kaznene evidencije Uprave policije – Ispostave
Rožaje za okrivljenog Enisa Kajevića, vidi se da je okrivljeni Enis osuđivan
presudom Osnovnog suda Rožaje K.br. 99/97 od 27.01.1999,g, iz čl. 144. st. 1.
KZ RCG, na kaznu zatvora u trajanju od 3 mjeseca uslovno za jednu godinu,
presudom Osnovnog suda Rožaje K.br. 125/03 od 12.06.2003.g. iz čl. 131. st. 1.
KZ RCG na novčanu kaznu u iznosu od 10.000 dinara, presudom Opštinskog suda
Tutin K.br. 268/04 od 16.08.2004.g. nedozvoljena trgovina iz čl. 147. st. 1.
KZ na novčanu kaznu u iznosu od 20.000 dinara, presudom Osnovnog suda Rožaje,
K.br. 17/08 od 18.01.2008.g. nedozvoljena trgovina iz čl. 284. st. 1. KZ, na
novčanu kaznu u iznosu od 800,00 eura, dok okrivljeno pravno lice DOO “Aroma
E.K.” iz Rožaja ne prolazi kroz kaznenu evidenciju.
Cijeneći odbranu okrivljenog odgovornog lica Enisa Kajevića i kao predstavnika
okrivljenog pravnog lica DOO "Aroma E.K." i sve izvedene dokaze, kako
pojedinačno tako i u međusobnoj vezi u smislu čl. 370. st. 3. Zakonika o
krivičnom postupku (ZKP), a postupajući po primedbama iz ukidnog rješenja
Višeg suda u Bijelom Polju Kž.br. 529/12 od 26.10.2012.g., sud je nesumljivo
utvrdio činjenično stanje kao u dispozitivu ove presude.
Utvrđeno činjenično stanje proizilazi iz dokaza izvedenih u postupku, a
djelimično nalazi oslonca i u iskazu okrivljenog Enisa.
Naime, okrivljeni Enis ne spori da je vlasnik i izvršni direktor DOO "Aroma
E.K." koje se bavi nabavkom i prodajom, u maloprodajnom objektu, prehrambenih
proizvoda među kojima je i kafa, koja prodaja se registruje preko registar
kase . Ne spori da je preduzeće od januara do jula mjeseca 2011.g. nabavljao
određenu količinu kafe od dobavljača DOO "DND Company" iz Podgorice i da je
prilikom finansijske kontrole dana 29.06.2011.g. finansijski inspektor našao
robu u magacinu koja je proknjižena u poslovnim knjigama . Ne spori da je
pored ove robe od istog dobavljača nabavio kafu "Rio minas" i Robusta Cherry"
za potrebe preduzeća po računu-fakturi br. 97/6 od 26.06.2011.g. i istu nije
evidentirao u poslovnim knjigama preduzeća prije izvršene kontrole i da je od
istog dobavljača pribavio fakturu - račun br. 59/4 od 15.04.2011.g.. koju nije
evidentirao u poslovnim knjigama preduzeća.
Iskaz okrivljenog Enisa, u ovom dijelu, sud je prihvatio, obzirom da je isti
objektivan i nalazi oslonca u nalazu i dopunskim nalazima i mišljenjima
vještaka Hamida Šabovića koje je sud prihvatio kao objektivne, stručne i
potkrijepljene navodima iz zapisnika o izvršenom inspekciskom nadzoru,
navodima iz popisne liste i navedenih računa koje je sud prihvatio kao jasne i
određene, tako da nema sumnje u drugačije činjenično stanje.
Međutim, okrivljeni Enis se brani da u kritičnom periodu nije prikrivao
podatke koji se odnose na utvrđivanje poreskih obaveza u namjeri da izbjegnu
plaćanje poreza po fakturama br. 97/6 od 26.06.2011.g. i br. 59/4 od
15.04.2011.g., jer robu po fakturi br. 59/4 nije ni primio od dobavljača "DnD
Company", te je zbog toga nije evidentirao u poslovnim knjigama,  a robu po
fakturi broj 97/6 od 26.06.2011.g. je primio ali je nije evidentirao zbog
kratkoće vremena od prijema do kontrole.
Iskaz okrivljenog Enisa u ovom dijelu sud nije prihvatio, obzirom da je isti
neobjektivan, neuvjerljiv i nenalazi oslonca u nalazu i mišljenju vještaka
ekonomsko finansiske struke iz kojeg proizilazi da je okrivljeni Enis Kajević
za potrebe preduzeća DOO "Aroma E.K." u kritičnom periodu pored navedene robe
koju je evidentirao u poslovnim knjigama svog preduzeća, nabavio i sirovu kafu
u količini od 23.600 kg. (Rio minas u količini od 20.000 kg. i Robusta sherry
u količini od 3.600 kg. ) u vrijednosti od 48.640,00 Eura, koju nije
evidentirao u poslovnim knjigama svog preduzeća, već ju je otuđio bez
evidencije zajedno sa evidentiranom robom, a prilikom kontrole izvršene od
strane Poreske uprave, kao dokaz o porijeklu robe priložio je fakturu “DnD
Company” DOO iz Podgorice br. 59/4 od 15.04.2011.godine koju ni nakndano nije
evidentirao u poslovnim knjigama niti je ista evidentirana kod dobavljača i
fakturu br. 97/6 od 26.06.2011.godine, koja nije knjižena ni petnest dana
nakon kontrole, a knjižena je kod dobavljača, sve u namjeri da pravno lice
izbjegne obračun i plaćanje PDV-a, na ovu nabavljenu robu i ostvareni promet
roba, u ukupnom iznosu od 7.067,39 Eura, tako da je očigledno da okrivljeni
Enis sa ovakvom odbranom smišljeno i sračunato nastoji da on i okrivljeno
pravno lice izbjegnu krivično-pravnu odgovornost.
Imajući u vidu nalaz i i dopunske nalaze i mišljenja ovog vještaka koje je sud
prihvatio kao jasne, objektivne, uvjerljive i stručne, a dovodeći iste u vezu
sa navodima iz navedenih računa-faktura, potvrda o oduzimanju istih i knjige
primljenih faktura, koje je sud prihvatio kao jasne i određene, te iskazima
svedoka Veska Pajovića, Komatina Stane i Almire Nurković u dijelu u kojem ne
spore da su fakture br. 59/4 i 97/6 izdate od dobavljača DnD Company, da su
predate okrivljenom i da iste nijesu knjižene u preduzeći DOO "Aroma E.K." tj.
da faktura br. 59/4 uopšte nije knjižena a faktura br. 97/6 je knjižena nakon
izvršene kontrole, zaista se nedvosmisleno utvrdjuje da su okrivljeni
prikrivali podatke koji se odnose na utvrđivanje obaveza – poreza
(obračunavanje i plaćanje PDV-a), na način što su nabavili robu - sirovu kafu
u količini od 23.600 kg. (Rio minas u količini od 20.000 kg. i Robusta sherry
u količini od 3.600 kg. ) u vrijednosti od 48.640,00 Eura, koju nijesu
evidentirali u poslovnim knjigama svog preduzeća, već su je prodali u
preduzeću bez evidencije zajedno sa evidentiranom robom, a prilikom kontrole
izvršene od strane Poreske uprave, kao dokaz o porijeklu robe priložili su
fiktivnu fakturu “DnD Company” DOO iz Podgorice br. 59/4 od 15.04.2011.godine
i legalno izdatu fakturu br. 97/6 od 26.06.2011.godine, “DnD Company” DOO iz
Podgorice, za neevidentiranu a prodatu robu, izbjegavajući na taj način
obračun i plaćanje PDV-a, na nabavljenu robu i ostvareni promet roba, u
ukupnom iznosu od 7.067,39 Eura.
Sud je cijenio iskaze svedoka Pajović Veska, Almire Nurković i Stane Komatina
u dijelu u kojem ističu da roba po fakturi br. 59/4 nije isporučena DOO "Aromi
E.K.", ali iste nije prihvatio obzirom da su njihovi iskazi u ovom dijelu
neobjektivni, neuvjerljivi i ne nalaze oslonca u ostalim izvedenim dokazima,
tako da je očigledno da isti sa ovakvim iskazima nastoje da pomognu
okrivljenom da izbjegne krivičnopravne odgovornosti.
Sud je cijenio i iskaze svedoka Hasredina Šutkovića i Edina Kalača pa je našao
da njihovi iskazi nemaju uticaja na drugačiji zaključak, obzirom da ovim
svedocima nijesu poznate odlučne činjenice vezane za ovaj događaj, tim prije
što im nije poznato koje fakture su pratile robu koju su oni prevozili.
Nema uticaja na drugačiji zaključak, to što je u postupku utvrđeno da je
faktura br. 97/6 knjižena u preduzeću DOO "Aroma E.K." nakon izvršene kontrole
od strane poreske uprave, tj. nakon 15.07.2011.g., obzirom da je to učinjeno
nakon što su utvrđene navedene nepravilnosti u radu okrivljenog Enisa i
njegovog preduzeća, tako da naknadno knjižene ove fakture nakon zakonom
propisanog roka ne oslobađa okrivljeno pravno i odgovorno lice krivične
odgovornosti za radnje koje su umišljajno preduzeli prije izvršene kontrole.
Iz izvoda iz kaznenih evidencija na ime okrivljenih utvrđeno je da je
okrivljeni Enis osuđivan presudom Osnovnog suda Rožaje K.br. 99/97 od
27.01.1999,g, iz čl. 144. st. 1. KZ RCG, na kaznu zatvora u trajanju od 3
mjeseca uslovno za jednu godinu, presudom Osnovnog suda Rožaje K.br. 125/03 od
12.06.2003.g. iz čl. 131. st. 1. KZ RCG na novčanu kaznu u iznosu od 10.000
dinara, presudom Opštinskog suda Tutin K.br. 268/04 od 16.08.2004.g.
nedozvoljena trgovina iz čl. 147. st. 1. KZ na novčanu kaznu u iznosu od
20.000 dinara, presudom Osnovnog suda Rožaje, K.br. 17/08 od 18.01.2008.g.
nedozvoljena trgovina iz čl. 284. st. 1. KZ, na novčanu kaznu u iznosu od
800,00 eura, a okrivljeno pravno lice nije osuđivano. Ove dokaze sud je
prihvatio kao jasne i istinite, jer su izdati od nadležnog organa.
Sud je cijenio i ostale izvedene dokaze pa je našao da isti nemaju uticaja na
drugačije činjenično utvrđenje, obzirom da se analitička kartica prometa,
analitički račun, bilans uspjeha, knjige primljenih ulaznih faktura u
elektronskoj formi, kartice komitenata, odnose na duži tj. istim je obuhvaćen
duži period od onog koji je obuhvaćen optužbom, a obavještenje MUP-a se ne
odnosi na kritični događaj, dok se iz fotodokumentacije vidi da je
fotografisana kuća i poslovni prostor DOO "Aroma E.K." sa nađenim zalihama
robe.
Dakle u postupku je utvrđeno da su okrivljeni Enis Kajević i pravno lice DOO
"Aroma E.K." iz Rožaja u periodu od 01.01.2011.godine, pa do dana
30.06.2011.godine, u Rožajama, zajednički i to: pravno lice DOO “Aroma EK”
Rožaje, u okviru obavljanja svoje djelatnosti i Enis Kajević kao odgovorno
lice, vlasnik i izvršni direktor u privrednom društvu, djelujući u ime pravnog
lica u okviru svojih ovlašćenja u namjeri da pravno lice izbjegne plaćanje
poreza i drugih propisanih dažbina, protivno odredbama čl. 3, 13, 18, 24, 33,
34, 35 i 53. Zakona o porezu na dodatu vrijednost (Sl. list RCG br. 65/01,
12/02, 38/02, 72/02, 21/03, 76/05, 04/06 i Sl. list CG br. 16/07) i odrebama
čl. 4. Zakona o računovodstvu i reviziji (Sl. list RCG br. 69/05 i Sl. list CG
80/08), prikrivali podatke koji se odnose na utvrđivanje obaveza – poreza
(obračunavanje i plaćanje PDV-a), na način što su nabavili robu - sirovu kafu
u količini od 23.600 kg. (Rio minas u količini od 20.000 kg. i Robusta sherry
u količini od 3.600 kg. ) u vrijednosti od 48.640,00 Eura, koju nijesu
evidentirali u poslovnim knjigama svog preduzeća, već su je prodali u
preduzeću bez evidencije zajedno sa evidentiranom robom, a prilikom kontrole
izvršene od strane Poreske uprave, kao dokaz o porijeklu robe priložili su
fiktivnu fakturu “DnD Company” DOO iz Podgorice br. 59/4 od 15.04.2011.godine
i legalno izdatu fakturu br. 97/6 od 26.06.2011.godine, “DnD Company” DOO iz
Podgorice, za neevidentiranu a prodatu robu, izbjegavajući na taj način
obračun i plaćanje PDV-a, na nabavljenu robu i ostvareni promet roba, u
ukupnom iznosu od 7.067,39 Eura.
Cijeneći psihički odnos okrivljenih prema učinjenim krivičnim djelima, sud je
našao da je okrivljeni Enis bio svestan svog djela tj. svjestan da na opisani
način postupa kao odgovorno lice, vlasnik i izvršni direktor u prvnom licu i
da deluje u ime pravnog lica u namjeri da pravno lice izbjegne plaćanje poreza
i drugih dažbina, a prekrivao podatke koji se odnose na utvrđivanje poreza i
to je htio pa je postupao sa umišljajem, za koje radnje je odgovorno i pravno
lice shodno čl. 5. Zakona o odgovornosti pravnih lica, pa su u konkretnom
slučaju postupali kao saizvršioci.
Pravnom ocenom utvrđenog činjeničnog stanja sud je našao da su u radnjama
okrivljenih Enisa Kajevića i pravnog lica DOO "Aroma E.K." kao saizvršilaca
sadržani svi bitni elementi krivičnog djela utaja poreza i doprinosa iz čl.
264. st. 1. u vezi čl. 23. st. 2. KZ.
Sa navedenih razloga sud nije prihvatio tezu odbrane branioca okrivljenih da
nije dokazano da su njegovi branjenici izvršili krivično djelo koje im
optužbom stavljeno na teret.
Za izvršeno krivično djelo sud je okrivljene oglasio krivim i okrivljenog
Enisa Kajevića osudio na kaznu zatvora u trajanju od dva mjeseca i novčanu
kaznu u iznosu od 400,00 eura, dok je okrivljenom pravnom licu DOO "Aroma
E.K." izrekao uslovnu osudu utvrđujući mu pri tom novčanu kaznu u iznosu od
10.000,00 (deset hiljada) eura i istovremeno odredio da se kazna neće izvršiti
ukoliko isto u roku od dvije godine ne bude odgovorno za novo krivično djelo .
Prilikom odlučivanja o izboru vrste i visine kazne okrivljenom Enisu Kajeviću
i vrste krivične sankcije okrivljenom pravnom licu DOO "Aroma E.K.", sud je
imao u vidu težinu izvršenih krivičnih djela, okolnosti pod kojima su djela
izvršena, držanje - ponašanje okrivljenih nakon izvršenih djela, cijeneći pri
tom kao olakšavajuću okolnost okrivljenom Enisu njegove porodične prilike -
otac troje maloletne djece, a okrivljenom pravnom licu njegovu slabu ekonomsku
snagu i raniju neosuđivanost , dok je okrivljenom Enisu kao otežavajuću
okolnost cijenio njegovu raniju osuđivanost, a na strani okrivljenog pravnog
lica nije našao otežavajuće okolnosti, pa je sud imajući pri tom u vidu svrhu
kažanjavanja iz čl. 32. KZ u okviru opšte svrhe krivičnih sankcije iz čl. 4.
istog zakona, našao da je imalo mjesta izricanju ovakvih vrsta i visina kazni
okrivljenom Enisu i ovakve vrste krivične sankcije okrivljenom pravnom licu,
nalezeći da su izrečene kazne okrivljenom Enisu srazmjerne težini učinjenih
krivičnih djela i stepenu krivice okrivljenog, a izrečena krivična sankcija
okrivljenom pravnom licu srazmjerna težini učinjenog krivičnog djela i stepenu
odgovornosti pravnog lica za učinjeno krivično djelo i da će iste uticati na
okrivljene da ubuduće ne čine ista ili slična djela.
Na osnovu čl. 229. u vezi čl. 226. st. 2. tač. 1. ZKP, sud je obavezao
okrivljenog Enisa Kajevića da plati naime troškova krivičnog postupka iznos od
709,50 euro, u korist budžeta Crne Gore, koji troškovi se odnose na ime
troškova za vještačenje.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljene da plate na ime paušala iznos od po 50,00 eura, u korist
budžeta Crne Gore
Predlog za ostvarivanje imovinsko pravnog zahtjeva nije podnijet.
Na osnovu čl. 75. KZ od okrivljenih Enisa Kajevića i DOO "Aroma-Ek" iz Rožaja
se oduzimaju računi br. 59/4 od 15.04.2011.g. i broj 97/6 od 26.06.2011.g. kao
predmeti izvršenja krivičnog djela.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 15.02.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.