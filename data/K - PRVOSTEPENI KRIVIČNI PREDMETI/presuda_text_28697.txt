K. br. 880/12
U IME CRNE GORE
OSNOVNI SUD U N., kao prvostepeni krivicni po sudiji Draganu Baboviću uz
sudjelovanje Krištof Stanke kao zapisničara u krivičnom predmetu protiv
okrivljene P. B., zbog krivičnog djela samovlašće iz čl. 384.st.1. KZ, po
optužnom predlogu Kt.br.619 od 25.09.2012. godine, nakon završenog javnog i
glavnog pretresa u prisustvu zastupnika ODT-a N. Dj. R. i okrivljene, dana
07.02.2013 godine donio je i javno objavio
P R E S U D U
Okrivljeni :
P. B., od oca M.i majke K., rodjene B., rodjen ... godine u N., nastanjena u
N. – ul. V. K. br. .., državljanka CG, nazaposlena, neudata, lošeg imovnog
stanja, ranije osudjivana prosudom Osnovnog suda N. K.br. 383/08 od
03.06.2008.godine zbog kriv.djela iz čl.152.st.1. KZ CG – uslovnom osudom,
K R I VA J E
Što je:
Neutvrđenog dana u periodu od 17.05.2012 godine do 25.05.2012 godine u N., u
svom porodičnom stanu koji se nalazi u ulici V. K. br.., , samovlasno
pribavila pravo za koje je smatrala da joj pripada, na način što je, nakon što
su je dana 17.05.2012 godine radnici Elektrodistribucije N. isključili na
brojilu broj 97135462 sa niskonaponske mreže zbog neplaćenog duga na ime
utrošene električne energije, samovlasno priključila na niskonaponsku mrežu
Elektrodistribucije N..
- čime je izvršila krivično djelo samovlašće iz čl. 384 st.1 Krivičnog
zakonika
Pa joj sud za navedeno krivično djelo primjenom čl. 4,42,52,53 i 54. Krivičnog
zakonika i čl. 229 i 374. Zakonika o krivičnom postupku i z r i č e:
USLOVNU OSUDU
Kojom joj prethodno utvrđuje kaznu zatvora u trajanju od 40 ( četrdeset ) dana
i istovremeno određuje, da se ova kazna neće izvršiti ako okrivljeni u roku 1
( jedne) godine po pravosnažnosti presude ne učini novo krivično djelo.
Okrivljena se oslobadja plaćanja sudskih troškova na osnovu čl. 229 stav 4.
ZKP-a.
O b r a z l o ž e nj e
ODT iz N.a optužnim predlogom Kt.br.619 od 25.09.2012. godine, stavio je na
teret okrivljenoj P. B. izvršenje krivičnog djela koje je činjenično i pravno
opisano u izreci presude, pa je zastupnik ODT-a Dj.R., zastupajući optužbu na
glavnom pretresu, ostao pri istoj tražeći osudu okrivljene.
Okrivljena P. B. u svojoj odbrani u bitnom je istakla da je dana 17.05.2012.
godine nazvala sestru, koja zivi sa njom zajedno u istom stanu koji se vodi na
ime njihove pokojne majke K., da spremi ručak a da joj je sestra rekla da u
stanu nema struje. Navela je i da sa njima u stanu zivi njen sestrić. Dalje je
navela da kad je došla u stan u njemu je bilo struje i da ne zna ko je istu
priključio i na koji način jer ona nije bila tu. Takodje je navela i da ima
duga za struju koji iznosi preko 3000 eura i da nije bila u mogućnosti da je
plaća poslednjih dvanaest godina jer je nezaposlena i da nema novca ni da se
prehrani. Na kraju je navela da se brojilo njihovog stana nalazi u prizemlju
zgrade zajedno sa brojilima ostalih stanara i da bilo ko ima pristup istima. U
konačnom je navela da ostaje pri navodima svoje odbrane a da pitanje svoje
krivice ostavlja sudu na ocjenu.
U dokaznom postupku sud je neposredno saslušao svjedoka M. M.a, pročitao
zapisnik o izvršenju naloga za obustavu i snadbijevanje električnom energijom
br. 0012389 od 17.06.2012. godine, zapisnik o izvršenju naloga za obustavu i
snadbijevanje električnom energijom br.001337 od 25.05.2012. godine i uvid u
izvod iz kaznene evidencije na ime okrivljene .
Svjedok M. M. u svom iskazu je naveo da je kao radnik Elektrodistribucije N.
dana 17.06.2012 godine sa kolegom Dj.. D. bio na terenu i da su izvršavali
isključenja neurednih platiša, a da se sjeća da su tog dana bili u ulici V. K.
i da su isključili na osnovu naloga potrošača P. K. na brojilu. Dalje je naveo
da su dana 25.05.2012. godine bili u obilazak potrošača koje su prethodno
isključili sa elektrodistributivne mreze i da su tom prilikom na brojilu
potrošača P. K. utvrdili da se ista samovoljno priključila na mrežu. Na kraju
je naveo da prilikom svakog isključenja potrošaču ostave zapisnik na brojilu
sa napomenom da se odmah javi u Elektrodistribuciju.
Zapisnikom o izvršenju naloga za obustavu snadbijevanja električnom energijom
br. 0012389 od 17.06.2012. godine, je navedeno da je potrošač P. K.,
isključena sa snadbijevanja električnom energijom, a zapisnikom o izvršenju
naloga za obustavu snadbijevanja električnom energijom br.001337 od
25.05.2012. godine je navedeno da se navedeni potrošač samovoljno priključio
na ED mrezu.
Cijeneći sadržinu provedenih dokaza sud je na nesumnjiv način utvrdio da je
okrivljena, neutvrđenog dana, u periodu između 17.05.2012 godine do
25.05.2012. godine, u N., u stanu u kojem živi i koji se vodi na ime njene
pokojne majke K., u ulici V. K.br..., samovlasno pribavila pravo za koje je
smatrala da joj pripada na način što je svoje brojilo br. 97135462 nakon što
su ga radnici Elektrodistribucije N. isključili sa mreze,samovlasno
priključila na napajanje električnom energijom sa elektrodistributivne mreže,
kojim radnjama je sa direktnim umišljajem ostvarila sva bitna obilježja
krivičnog djela samovlašće iz čl.384.st.1.KZ.
Sud je cijenio odbranu okrivljene, pa istu nije prihvatio nalazeći da je
neosnovana i sračunata radi izbjegavanja krivične odgovornosti. Naime,
okrivljena P. B. je tvrdila da joj je sestra koja sa njom zivi u telefonskom
razgovoru rekla da u stanu nema struje, a da kad je ona došla, u stanu je bilo
struje, i da ne bi mogla znati ko je struju i na koji način mogao prikopčati,
a iz same izjave svjedoka M. M., radnika Elektrodistribucije N., proizilazi da
je potrošač isključen na brojilu zbog neizmirenih dugovanja, a što potvrdjuje
zapisnik o izvršenju naloga za obustavu snadbijevanja električnom energijom.
Takođe, za sud je neprihvatljivo da okrivljena nije mogla znati da joj je
struja isključivana, jer je u svojoj odbrani kazala da ima dug za struju koji
iznosi preko 3000 eura, pa je logično da zbog tolikog duga bude isključena.
Naprijed navedenim dokazima se jasno utvrđuje da je okrivljena P. B. bila
isključena sa elektrodistributivne mreže na brojilu i da se nakon toga
samovlasno priključila, iz kojih razloga je sud odbio odbranu okrivljene, kao
nelogičnu i u suprotnosti sa izvedenim dokazima kojima je sud dao punu vjeru.
Sud je prihvatio predlog zastupnika ODT-a Dj. R. da se ne saslušava svjedok
Dj.D. radnik Elektrodistribucije N. i predstavnika Elektrodistribucije N.,
budući da isto ne bi bilo potrebno obzirom na utvrđeno činjenično stanje.
Prilikom odlučivanja o krivičnoj sankciji sud je okrivljenoj kao olakšavajuće
okolnosti shodno čl.42.st1. KZ cijenio njeno korektno držanje pred sudom,
imovno stanje, pogotovu okolnost da je nezaposlena i da se nalazi na Birou
rada N., kao i raniju neosuđivanost utvrđenu iz izvoda iz kaznene evidencije,
dok otežavajućih okolnosti na strani okrivljene nije našao, pa je sud nalazeći
da okrivljenoj nije bilo nužno izricati efektivnu kaznu zatvora budući da su
ispunjeni uslovi iz čl.53 i čl. 54 KZ istoj izrekao uslovnu osudu uz
utvrđivanje kazne zatvora od 40 dana i vremena provjeravanja od 1 godine,
nalazeći da će se na ovaj način ostvariti svrha uslovne osude iz čl.52. KZ u
okviru opšte svrhe propisivanja i izricanja krivičnih sankcija iz čl.4.st.2.
KZ.
Kako je okrivljena oglašena krivom, sud je shodno čl 229 stav 4. ZKP-a,
oslobodio plaćanja paušalnih troškova krivičnog postupka zbog imovinskih
prilika okrivljene, jer bi plaćanjem istih bila dovedena u pitanju njena
egzistencija.
Iz iznijetih razloga, a primjenom čl.374.ZKP-a, odlučeno kao u izreci presude.
OSNOVNI SUD U N., 07.02.2013 godine
ZAPISNIČAR S U D I J A
Krištof Stanka s. r. Babović Dragan s.r.
Za tačnost otpravka tvrdi i ovjerava Službenik suda.
POUKA O PRAVNOM LIJEKU: Protiv ove presude može se izjaviti žalba, preko ovog
suda Višem sudu u Podgorici, u roku od 8 dana od dana prijema pismenog
otpravka.