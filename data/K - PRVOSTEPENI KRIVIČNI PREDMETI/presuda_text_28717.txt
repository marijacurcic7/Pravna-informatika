K.br.65/13
U IME CRNE GORE
OSNOVNI SUD U N., kao prvostepeni krivični, sudija K. Vesna, uz sudjelovanje
N. Rade, kao zapisničara, u krivičnom predmetu protiv okrivlejnog B. R. zbog
krivičnog djela kradja iz čl.239 st. 1 KZ, po optužnom predlogu ODT-a u N.,
Kt.br.42/13, od 11.02.2013.god., nakon dovršenog glavnog i javnog pretresa,
dana 27.06.2013.god. u prisustvu zamjenika ODT-a Nikšić Dj. D. i okrivljenog
B. R., donio je a dana 01.07.2013. god i javno objavio
P R E S U D U
Okrivljeni:
B. R., od oca M. i majke B., rodj. Dj.,rodj. ... u N., stalno nastanjen u N. –
M. Nj. bb, državljanin CG, nezaposlen, neoženjen, završio srednju školu,
srednjeg imovnog stanja,ranije osudjivan presudom Osnovnog suda u N. K.br
393/09 od 21.06.2010 god. zbog krivičnog djela iz čl.239 na kaznu zatvora u
trajanju od 60 dana, presudom Osnovnog suda u N. K.br 198/09 od 17.09.2010
god. zbog krivičnog djela iz čl.258 st.2 KZ na kaznu zatvora u trajanju od 6
mjeseci
K r i v j e
Što je:
Dana 13.12.2012.godine oko 17:45 h u N. u kafani „ M. S.“ u ul. R. D., iako je
bio svjestan svoga djela i htio njegovo izvršenje u namjeri da sebi pribavi
protivpravnu imovinsku korist u vrijednosti većoj od 150, 00 eura oduzeo
novčanik u kojem se nalazio novac u iznosu od 240,00 eura, vlasništvo oštećene
Š. S., na način što je iskoristio nepažnju radnice Dj. M., ušao iza šanka u
navedneoj kafani, odakle je oduzeo predmetni novčanik sa navedenim iznosom
novca, a zatim pobjegao u nepoznatom pravcu
- čime je izvršio krivično djelo kradja iz čl.239 st.1 Krivičnog zakonika
- pa sud, okrivljenog B. R. shodno čl.4 st. 2,32,36,42, Krivičnog zakonika i
čl.226,229 i 374 Zakonika o krivičnom postupku
O S U Đ U J E
Na kaznu zatvora u trajanju od 3 /tri/ mjeseca, koju kaznu je dužan izdržati
po pravosnažnosti presude.
Okrivljeni je dužan da na ime troškova krivičnog postupka, plati iznos od
40,00 (četrdeset) eura, u roku od 15 dana po pravosnažnosti presude, pod
prijetnjom prinudnog izvršenja na žiro račun Budžeta CG.
O b r a z l o ž e nj e
Optužnim predlogom ODT-a Nikšić Kt.br. 42/13 od 11.02.2013.god. stavljeno je
na teret okrivljenom B. R. izvršenje krivičnog djela kradja iz čl. 239.st.1.
KZ, pa je zamjenik ODT-a Dj. D. koji je na glavnom pretresu zastupao optužni
akt,u završnoj riječi precizirao isti i ostao pri takvom optužnom aktu,
predlažući sudu da okrivljenog oglasi krivim i osudi po zakonu.
Okrivljeni B. R. nije priznao izvršenje krivičnog djela koje mu je stavljeno
na teret niti kriivicu za isto, pa je u svojoj odbrani u bitnom istakao da je
konkretnog dana bio u lokal „ M. S.“ jer je bio pozvan od strane supruga Š. S.
i K. M. da svrati na piće, pa je istima prišao gdje su stojeći za šankom
popili dvije ture pića, nakon čega su njih dvojica napustili lokal dok je on
ostao da ispije treće piće, pa nakon što je isto ispio i platio konobarici
račun napustio je lokal. Naveo je da nakon 2-3 dana dok se nalazio u jednom
lokalu u dosta pijanom stanju,prišao mu je P. V. iz interventne grupe i kazao
mu da mora da podje do stanice policije gdje treba da da izjavu, povodom nekog
oduzetog novčanika, te kada je došao u stanicu policije dva službenika koja su
ga saslušavali kazali su mu da je bolje da prizna da je počinio djelo, kako ga
ne bi pritvarali, a da je on to i učinio sa razloga jer je bio u pijanom
stanju. Sledećeg dana kada se otrijeznio i shvatio šta je uradio pošao je kod
P. V. i istog pitao da li su mu napisali prijavu da je on otudjio neki
novčanik, a na što mu je isti potvrdno odgovorio, nakon čega je on pošao kod
konobarice u kafanu i pitao je zašto mu je to napravila, kada on nije otudjio
nikakav novčanik i da mu nije poznato ko je to uradio.Istakao je da nikada
nikom ništa nije ukrao niti je ikada odgovarao zbog toga. U završnoj riječi je
izjavio da se ne osjeća krivim.
Sud je u dokaznom postupku neposredno saslušao oštećenu svjedoka Š. S. na
saglasan predlog stranaka pročitao iskaze svjedoka Dj. M. i N. M., date u
prethodnom postupku i pročitao izvod iz kaznene evidencije na ime okrivljenog.
Cijeneći navode optužbe i odbrane, te provedene dokaze kako pojedinačno tako i
u njihovoj međusobnoj vezi, sud nalazi da je okrivljeni počinio kriv.djelo
stavljeno mu na terert, na način, vrijeme i mjesto kako je to bliže
predstavljeno izrekom ove presude, pa ga je oglasio krivim i krivično pravno
odgovornim, a ovo iz sledećih razloga:
Svjedok – oštećena Š. S. je u svom iskazu u prethodnom postupku u bitnom
istakla da je vlasnica kafane“M. S.“koja se nalazi u ul. R. D., te da je dana
13.12.2012.godine oko 17:45 h obavijestila njena radnica Dj. M. da joj je
jedno nepoznato lice za koje su kasnije saznali da je to B. R. oduzeo jedan
platneni novčanik bež boje u kojem se nalazio novac od pazara, tako što je
isti ušao iza šanka i uzeo novčanik a zatim pobjegao u nepoznatom pravcu. U
novčaniku je bilo 240,00 eura od pazara, a koji iznos su utvrdili popisom.
Novčanik je običan,platnen,polovan, a novčanik i novac joj nijesu vraćeni. Na
glavnom pretresu je navela da ne zna s kim je tog dana bio B. R., ali da zna
da je stajao za šankom gdje je bio njen suprug i njegovo društvo. U završnoj
riječi istakla je da se ne pridružuje krivičnom gonjenju protiv okrivljenog
niti ispostavlja imovinsko pravni zahtjev.
Svjedok Dj. M. je u svom iskazu u prethodnom postupku u bitnom istakla da je
zaposlena kao konobarica u kafani „ M. S.“ vlasništvo Š. S., te da se dana
13.12.2012.godine oko 17:45 h, nalazila na radnom mjestu,kada je kafana bila
puna gostiju. U jednom trenutku primijetila je jedno nepoznato lice za koje je
kasnije saznala da se zove B. R., kako stoji za šankom i konzumira alkohol, i
da je u jednom trenutku isti prošao iza šanka i uzeo novčanik u kojem se
nalazilo 240,00 eura od pazara nakon čega joj se isti obratio riječima da će
se vratiti čim kupi cigarete,kada je istrčala iz kafane za njim moleći ga da
joj vrati novčanik dok isti je pobjegao u nepoznatom pravcu.
Svjedok N. M. je u svom iskazu u prethodnom postupku u bitnom naveo da se dana
13.12.2012.godine oko 17:45 h nalazio u kafani „ M. S.“ sa svojim komšijom B.
Lj., te da je u jednom momentu dok su sjedili prišao B. R. i isti se pozdravio
sa B., nakon čega je B. otišao da sjedi za šankom,a da je nedugo zatim, kada
je B. otišao iz kafane primijetio je da je B. R. prošao iza šanka i iz istog
uzeo novčanik koji je odmah stavio u džep i trčećim korakom pobjegao iz
kafane.Pojasnio da je vidio i čuo da dok je B. izlazio iz kafane isti se
obratio konobarici Dj. M. da će se odmah vratiti samo da kupi cigarete,dok mu
je konobarica govorila da joj vrati novčanik.
Naime,okrivljeni ne priznaje izvršenje krivičnog djela i navodi da je
kritičnog dana bio u lokal „M. S.“ jer je bio pozvan od srane supruga Š. S. i
K. M. da svrati na piće sa kojima je popio dvije ture pića nakon čega su isti
napustili lokal dok je on ostao da popije treće piće pa kada je isto ispio i
platio konobarici napustio je lokal, te da nikada ništa nije ukrao niti
odgovarao zbog toga.Sud je odbranu okrivljenog odbacio kao smišljenu i
usmjerenu ka izbjegavanju krivice jer je u potpunosti opovrgnuta iskazima
svjedoka Dj. M. i N. M. kojima je sud dao punu vjeru a koji su u toku postupka
na identičan način predstavili radnje koje je okrivljeni preduzeo kritičnom
prilikom, navodeći da su primijetili okrivljenog kako stoji za šankom i
konzumira piće te da je isti u jednom momentu prošao iza šanka, uzeo novčanik
i obećao radnici da će se vratiti a zatim trčećim korakom pobjegao iz kafane.
Iskaz oštećenog imao je uporište ne samo u iskazima svjedoka D. M. i N. M. već
i u ostalim materijalnim dokazima. Naime okrivljeni je istakao da nikada nikom
ništa nije ukrao niti da je za to krivično odgovarao, pa je njegova odbrana
opovrgnuta obzirom da je okrivljeni ranije osuđivan za isto krivično djelo a
što je sud utvrdio uvidom u izvod iz kaznene evidancije.
Imajući u vidu prednje sud utvrđuje da je okrivljeni B. R. dana
13.12.2012.godine oko 17:45 h u N. u kafani „ M. S.“ u ul. R. D., iako je bio
svjestan svoga djela i htio njegovo izvršenje u namjeri da sebi pribavi
protivpravnu imovinsku korist u vrijednosti većoj od 150,00 eura oduzeo
novčanik u kojem se nalazio novac u iznosu od 240,00 eura, vlasništvo oštećene
Š. S., na način što je iskoristio nepažnju radnice Dj. M., ušao iza šanka u
navedneoj kafani, odakle je oduzeo predmetni novčanik sa navedenim iznosom
novca, a zatim pobjegao u nepoznatom pravcu na koji način je sa direktnim
umišljajem izvršio krivično djelo kradja iz čl.239 st.1 Krivičnog zakonika.
Sud je cijenio i navode okrivljenog da je nakon dva do tri dana pozvan od
strane službenika policije radi davanja izjave i da je tom prilikom priznao da
je uzeo novčanik ali pod dejstvom alkohola jer je bio prinudjen od strane
službeniak policije, medjutim prednju odbranu sud je smatrao nelogičnom i
neprihvatljivom obzirom da je i u suprotnosti sa ostalim doklazima kojima je
sud poklonio punu vjeru.
Naime,nesporno je utvrđeno da je okrivljeni oduzeo novčanik koji se nalazio
iza šanka pa sud nalazi da je predmetno krivično djelo izvršio sa direktnim
umišljajem,jer je isti bio svjestan da oduzima tuđu pokretnu stvar u namjeri
da sebi pribavi protivpravnu imovinsku korist, što je jasno i htio, te da je
kritičnom prilikom oduzeo stvar - novčanik u kojoj se nalazio novac od pazara
čiju preciznu vrijednost nije mogao znati u vrijeme oduzimanja a namjera mu je
da oduzme sav novac koji bude u novačaniku , pa sud nesumnjivo zaključuje da
je okrivljeni imao namjeru da kritičnom prilikom sebi pribavi protivpravnu
imovinsku korist u vrijednosti većoj od 150,00 eura pa su se tako pored
objektivnih stekli I subjektivni elementi bića predmetnog krivičnog djela.
Prilikom utvrđivanja kazne sud je na strani okrivljenog, u smislu čl. 42 st. 1
Krivičnog zakonika, kao olakšavajuće okolnosti cijenio njegovu nezaposlenost,
činjenicu da se oštećena nije pridružila krivičnom gonjenju, dok je kao
otežavajuću okolnost sud cijeni da je okrivljeni ranije osuđivan i to za
istorodno krivično djelo a što je sud utvrdio uvidom u izvod iz kaznene
evidencije, pa je okrivljenog shodno čl.36 KZ osudio na kaznu zatvora u
trajanju od tri mjeseca, nalazeći da će se jedino sa ovakvom kaznom u
dovoljnoj mjeri uticati na okrivljenog da u buduće ne vrši nova krivična
djela, čime će se sa uspjehom ostvariti svrha kažnjavanja iz čl.32 Krivičnog
zakonika, u okviru opšte svrhe izricanja krivičnih sankcija u smislu čl. 4 st.
2 Krivičnog zakonika.
Kako je okrivljeni oglašen krivim, sud ga je obavezao da shodno čl.226 i 229
ZKP-a plati troškove krivičnog postupka u iznosu od 40,00 eura na ime paušala
kao dijela troškova krivičnog postupka,srazmjerno dužini trajanja istog i
njegovoj složenosti,te imovnim prilikama okrivljenog.
Iz iznijetih razloga, a shodno čl. 374. ZKP-a odlučeno je kao u izreci
presude.
OSNOVNI SUD U N., dana 01.07.2013.godine.
Zapisničar, SUDIJA
N. Rada,s.r. K. Vesna,s.r.
Za tačnost otpravka tvrdi i ovjerava
službenik suda
PRAVNA POUKA: Protiv ove odluke nezadovoljna stR. ima pravo žalbe
u roku od 8 dana, od dana prijema iste preko ovog
suda Višem sudu Podgorica.