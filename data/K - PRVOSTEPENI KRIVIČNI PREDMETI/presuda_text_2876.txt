K.br.18/10
IME CRNE GORE
OSNOVNI SUD U DANILOVGRADU, kao prvostepeni krivični, po sudiji pojedincu
Vladimiru Novoviću, uz učešće Ane Ivanović, kao zapisničara, u krivičnom
predmetu okrivljene K.M. iz Ć. - D., koju brani advokat Z.M.R., zbog krivičnog
djela ugrožavanje javnog saobraćaja iz čl.339 st.3 u vezi st.1 KZ, odlučujući
po optužnom predlogu  Osnovnog državnog tužilaštva iz Podgorice Kt.br.126/10
od 22.02.2010.godine, koji je na glavnom pretresu zastupala Snežana Šišević,
zamjenik ODT-a iz Podgorice, nakon glavnog i javnog pretresa održanog dana
28.11.2011.godine, koji je prekinut i nastavljen dana 01.12.2011.godine, u
prisustvu zastupnika optužbe, okrivljene i branioca okrivljene, donio je dana
01.12.2011.godine i istog dana javno objavio  
P R E S U D U
Prema okrivljenoj K.M., od oca Z. i majke G., rodjene J., rodjena ...godine u
P., sa mjestom prebivališta u D. - Ć. bb, državljanin Crne Gore, po zanimanju
knjigovodja, neudata, završila srednju ekonomsku školu, pismena, dobrog
imovnog stanja, neosudjivana,  
Na osnovu čl.372 tač.1 ZKP-a  
OPTUŽBA SE ODBIJA
Kojom je predstavljeno da je:  
Dana 15.02.1009.godine, oko 02,30 časova, u D., u ul. V.Đ., ne pridržavajući
se saobraćajnih propisa iz čl.22 st.1 ZOBS-a na putevima, ugrozila saobraćaj i
dovela u opasnost život i tijelo ljudi, na način što je upravljajući putničkim
motornim vozilom marke "Seat", reg.oznaka DG AA …, započela radnju skretanja u
lijevo, a da se prethodno nije uvjerila da to može da učini, bez opasnosti za
druge učesnike u saobraćaju, čime je dovela svoje vozilo u poziciju fizičke
prepreke motociklu reg.oz.DG AA .., koje se nalazilo u fazi preticanja njenog
vozila, a kojim je upravljao oštećeni mldb.B.A., usljed čega je došlo do
sudara vozila, kojom prilikom je oštećeni mldb.B.A. zadobio lake tjelesne
povrede u vidu oguljotine kože i krvnog podliva kože u predjelu koljena i
oguljotine kože u predjelu skočnog zgloba desne noge,  
- čime bi počinila krivično djelo ugrožavanje javnog saobraćaja iz čl.339
st.3 u vezi st.1 KZ.  
Na osnovu čl.230 st.1 ZKP-a, troškovi krivičnog postupka padaju na teret
budžetskih sredstava suda.  
O b r a z l o ž e nj e
Optužnim predlogom Osnovnog državnog tužilaštva iz Podgorice Kt.br.126/10 od
22.02.2010.godine, okrivljenoj K.M. stavljeno je na teret da je izvršila
krivično djelo ugrožavanje javnog saobraćaja iz čl.339 st.3 u vezi st.1 KZ.  
Dana 28.11.2011.godine, održan je glavni pretres koji je prekinut i nastavljen
dana 01.12.2011.godine. Zastupnik optužbe je nakon sprovedenog dokaznog
postupka u završnoj riječi izjavio da odustaje od krivičnog gonjenja protiv
okrivljene K.M. zbog krivičnog djela ugrožavanje javnog saobraćaja iz čl.339
st.3 u vezi st.1 KZ. Oštećeni B.A. i njegov punomoćnik adv. N.B. nijesu
pristupili na glavni pretres od 28.11.2011.godine, a isti su bili uredno
obaviješteni, a koji glavni pretres je bio prekinut i nastavljen dana
01.12.2011.godine.  
Kako je zastupnik optužbe u toku glavnog pretresa odustao od optužbe -
krivičnog gonjenja prema okrivljenoj K.M., sud je na osnovu čl.372 tač.1
ZKP-a, donio presudu kojom se prema okrivljenoj K.M. optužba odbija zbog
krivičnog djela ugrožavanje javnog saobraćaja iz čl.339 st.3 u vezi st.1 KZ.  
Odluku da troškovi krivičnog postupka padaju na teret budžetskih sredstava,
sud je donio na osnovu čl.230 st.1 ZKP-a.  
Na osnovu čl.372 tač.1 ZKP-a, odlučeno je kao u izreci.  
ZAPISNIČAR,
S U D I J A,
Ana Ivanović, s.r
Vladimir Novović, s.r  
PRAVNA POUKA : Protiv ove presude dozvoljena je žalba Višem sudu u Podgorici
u roku od 8 dana, od dana prijema pismenog otpravka presude, a preko ovog
suda.  