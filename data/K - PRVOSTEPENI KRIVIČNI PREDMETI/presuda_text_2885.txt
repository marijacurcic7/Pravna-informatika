K. Br. 3/11
U IME NARODA
OSNOVNI SUD U ŽABLJAKU, kao prvostepeni krivični, po predsjedniku suda Anđelić
Mihailu kao sudiji pojedincu, uz sudjelovanje Šibalić Ikonije kao zapisničara
u krivičnom predmetu protiv Okrivljenog M. M. zv. L. iz N. – Ž., zbog
krivičnog djela kleveta iz čl. 196 st. 1 u sticaju sa krivičnim djelom  uvreda
iz čl. 195 st. 1 KZ, po privatnoj  tužbi priv. tužioca B. M. zv. G. iz N. -
Ž., podnijetoj dana 21. 01. 2011.godine,  nakon usmenog javnog i glavnog
pretresa održanog 07. 02. 2011. godine u prisustvu  privatnog tužitelja i
okrivljenog, donio je a dana 10. 02. 2011 godine  javno objavio  
P R E S U D U
        Okrivljeni M. M. zv. L.,  od oca B.  i majke M. rođene L., rođen  ... godine u Ž., živi u N. – Ž., JMB ...,  državljanin  Crne Gore, oženjen, privatni preduzetnik, završio višu komercijalnu školu, vojsku služio , vodi se u VE u P., srednjeg imovnog stanja – živi od poljoprivede i nema redovnih prihoda, ranije neosuđivan, protiv njega se ne vodi postupak za drugo krivično djelo,


na osnovu člana 363   tačka 3 Zakonika o krivičnom postupku  (ZKP-a)

OSLOBAĐA SE OD OPTUŽBE
        Da je dana 26. 12. 2010. godine  šetajući u ataru sela N.,  sreo  okrivljenog M. M. – L. te V. Lj. i K. M.,  da im je nazvao  dobar dan i pitao se sa njima, pri čemu mu je okrivljeni M. M. – L.  rekao » neću da se pitam sa tobom, ti si ošpijao ljude te su im oduzeli oružje,zvao si V. O. i D. K. ,  da bi poslije V. O. zvao  policiju«.

        -čime  bi počinio krivično djelo  kleveta iz čl. 196 st. 1 Krivičnog zakonika (KZ) u sticaju sa kriv. djelom  uvreda iz čl. 195 st. 1 KZ,

        **jer nije dokazano da je okrivljeni   učinio djelo za koje je optužen. **

        Troškovi krivičnog postupka padaju na teret privatnog  tužioca.

O b r a z l o ž e nj e
Privatni tužitelj  B. M., u privatnoj tužbi  od 21. 01. 2011. godine, dajući
opis radnje izvršenja djela pravno je ocijenio  da je okrivljeni  počinio
krivično djelo djelo kleveta iz čl. 196 st. 1 KZ u sticaju sa kriv. djelom
uvreda iz čl. 195 st. 1 KZ  na način, mjesto i u vrijeme bliže opisano izrekom
presude.Na glavnom pretresu i u završnoj riječi ostao je u cjelosti pri
navodima tužbe, bliže pojašnjavajujći  da je kritičnog dana bio u lovištu i da
je nosio sa sobom pušku dvocijevku na ramenu kada se sreo sa okrivljenim i
njegovim društvom, te da on lično nije član lovačkog društva »D.« ali je član
tog društva bio njegov otac, konačno predlažući da se okrivljeni  oglasi
krivim  i osudi po zakonu. Troškove krivičnog postupka je tražio u pismenom
referatu tužbe ali nije bliže opredijelio tj. specificirao vrstu i visinu
istih.
Okrivljeni  je u svojoj odbrani u bitnom istakao, da ne priznaje krivicu ni
počinjeno krivično  djelo, te je u obrazloženju iste ukazao,  da je   preko 40
godina  aktivan lovac i registrovan u lovačkom društvu »D.« kao i »Lj.« P., da
povremeno sa svojim društvom odlazi u lov a sve u skladu sa zakonskim
propisima  o lovstvu, da je kritičnog dana tj. 26. 12. 2011. godine bio u lovu
sa svojim društvom u kojem su se nalazili K. M. i V. Lj., da su svi  imali
lovačke puške  i kerove, da su  regularno bili u lovu na području sela N.,  da
je bilo  nešto oko 9,30 časova  kada je iz šume izašao  B. M. i pošao u
njihovom pravcu,  da je bio  udaljen od  njih  nekoliko koraka i imao je
lovačku pušku na ramenu iz čega je zaključio da se i M.  nalazi u lovu, da mu
je  poznato  da B. M.  nije član lovačkog društva »D.« Ž. obzirom da je
okrivljeni dugo godina  bio predsjednik skupštine tog društva, da  je tačno da
je tužiocu rekao da neće sa njim da se pita, a  da je netačno da je   pomenuo
riječ špijun ili da je ošpijao ljude te su im oduzeli oružje. Dalje je naveo,
da  je  privatnom tužiocu  rekao  » nemoj više da me pratiš u šumi, stalno si
mi za petama, nemoj da mi pucaš pred kerovima, izbriši moj broj telefona«, da
ni u jednom momentu  nije pominjao riječi policija  kao ni O. i K. i da  sve
ovo mogu da potvrde K. M.  i V. Lj.  koji su bili prisutni događaju, da je
nakon riječi koje je on – okrivljeni uputio privatnom tužiocu i  V. Lj. imao
jedan dijalog sa privatnim tužiocem, da ne može  citirati sve izgovorene
riječi između V. sa jedne i B. s druge strane , da je do ovog  događaja sa
privatnim tužiocem bio u veoma korektnim i dobrim komšijskim odnosima, da je
susret sa privatnim tužiocem  i cjelokupan razgovor trajao 10 – 20 minuta, te
da mu tom prilikom na njegove  riječi privatni tužiilac nije uputio nijednu
ružnu ili uvredljivu riječ.  U završnoj riječi je  izjavio da se ne osjeća
krivim i  zatražio da ga sud oslobodi od optužbe. .
Sud je provjeravajući osnovanost navoda privatne tužbe i odbrane okrivljenog
na glavnom pretresu u dokaznom postupku proveo sledeće dokaze:  saslušao
svjedoke; K. M., K. D. i V. Lj. , te  izvršio  uvid u izvod iz KE za
okrivljenog izdat od IP  Žabljak br. 31.04-245/11-106/1 od 26.01. 2011.
godine.
Iz iskaza svjedoka K. M.  proizilazi,  da se  dana  26. 12. 2010. godine
nalazio  u društvu sa V. Lj. i okrivljenim M. M.,  da su bili  u lovu i to u
šumi  lovište lovačkog  društva »D.« iznad sela N., da je bilo  nešto oko 10
časova, da su se njih  trojica kretali jednim putem kroz šumu, da je  bilo
palo malo snijega, da su  sa sobom  nosili lovačke puške obzirom da su sva
trojica članovi lovačkog društva »D.« i da imaju uredne   lovačke dozvole, da
su sa sobom bili poveli i kerove, da se u jednom momentu sa strane iz šume
pojavio B. M. tj. privatni tužilac sa kojim je inače u korektnim odnosima,  da
je i B.  nosio na ramenu lovačku pušku,  da se B.  pozdravio sa njim  i sa V.,
da su sva četvorica  bili u neposrednoj blizini  na nekolika metra  jedan od
drugoga,  da je  B.  imao namjeru da se pozdravi i sa M. M. ali je M.  odbio
da se sa njim rukuje i rekao mu »neću da se pitam sa tobom«  a nakon toga
objasnio zbog čega neće sa B. da se pita i  rekao B. » nemoj više da me pratiš
u lovu, nemoj da pucaš ispred mojih kerova i zaboravi moj broj telefona«,  da
nijednog momenta okrivljeni M. tužiocu B. nije rekao niti pomenuo riječ
»Špijune« ili riječ »ošpijao si ljude« niti je pominjao policiju niti bilo
koje ime u tom pravcu,  da su se poslije kraćeg vremena rastali sa B., da je
on  otišao svojim putem a da su oni  nastavili sa lovom, te konačno  da  nije
čuo  ni da je B. uvrijedio nešto M..
Iz iskaza svjedoka K. D. proizilazi, da obavlja poslove šefa  službe zaštite u
NP »D.« i da mu u vezi sa događajem za koji je pozvan da svjedoči nije ništa
poznato, da  uopšte ne zna  da li je bilo nekog susreta ni kada je eventualno
bio susret između privatnog tužioca i okrivljenog niti gdje je bio,  da ga
nijesu ni privatni tužilac a ni okrivljeni  telefonom kontaktirali vezano za
predmetni događaj, da mu  nikada  okrivljeni nije rekao za privatnog tužioca
da je navodno ošpijao ili špijao neke ljude  pa su im u policiji oduzeli
oružje, te dalje,  da ga  niko nije pozivao telefonom da mu eventulano kaže da
je privatni tužilac špijao neke ljude, da se sjeća da je krajem  decembra
2010. ili pak  januara 2011. godine bio  ispred kuće S. J. u selu B.,   i kada
je ulazio u svoje vozilo  naišao  je  B. M. – privatni tužilac  koji ga je  u
prolazu pripitao  » da li sam ja tebe nazivao telefonom  da prijaviš neke
krivolovce«, da mu je on  na to samo odgovorio »ne« i konačno da je to sve što
mu je poznato u vezi navedenog događaja.
Iz iskaza svjedoka V. Lj. proizilazi,  da je član  a ujedno i predsjednik
Skupštine  lovačkog udruženja »D.« Ž. ,  da su on, okrivljeni M. M.  i K. M.
dana 26. 12. 2010. godine  zajedno  bili u lovu, da su  članovi lovačkog
društva i da imaju dozvole da love u lovištu kada su lovni dani, da mu  nije
poznato kao predsjedniku skupštine udruženja da je privatni tužilac B. M. zv.
G. član lovačkog društva, da  su u  lovu bili  na područje »G. V.« iznad sela
N., da su sva trojica  ponijeli lovačke puške i poveli kerove,  da su  se
nešto između 9,30 i 10 časova kretali  jednim putem i to jedan za drugim, da
je  bilo  malo snijega  oko 15 – 20 cm, da je u  jednom momentu sa strane, iz
jednog šumarka, izašao  privatni tužilac B. M. koji je  nosio  pušku
dvocijevku na ramenu, da im je  prišao veoma blizu,  nazvao im  »Dobar dan« i
onda se pitao tj. rukovao sa K. i sa njim – svjedokom,  da je M. - okrivljeni
odbio da se sa privatnim tužiocem  rukuje govoreći mu da neće sa njim da se
pita, da  je M. rekao B. »nemoj više da nas pratiš u šumi kada lovimo i nemoj
da pucaš ispred naših kerova«, da  je M.  rekao  da B. zaboravi i broj
njegovog mobilnog telefona, da  ni u jednom momentu okrivljeni M. nije pomenuo
riječ špijun niti je uputio takvu riječ B. M.,  niti mu je govorio riječi da
je ošpijao neke ljude te su im oduzeli oružje, niti je pominjao imena ljudi V.
O. i D. K., kao ni okolnosti  da je navodno V. O. zvao policiju, da se  i on –
svjedok  umiješao malo u razgovor između M. i B. i  da je i on  B. skrenuo
pažnju da ih ne  prati u lovu   i da ne puca ispred njihovih  kerova jer to
nije dozvoljeno, da im je na to što su mu skrenuli pažnju  on i  M.,  B.
odgovorio u smislu »ne možete mi zabraniti da idem u šumu i ja ne znam kakvi
su vaši kerovi«,  da im kritične prilike  B.  nije uputio nikakvu uvredu i
slično, da je njihov razgovor trajao  jedno desetak minuta i da su njih
trojica nastavili sa lovom u pravcu C. V. a da je B. otišao u nepoznatom
pravcu. Posebno je dodao da je sve do kritičnog događaja sa privatnim tužiocem
bio u korektnim odnosima.
Iz izvoda iz KE za okrivljenig   sud je utvrdio da imenovani ranije nije
osuđivan.
Sud je u cjelosti prihvatio iskaze svjedoka K. M. i V. Lj.  jer oni  na jedan
istinit, jasan i kontinuiran način kao očevidci događaja prikazuju događaj
kako su ga  oni vidjeli odnosno čuli, pa su takavi iskazi uvjerljivi bez
obzira na činjenicu što im je privatni tužilac prigovorio. Naime, svjedoci su
bili ubjedljivi i nijesu imali posebnog razloga  da  neistinito prikažu
događaj jer  su sa obje stranke, privatnim tužiocem i okrivljenim  u korektnim
odnosima a privatni tužilac  je čak predložio  u privatnoj tužbi  K. M.  i kao
svjedoka u dokaznom postupku, dok okrivljeni  nije imao  primjedbi na njihov
iskaz. Sud je iskaz svjedoka K.  jednim dijelom prihvatio u pravcu da pred
njime okrivljeni nikada ni neposredno ni posredno  nije iznosio ili pronosio
inkriminisane riječi niti je od nekoga čuo da ih je okrivljeni iznosio ili
pronosio a u drugom dijelu je taj iskaz cijenio kao irelevantan obzirom da
kritičnog dana nije bio očevidac događaja.
            Sud je posebno cijenio odbranu okrivljenog, pa je zaključio da je u cjelosti može prihvatiti  a ovo  posebno sa razloga   jer ista ima svoju podlogu u provedenim  dokazima  – iskazima  svjedoka  K. M.  i V. Lj.  koji svjedoci su  na identičan način potvrdili  sve ono što su kritične prilike čuli  i vidjeli   a na način kako je to okrivljeni predstavio na glavnom pretresu. Posebno se ukazuje da odbrana okrivljenog nije u suprotnosti  ni sa iskazom svjedoka K. u dijelu gdje je ovaj iskaz sud prihvatio.
            Sa iznijetog a cijeneći dokaze savjesno i brižljivo u smislu čl.17 i  360 ZKP-a  sud je na pouzdan način zaključio da ne postoje dokazi na osnovu kojih bi se moglo zaključiti da je okrivljeni počinio krivična djela na način, mjesto i u vrijeme kako je to bliže opisano izrekom presude.
            Pravnom ocjenom utvrđenog činjeninog stanja sud je stao na stanovište, da ne prihvati navode optužnog akta privatnog tužioca a ovo pri činjenici, jer nijednim provedenim dokazom  nije potvrđeno da je okrivljeni  izvršio krivično djelo  kleveta iz čl. 196 st. 1 KZ u sticaju sa kriv. djelom uvreda iz čl. 195 st. 1 KZ , bliže činjenično opisano izrekom presude. To dalje znači, da niko od očevidaca – svjedoci K. i V. nijesu potvrdili navode privatne tužbe o izgovorenim inkriminisanim riječima od strane okrivljenog, koje je navodno  tada uputio oštećenom, niti su pak ti svjedoci odnosno ni svjedok K. mogli čuti da je okrivljeni pred njima kritičnog dana ili nekog drugog dana iznosio ili pronosio neke činjenice o događaju koji se navodno desio a koje činjenice nijesu bile istinite i mogle su škoditi časti i ugledu privatnog tužioca. Naime  odredbom čl. 195 KZ predviđeno je da ovo djelo čini svaki onaj »ko uvrijedi drugog«, što dalje znači  da je u konkretnom slučaju bilo neophodno dokazati da je okrivljeni  uputio privatnom tužiocu inkriminisane riječi bliže označene privatnom tužbom a koje bi u suštini predstavljale grubo i nepristojno ponašanje okrivljenog prema privatnom tužiocu, odnosno koje bi prema okolnostima slučaja, prilikama i načinu iznošenja značile omalovažavanje osnovnih vrijednosti privatnog tužioca.  Krivično djelo kleveta iz čl. 196 st. 1 KZ čini svaki onaj ko za drugog iznosi ili pronosi štogod neistinito što može škoditi njegovoj časti ili ugledu, što dalje znači, da je u konkretnom slučaju bilo nepohodno dokazati, da je izjava koja čini predmet klevete došla neposredno do znanja nekom trećem licu a ne samo privatnom tužiocu . Sa iznijetog, u odnosu na oba krivična djela stavljena na teret okrivljenom  nedostaju dokazi a ovo tim prije  jer nije dokazano da je okrivljeni uputio privatnom tužiocu riječi »špijune«, kojom izjavom bi omalovažio čast i ugled pr. tužioca, odnosno skup njegovih nematerijalnih vrijednosti koje kao čovjek ima u zajednici  odnosno vrijednosti koje uživa u društvu, te dalje  nije dokazano da je okrivljeni iznosio ili pronosio za priv. tužioca neistine u pravcu da je »ošpijao ljude«  te da je »tim ljudima policija oduzela oružje«  a koje činjenice nije čulo nijedno treće lice niti neposredno niti na posredan način da bi to moglo škoditi časti i ugledu privatnog tužioca.  Sa iznijetog je okrivljenog valjalo osloboditi od optužbe i to po osnovu čl. 363  tačka 3 ZKP-a, jer nije dokazano  da je učinio krivično djelo koje mu se stavlja na teret.
            Pri činjenici da je sud oslobodio optuženog od optužbe, sud je shodno čl. 203 ZKP-a  odredio da troškovi krivičnog postupka padaju nas teret privatnog tužioca.  
OSNOVNI SUD U ŽABLJAKU, dana 07. 02. 2011. godine  
         ZAPISNIČAR                                                                              PREDSJEDNIK SUDA  
        Ikonija Šibalić,s.r.                                                                             Mihailo Anđelić,s.r.

PRAVNA POUKA:
Protiv ove presude dozvoljena je žalba u roku od
8 dana po prijemu pismenog otpravka iste, preko
ovog suda Višem sudu Bijelo Polje.  