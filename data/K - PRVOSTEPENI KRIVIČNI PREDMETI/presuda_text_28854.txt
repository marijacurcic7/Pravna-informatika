K.br.13/13
U IME CRNE GORE
VIŠI SUD U PODGORICI, kao prvostepeni, sudija Predrag Tabaš, kao pojedinac, uz
učešće Slobodanke Novčić, kao zapisničara, u predmetu optuženih Š. M., kojeg
brani Đ. J., advokat iz Podgorice po službenoj dužnosti, zbog krivičnog djela
neovlašćena proizvodnja, držanje i stavljanje u promet opojnih droga iz čl.300
st.1 Krivičnog zakonika i U. J., koju brani M. M., advokat iz Podgorice, zbog
krivičnog djela neovlašćena proizvodnja, držanje i stavljanje u promet opojnih
droga iz čl.300 st.1 Krivičnog zakonika i krivičnog djela nedozvoljeno držanje
oružja i eksploivnih materija iz čl.403 st.1 Krivičnog zakonika, odlučujući po
optužnici Višeg državnog tužilaštva u Podgorici, Kt.br.9/12, od 27.04.2012.
godine, nakon javnog glavnog pretresa održanog dana 25.03.2013. godine, u
prisustvu zastupnika optužbe, S. J., zamjenika Višeg državnog tužilaštva u
Podgorici, optuženih i njihovih branilaca, istog dana donio je, a dana
29.03.2013. godine javno objavio
P R E S U D U
Optuženi;
1. Š. M., JMB ..., od oca B. i majke B., rođene B., rođen ... godine u P., sa
prebivalistem u P., Ulica I. A. ..., državljanin Crne Gore, završio srednju
građevinsku školu, po zanimanju građevinski tehničar, nezaposlen, neoženjen,
pismen, srednjeg imovnog stanja, osuđivan presudom Višeg suda u Podgorici
K.br.212/05 od 08.04.2008. godine, zbog krivičnog djela teško ubistvo
pomaganjem iz čl.144 tač.4 u vezi čl.25 Krivičnog zakonika, na kaznu zatvora u
trajanju od pet godina i presudom Osnovnog suda u Podgorici, K.br.06/1438, od
06.10.2010.godine, zbog krivičnog djela teška krađa iz čl.240 st.1 tač.1 i 2
Krivičnog zakonika, kojom mu je izrečena vaspitna mjera pojačanog nadzora od
strane organa starateljstva.
2.U. J., JMB..., od oca S. i majke Z., rođene S., rođena ... godine u P., sa
prebivalištem u P., Ulica k. N. br. ..., Crnogorka, nezaposlena, neudata,
završila srednju medicinsku školu, neosuđivana,
I
K R I V I S U
Zato što su:
1. optuženi Š. M. u periodu od 01.11.2011. godine do 03.03.2012.godine, na
području opštine Podgorica, neovlašćeno prodavao, a dana 17.02.2012. godine,
radi dalje prodaje kupio opojnu drogu heroin, a optužena U. J. od kraja
februara 2012. godine, do 03.03.2012. godine, umišljajno pomogla optuženom Š.
M. u izvršenju krivičnog djela neovlašćena proizvodnja, držanje i stavljanje u
promet opojnih droga iz čl.300 st.1 Krivičnog zakonika, unaprijed obećanim
prikrivanjem sredstava kojima je krivično djelo izvršeno, opojne droge -
heroin, supstance proglašene za opojnu drogu Rješenjem o utvđivanju opojnih
droga ("Sl. list SRJ br.44/02"), na način što je optuženi Š. M., dana
23.12.2011.godine, na parking prostoru iza "Delta city-ja", prodao opojnu
drogu heroin B. J., koja je bila zapakovana u jedan PVC zamotuljak neto mase
3,19 grama za novčani iznos od 70 €, i pronađena u džepu donjeg dijela
trenerke kod B., prilikom ličnog pretresa izvršenog od strane ovlašćenih lica
Uprave policije Područna jedinica Podgorica, dana 17.01.2012.godine u Ulici k.
N., prodao N. D. opojnu drogu heroin neutvrđene količine za iznos od 70 €,
koju je N. progutao po uočavanju ovlašćenih službenih lica Uprave policije
Područne jedinice Podgorica u mjestu Smokovac, i dana 28.02.2012.godine, u
naselju Zagorič, P. S. prodao opojnu drogu heroin u količini od 2,66 grama,
koja je bila zapakovana u jedan zamotuljak od PVC kese i pronadjena od strane
ovlašćenih lica Uprave policije Područne jedinice Podgorica, prilikom ličnog
pretresa kod P. S., u lijevom džepu kožne jakne, a dana 17.02.2012.godine od
nepoznatog lica, za iznos od 2.000 €, kupio opojnu drogu heroin radi dalje
prodaje, koja je bila zapakovana u jednoj providnoj PVC kesi u kojoj se
nalazila u obliku tzv. grumena, u količini od 251,57 grama, od koje je dio
prepakovao u devet manjih paketića ukupne neto mase 24,62 grama, iako je bio
svjestan da postupa neovlašćeno i protivpravno, pa je to i htio, koju opojnu
drogu i jednu vagu za precizno mjerenje, je krajem februara 2012.godine, po
prethodnom dogovoru, predao optuženoj U. J. da istu sa vagom sakrije u
spavaćoj sobi porodične kuće, kako istu ne bi pronašla policija pretresom kuće
optuženog Š., što je optužena U. J. i učinila, iako je bila svjesna da na taj
način pomaže optuženom Š. u izvršenju krivičnog djela neovlašćena proizvodnja,
držanje i stavljanje u promet opojnih droga iz čl.300 st.1 Krivičnog zakonika,
koju je optuženi Š. kupio radi dalje prodaje, pa je to i htjela, a koju opojnu
drogu i vagu su službenici Uprave policije Područne jedinice Podgorica
pronašli prilikom pretresa kuće optužene,
čime je optuženi Š. M. izvršio krivično djelo neovlašćena proizvodnja, držanje
i stavljanje u promet opojnih droga iz čl.300 st.1 Krivičnog zakonika, a
optužena U. J. krivično djelo neovlašćena proizvodnja, držanje i stavljanje u
promet opojnih droga pomaganjem iz čl.300 st.1 u vezi čl.25 Krivičnog
zakonika.
2. U toku marta 2012.godine, pa do 03. marta 2012.godine, optužena U. J., u
Ulici k. N. br. ..., u kući, u ladici stola u spavaćoj sobi, držala pištolj
marke "ČZ" model 50, kalibra 7,65 mm, fab.br.B51899, sa okvirom i sedam komada
municije za isti, kao i 27 komada municije kalibra 7,65 mm, za koje oružje,
shodno čl.10a Zakona o izmjenama i dopunama Zakona o oružju, nije imala
odobrenje za nabavku i držanje,
čime je izvršila krivično djelo nedozvoljeno držanje oružja i eksplozivnih
materija iz čl.403 st.1 Krivičnog zakonika.
Pa ih sud, primjenom naprijed navedenih zakonskih odredbi i odredbi iz čl.2,
4, 5, 15, 32, 36, 42 i 51, a optuženoj U. J. i primjenom čl.45, 46 i 48 st.1
Krivičnog zakonika, prethodno utvrđuje:
za krivično djelo neovlašćena proizvodnja, držanje i stavljanje u promet
opojnih droga pomaganjem iz čl.300 st.1 u vezi čl.25 Krivičnog zakonika, bliže
opisano tačka 1 izreke presude, kaznu zatvora u trajanju od 8 (osam) mjeseci,
za krivično djelo nedozvoljeno držanje odružja i eksplozivnih materija iz
čl.403 st.1 Krivičnog zakonika bliže opisano tačka 2 izreke presude kaznu
zatvora u trajanju od 2 (dva) mjeseca.
Pa ih sud, primjenom naprijed navedenih zakonskih odredbi, a optuženu U. J. i
primjenom odredbe čl.48 st.2 Krivičnog zakonika,
O S U Đ U J E
optuženog Š. M. na kaznu zatvora u trajanju od 2 (dvije) godine i 6 (šest)
mjeseci, u koju mu se uračunava vrijeme provedeno u pritvoru, od
03.03.2012.godine do 14.06.2012.godine,
a optuženu U. J. na jedinstvenu kaznu zatvora u trajanju od 9 (devet) mjeseci,
u koju joj se uračunava vrijeme provedeno u pritvoru, od 03.03.2012.godine do
22.03.2012.godine.
Na osnovu čl.229 u vezi čl.226 Zakonika o krivičnom postupku, optuženi se
obavezuju da na ime troškova krivičnog postupka - sudskog paušala, u korist
budžeta Crne Gore, uplate iznos od po 100,00 €, u roku od 15 dana po
pravosnažnosti presude, pod prijetnjom prinudnog izvršenja, dok će o ostalim
troškovima krivičnog postupka sud, na osnovu čl.227 Zakonika o krivičnom
postupku, odlučiti posebnim rješenjem, po pribavljanju podataka o njihovoj
visini.
II
Na osnovu čl.75 i čl.300 st.7 Krivičnog zakonika, sud optuženim Š. M. i U. J.,
svjedoku B. J., te P. S. i z r i č e:
MJERU BEZBJEDNOSTI ODUZIMANJE PREDMETA
- od optuženog Š. M. oduzima se 226,95 i 24,62 g opojne droge heroin, od B.
J. 3,19 g, a od P. S. 2,66 g opojne droge heroin, kao predmeta izvršenja
krivičnog djela za koje zakon propisuje obavezno oduzimanje, a koja se ima
uništiti nakon pravosnažnosti presude.
- od optužene U. J. oduzima se: pištolj marke "ČZ" model 50, kalibra 7,65 mm,
fab.br.B51899, sa okvirom i sedam komada municije za isti, kao i 27 komada
municije kalibra 7,65 mm.
O b r a z l o ž e nj e
Optužnicom Višeg državnog tužilaštva u Podgorici, Kt.br.09/12, od
27.04.2012.godine, optuženim Š. M. i U. J. stavljeno je na teret izvršenje
krivičnih djela neovlašćena proizvodnja, držanje i stavljenje u promet opojnih
droga iz čl.300 st.1 Krivičnog zakonika i nedozvoljeno držanje oružja i
eksplozivnih materija iz čl.403 st.1 Krivičnog zakonika. Njen zastupnik je
ostao pri optužnici do kraja glavnog pretresa, predlažući sudu da optužene
oglasi krivim i osudi po zakonu.
Optuženi Š. M. je u odbrani u prethodnom postupku naveo da je zbog dugova koje
je imao počeo da se bavi prodajom droge, jer je to bio način da ih izmiri.
Dvadesetak dana prije predmetnog događaja je, u Podgorici, od lica čiji
identitet nije htio da otkrije, kupio oko 200 g heroina za 2.000 €, koji je
držao u svojoj sobi. Tog dana je kupio i vagu i ubacio je u kesu sa drogom,
mada mu nije bila potrebna za mjerenje, jer je namjeravao da čitavu količinu
droge proda najedno, za 500 ili 1.000 € više i tako nešto zaradi. U crnoj kesi
je bio jedan grumen droge, a ne zna da li je bilo i pojedinačnih paketića, što
je vidio kada je otvorio kesu. Međutim, kako je imao nekih problema, četiri-
pet dana prije nego je policija izvršila pretres njene kuće, kesu sa
predmetnom drogom i vagom, je dao djevojci J., samo da je pričuva nekoliko
dana, sa ciljem da je skloni iz kuće. Rekao joj je da ne otvara kesu, tako da
J. nije znala da je u pitanju droga, a inače je iz ugledne porodice, otac joj
je imućan čovjek, tako da nema potrebe da se bavi prodajom droge. Njegov broj
telefona je ..., dok mu brojevi ... i ... nijesu poznati. Ne poznaje B. J., N.
D. i P. S., niti je sa njima imao bilo kakvu telefonsku komunikaciju, niti im
je prodavao drogu, a ne sjeća se da je, dana 17. januara 2012.godine, imao
kontakt sa bilo kojim licem u ulici K. N., u blizini sportskih terena.
Na glavnom pretresu je priznao da je heroin prodavao B. J., i to u masi od tri
i nešto grama, za iznos od nekih 70 €, i to samo jednom, N. D. i P. S.. Dodao
je još i da živi u porodičnoj kući sa roditeljima, koji su zaposleni, i dva
mlađa, od kojih jedan studira, a drugi završava srednju školu. Nije mogao da
kaže da li je J. znala da se bavi prodajon droge, iako mu je vjerenica, ali
ponovio je da nema nikakve veze sa predmetnom drogom, već da je ista njegova,
a da je to bio prvi put da joj da kesu na čuvanje, i ista je kod nje bila 2-3
dana, a ona nije imala bilo kakvog učešća u prodaji, niti udjela u novcu
zarađenom od prodaje.
U završnoj riječi, branilac optuženog je predložila da sud, prilikom izricanja
kazne, uzme u obzir olakšavajuće okolnosti na njegovoj strani, kao što su
priznanje, mladost, nepromišljenost i iskreno kajanje i izrekne mu što blažu
kaznu, a što je prihvatio i optuženi, tražeći još da sud oslobodi od optužbe
njegovu vjerenicu, jer je on jedini krivac.
Optužena U. J. je u prethodnom postupku navela da je tačno da je policija u
njenoj kući, tačnije, u njenoj sobi pronašla opojnu drogu heroin i pištolj.
Predmetna droga se nalazila u jednoj torbi, a pištolj u radnom stolu. Ni
droga, ni pištolj nijesu njeni, već M., sa kojim je u vezi nekih 3-4 mjeseca,
a 4-5 dana prije predmetnog događaja isti je došao ispred njene kuće, donio
jednu kesu i tražio da mu je pričuva nekoliko dana. Rekao joj je da je u
pitanju heroin i da se plaši da bi policija mogla doći i izvršiti pretres
njegove kuće. U kesi sa heroinom bila je i vaga. Tada mu je rekla da ju je
strah i da se plaši da joj majka i tetka, koja živi sa njima, ne pronađu
drogu, ali ju je M. uvjeravao da nema razloga za strah, jer policija ne može
povezati da se ista nalazi kod nje. Dva dana nakon toga, M. je donio i jedan
pištolj i metke, takođe na čuvanje na par dana, koje je ostavila u radnom
stolu u svojoj sobi. Kada je počela da se druži sa M., nije znala da prodaje
drogu, već joj je isti rekao da se bavi prodajom kola, međutim, vremenom je,
po njegovom ponašanju i novcu kojim je raspolagao, zaključila da to ne može
biti samo od prodaje kola, pa ga je direktno pitala, a on joj je odgovorio da
se bavi prodajom droge. Nikada nije bila prisutna kada je prodavao drogu, čak
je i izbjegavala situacije da se nađe sa njim u vozilu ili društvu, ako
procijeni da će on izvršiti neku prodaju. Plašila se da bi policija u takvim
situacija mogla izvršiti pretres i da bi ona mogla biti saučesnik u nečemu sa
čim nema nikakve veze. Misli da je M. prodavao heroin u paketićima na manju
količinu, obično su to bile tzv.petice. To zna, jer je M., kada je donio kesu
sa drogom, istu otvorio, i u njoj su bili neki paketići za koje joj je
objasnio da su to tzv.petice, i da u jednoj ima 3 ili 4 grama heroina. Ne
poznaje B. J. i N. D., dok je za P. S. čula iz M. priča, a zna je iz viđenja.
Nekoliko dana prije predmetnog događaja, M. joj je rekao da je policija u
telefonu P. S. pronašla poruku koju mu je poslala, u kojoj je pisalo nešto u
smislu „može li za 70 eura“, zbog čega je privedena, ali ubrzo i puštena.
Nakon tog događaja, M. je promijenio broj telefona i na njeno ime kupio drugi,
ali ne zna koji je to broj, već samo da je u pitanju 06... mreža. M. je
koristio brojeve telefona ... i ... Broj telefona ... je M. stari broj koji je
nekada koristio, a moguće je da je prije mjesec-dva prestao da ga koristi, dok
je ona koristila brojeve telefona ... i ... Sjeća se i da je, nekih 20-ak dana
prije predmetnog događaja, M. došao ispred njene kuće i donio smeđi šećer,
rekavši joj da ga izlomi i da mu javi kakvu će boju dobiti nakon toga. Kasnije
mu je porukom javila da je šećer nakon mrvljenja dobio bijelu boju, iako je M.
očekivao da će dobiti braon boju, jer je želio da isti pomiješa sa nekoliko
grama heroina, kako bi dobio veću količinu, a samim tim nakon prodaje i više
novca. Nikada prije ovoga M. nije čuvao drogu kod nje, nikada kod nje nije
vršio prepakivanje, niti je istu miješao sa bilo čim. Vrlo rijetko je dolazio
kod nje, jer je njena majka u penziji, tako da je stalno kod kuće, a i kad bi
došao, nikada nijesu bili sami u sobi, već su uvijek sjedjeli sa majkom.
Na glavnom pretresu je navela da se neposredno prije ovog događaja vjerila sa
M., iz kog razloga nije željela da iznosi odbranu, dok je odgovorila na
pitanje svog branioca i negirala postojanje bilo kakvog dogovora između nje i
optuženog da eventualno učestvuje u prodaji droge.
U završnoj riječi, branilac optužene je istakao da smatra da u konkretnom
slučaju u njenim radnjama nijesu ostvareni elementi bića krivičnog djela iz
tačke 1 optužnice, jer optužana predmetnu drogu nije držala radi prodaje, nego
iz drugih razloga, te da se eventualno može raditi o nekom drugom, lakšem
krivičnom djelu, ili djelu iz stvarne nadležnosti drugog suda, pa je predložio
donošenje oslobađajuće presude. Ukoliko ipak sud bude drukčijeg mišljenja,
ukazao je na olakšavajuće okolnosti na strani optužene - da se radi o ženskoj
osobi koja je u vrijeme izvršenja krivičnog djela bila mlađe punoljetno lice,
njenu krajnju nepromišljenost, korektno držanje tokom postupka, priznanje, kao
i raniju neosuđivanost, te pobude zbog kojih je izvršila predmetno krivično
djelo - njen odnos sa optuženim Š., sa kojim će ubrzo zaključiti brak. U
odnosu na djelo iz tačke 2 optužbe, istakao je da smatra da se ista nalazila u
pravnoj zabludi, koji institut dozvoljava sudu oslobođenje od kazne, ili pak
neograničeno ublažavanje kazne, pa je predložio izricanje uslovne osude.
Optužena je prihvatila završnu riječ branioca, nemajući šta da doda.
Sud je u dokaznom postupku izveo dokaze čitanjem iskaza svjedoka N. D. i B. J.
iz prethodnog i ranijeg postupka; čitanjem dva zapisnika o pretresanju stana i
drugih prostorija Uprave policije - Područna jedinica Podgorica, Ku.br.174/12,
od 03.03.2012.godine; čitanjem zapisnika o pretresanju prevoznog sredstva,
putnika, prtljaga i drugih pokretnih stvari Uprave policije - Područna
jedinica Podgorica, Ku.br.174/12, od 03.03.2012.godine, na ime Š. M.; čitanjem
tri potvrde o privremeno oduzetim predmetima Uprave policije - Područna
jedinica Podgorica, Ku.br.174/12, od 03.03.2012.godine; čitanjem službene
zabilješke, zapisnika o pretresanju lica, potvrde o privremeno oduzetim
predmetima i potvrde o vraćanju privremeno oduzetih predmeta Uprave policije -
Područne jedinice Podgorica, od 23.12.2011.godine; čitanjem dvije potvrde o
privremeno oduzetim predmetima i potvrda o vraćanju privremeno oduzetih
predmeta Uprave policije - Područna jedinica Podgorica, od 17.01.2012.godine;
čitanjem službene zabilješke, zapisnika o pretresanju i dvije potvrde o
privremeno oduzetim predmetima Uprave policije – Područna jedinica Podgorica,
od 28.02.2012.godine; čitanjem izvještaja o balističkoj analizi Forenzičkog
centra Danilovgrad, br.1014-1/12, izvještaja o vještačenju opojne droge
br.11/12, 282/12 i 1013/12 i izvještaj o vještačenju opojne droge br.982/12;
čitanjem konačnog izvještaja Uprave policije - Područna jedinica Podgorica 20
br.T-16, od 02.03.2012.godine; čitanjem periodičnog izvještaja o izvršenju
M.T.N. Uprave policije - Sektora kriminalističke policije - Odsjeka za posebne
provjere T.br.03/5-16, od 23/01/2012.godine; čitanjem periodičnog izvještaja o
nadzoru telekomunikacija za period od 05.02.2012. do 05.03.2012.godine Uprave
policije - Ispostave kriminalističke policije 20 br.T-16, od
19.03.2012.godine; čitanjem periodičnog izvještaja o nadzoru telekomunikacija
za period od 06.10.2011. do 10.12.2011.godine Uprave policije - Područna
jedinica Podgorica 20 br.T-16, od 10.02.2012.godine; čitanjme izdvojenih
transkripata o nadzoru telekomunikacija za B. J., P. S., U. J. i N. D. Uprave
policije – Ispostava kriminalističke policije 20 br.T-16, od
02.03.2012.godine; vršenjem uvida u fotodokumentacije Uprave policije -
Područna jedinica Podgorica br.20-28-244-500/712, od 06.03.2012.godine, br.
20-28-244-570/683, od 27.02.2012. godine, i br. 17-28-244-2537/3718, od
27.12.2011. godine, i čitanjem izvoda iz kaznene evidencije Uprave policije -
Područna jedinica Podgorica br. 29-245/12-5730-1255 i 29-245/12-5733/2-1256,
od 14.03.2012. godine.
Svjedok N. D. je naveo da se, dana 17.01.2012.godine, u blizini trgovinske
škole slučajno sreo sa Š. M., kojeg površno poznaje, a upoznao ga je preko
nekih drugova, koji su ostvarivali telefonsku komunikaciju sa M. preko
njegovog mobilnog telefona, ali se sa istim nikada nije družio, tako da ne zna
njegov broj telefona, niti ga ima u telefonu, iako ga je imao ranije. Tom
prilikom su se pozdravili i razgovarali par minuta, a potom se razdvojili.
Ništa od M. nije uzeo, niti mu je ovaj šta nudio i davao, a sa istim je bila i
njegova djevojka, koja je, nakon što su se zaustavili, otišla do prodavnice i
nije se vraćala dok su oni razgovarali. Nije siguran da li je navedenog dana
imao telefonsku komunikaciju sa M., a davno je bilo kada se poslednji put čuo
sa njim. Poslije susreta, svojim vozilom marke „A. r.“, reg.oznaka PG ..., iz
Ulice K. N., na Zabjelu, uputio se u pravcu R., gdje živi, kada je primijetio
jedno vozilo na jako bliskom rastojanju iza njega. Kada je došao do Vezirovog
mosta, primijetio je još tri vozila koja su ga počela pratiti, a jedno od njih
je imalo upaljenu signalizaciju. Od mosta je skrenuo u pravcu R.a i kada je
primijetio da ona vozila daju svjetlosnu i zvučnu signalizaciju, zaustavio se,
a lica koja su izašla iz onih vozila su ga, prilično grubo, izvukla i nanijela
mu teške tjelesne povrede - slomili mu nos, zbog čega je pokrenuo postupak
pred nadležnim organom. Odmah su ga odvezli u stanicu policije, ali ga tamo
nisu ništa pitali, niti mu pominjali bilo koja imena. Bilo je samo fizičkog i
verbalnog nasilja, a osim toga i na njegovom vozilu su pričinili materijalnu
štetu, jer su prilikom pretresa istog skinuli tapacire i plastiku. Policajci
su oduzeli od njega jednu potrošačku karticu Mil-pop, koja pripada njegovoj
supruzi, i još neke kartice, ali ne zna kojih mobilnih operatera, kao i tri
mobilna telefona - dva marke „Nokia“ i jedan marke „Motorola“. Prije nego su
ga policajci izvukli iz vozila, progutao je tabletu suboteksa koja je bila
prepolovljena na dva dijela, iz straha, jer zna da se te tablete prodaju na
crnom tržištu, a služe za odvikavanje od heroina. Dok je prethodno bio na
Zabjelu, nije kupovao heroin, dok je suboteks kupio u Kotoru, i to tri tablete
za iznos od 20 €. Ranije je koristio heroin, i to sa prekidima dvije godine, u
početku jednom sedmično po jedan kvoter, a kasnije po gram sedmično, što je
zavisilo od toga koliko novca ima. Apstinira već 5 godina, tako da ne koristi
opojnu drogu, već samo sredstva za smirenje - sedative koje mu je doktor
prepisao. Njegov broj telefona je ..., dok je koristio još jedan broj istog
operatera, ali ga se nije mogao sjetiti, a imao je ... broj, ali ga nije
koristio. Nisu mu poznati brojevi telefona ..., ... i ..., ... i ... Ne
poznaje J. U., i ne zna zašto ga je Miloš označio kao lice kojem je prodavao
drogu, jer to nije tačno.
Svjedok B. J. je u prethodnom postupku izjavio da je, u periodu od 2000. do
2004. godine, bio heroinski zavisnik, a nakon toga je prestao sa konzumiranjem
droge. Radi na "t. ..." i na radiju „D...“, kao voditelj, posvetio se poslu i
više nema nikakve veze sa životom koji je nekada vodio. Radio u kojem je
zaposlen, u tržnom centru D., pravi novi studio, pa posljednjih godinu dana
stalno dolazi tamo i obavlja određene poslove, kako bi se studio osposobio. U
nekoliko navrata na parkingu iza „D.“, primijetio je nepoznato lice da
konzimira drogu u vozilu marke „Golf II“, crvene boje. Nije namjeravao da
ostvari kontakt sa njim, međutim, u proteklom periodu desile su mu se, na
privatnom planu, neke loše stvari, koje su veoma uticale na njega - bio je
optužen da je učestvovao u otmici nekog lica, zbog čega je bio šest mjeseci u
pritvoru, međutim, Viši sud ga je oslobodio od optužbe, koja odluka je od
strane Apelacionog suda ukinuta, zbog čega je bio u depresiji, pa je tom
nepoznatom licu prišao i nakon što mu se obratio, ono je izašlo iz vozila i
bilo poprilično drsko. Pretpostavlja da se uplašilo, pa mu je objasnio da nije
policajac, da mu je težak dan i da ja vidio šta radi, pa da mu, ukoliko ima,
proda nešto droge. Ovaj mu je tražio broj telefona i rekao da će ga zvati, ali
se nije javio. Nakon par dana, opet ga je vidio na parkingu „Delte“ i ponovo
mu prišao. Dogovorili su se da mu proda heroin za 60 €, nakon čega mu je dao
jedan zamotuljak u kome se nalazilo dva ili tri grama heroina. Nakon što su se
rastali, na samom ulazu u „Deltu“ zaustavil su je policajci i jedan ga je
pitao da li ima nešto nedozvoljeno kod sebe, na šta je odgovorio da u džepu od
trenerke ima jedan zamotuljak heroina. Po izlasku iz policije, obavio je par
telefonskih razgovora, zvao je porodicu i prijetelje da ih obavijesti šta mu
se desilo, ali ne i lice koje je prethodno sreo ispred „Delte“, jer, kako je
već rekao, ne zna njegov broj telefona, pošto ga ovaj nije htio dati, već mu
je rekao da će ga zvati i uzeo njegov. Broj telefona koji koristi je ..., a
ranije je koristio i broj ..., ali isti više nije u funkciji. Nijesu mu
poznati brojevi telefona ..., ..., ..., ... i ... Ne poznaje Š. M., i U. J. i
ne zna kako ga je Š. označio kao lice kome je prodavao heroin, jer uopšte ne
liči na lice od koga je kupio heroin na parkingu kod „Delte“.
Iz službene zabilješke Uprave policije - Područna jedinica Podgorica, od
17.01.2012.godine, proizilazi da su ovlašćeni službenici policije, u
poslijepodnevnim časovima, primijetili N. D. da se, vozilom marke „A. ...“,
sive boje, reg.oznaka PG ..., kreće u pravcu trgovinske škole i dalje prema
centru grada, užim gradskim jezgrom - Ulicom slobode, nastavljajući, bez
zaustavljanja, u pravcu Vezirovog mosta, te izlazi na stari put Podgorica -
Danilovgrad, nakon čega se isključuje na skretanje u pravcu Rogama, prema
magistralnom putu Podgorica - Kolašin. Na magistralnom putu Podgorica -
Kolašin, kod mosta na Smokovcu, izvršena je blokada - prinudno zaustavljanje
njegovog vozila. N. je, pritiskom na dugme, zaključao sva vrata na vozilu, a
potom iz ruke u usnu duplju stavio neki predmet, koji je progutao, nakon čega
je otvorio vrata i izašao iz vozila.
Iz dvije potvrde o privremeno oduzetim predmetima Uprave policije - Područna
jedinica Podgorica, od 17.01.2012.godine, proizilazi da je od N. D. oduzeta
jedna plastificirana kartica „Mil-pop“ No.ID 013427, plavo-žute boje na jednoj
strani, na kojoj se nalaze vidljivi tragovi supstance svijetlo braon boje;
jedna plastificirana kartica „Telenor“ sa PIN i PUK kodovima za broj telefona
..., na kojoj na jednoj strani nalaze tragovi supstance svijetlo braon boje;
mobilni telefon marke „Nokia“ model „2330C-2“ IMEI br. ... sa „T-mobile“ SIM
karticom, IMEI br. ..; mobilni telefon marke „Motorola“ IMEI br. ..., IMEI
..., sa „M-tel“ SIM karticom broja ... i „Telenor“ SIM karticom broja ...;
mobilni telefon marke „Nokia“, model „1600“, IMEI br. ... i plastificirana
kartica „T-mobile“ mreže sa ispisanim pin1/puk1 ... i pin2/puk2 ... Pomenuta
tri mobilna telefona sa sim karticana i plastificiranom karticom "T-Mobile"
mreže sa ispisanim PIN i PUK brojevima, su vraćeni vlasniku, a što proizilazi
iz potvrde o vraćanju privremeno oduzetih predmeta Uprave policije - Područna
jedinica Podgorica Ku.br.174/12 od 17.01.2012.godine.
Iz službene zabilješke Uprave policije - Područna jedinica Podgorica, od
28.02.2012.godine, proizilazi da su ovlašćeni službenici policije, tog dana,
oko 12 časova, primijetli P. S. u naselju Zagorič, u blizini kuće M. Š., koja
se nakon kraćeg zadržavanja na navedenoj lokaciji vratila i krenula prema
ulici Iva Aldrića, prema školi u Zagoriču. Izvršili su kontrolu P. S., i u
lijevom džepu od jakne pronašli jedan veći zamotuljak od providne PVC kese u
kome se nalazila svijetlo braon supstanca.
Iz potvrde o privremeno oduzetim predmetima Uprave policije - Područna
jedinica Podgorica, od 28.02.2012.godine, proizilazi da su ovlašćeni
službenici policije od P. S. oduzeli jedan veći zamotuljak od providne PVC
kese u kojem se nalazi supstanca svijetlobraon boj. Osim toga, od iste su
privremeno oduzeti i mobilni telefon marke „Alkatel⁮“, IMEI br. ... sa SIM
karticom „Telenor“ za broj tel. ... i novac u iznosu od 30 €, u apoenima od
1x20 € i 1x10 €, ali su i vraćeni vlasniku, što proizilazi iz potvrde o
vraćanju privremeno oduzetih predmetima, od 28.02.2012.godine.
Iz zapisnika o pretresanju prevoznih sredstava, putnika, prtljaga i drugih
pokretnih stvari - Uprave policije ​ Područna jedinica Podgorica Ku.br.174/12,
od 03.03.2012.godine, proizilazi da pretresom vozila "VW Golf IV", reg. oznaka
PG DP 801, optužnog Š. M., nijesu pronađeni predmeti važni za krivični
postupak.
Iz službene zabilješke i zapisnika o pretresanju lica B. J. Uprave policije -
Područna jedinica Podgorica od 23.12.2011.godine proizilazi da su ovlašćeni
službenici policije, navedenog dana, izvršili opservaciju parking prostora iza
objekta „Delta City“, kao i ispred objekta i unutrašnjeg dijela navedenog
objekta, kojom prilikom su, negdje oko 21 čas, primijetili dolazak Š. M.,
vozilom marke „VW Golf IV“, reg.oznaka PG DP 901 iza objekta „Delta city“,
koji se zaustavio kratko na dijelu između garažnog prostora i prvog ulaza u
„Deltu“, a koji se nalazi iza objekta. U tom trenutku, iz tog ulaza do Š.
vozila - vrata vozača, došlo je lice B. J., koje je dalo neki predmet Š., a od
Š. preuzeo neki predmet, koji je stavio u desni džep donjeg dijela trenerke i
brzim korakom se vratio u objekat „Delta city“, a Š. se udaljio vozilom u
nepoznatom pravcu. Ulaskom u „Delta city“ izvršili su kontrolu B. J., i u
desnom džepu donjeg dijela trenerke pronašli zamotuljak sa supstancom svijetlo
baron boje, a u lijevom džepu donjeg dijela trenerke mobilni telefon marke
„Samsung“, model C3322 IMEI broj ... i ..., sa „Telenor“ SIM karticom IMEI
br... za broj ... i SIM karticom „T-mobile“ IMEI br. ... Sve navedeno je
privremeno oduzeto uz potvrdu o privremeno oduzetim predmetima Uprave policije
- Područna jedinica Podgorica, od 23.12.2011.godine, i predstavljeno
fotodokumentacijom br.17-28-244-2537/3718, od 27.12.2011.godine, dok su
mobilni telefoni sa sim karticama vraćeni vlasniku, što proizilazi iz potvrde
o vraćanju privremeno oduzetih predmeta.
Iz zapisnika o pretresanju stana i drugih prostorija Uprave policije -
Područna jedinica Podgorica, Ku.br.174/12, od 03.03.2012.godine proizilazi da
su ovlašćeni službenici policije, pretresom stana S. Z., pronašli, u fioci
spavaće sobe, pištolj marke „VZOR 50“ kal.7,65mm, fabričkog broja B51899 sa
okvirom i sedam komada municije za isti i jednu PVC kesu roze boje sa 27
komada municije, kal.7,65 mm, dok je na stolu pronađen mobilni telefon marke
„I phone“ sa SIM karticom „T-mobile“ IMSI br. ..., jedna SIM kartica
„Telenor“, IMEI br. ...; mobilni telefon marke „Samsung“ IMEI br. ... i ... sa
„Telenor“ SIM karticom IMEI br. ..., a u plakaru, u jednoj torbi, jedan veći
PVC zamotuljak, u kome se nalazi jedan veliki PVC zamotuljak sa svijetlo baron
supstancom u obliku grumena i praškastom stanju, devet manjih PVC zamotuljaka
sa opisanom supstancom, jedna vaga za precizno mjerenje, sive boje, marke
„Camry“ i veći broj providnih PVC kesa, dok je u kuhinji, u jednoj stalaži,
pronađen mobilni telefon marke „Nokia N70-1“, IMEI br. ..., bez SIM kartice.
Opisani predmeti su privremeno oduzeti od S. Z., uz izdatu potvrdu o
privremeno oduzetim predmetima Ku.br.174/12, od 03.03.2012.godine i prikazani
u fotodokumentaciji br.20-28-244-500/712 od 06.03.2012.godine.
Iz zapisnika o pretresanju stana i drugih prostorija Uprave policije -
Područna jedinica Podgorica, Ku.br.174/12, od 03.03.2012.godine proizilazi da
su ovlašćeni službenici policije, pretresom stana Š. M., pronašli, na stolu u
dnevnom boravku, jedan lap top, crvene boje marke „Dell“ sa „Telenor“ modemom;
ispod jastuka u krevetu u spavaćoj sobi, mobilne telefone marke „Nokia“ model
1208 IMEI br. ... sa „Telenor“ SIM karticom broja ... i mobilni tedefon marke
„Nokia“ model E52-1 IMEI br. ... sa „Telenor“ SIM karticom broj ...; na polici
plakara u hodniku mobilni telefon marke „Nokia“ model 6220 C-1 IMEI br. ... sa
„Telenor“ SIM karticom IMEI br. ... i plastificirani nosač za „Telenor“ SIM
karticu sa PIN i PUK brojevima i zalijepljenom SIM karticom za broj ..., nosač
za SIM karticu „Telenor“ mreže bez SIM kartice sa PIN i PUK brojevima 2654,
PUK ... i „Telenor“ SIM karticu; ključ skakavac od "WV" vozila bez priveska, u
drugoj spavaćoj sobi, a u kuhinji, u fioci stola za kompjuter, jedan nosač za
„Telenor“ SIM karticu bez iste, sa PIN i PUK brojevima 6382 i PUK 111 96222 i
isti takav „Telenor“ nosač bez SIM kartice sa PIN 4573 i PUK 081 118 74 i tri
SIM katrice „Telenor“ IMEI br. ... i „T-mobile“ SIM karticu IMEI br. ... Sve
navedeno je privremeno oduzeto uz dvije potvrde o privremeno oduzetim
predmetima Ku.br.174/12, od 03.03.2012.godine.
Iz izvještaja o vještačenju br.1014-1/12 proizilazi da je na vještačenje
dostavljen pištolj marke „ČZ“, model 50, kalibra 7,65mm, fab.br.B51899, sa 7
metaka odgovarajućeg kalibra u šaržeru, koji na dnu čaure nose oznaku ППУ - 32
AUTO. Optičkim pregledom brisa cijevi, pomoću tampona vate, utvrđeno je slabo
prisustvo barutne gareži, a hemijskom analizom difenilaminskim testom,
potvrđeno je prisustvo nitrata, što znači da je iz predmetnog pištolja pucano
nakon čega cijev nije čišćena, ni podmazivana. U cilju ispitivanja
ispravnosti, iz predmetnog pištolja je ispaljena određena količina municije
odgovarajućeg kalibra, te tom prili nije došlo do bilo kakvih zastoja, te se
konstatuje da je predmetni pištolj ispravan.
Iz izvještaja o vještačenju opojne droge br.11/12, 282/12 i 1013/12 proizilazi
da je na vještačenje dostavljeno jedan ručno pravljeni zamotuljak od plastične
kese sa sadržajem praškaste supstance svijetlo braon boje, neto mase m=3,19g,
pronađen prilikom kontrole B. J.; jedna plastificirana kartica sa oznakom
firme „Mil-pop“, plavo-žute boje i jedna plastificirana kartica sa oznakom
mobilnog operatera „Telenor“, pronađeni prilikom kontrole N. D.; jedna vaga,
sive boje, marke „Camry“ i jedna plastična kesica u kojoj se nalazi ručno
pravljeni zamotuljak od plastične kese, sa sadržajem praškaste supstance
svijetlo braon boje u obliku grumena, neto mase m1=226,95 g, devet ručno
pravljenih zamotuljaka od plastične kese sa sadržajem praškaste supstance
svijetlo braon boje, neto mase m2=2,70g, m3=2,73g, m4=2,77g; m5=2,65g,
m6=2,75g, m7=2,65g, m8=2,79g, m9=2,80g i m10=2,78g i više plastičnih kesica,
pronađeni prilikom pretresa kuće i drugih prostorija U. J.. Hemijskom analizom
konstatovano je da svi dostvljeni uzorci, osim više plastičnih kesica, sadrže
diacetilmorfin - heroin. Iz izvještaja o vještačenju opojne droge br.982/12
proizilazi da je na vještačenje dostavljen jedan ručno pravljeni zamotuljak od
plastične kese sa sadržajem praškaste supstance svijetlo braon boje neto mase
m=2,66 g, pronađen prilikom kontrole P. S.. Njegovom hemijskom analizom
konstatovano je da sadrži diacetilmorfin - heroin. Diacetilmorfin - heroin je
supstanca koja djeluje na centralni nervni sistem, izaziva stanje zavisnosti i
nalazi se na listi opojnih droga.
Iz konačnog izvještaja Uprave policije Područna jedinica Podgorica 20 broj
T-16, od 02.03.2012.godine, periodičnog izvještaja o izvršenju M.T.N. Uprave
policije - Sektora kriminalističke policije - Odsjeka za posebne provjere
T.br.03/5-16, od 23.01.2012.godine, periodinčnog izvještaja o nadzoru
telekomunikacija za period od 05.02.2012.godine do 05.07.2012.godine Uprave
policije - Ispostave kriminalističke policije T-16, od 19.03.2012.godine,
periodiničanog izvještaja o nadzoru telekomunikacija za period od 06.10.2011.
godine do 10.12.2011. godine Uprave policije Područna jedinica Podgorica 20
br.T-16, od 10.02.2012.godine i izdvojenih transkipata o nadzoru
telekomunikacija za B. J., P. S., U. J. i N. D. Uprave policije - Ispostava
kriminalističke policije 20 br.T-16, od 02.03.2012.godine proizilazi da je u
naznačenim periodima, optuženi Š. M. imao telefonske komunikacije putem SMS
poruka sa P. S. i svjedocima B. J. i N. D., koja se odnosi na ugovaranje
vremena, mjesta i količine opojne droge koju su ova lica kupovala od
optuženog, te mu za odredjene količine davali novac u iznosu od 70 €, a da su
dogovorena mjesta susreta bila parking prostor kod „Delta city-ja“, te u ulici
k. N. i u naselju Zagorič.
Sud je, na saglasan predlog stranaka, odlučio da se u dokaznom postupku ne
vrši uvid u snimke sa DVD-a, koji su priloženi uz konačan i periodične
izvještaje o izvršenju mjera tajnog nadzora, jer stranke i branilac nijesu
prigovarali, niti imale šta da primijete u vezi sa istima, niti su sporile
sadržinu ostvarenih telefonskih komunikacija, odnosno identitet njihovih
učesnika, niti pripadnost brojeva telefona, onako kako su isti označeni u
izvještajima.
Iz izvoda iz kaznene evidencije za optužene proizilazi da optužena U. J. nije
osuđivana, a da je optuženi Š. M. osuđivan presudom Višeg suda u Podgorici,
K.br.212/05, od 08.04.2008.godine, zbog krivičnog djela iz čl.144 tač.4 u vezi
čl.25 Krivičnog zakonika, na kaznu zatvora u trajanju od pet godina i presudom
Osnovnog suda u Podgorici, K.br.06/1438, od 06.10.2010.godine, zbog krivičnog
djela teška krađa iz čl.240 st.1 tač.1 i 2 Krivičnog zakonika, kojom mu je
izrečena vaspitna mjera pojačanog nadzora od strane organa starateljstva.
Dakle, optuženi Š. M. u odbrani nije negirao da se počeo baviti prodajom
opojne droge heroin, objašnjavajući da je to činio kako bi vratio dugove koje
je imao, dok je na glavnom pretresu naveo i imena i prezimena lica kojima je
drogu prodavao, pomenuvši svjedoke B. J. i N. D., ali i P. S.. Ovakva odbrana
optuženog je za sud u potpunosti prihvatljiva i ocijenjena kao istinita,
prvenstveno jer je potvrđena pisanim dokazima pročitanim na glavnom pretresu.
Naime, u službenoj zabilješci sačinjenoj od strane policije, dana
23.12.2011.godine, čija sadržina je potvrđena sadržinom zapisnika o
pretresanju lica i potvrdom o privremenom oduzimanju premeta od istog datuma,
je konstatovano da su službenici policije, tog dana vršili opservaciju parking
prostora iza objekta „Delta City“, kao i prostora ispred objekta i njegovog
unutrašnjeg dijela, te su, oko 21 čas, primijetili dolazak optuženog Š.,
vozilom marke „VW Golf IV“, reg.oznaka PG DP 901 iza pomenutog objekta, koji
se zaustavio na dijelu između garažnog prostora i prvog ulaza iz kojeg je do
vozila - vrata vozača, došao svjedok B. J., dao nešto optuženom, a od istog
nešto uzeo i stavio u desni džep donjeg dijela trenerke, a potom se brzim
korakom vratio u objekat, dok je pretresom ovog svjedoka, u desnom džepu
donjeg dijela trenerke, pronađen i oduzet zamotuljak za koji je, iz izvještaja
o vještačenju opojne droge br.11/12, 282/12 i 1013/12 utvrđena njegova
precizna masa od 3,19 g, te da se radi o opojnoj drogi heroin. Nadalje,
sadržina službene zabilješke je, u pogledu kupovine predmetne droge, mjesta
kupoprodaje, te činjenice zaustavljanja, pretresanja i njenog pronalaska kod
B. J. od strane službenika policije potvrđena i askazom svjedoka B., koji nije
sporio činjenicu da je, na parkingu „Delte“, od jednog momka kupio zamotuljak
heroina, da bi ga, nakon što su se rastali na samom ulazu u „Deltu“ zaustavili
policajci i u džepu od trenerke isti pronašli.
Takođe, odbrana optuženog da je prodavao heroin svjedoku N. D. je posredno
potvrđena službenom zabilješkom policije od 17.01.2012.godine, čija sadržina
je potvrđena kako potvrdom o privremeno oduzetim predmetima, tako i
izvještajem o vještačenju opojne droge br.11/12, 282/12 i 1013/12. Naime, kada
se sadržina pomenute službene zabiljške, sačinjene povodom praćenja,
zaustaljanja i išenja slobode svjedoká N. D., dovede u vezu sa dijelom iskaza
ovog svjedoka, u kojem je naveo da se na Zabjelu, u Ulica k. N., kod
trgovinske škole sreo sa optužunim Š., a da je nakon što su se rastali, krenuo
kući, vozilom „A. R.“- registarskih oznaka ..., da ga je pratila, a potom
zaustavila policija, na način i u mjestu kako je to upravo opisano u
zabilješci, kada je ovaj svjedok, prije nego je izašao iz vozila, iz ruke u
usta stavio neki predmet, koji je progutao, nakon čega je otvorio vrata koja
su bila zaključana, izašao i predao se policiji, što ni sam nije sporio, onda
se očigledno može zaključiti da je tog dana, svjedok N., prilikom susreta sa
optuženim, od istog kupio opojnu drogu heroin, a koju je, kako bi uništio
tragove i dokaze predmetnog krivičnog djela, progutao, prije nego su ga
službenici policije lišili slobode. U prilog ovakvom rezonovanju suda stoji i
činjenica da su od ovog svjedoka, prilikom lišenja slobode, a što je utvrđeno
iz potvrde o privremeno oduzetim predmetima, oduzeti jedna plastificirana
kartica „Mil-pop“ No.ID 013427, plavo-žute boje na jednoj strani i jedna
plastificirana kartica „Telenor“ sa PIN i PUK kodovima za broj telefona ...,
za koje je iz izvještaja o vještačenju opojne droge br.11/12, 282/12 i 1013/12
utvrđeno da sadrže tragove opojne droge heroin, a koje su svjedoku očigledno
služile za pravljenje takozvanih "linija" ili "crta", u kojima se heroin
najčešće konzumira ušmrkavanjem na nos, a što je opštepoznata činjenica.
Priznanje optuženog da je drogu prodavao i P. S., u skladu je sa sadržinom
službene zabilješke Uprave policije - Područna jedinica Podgorica, od
28.02.2012.godine, čija je sadržina potvrđena potvrdom o privremeno oduzetim
predmetima, a u kojoj je konstatovano da su službenici policije, tog dana, oko
12 časova, primijetli P. S. u naselju Z., u blizini kuće optuženog, koja se
najprije kratko zadržala na toj lokaciji, a potom krenula prema ulici Iva
Andrića i školi u Zagoriču, a pošto su istu pretresli, u lijevom džepu od
jakne su pronašli jedan veći zamotuljak od providne PVC kese, za koji je iz
izvještaja o vještačenju opojne droge br.982/12 utvrđeno da je tačne mase 2,66
g i da sadrži opojnu drogu heroin. Uostalom, i optužena U. J. je u odbarni
navela da joj je, nekoliko dana prije predmetnog događaja - pretresa kuće u
kojoj živi, optuženi Š. rekao da je policija u telefonu P. S. pronašla poruku
koju mu je poslala, u kojoj je pisalo nešto u smislu „može li za 70 eura“,
zbog čega je promijenio broj telefona, pa je sasvim jasno da se optuženi u
telefonskoj komunikaciji sa P. S., ostvarenom preko sms poruke, prethodno
dogovorio o mjestu kupoprodaje predmene droge, te njenoj količini i cijeni.
Stoji činjenica da je optuženi, u prethodnom postupku, negirao da poznaje
svjedoke B. i N., te P. S., kao i da je sa istima imao telefonsku komunikaciju
i da im je prodavao drogu, a da su i svjedoci N. i B. u toj fazi postupka
negirali da su drogu kupovali od optuženog. Međutim, jasno je da je optuženi
takvim iskazom pokušao da izbjegne krivicu, dok je na glavnom pretresu, kada
je već bio upoznat sa svim dokazima optužbe, a koji su nesumnjivo ukazivali na
njega kao izvršioca predmetnog krivičnog djela i njegovu krivicu, i opovrgli
takvu njegovu odbranu, priznao i tu tačku optužbe, pa nije bilo razloga da sud
ne prihvati takvo njegovo priznanje kao istinito, jer je isto jasno i u skladu
sa naprijed citiranim pisanim dokazim pročitanim na glavnom pretresu.
U prilog ovakvom zaključku suda ide i činjenica koja nesumnjivo proizilazi iz
konačnog i periodičnih izvještaja o izvršenju mjera tajnog nadzora, kao i
periodičnih izvještaja o nadzoru telekomunikacija za period od 06.10. do
10.12.2011.godine i od 05.02. do 05.03.2012.godine i izdvojenih transkripata o
nadzoru telekomunikacija svjedoka B. J. i N. D., te P. S. utvrđeno je da je
optuženi Š. M. ostvarivao telefonsku komunikaciju putem SMS poruka sa P. S. i
srjedocima B. J. i N. D., a vezano za ugoraranje vremena, mjesta- i količine
opojne droge koju su ova lica kupovala od optužmnog, te da su mu za ugovorene
količine opojne droge davali novac u iznosu od 70,00 €, dok su dogovorena
mjesta susreta i primopredaje droge bila u naselju Zagorič, parking prostor
kod "Delta city-ja", te u Ulici k. N., a što je sve u skladu sa naprijed
iznijetim.
Stoga, sud nije prihvatio navode svjedoka N. da površno poznaje optuženog, te
da su se kritičnog dana sreli i samo razgovarali, da je prije lišenja slobode
progutao tabletu "Suboteksa", a da ne zna zašto je ovaj rekao da mu je
prodavao drogu, odnosno svjedoka B., da ne poznaje optuženog i da ne zna kako
ga je isti označio kao lice kome je prodavao heroin, jer uopšte ne liči na ono
lice od koga je kupio heroin na parkingu kod „Delte“, nalazeći da su ovi
svjedoci, iskazima datim u istrazi, očigledno pokušali da pomognu optuženom u
postupku i potvrde njegovu odbranu iz te faze postupka, a njihovim
ponavljanjem na ranijem glavnom pretresu (kada za tim nije bilo potrebe, jer
je optuženi priznao da je istima prodavao heroin), sebi samima, budući da su
bili svjesni, a na šta su upozoreni još prilikom prvog saslušanja, da bi
eventualna izmjena tih iskaza pred sudom mogla da ima posljedicu njihovog
krivičnog gonjenja zbog krivičnog djela davanje lažnog iskaza u istrazi.
Naročito se to odnosi na iskaz svjedoka B. J., koji je drugačije predstavio
određene pojedinosti - marku vozila koje je koristilo lice od kojeg je kupovao
drogu ("Golf II"), drugčije označenja novčanog iznosa za koji je istu kupio
tog dana (60 €), te tvrdnjom da optuženi ne liči na lice koje mu je prodavalao
drogu. Naime, nesumnjivo je da je službena zabilješka policije sačinjena
povodom prodaje opojne droge heroin od strane optuženog svjedoku B. izvršene
konkretno dana 23.12.2011.godine, te su u istoj detaljno navedene sve
pojedinosti koje su službenici policije neposredno zapazili tom prilikom kada
su i optuženi i svjedok bili pod njihovom prismotrom, dok je sadržina
zabilješke, osim sadržinom zapisnika o pretresanju svjedoka B. i potvrdom o
privremeno oduzetim predmetima, u bitnom potvrđena i iskazom ovog svjedoka -
da se sa izvjesnim licem sastao na parkingu iza "Delte", kako bi od istog
kupio drogu, i da su ga, neposredno nakon što su se rastali, na samom ulazu u
„Deltu“, zaustavili policajci i u džepu od trenerke pronašli jedan zamotuljak
heroina, dok dalje iz sadržine zabilješke, koja od strane odbrane nije
osporavana, proizilazi, da je neposredno prije zaustavljanja, pretresanja i
lišenja slobode, ovaj svjedok prišao vozilu marke „VW Golf IV“, registarskih
oznaka PG DP 901 (pri čemu je ovdje riječ o očiglednoj grešci u broju, jer je
u zapisniku o pretresanju vozila optuženog naveden registarski broj PG DP
801), kojim je upravljao optuženi Š. M., te od istog nešto uzeo i stavio u
desni džep trenerke (gdje je po zaustavljanju ovog svjedoka policija isti i
našla) a ovome nešto dao, a što su policajci koji su vršili osmatranje
konkretne kupoprodaje droge očigledno jasno i dobro vidjeli, i u službenoj
zabilješci konstatovali. S toga, nema sumnje da je optuženi tom prilikom
prodao heroin ovom svjedoku, baš onako kako navodi u odbrani, u masi "od tri i
nešto grama za 70 €", a koji dio njegove odbrane, u pogledu mase, je potvrđen
izvještajem o vještačenju tog zamotuljka, iz kojeg je zaista utvrđeno da je
njegova tačna masa 3,19 g, pa je onda sasvim prihvatljivo da se optuženi tačno
izjasnio i o iznosu novca koji je dobio od svjedoka B. tom prilikom, jer ne bi
bilo logično da kod priznanja radnje prodaje i količine droge, optuženi se
drugačije izjašnjava o samom iznosu novca koji je dobio od ovog svjedoka.
Konačno, iz pomenutih periodičnih i konačnog izvještaja o izvršenju mjera
tajnog nadzora i periodičnih izvještaja nadzora telekomunikacija svjedoka B. i
N., te P. S., je utvrđeno da su službenici policije, upravo ovim mjerama došli
do saznanja o identitetu ovih lica kao kupaca opojne droge heroin od
optuženog, te vremenu, mjestu, količini opojne droge i iznosu novca kojim je
ista plaćana, te su na temelju tih saznanja i postupali, odnosno vršili
opservaciju dogovorenih mjesta kupoprodaje, te praćenje, zaustavljanje i
pretres pomenutih lica, o čemu su sačinjavali službene zabilješke, zapisnike o
pretresanju i potvrde o predmetima oduzetim tom prilikom, na kojim pisanim
dokazima je sud i zasnovao sve svoje naprijed iznijete zaključke.
Optuženi Š. M. nije sporio ni da je, dvadesetak dana prije predmetnog
događaja, u namjeri dalje prodaje, u Podgorici, od lica čiji identitet nije
htio da otkrije, kupio oko 200 g heroina za 2.000 €, a da je tog dana kupio i
vagu, te da je namjeravao da čitavu kupljenu količinu proda najedno, za 500
ili 1.000 € više i tako zaradi. Objasnio je i da je kupljeni heroin bio u
kesi, u jednom grumenu, što je vidio kada je otvorio kesu. Sud je prihvatio
odbranu optuženog u dijelu da je predmetnu drogu, za koju je iz izvještaja o
vještačenju utvrđeno da se ista sastoji od jednog grumena heroina mase 226,95
g i devet ručno pravljenih zamotuljaka, pojedinačnih masa 2,70 g, 2,73 g, 2,77
g; 2,65 g, 2,75 g, 2,65 g, 2,79 g, 2,80 g i 2,78 g, odnosno ukupne mase 24,62
g, kupio od lica čiji identitet nije htio da otrkije, za 2.000 €. Međutim,
nije prihvatio dio odbrane u kojoj se optuženi izjašnjavao da je istu imao
namjeru da proda u stanju u kojem je kupio - u jednom grumenu, za 500 ili
1.000 € više, jer je optuženi očigledno, iako je heroin kupio u grumenu, od
istog pravio manje paketće, te je, u namjeri njene prodaje, napravio devet
pomenutih paketića. U prilog ovakvom zaključku suda je i činjenica koju nije
sporio ni optuženi, da je tog dana kupio i vagu sive boje, marke „Camry“, na
kojoj je, kako je to dalje utvrđeno iz izvještaja o vještačenju
br.11/12,282/12 i 1013/12 dokazano prisustvo heroina, pa je očigledno optuženi
istu kupio i koristio da od kupljenog grumena heroina pravi manje paketiće ove
opojne droge, baš onakve kakvi su predmetnih devet, pojedinačno približno iste
gramaže, u kojima se opojna droga i stavlja u promet prilikom ulične prodaje,
dok je sam dao neubjedljivo objašnjenje tog svog čina, navodeći da je vagu
kupio iako mu nije bila potrebna za mjerenje, jer je namjeravao da čitavu
kupljenu količinu proda najedno. Uostalom, optuženi je naveo da se prodajom
droge počeo baviti da bi vratio dugove, pa je i njegov cilj bio taj da
prodajom droge zaradi što više novca, te je potpuno logično i očekivano da je
drogu prepakivao i pravio manje paketiće i na taj način je prodavao. Tako
nešto proizilazi i iz odbrane optužene U. J., djevojke optuženog, koja je
navela da je optuženi prodavao heroin u paketićima na manju količinu, a da joj
je lično jednom prilikom objasnio da su to takozvane "petice", te da u jednoj
ima tri ili četiri grama heroina, dok je takođe navela da su u onoj kesi u
kojoj je bio predmetni heroin i vaga bili neki paketići, što je sama vidjela
jer je istu optuženi Š. pred njom otvorio, čime je osporena odbrana ovog
optuženog. Optužena U. se sjeća i da joj je, nekih 20-ak dana prije predmetnog
događaja, optuženi donio smeđi šećer, rekavši joj da ga izlomi i da mu javi
kakvu će boju dobiti nakon toga, objasnivši da je želio da tako izlomljeni
šećer pomiješa sa nekoliko grama heroina, kako bi dobio veću količinu, a samim
tim i više novca prilikom prodaje, što takođe potvrđuje zaključak suda da je
optuženi drogu prepakivao, i tako prodavao, baš kao što je to bilo u slučaju
prodaje droge svjedocima B. i N., te P. S., a što na kraju ni sam nije
negirao.
Dalje, nesumnjivo je utvrđeno da su ovlašćeni službenici policije, dana
03.marta 2012.godine, pretresom stana S. Z., u kojem živi optužena U. J., u
fioci spavaće sobe, pronašli pištolj marke "VZOR", kal.7,65 mm, fabričkog
broja B51899 sa okvirom i sedam komada municije za isti i jednu najlonsku kesu
roze boje sa 27 komada municije, a u plakaru, u jednoj torbi, kesu sa jednim
zamotuljkom sa praškastom svijetlo braon supstancom u obliku grumena i devet
manjih zamotuljaka od najlonske kese sa svijetlobraon praškastom supstancom,
vagom za precizno mjerenje, sive boje, marke „Camry“ i veći broj providnih
najlonskih kesa, te iste privremeno oduzelii od S. Z., majke optužene.
Navedeno je utvrđeno iz pisanih dokaza pročitanih na glavnom pretresu -
zapisnika o pretresanju stana i drugih prostorija S. Z., te fotodokumentacije
sačinjene povodom pretresa, i potvrde o pivremenom oduzimanju opisanih
predmeta, potpisane od strane S. Z..
Iz izvještaja o vještačenju opojne droge br.11/12, 282/12 i 1013/12 utvrđeno
da se u plastičnoj kesi nalazio ručno pravljeni zamotuljak od plastične kese,
sa sadržajem opojne droge heroin u obliku grumena, mase 226,95 g i devet ručno
pravljenih zamotuljaka od plastične kese sa sadržajem ove opojne droge,
pojedinačnih masa 2,70 g, 2,73 g, 2,77g, 2,65 g, 2,75g, 2,65 g, 2,79 g, 2,80 g
i 2,78 g, a da tragovi ove opojne droge postoje i na vagi sive boje, marke
„Camry“.
U odnosu na predmete nađene pretresanjem, optužena je objasnila da droga i
vaga pripadaju njenom momku, optuženom Š. M., sa kojim je u vezi 3-4 mjeseca,
i koji je, četiri-pet dana prije pretresa kuće njene majke, donio jednu kesu u
kojoj je bio heroin i vaga, a dva dana nakon toga i jedan pištolj i metke,
tražeći da mu sve to pričuva nekoliko dana, jer se plašio da će policija
izvršiti pretres njegove kuće, a da imeđu nje i optuženog nije postojao
dogovor o njenom učestvovanju u prodaji nađene droge. Sud je prihvatio ovakvu
odbranu optužene, jer je u bitnom saglasna sa odbranom optuženog Š., koji je
potvrdio da se u konkretnom radi o onom heroinu za koji je u svojoj odbrani
priznao da ga je kupio u Podgorici, od lica čiji identitet nije htio da
otkrije, za iznos od 2.000 €, u namjeri dalje prodaje, i vagi koju je takođe
kupio istog dana, za šta se i tereti optužnicom, te da je sve u jednoj kesi
dao djevojci - optuženoj U. J., samo da je pričuva nekoliko dana, sa ciljem da
je skloni iz kuće, a da ista nije imala bilo kakvog učešća u prodaji, niti
udjela u novcu zarađenom od prodaje.
Dakle, iz odbrane optužene jasno i nesumnjivo proizilazi da je ista znala da
se u predmetnoj kesi koju je dobila od optuženog nalazi opojna droga, jer je
sama navela da joj je optuženi, kad joj je donio, rekao da je u pitanju
heroin, te da se plaši da bi policija mogla izvršiti pretres njegove kuće,
tražeći od nje da ga pričuva na nekoliko dana, smatrajući da policija neće
moći povezati da je kod nje i isti pronaći. Osim toga, optužena je i vidjela
sadržinu kese, jer je takođe navela da je optuženi Š. istu otvorio i da su u
njoj bili neki paketići za koje joj je objasnio da su to tzv.petice, te da u
jednoj ima 3 ili 4 grama heroina, a vidjela je da je u kesi bila i vaga, te mu
je upravo zbog toga i rekla da je strah da to uzme na čuvanje, jer se plaši da
joj majka i tetka, sa kojima živi, ne pronađu drogu. S toga, sud nije
prihvatio odbranu optuženog Š., da optužena U. nije znala da se u kesi koju
joj je dao pod opisanim okolnostima, nalazi droga i da joj je rekao da istu ne
otvara, nalazeći da je ovakvom odbranom optuženi nastojao da svoju djevojku -
optuženu U. J., oslobodi krivice za predmetno krivično djelo.
Iz naprijed izvedenih dokaza je nesumnjivo utvrđeno da je kod optužene U. J.,
odnosno u njenoj sobi, u kući njene majke u kojoj živi, pronađena opojna droga
heroin u ukupnoj količini od 251,57 g, od čega je 226,95 bilo u grumenu, a
24,62 g u devet manjih paketića. Nesumnjivo je, dakle, da je optužena U. J.a
bila držalac nađene droge, odnosno da je nad predmetnom drogom imala faktičku
vlast. Međutim, nije mogla da raspolaže držanom drogom, jer, kako je to
nesumnjivo utvrđeno i naprijed iznijeto, vlasnik predmetnog heroina je
optuženi Š. M., koji je isti kupio radi prodaje na način opisan u iznijetoj
odbrani, što mu je i optužnicom stavljeno na teret, dok ga je, kako je to
utvrđeno iz odbrana optuženih, optuženoj U. J. dao na čuvanje heroin, jer se
bojao da će ga policija pronaći eventualnim pretresom njegove kuće, a što je
sud prihvatio, jer nijednim izvedenim dokazom optužbe, te tvrdnje optuženih
nijesu dovedene u sumnju. Dakle, optuženi Š. M. je taj koji je kao vlasnik
imao neograničenu vlast nad predmetnom drogom, pa tako i jedini pravo da sa
njom raspolaže, odnosno da je proda. Nasuprot tome, optužena U. J. je imala
samo faktičku vlast na predmetnoj drogi, koju je zasnovala onog trenutka kada
joj je ista bila data na čuvanje od strane vlasnika - optuženog Š., a osim
faktičke vlasti, nije bila u odnosu prema predmetnoj drogi koji ima vlasnik
stvari, odnosno nije mogla istom neograničeno raspolagati. S toga se njene
radnje koje se sastoje u zasnivanju državine nad predmetnim heroinom u cilju
njegovog čuvanja za optuženog Š. M., mogu okvalifikovati samo kao radnje
pomaganja u izvršenju krivičnog djela iz čl.300 st.1 Krivičnog zakonika, čiji
je neposredni izvršilac optuženi Š., budući da su optuženi negirali postojanje
bilo kakvog dogovora između njih o prodaji opojne droge, a što takođe nijednim
dokazom optužbe nije dovedeno u sumnju.
Naime, optužena U. J. je, kako je to sama potvrdila, od samog početka znala da
je od svog momka, optuženog Š. M., dobila opojnu drogu heroin, upakovanu u
jednoj PVC kesi, u kojoj je bio jedan veći grumen i devet manjih paketića.
Optužena je takođe znala i sama navela da je predmetna droga namijenjena
daljoj prodaji, jer joj je kao djevojci optuženog Š. bilo poznato da se isti
bavi prodajom droge - heroina, a što joj je lično rekao, dok joj je prilikom
njenog predavanja na čuvanje isti i objasnio da treba da je pričuva nekoliko
dana, jer se plaši da će policija izvršiti pretres njegove kuće. Međutim, i
pored toga, optužena je prihvatila da tu drogu pričuva kod sebe - u svojoj
sobi, u kući u kojoj živi sa majkom i tetkom, dok je optuženi Š. ne zatraži,
kada je trebala da mu je preda, što znači da je istu držala u ime i za račun
optuženog Š., koji je drogu namijenio daljoj prodaji. Prema tome, optužena je
bila svjesna svih elemenata bića krivičnog djela za koje je optuženi Š. M.
oglašen krivim, te da mu, tako što je prihvatila da predmetnu drogu
namijenjenu daljoj prodaji drži kod sebe, a u ime i za račun optuženog
Šakovića, olakšava njegovo izvršenje, pa je to i htjela, a sama je objasnila
da je to učinila na traženje optuženog, kako je kod istog ne bi pronašla
policija, te se u takvom njenom ponašanju stiču sva zakonska obilježja
krivičnog djela neovlašćena proizvodnja, držanje i stavljanje u promet opojnih
droga u pomaganju iz čl.300 st.1 u vezi čl.25 Krivičnog zakonika, za koje je
sud i oglasio krivim.
U odnosu na predmetni pištolj i municiju koji su takođe pronađeni u sobi
optužene, ista je objasnila da joj ih je, takođe na čuvanje, donio optuženi
Š., i to dva dana nakon što joj je dao na čuvanje predmetnu drogu, a da ih je
ona ostavila u radnom stolu u svojoj sobi.
Iz izvještaja o vještačenju br.1014-1/12 je utvrđeno da se u konkretnom radi o
pištolju marke „ČZ“, model 50, kalibra 7,65 mm, fabričkog broja B51899, sa 7
metaka odgovarajućeg kalibra u šaržeru, da je isti ispravan, te da predstavlja
vatreno oružje u smislu Zakona o oružju, a da dostavljenih 27 komada metaka su
pištoljskog kalibra 7,65 mm, a da na dnu čaure imaju utisnutu oznaku PPU 32
AUTO, baš kao i onih sedam metaka u šaržeru navedenog pištolja.
Stoji činjenica da je u zapisniku o pretresanju stana i potvrdi o privremeno
oduzetim predmetima navedeno da je predmetni pištolj marke "VZOR", (koji
natpis na cijevi pištolja je vidljiv i na fotografiji br.15 fotoelaborata
sačinjenog povodom pretresa stana koji koristi optužena U. J.), a ne "ČZ",
kako je navedeno u izvještaju o balističkom vještačenju, ali je u svim pisanim
dokazima koji se odnose na pištolj koji je nađen u porodičnoj kući optužene
navedeno da je njegov fabrički broja B51899, te se nesumnjivo radi o istom
pištolju, a čiju istovjetnost ni stranke i branilac nijesu sporile, niti su
prigovarali pisanim dokazima (zapisniku sa fotoelaboratom, potvrdi i
izvještaju) nakon njihovog čitanja na glavnom pretresu, dok je vještak
balističke struke koji je vještačio predmetni pištolj svakako, zbog stručnog
znanja i iskustva, kompetentniji da se izjasni o marki pištolja nego što je to
službenik policije koji je nađene predmete unio i opisao u pomenutom zapisniku
o pretresanju i potvrdi.
Sud je cijenio i navode odbrane, da je optužena postupala u otklonjivoj
pravnoj zabludi, odnosno da nije znala, iako je bila dužna i mogla znati, da
je njeno djelo zabranjeno, pa je takve navode cijenio kao neosnovane. Po
mišljenju suda optužena je bila svjesna da predmetni pištolj i municija
predstavljaju oružje u smislu Zakona o izmjeni i dopuni Zakona o oružju (koji
ih razvrstava u kategoriju A, shodno čl.10), te da je nabavljanje i držanje
istih fizičkim licima dozvoljeno samo uz ispunjenje zakonom određenih uslova,
odnosno uz izdavanje odgovarajućih dozvola od strane nadležnog organa, jer je
riječ o opštepoznatoj činjenici. Međutim, iako je znala da ne posjeduje
dozvolu za držanje predmetnog oružja, ista je pristala da primi u državinu od
strane optuženog Š. M. predmetni pištolj i municiju, te ih je na taj način
protivno zakonu (konkretno čl.10a) nabavila i držala u svojoj sobi, u
porodičnoj kući, pa je to i htjela, jer je optuženi Š. od nje tražio, plašeći
se da predmetni pištolj i metke policija ne pronađe pretresom njegove kuće, te
je time ostvarila sva obilježja bića krivičnog djela nedozvoljeno držanje
oružja i eksplozivnih materija iz čl.403 st.1 Krivičnog zakonika.
Odlučujući o kazni koju će izreći optuženima, sud je uzeo u obzir sve
okolnosti koje utiču na to da kazna bude manja ili veća (olakšavajuće i
otežavajuće okolnosti), u smislu čl.42 Krivičnog zakonika. Tako je od
olakšavajućih okolnosti na strani optuženog Š. M. cijenio njegovu životnu dob,
da je optuženi u momentu izvršenja krivičnog djela imao 24 godine, a od
otežavajućih okolnosti njegov raniji život, tj. osuđivanost presudom ovog suda
K.br.212/05, od 08.04.2008.godine, zbog krivičnog djela teško ubistvo
pomaganjem iz čl.144 tač.4 u vezi čl.25 Krivičnog zakonika, na kaznu zatvora u
trajanju od pet godina, a što je utvrdjeno iz izvoda iz kaznene evidencije za
optuženog, dok je osuđivanost presudom Osnovnog suda u Podgorici,
K.br.06/1438, od 06.10.2010.godine, zbog krivičnog djela teška krađa iz čl.240
st.1 tač.1 i 2 Krivičnog zakonika, kojom mu je izrečena vaspitna mjera
pojačanog nadzora od strane organa starateljstva, cijenio u smislu njegove
sklonosti za vršenje krivičnih djela, te jačinu ugrožavanja zaštićenog dorba -
zdravlja ljudi izraženu kroz količinu opojne droge heroin koju je kupio radi
prodaje od ukupno 251,57 g, te činjenicu da je prodajom droge doveo u opasnost
zdravlje tri lica, odnosno svjedoka B. J. i N. D., te P. S., pa je istom
izrekao kaznu zatvora u trajanju od dvije godine i šest mjeseci. Kao
olakšavajuću okolnost, sud nije cijenio priznanje optuženog, jer je optuženi
potpuno priznao krivično djelo tek na glavnom pretresu, kada su svi izvedeni
dokazi optužbe nesumnjivo ukazivali na njega kao izvršioca i njegovu krivicu.
Na strani optužene U. J. sud je, od olakšavajućih okolnosti, u odnosu na oba
krivična djela za koja je oglašena krivim, cijenio njen raniji život, tj.
neosuđivanost, utvrđenu iz izvoda iz kaznene evidencije za optuženu, te da je
u vrijeme izvršenja krivičnih djela imala navršenih 19 godina života, što
znači da je bila mladje punoljetno lice, kao i činjenicu da je svojom
odbranom, od početka postupka, doprinijela njegovom bržem okončanju, pa je sud
naprijed navedene olakšavajuće okolnosti na strani optužene u svojoj
ukupnosti, a u odsustvu otežavajućih okolnosti, cijenio kao naročito
olakšavajuće, a posebno kod činjenice, da je optužena krivično djelo iz čl.
300. st. 1. izvršila kao pomagač optuženom Š. M., a da se pomagač u krivičnom
djelu može blaže kazniti, optuženoj ublažio pojedinačno utvrdjene kazne ispod
zakonom propisanog minimuma za ta krivična djela, a shodno čl. 45. i 46.
Krivičnog zakonika, na način što joj je za krivično djelo neovlašćena
proizvodnja, držanje i stavljanje u promet opojnih droga putem pomaganja iz
čl. 300. st. 1. u vezi čl. 25.Krivičnog zakonika, utvrdio kaznu zatvora u
trajanju od 8 (osam) mjeseci, a za krivično djelo nedozvoljeno držanje oružja
i eksplozivnih materija, kaznu zatvora u trajanju od 2 (dva) mjeseca, a potom
je primjenom odredbe čl. 48. st. 2. Krivičnog zakonika, osudio na jedinstvenu
kaznu zatvora u trajanju od 9 (devet) mjeseci.
Sud je mišljenja da će kaznama koje su izrečene optuženima ostvariti svrha
kažnjavanja, koja se sastoji u tome da se optuženi spriječe da čine krivična
djela i da se kaznama utiče na njih da ubuduće ne čine krivična djela, odnosno
na druge da ne čine krivična djela, dok izrečene kazne izražavaju istovremeno
i društvenu osudu za učinjena krivična djela i obavezu poštovanja zakona,
odnosno jačaju moral i utiču na razvijanje društvene odgovornosti.
U izrečene kazne zatvora, optuženima je na osnovu čl.51 Krivičnog zakonika,
uračunato i vrijeme provedeno u pritvoru, i to optuženom Š. M. od 03.03. do
14.06.2012.godine, a optuženoj U. J. od 03.03. do 22.03.2012.godine.
Sud je, osnovom čl.300 st.7 i čl.75 Krivičnog zakonika, optuženom Š. M.,
svjedoku B. J., te P. S. izrekao mjeru bezbjednosti oduzimanja opojne droge
heroin, od optuženog u količinama od 226,95 g i 24,62 g, od svjedoka B. J.
3,19 g, a od P. S. 2,66 g, kao predmeta izvršenja krivičnog djela, za koju
zakon predvidja obavezno oduzimanje i koja se ima uništiti nakon
pravosnažnosti presude, dok je optuženoj U. J. izrekao mjeru bezbjednosti
oduzimanja pištolja marke ČZ" model 50, kalibra 7,65 mm, fab.br.B51899, sa
okvirom i sedam komada municije za isti, kao i 27 komada municije kalibra 7,65
mm, takodje kao predmeta izvršenja krivičnog djela, kako bi se otklonili
stanja i uslovi da optuženi ubuduće vrši krivična djela.
Kako je sud, na osnovu izvedenih dokaza, nesumnjivo utvrdio da je optuženi Š.
M. samo u jednom, a ne u više navrata, prodao opojnu drogu heroin svjedoku B.
J., a da je optužena U. J. djelo koje joj je stavljeno na teret optužnim aktom
izvršila kao pomagač optuženog Š., to je u tom smislu i izmijenio dispozitiv
optužnice, na način kako je to predstavljeno izrekom presude, nalazeći da tim
nije povrijeđen identitet presude i optužbe.
Kako su optuženi oglašeni krivim, to su, na osnovu čl.229 u vezi čl.226
Zakonika o krivičnom postupku, obavezani na plaćanje troškova krivičnog
postupka - paušala u iznosu od po 100,00 €, koji je odmjeren obzirom na
trajanje i složenost postupka, te imovnom stanju optuženih, i to u roku od 15
dana po pravosnažnosti presude, dok će o ostalim troškovima krivičnog postupka
sud odlučiti posebnim rješenjem, po pribavljanju podataka o njihovoj visini.
Sud je cijenio i ostale izvedene dokaze, ali je našao da isti nijesu od
uticaja na donošenje drugačije odluke.
Sa iznijetih razloga, odlučeno je kao u izreci.
VIŠI SUD U PODGORICI Dana 29.03.2013.godine
ZAPISNIČAR S U D I J A Slobodanka Novčić Predarag Tabaš
D-na:
- Višem državnom tužilaštvu u Podgorici,
- optuženima,
- braniocima,
- u spise predmeta.
Postupljeno dana__2013.godine