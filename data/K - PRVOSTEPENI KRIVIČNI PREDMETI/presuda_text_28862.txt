K.br. 132/2012
U IME CRNE GORE
VIŠI SUD U PODGORICI, kao prvostepeni krivični, po sudiji Tabaš Predragu, uz
učešće Novčić Slobodanke, kao zapisničara, u krivičnom predmetu protiv
optuženog P. N., koga brani T. D., advokat iz P. po službenoj dužnosti, zbog
krivičnog djela neovlašćena proizvodnja, držanje i stavljanje u promet opojnih
droga iz čl. 300. st. 1. Krivičnog zakonika, odlučujući po optužnici Višeg
državnog tužilaštva u Podgorici Kt.br. 87/12 od 01.10.2012. godine, koju je na
glavnom pretresu zastupala L. M.-zamjenik Višeg državnog tužilaštva u
Podgorici, nakon održanog glavnog i javnog pretresa, dana 15.04.2013. godine,
u prisustvu zastupnika optužbe, optuženog i njegovog branioca, dana
19.04.2013. godine, donio je i istog dana javno objavio
P R E S U D U
Optuženi P. N., JMBG ..., od oca M. i majke M., rodjene B., rodjen ... godine
u P., sa prebivalištem u D.-Ć. ..., državljanin Crne Gore, završio osnovnu
školu, vanredno pohadja mašinsku školu, srednjeg imovnog stanja, srednjeg
imovnog stanja, neoženjen, pismen, neosudjivan.
KRIV JE
Zato što je:
Od početka avgusta 2012. godine, do 06.09.2012. godine u Danilovgtradu,
neovlašćeno prodao i radi prodaje držao opojnu drogu marihuanu, supstancu
proglašenu za opojnu drogu Rješenjem o utvrdjivanju opojnih droga ("Sl.list
SRJ" br. 44/02), iako je bio svjestan da postupa neovlašćeno i protivpravno,
pa je to i htio, na način što je u prvoj polovini avgusta 2012. godine, V. V.
prodao jedan paketić marihuane za iznos od 5 eura, od koje droge su preostali
dio od 0,10 grama, dana 14.08.2012. godine, ovlašćena službena lica Ispostave
Danilovgrad pronašli prilikom pretresa kuće V. V., dok je dana 06.09.2012.
godine, u svojoj kući držao tri ručno pravljena zamotuljka, sa sadržajem
opojne droge-marihuane i to jedan zamotuljak napravljen od plastične kese u
količini od 3,96 grama i dva papirna zamotuljka u količini od 0,30 grama i
0,05 grama, koju opojnu drogu su ovlašćeni službenici Ispostave Danilovgrad,
prilikom pretresa pronašli i oduzeli, a koja droga je bila namijenjena daljoj
prodaji,
- čime je izvršio krivično djelo neovlašćena proizvodja, držanje i stavljanje
u promet opojnih droga iz čl. 300. st. 1. Krivičnog zakonika.
Pa ga sud primjenom, citirane zakonske odredbe, te odredbe čl.
4,5,6,7,8,14,15,32,36, 42, 45. i 46. Krivičnog zakonika, te odredbi čl. 226,
229. i 374. Zakonika o krivičnom postupku
O S U Đ U J E
Na kaznu zatvora u trajanju od 6 (šest) mjeseci.
Dužan je optuženi da na ime troškova krivičnog postupka-sudskog paušala plati
ovom sudu novčani iznos od 50,00 eura, sve u roku od 15 dana po pravosnažnosti
presude, pod prijetnjom prinudne naplate, dok će o ostalim troškovima
krivičnog postupka, Sud odlučiti naknadno, posebnim rješenjem, po pribavljanju
podataka o njihovoj visini.
II.
Na osnovu čl. 75 i čl. 300 st. 7. Krivičnog zakonika, sud optuženom i z r i č
e :
MJERA BEZBJEDNOSTI
ODUZIMANJE PREDMETA
I to: od optuženog P. N. 4,41 grama opojne droge marihuane, a od svjedoka V.
V. u količini od 0,10 grama opojne droge marihuane, koja droga se ima uništiti
nakon pravosnažnosti presude.
O b r a z l o ž e nj e
Optužnicom Višeg državnog tužilaštva u Podgorici Kt.br. 87/12 od 01.10.2012.
godine, optuženom P. N. stavljeno je na teret izvršenje krivičnog djela
neovlašćena proizvodnja, držanje i stavljanje u promet opojnih droga iz čl.
300. st.1. Krivičnog zakonika. Zastupnik optužbe je na glavnom pretresu u
završnoj riječi precizirao činjenične navode optužnice, na način kako je to
bliže predstavljeno u izreci presude i pri tako preciziranoj optužnici u
cjelosti ostao do završetka glavnog pretresa, predlažući sudu u završnoj
riječi, da optuženog oglasi krivim i osudi po zakonu.
Optuženi je u svojoj odbrani kako u prethodnom postupku tako i na glavnom
pretresu negirao izvršenje krivičnog djela stavljenog mu na teret navodeći, da
nema bilo kakve veze sa drogom, koju nikada u životu nije prodavao, pa ni licu
V. V., kojeg je upoznao na izdržavanju kazne. Dalje je naveo, da je bio
prisutan prilikom pretresa kuće u kojoj živi, i da tom prilikom nije vidio da
su policajci pronašli bilo kakvu drogu, ali da je droga pronađena u prostoriji
u kojoj je spavao njegov brat. Optuženi je dalje naveo, da se sa V. V. nikada
nije družio na slobodi, niti se sa istim srijetao, da nije imao njegov broj
telefona, a da je po izlasku sa izdržavanja kazne posjedovao broj ..., te da
je povremeno zaposlen kod slvog komšije, sa kojim vrši ugradnju
parketa,laminata i brodskih podova.
Branilac optuženog je u završnoj riječi naveo, da tokom postupka, provedenim
dokazima nije utvrdjeno da je optuženi počinio krivično djelo za koje je
optužen, pa je predložio sudu da istog oslobodi od optužbe.
Optuženi je u prihvatio završnu riječ svog po službenoj dužnosti.
Sud je na glavnom pretresu, u dokaznom postupku: saslušao svjedoka V. V.,
pročitao službenu zabilješku Uprave policije PJ-Podgorica-Ispostava
Danilovgrad Ku.br. 106/12 od 06.09.2012. godine, pročitao Zapisnik o
pretresanju stana i drugih prostorija Uprave policije PJ Podgorica-Ispostava
Danilovgrad Ku.br. 106/12 od 06.09.2012. godine, na ime P. M., pročitao
Potvrdu o privremeno oduzetim predmetima Uprave policije PJ Podgorica-
Ispostava Danilovgrad Ku.br. 106/12 od 06.09.2012. godine, pročitao Zapisnik o
pretresanju stana i drugih prostorija koje je koristio svjedok V. V. Uprave
policije PJ Podgorica-Ispostava Danilovgrad od 14.08.2012. godine i
fotodokumentaciju br. 21-03-240/12-336 sačinjena povodom pretresanja navedenog
stana, pročitao Potvrdu o privremeno oduzetim predmetima Uprave policije
Podgorica – od 14.08.2012. godine, na ime svjedoka V. V., pročitao izvještaj o
hemijskom vještačenju Forenzičkog centra Danilovgrad br. 3411/12 i 3733/12 od
18.09.2012. godine i vrši uvid u fotodokumentaciju koja je sastavni dio
zapisnika, pročitao izvod iz kaznene evidencije za optuženog Uprave policije
PJ Podgorica od 18.09.2012. godine.
Svjedok V. V. je u svom iskazu datom u prethodnom postupku pred Višim državnim
tužilaštvom u Podgorici, Ktr.br. 724/12 od 06.09.2012. godine naveo, da je
negdje u mjesecu maju 2011. godine, upoznao P. N. na turnirima u mjestu
Lazine, nakon čega mu je P. ponudio da kupi marihuanu kod njega, ukoliko je
zainteresovan. Dalje je naveo, da je nekih 3-4 dana prije pretresa kuće
poslednji put kupio od optuženog P. marihuanu za iznos novca od 5 eura, koja
količina je dovoljna za dva "džointa", i koja je bila upakovana u jedan
papirni zamotuljak, da je u periodu od 11. maja, pa do polovine avgusta 2012.
godine, oko desetak puta kupovao marihuanu od optuženog za iznos novca od po 5
eura, koju marihuanu je lično konzumirao. Svjedok je oblasnio, da je marihuanu
kupovao tako, što bi sa svog broja telefona ..., pozivao optuženog P. na
njegov broj mobilnog telefona, kojeg se nije mogao sjetiti, ali koji je
pripadao mreži "069" i na taj način se dogovarao oko kupovine marihuane. Dalje
je objasnio, da se sa optuženim dogovarao da marihuanu kupi ili kod igraonice
ili kod Gimnazije u večernjim časovima, obično oko ponoći, gdje se na
dogovoreno mjesto dovozio biciklom, da optuženi P. nikada nije bio sam, već u
društvu njemu nepoznatog lica, kome zna samo nadimak "bokser", a koji je
stajao sa strane i posmatrao da li je stigao sam. Svjedok je dalje naveo i
pojasnio, da mu je optuženi nekoliko puta predlagao, da može da mu nabavi i
proda heroin, pa je stoga zaključio da se P. bavio prodajom i heroina,
najvjerovatnije na turnirima gdje je dolazio da gleda fudbal.
Na glavnom pretresu ovaj svjedok je naveo, da ne zna odakle mu opojna droga
marihuana, koja je od strane policije pronadjena pretresom njegove kuće u
dukserici koja je bila okačena na vratima, a koja je tu stajala duže vremena,
kao ni oružje koje je pronadjeno pretresom, odnosno bomba koja je stajala na
televizoru i koja nije imala eksplozivno punjenje, dok je šipka koja je
stajala iza vrata, koristila za odbranu od pasa.
Upitan da objasni razlike u svojim iskazima u prethodnom postupku i na glavnom
pretresu, a nakon što mu je pročitan iskaz iz prethodnog postupka, svjedok je
naveo, da nijesu tačni navodi njegovog iskaza iz prethodnog postupka, da on to
nije navodio u svom iskazu, odnosno da jeste jedan dio, ali pod pritiscima, da
je prije saslušanja kod tužioca bio zatvoren u jednoj prostopriji sam, gdje je
policija vršila pritisak na njega, uporno tražeći način da ga povežu sa
optuženim P., kojeg on ne poznaje, zahtijevajući od njega da kaže, da je bio u
kontaktu sa optuženim, što nije istina. Dalje je naveo, da prilikom davanja
iskaza, tužilac nije vršio pritisak na njega, da se ne sjeća da je rekao ono
što piše u njegovom iskazu, već da mu je tužilac postavljao neka pitanja, na
koje je on odgovarao i to na osnovu nekog papira koje je tužilac dobio iz
policije, navodno njegove izjave koju je prethodno dao policiji, pod
pritiskom. Dalje je objasnio, da je u ranijem periodu koristio drogu, ali
rijetko, da mu je policija prijetila da će ići u zatvor zbog droge koja je
pronadjena kod njega, da su ga stalno pritiskali i tražili da napiše izjavu,
ali se nije mogao sjetiti imena tih policajaca. Svjedok je dalje naveo, da se
sa optuženim Pavićevićem upoznao na izdržavanje kazne u ZIKS-u,. ali da se
nakon toga nikad nijesu vidjeli, da optuženi P. nije osoba koju je on srijetao
na turnirima, da drogu koju je koristio u prethodnom periodu nikada nije
kupovao, već je istu uzimao kod drugova isključivo na zabavama, te da
dukserica u kojoj je pronadjena droga nije njegova i da ne zna odakle
marihuana u njoj, odnosno da u istoj nije ni bilo marihuane, već samo neke
mrvice koje su bile pomiješane s duvanom.
Iz sadržine službene zabilješke Uprave policije PJ Podgorica-Ispostava
Danilovgrad Ku. br.106/12 od 06.09.2012. godine proizilazi, da je ista
sačinjena od strane ovlašćenog policijskog službenika te ispostave, povodom
lišenja slobode P. N., JMB ..., od oca M., rođenog ... godine u P., sa
prebivalištem u D., ulica Ć. ... Iz sadržine se dalje utvrdjuje, da je P. N.
lišen slobode dana 06.09.2012. godine u 14,00 časova, u prostorijama Ispostave
u Danilovgradu, zbog osnovane sumnje da je izvršio krivično djelo neovlašćena
proizvodnja džanje i stavljanje u promet opojnih droga iz čl. 300. st. 1. KZ.
Iz sadržine zapisnike o pretresanju stana i drugih prostorija Uprave policije
PJ Podgorica-Ispostava Danilovgrad Ku.br. 106/12 od 06.09.2012. godine
proizilazi, da su ovlašćeni policijski službenici te ispostave, postupajući po
naredbi sudije za istragu Višeg suda u Podgorici, Kri. br. 246/12 od
05.09.2012. godine, izvršili pretres kuće u kojoj živi optuženi P. N. u mjestu
Grlić bb, kao i vozilo marke "M. ..." reg. oznake ... i tom prilikom pronašli
i privremeno oduzeli sledeće predmete: jedan papirni zamotuljak žute boje u
kom se nalazila zelena biljna materija koja je pronađena u sobi, crni laptop
marke “Acer”, mobilni telefon “Samsung GT-E1050” koji je pronadjen u spavaćoj
sobi, mobilni telefon “Samsung GT-E1080” sa sim karticom Telenora, dvije sim
kartice T-mobile i Vip koje su pronadjene u spavaćoj sobi, nož crne boje na
preklapanje marke “Mil-tel”, nož sive boje marke “Mih-shenk” koji je pronadjen
u sobi, modem za internet marke “Huawei” ser.br “ce0682” koji je pronadjen u
sobi, drvena bejzbol palica pronadjena ispod stepeništa, 25 komada puščane
municije raznog kalibra koja je pronadjena u metalnom ormaru ispod stepeništa,
više komada nailonskih kesa sa tragovima zelene boje biljnog porijekla
pronadjenih u garaži u donjem dijelu kuće, jedan papirni zamotuljak sive boje
u kom se nalazi zelena biljna materija pronadjena u sobi, jedna metak kalibra
6,35 mm koji je pronadjen u sobi, u fotelji sa lijeve strane ulaznih vrata
dijela kuće koji koriste P., na spratu pronadjena jedna veća providna Pvc kesa
u kojoj se nalazi tamno zelena biljna materija za koju se predpostavlja da je
opojna droga marihuana u istoj prostoriju u starom namjestaju pronadjena je
jedna veca Pvc kesa sa vecom kolicinom nepoznate svijetlo braon materije.
Takodje u ovoj prostoriji pronadjen je veći broj isječaka providnih Pvc kesa
za koje se osnovano sumnja da su služile za pakovanje droge.
Iz sadržine potvrde o privremeno oduzetim predmetima Uprava policija PJ
Podgorica- Ispostava Danilovgrad Ku.br. 106/12 od 06.09.2012. godine, utvrđuje
se, da je od optuženog P. N. privremeno oduzeti prethodno sledeći predmeti i
to: jedan papirni zamotuljak žute boje u kom se nalazila zelena biljna
materija, crni laptop marke “Acer”, mobilni telefon “Samsung GT-E1050”,
mobilni telefon “Samsung GT-E1080” sa sim karticom Telenora, dvije sim kartice
T-mobile i Vip, nož crne boje na preklapanje marke “Mil-tel”, nož sive boje
marke “Mih-shenk”, modem za internet marke “Huawei” ser.br “ce0682”, drvena
bejzbol, 25 komada puščane municije raznog kalibra, više komada nailonskih
kesa sa tragovima zelene boje biljnog porijekla, jedan papirni zamotuljak sive
boje u kom se nalazi zelena biljna materija, jedna metak kalibra 6,35 mm,
jedna veća providna Pvc kesa u kojoj se nalazi tamno zelena biljna materija za
koju se predpostavljalo da je opojna droga marihuana i jedna veca Pvc kesa sa
vecom kolicinom nepoznate svijetlo braon materije, a koju potvrdu je optuženi
uredno potpisao.
Iz zapisnika o pretresanju stana i drugih prostorija, koje je koristio svjedok
V. V., Uprave policije PJ Podgorica-Ispostava Danilovgrad od 14.08.2012.
godine, te sadržine fotodokumentacije br. 21-03-240/12-336, koja je sačinjena
povodom pretresa proizilazi, da su ovlašćeni policijski službenici navedene
ispostave postupajući po naredbi sudije za istragu Višeg suda u Podgorici,
Kri.br. 223/12 od 14.08.2012. godine, izvršili pretres kuće, koja se nalazi u
mjestu Kosići i tom prilikom u hodniku kuće pronašli ručnu-improvizovanu
palicu obmotana crnom trakom, papirne zamotuljke (rizle) i pamučnu jaknu sivo-
crne boje u čijem su se gornjem lijevom džepu nalazili opiljci biljne materije
zelene boje nepoznatog porijekla, dok je u dnevnom boravku na televizoru
pronadjena ručna bomba "M-75", ser br. “ubrv 0305” crne boje, a što je sve
prikazano i u fotodokumentaciji u koju je sud izvršio uvid na glavnom
pretresu.
Iz sadržine potvrde o privremeno oduzetim predmetima Uprave policije PJ
Podgorica-Ispostava Danilovgrad od 14.08.2012. godine, proizilazi, da su
ovlašćeni policijski službenici Ispotave Danilovgrad od svjedoka V. V.
privremeno oduzeli ručnu bombu M-75 ser. br. “ubrv 0305” crne boje, ručnu-
imrpvizovanu palicu obmotanu crnom trakom, papirne zamotuljke bijele boje
(rizle) i pamučnu jaknu sivo-crne boje u čijem su se gornjem lijevom džepu
nalazili opiljci biljne materije zelene boje nepoznatog porijekla, a koja
potvrda je uredno potpisana.
Iz Izvještaja o hemijskom vještačenju Forenzičkog centra u Danilovgradu br.
3411/12 i 3733/12 od 18.09.2012. godine, proizilazi, da su Forenzičkom centru
na hemijsku analizu dostavljeni uzorci: jedan ručno pravljeni zamotuljak od
papir, oblijepljen s providnom selotep trakom, sa sadrzajem sasušene biljne
materije tamno zelene boje, karakterističnog opojnog mirisa, neto mase
m=0,10g; jedan ručno pravljeni zamotuljak od plastične kese, sa sadrzajem
biljne materije tamno zelene boje, karakterističnog opojnog mirisa neto mase
m=3,96g; dva ručno pravljena zamotuljaka od Al folije, sa sadrzajem biljne
materije tamno zelene boje, karakterističnog opojnog mirisa neto mase m1=0,3g
i m2=0,05g, kao i jedna bijela plastična kesa u kojoj se nalazi roza plastična
kesa, a u istoj rasuta praškasta materija svijetlo braon boje, neto mase
m=1,315g. Detaljnim mikrospopskim pregledom dostavljenog biljnog materijala
utvrdjeno je da isti potiče od biljke čiji je botanički naziv ,,Cannabis
sativa L,, iz familije ,,Cannabaceae,, poznatije kao konoplja ili marihuana,
dok je hemijskom analizom dostavljenih uzoraka biljne materije utvđeno, ista
sadrži tetrahidrokanabinol THC u koncentraciji iznad 0,3%, a koja supstanca
utiče na centralni nervni sistem, izaziva stanje zavisnosti i nalazi se na
listi opojnih droga (Sl.list CG br.44/2002), dok analizom praškaste materije
svjetlo braon boje nego mase 1.315 grama utvrdjeno, da ista ne sadrži tragove
opojnih droga. Izgled dostavljenih uzoraka koji su bili predmet vještačenja
prikazani su i u fotodokumentaciji koja je sastavni dio izvještaja u kojoj je
sud izvršio uvid na glavnom pretresu.
Sud je nalaz i mišljenje cijenio kao stručan, jasan, objaktivan i zasnovan na
pravilima struke i nauke, pa je isti u cjelosti prihvatio.
Iz izvoda iz kaznene evidencije Uprave policije PJ Podgorica br.
29-245/12-24313/2-3757 od dana 18.09.2012. godine, utvrđuje se da optuženi P.
N. nije evidentiran u kaznenoj evidenci kao osudjivano lice.
Cijeneći rezultate cjelokupnog dokaznog postupka, navode optužbe, odbranu
optuženog P. N., te sve provedene dokaze, kako pojedinačni tako i u njihovoj
medjusobnoj povezanosti, ovaj Sud nalazi, da je optuženi P. N. izvršio
krivično djelo neovlašćena proizvodnja, držanje i stavljanje u promet opojnih
droga čl. 300. st.1. Krivičnog zakonika, na način, mjesto i u vrijeme, kako je
to predstavljeno u izreci presude.
Naime, u postupku je nesumnjivo utvrđeno, da je optuženi P. N. od početka
avgusta 2012. godine, do 06.09.2012. godine u Danilovgradu, neovlašćeno prodao
i radi prodaje držao opojnu drogu marihuanu, supstancu proglašenu za opojnu
drogu, na način što je u prvoj polovini avgusta 2012. godine, svjedoku V. V.
prodao jedan paketić opojne droge marihuane za iznos od 5 eura, od koje droge
su preostali dio od 0,10 grama, dana 14.08.2012. godine, ovlašćena službena
lica Ispostave Danilovgrad, pronašli prilikom pretresa kuće u kojoj živi
svjedok V. V., odnosno, optuženi je u kući u kojoj je živio u mjestu G. u D.,
držao opojnu drogu marihuanu namijenjenu daljoj prodaji u količini od 3,96
grama, koja je bila zapakovana u jedan zamotuljak napravljen od prastične kese
i dva papirna zamotuljka u količini od 0,30 grama i 0,05 grama, a koja opojna
droga je pronadjena prilikom pretresa kuće u kojoj živi optuženi u mjestu G.
Opština D., od strane ovlašćenih policijskih službenika Ispostava policije
Danilovgrad, dana 06.09.2012.godine .
Naprijed utvrđeno činjenično stanje, Sud je nesumnjivo utvrdio, kako iz iskaza
svjedoka V. V., datog u prethodnom postupku, na zapisniku o saslušanju
svjedoka pred Višim državnim tužilaštvom u Podgorici, Ktr. br. 724/12 od
06.09.2012. godine, tako i pisanim dokazima koje je sud proveo na glavnom
pretresu.
Naime, svjedok V. V. je u svom iskazu u prethodnom postupku na jasan, detalja
i odredjen način posvjedočio, da je u maju mjesecu 2011. godine, upoznao
optuženog P. N. na turniru u mjestu Lazine, koji mu je tom prilikom ponudio na
prodaju opojnu drogu marihuanu, da je 3-4 dana prije pretresa kuće u kojoj
živi, marihuanu kupio od optuženog P. N. za iznos novca od 5 eura, u količini
koja je bila dovoljna za dva džointa, od koje marihuane je preostali dio
policija pronašla pretresom, pritom detaljno opisujući način na koji je od
optuženog P. kupovao marihuanu. Iskaz svjedoka V. iz prethodnog postupka, sud
je u cjelosti prihvatio, obzirom da je takav njegov iskaz potvrdjen i
materijalnim dokazima provedenim u postupku, prije svega sadržinom zapisnika o
pretresanju stana i drugih prostorija koje je koristio ovaj svjedok, iz kojeg
nesumnjivo proizilazi, da su ovlašćeni policijski službenici Ispostave
policije Danilovgrad, dana 14.08.2012. godine, postupajući po naredbi sudije
za istragu Višeg suda u Podgorici, izvršili pretres kuće u kojoj živi svjedok
V. u mjestu K. i tom prilikom u gornjem džepu jakne sivo-crne boje vlasništvo
svjedoka, pronašli opiljke biljne materije zelene boje, koju su privremeno
oduzeli od svjedoka, kako to nesumnjivo proizilazi iz sadržine potvrde o
privremenom oduzimanju od 14.08.2012. godine, a za koju je vještačenjem od
strane Forenzičkog centra u Danilovgradu nesumnjivo utvrdjeno, da predstavlja
opojnu drogu marihuanu u količini od 0,10 grama.
Činjenicu da je optuženi P. N. u svojoj kući u mjestu K., držao opojnu drogu
marihuanu namijenjenu daljoj prodaji, nesumnjivo je utvrdjeno iz sadržine
zapisnika o pretresanju stana i drugih prostorija Uprave policije Ispostava
Danilovgrad Ku.br. 106/12 od 06.09.2012. godine, iz kojeg zapisnika
proizilazi, da su ovlašćeni policijski službenici navedene ispostave,
pretresom kuće u kojoj živi optuženi pronašli, dva papirna zamotuljka u kojem
se nalazila zelena biljna materija, jednu providnu pvc kesu u kojoj se takodje
nalazila tamno zelena biljna materija, za koju se takodje pretpostavilo da je
opojna droga marihuana, kao i više isječaka od providnih pvc kesa, a koji
predmeti su privremeno oduzeto od optuženog, a kako to nesumnjivo proizilazi
iz sadržine potvrde o privremeno oduzetim predmetima Uprave policije-Ispostava
Danilovgrad od 06.09.2012. godine, za koju biljnu materiju je vještačenjm
nesumnjivo utvrdjeno da predstavlja opojnu drogu marihuanu ukoličini od 3,96
grama, 0,3 grama i 0,05 grama. Nadalje, da je optuženi navedenu količinu
opojne droge marihuane u svojoj kući držao radi dalje prodaje nesumnjivo
upućuje način pakovanja iste u manjim ručno pravljenim zamotuljcima, te
činjenica da je prilikom pretresa kuće u kojoj optuženi živi pronadjen i veći
broj isječaka od providne pvc kese, a što je karakteristično kod počinilaca
predmetnih krivičnih djela, koji na taj način vrše pakovanje opojne droge
namijenjene za dalju prodaju.
Imajući u vidu ovakvo utvrdjeno činjenično stanje, sud je odbranu optuženog da
nikada nije prodavao opojnu drogu marihuanu, pa ni svjedoku V. V. cijenio kao
neosnovanu i sračunatu na izbjegavanje krivice.
Sud je cijenio i iskaz svjedoka V. V. dat na glavnom pretresu, da optuženi P.
nije lice od kojeg je navodno kupovao marihuanu, te da je svoj iskaz u
prethodnom postupku dao pod pritiskom policije, pa je takvo kazivanje svjedoka
na glavnom pretresu cijenio kao sračunatu na pomoć optuženom za izbjegavanje
krivice, obzirom, da je taj iskaz u suprotnosti sa njegovim iskazom iz
prethodnog postupka u kojem je na jasan, detaljan i odredjen način svjedočio o
odlučnim činjnicama vezanim za predmetno krivično djelo, a koji iskaz je u
svemu saglasan i sa materijalnim dokazima provedenim u postupku.
Cijeneći naprijed utvrđeno činjenično stanje, ovaj Sud nalazi, da su se u
radnjama optuženog P. N., stekli svi bitni elementi bića krivičnog djela
neovlašćena proizvodnja, držanje i stavljanje u promet opojnih droga čl. 300.
st.1. Krivičnog zakonika, obzirom da je u postupku nesumnjivo utvrđeno, kako
je to prethodno navedeno, da je optuženi P. N. od početka avgusta 2011.
godine, do 06.09.2012. godine u Danilovgradu, neovlašćeno prodao i radi
prodaje držao opojnu drogu marihuana, supstancu proglašenu za opojnu drogu
Rješenjem o utvrdjivanju opojnih droga (Sl.list SRJ br. 44/2002). Sve
činjenice utvrđene u postupku, okolnosti konkretnog slučaja doveli su ovaj Sud
do zaključka, da je optuženi P. N. predmetno krivično djelo izvršio sa
direktnim umišljajem. Optuženi je bio u potpunosti svjestan da prodaje,
odnosno da radi dalje prodaje drži opojnu drogu marihuanu, te da za to nema
potrebna ovlašćenja, a što predstavlja bitno obilježje ovog krivičnog djela, a
koja okolnost optuženom je morala biti poznata, obzirom da se radi o
punoljetnoj osobi, što sve znači da je kod optuženog postojala svijest o svim
obilježjima predmetnog krivičnog djela i htjenje njegovog izvršenja.
Krivično djelo za koje je optuženi oglašen krivim je krivično djelo sa
blanketnom dispozicijom, pa je kod ovih krivičnih djela, pored navođenja
činjenica i okolnosti koje čine bitna obilježja ovog krivičnog djela, a o
kojima se Sud već izjasnio, bilo nužno navesti i materijalno pravni propis, od
kojeg zavisi postojanje ovog krivičnog djela. Naime, Rješenjem o utvrdjivanju
opojnih droga (Sl.list SRJ br. 44/2002), marihuana je proglašena za opojnu
drogu i nalazi se na spisku opojnih droga.
Sud je precizirao činjenične navode iz optužnice u pogledu vremena izvršenja
krivičnog djela i načina pakovanja opojne droge marihuane, koju je optuženi P.
držao radi dalje prodaje u kući u kojoj živi, na način kako je to
predstavljeno u izreci presude, obzirom, da je provedenim dokazima na glavnom
pretresu, odnosno iskazom svjedoka V. V. iz prethodnog postupka utvrdjeno, da
je opojnu drogu marihuanu kupio 3-4 dana prije pretresa njegove kuće, koji je
izvršen dana 14.08.2012. godine, dakle, u prvoj polovini te godine, a ne 2011.
godine, kako je to bilo naznačeno u optužnici, odnosno optuženi P. N. je u
kući u kojoj je živio držao opojnu drogu marihuanu zapakovanu u jednoj pvc
kesi i dva papirna zamotuljka, a kako je to nesumnjivo utvrdjeno iz sadržine
zapisnika o pretresanju i potvrde o privremeno oduzetim predmetima, nasuprot
činjeničnim navodima iz optužnice, da je marihuana bila zapakovana u
aluminijsku foliju, nalazeći da na taj način nije povrijedjen objektivni
identitet optužnice.
Odlučujući o kazni za optuženog, Sud je najprije, u smislu čl.42 Krivičnog
zakonika, cijenio sve okolnosti od kojih zavisi da kazna bude manja ili veća
(olakšavajuće ili otežavajuće okolnosti), pa je od olakšavajućih okolnosti na
strani optuženog cijenio njegove lične prilike, da se radi o mladoj osobi,
koja je u vrijeme izvršenja krivičnog djela imala navršenih 20 godina života,
što znači da je bio mladje punoljetno lice, njegov raniji život tj.
neosuđivanost, a što je sud utvrdio iz izvoda iz KE, pa je sud u odsustvu
otežavajućih okolnosti, naprijed navedene olakšavajuće okolnosti na strani
optuženog cijenio kao naročito olakšavajuće i shodno članu 45. i 46. Krivičnog
zakonika, optuženom ublažio kaznu ispod zakonom propisanog minimuma za
predmetno krivično djelo i istog osudio na kaznu zatvora u trajanju od 6
(šest) mjeseci, nalazeći da je tako odmjerena kazna, ispod zakonom propisanog
minimuma, srazmjerna stepenu krivice optuženog i težini počinjenog djela i da
predstavlja onu mjeru koja je neophodno potrebna za postizanje svrhe
kažnjavanja iz čl. 32. Krivičnog zakonika, da optuženi ubuduće ne vrši
krivična djela, u okviru opšte svrhe izricanja krivičnih sankcija iz čl. 4
st.2. Krivičnog zakonika.
Shodno čl. 300. st.7. u vezi čl. 75, Krivičnog zakonika, Sud je izrekao i
mjeru bezbjednosti oduzimanja predmeta-opojne droge marihuane i to od
optuženog P. N. u ukupnoj količini od 4,41 grama, a od svjedoka V. V. u
količini od 0,10 grama opojne droge marihuane, kao predmeta izvršenja
krivičnog djela, koja se ima uništiti nakon pravosnažnosti presude i za koje
predmete Zakon predviđa obavezno oduzimanje.
Kako je optuženi oglašen krivim, to ga je sud shodno čl.226. i 229. Zakonika o
krivičnom postupku obavezao na plaćanje troškova krivičnog postupka-sudskog
paušala u iznosu od 50,oo eura, koji iznos je određen shodno složenosti
krivičnog postupka, dužini njegovog trajanja i imovinskim prilikama optuženog,
u roku od 15 dana po pravosnažnosti presude, pod prijetnjom prinudnog
izvršenja, dok će o ostalim troškovima krivičnog postupka Sud odlučiti
naknadno, posebnim rješenjem, po pribavljanju podataka o njihovoj visini.
Sa izloženog, odlučeno je kao u izreci presude.
VIŠI SUD U PODGORICI
Dana 19.04.2013.godine
Zapisničar S U D I J A
Novčić Slobodanka Tabaš Predrag
DN-a, po primjerak
-VDT Podgorica,
- Optuženom,
- Braniocu optuženog,
- A/A.
Postupljeno, dana_godine