OSNOVNI SUD U ROŽAJAMA
K.br. 43/11  
                                                     U IME CRNE GORE

        Sudija Osnovnog suda u Rožajama Milosav Zekić, uz učešće zapisničara Azre Dacić, rješavajući po privatnoj krivičnoj tužbi od 23.12.2010.g. privatnog tužioca M. Ć. iz Rožaja-naselje Hurije, koga zastupa punomoćnik advokat Kalač Nušo, podnijeta protiv okrivljenih M. D. i M. S. iz Rožaja-naselje Hurije, zbog krivičnog djela laka tjelesna povreda iz čl. 152. st. 2. Krivičnog zakonika, nakon održanog glavnog i javnog pretresa u prisustvu punomoćnika privatnog tužioca advokata K. N., okrivljenih i njihovog branioca advokata Š.j B., dana 27.09.2011.g. donio je i javno objavio


                                                     P R E S U D U

        Okrivljeni  M. D.  JMBG 0204987272192, od oca N. i majke I., rodj. B., rodjen 02.04.1987.g. u Rožajama, živi u naselju Hurije, Opština Rožaje. drž. CG, pismen, završio srednju školu, nezaposlen, oženjen, bez djece, nije odslužio vojni rok, siromašnog imovnog stanja, osudjivan presudom Osnovnog suda Rožaje K.br. 177/10 od 27.10.2010.g. zbog krivičnog djela iz čl. 195/1 KZ na novčanu kaznu u iznosu od 1.200 eura,

        Okrivljeni M.S.  JMBG 0204987272206, od oca N. i majke I., rodj. B., rodjen 02.04.1987.g. u Rožajama, živi u naselju Hurije, Opština Rožaje. drž. CG, pismen, završio srednju školu, nezaposlen, oženjen, otac 2 maloljetne djece, nije odslužio vojni rok, siromašnog imovnog stanja, osudjivan presudom Osnovnog suda Rožaje K.br. 144/09 od 01.09.2009.g. zbog krivičnog iz čl. 152/2-1 KZ na kaznu zatvora u trajanju od 45 dana uslovno 1 godina,


                                        OSLOBADJAJU SE OD OPTUŽBE

        Da su,  
        dana 20.10.2010.g. u 10,40 h u poslovnom centru Sofiko u Rožajama presreli M. Ć. na samom ulazu i fizički napali na njega udarajući da stisnutim pesnicama M. D. s prijeda u lice, a M. S. u potiljačnom dijelu glave od kog udara mu dolazi nemoć, gubi svijest i pada na patos da bi nakon pada nastavili udaranje u njega nogama u predjelu glave i čemu su mu nanijeli lake tjelesne povrede hematom na desnoj strani čela veličine 5x3 cm, hematom u predjelu gornje usne veličine 2x1 cm, hematom ispod lijevog oka veličine 3x2 cm, prskanje kapilara u nosu, pri čemu je zadobio lakši potres mozga, osjećaj vrtoglavice i bol u glavi,  
        -čime bi izvršili krivično djelo laka tjelesna povreda iz čl. 152. st. 2. Krivičnog zakonika,  
        -jer nije dokazano da su izvršili djelo za koje su optuženi.  
        Obavezuje se privatni tužilac da plati ovome sudu na ime troškova krivičnog postupka iznos od 110,50 eura.  
        Obavezuje se privatni tužilac sa plati okrivljenima na ime troškova krivičnog postupka iznos od 506,25 eura, sve u roku od 15 dana po pravosnažnosti ove presude.


                                                   O b r a z l o ž e nj e

        Privatni tužilac M. Ć. iz Rožaja-naselje Hurije, podnio je ovome sudu dana 23.12.2010.g. privatnu krivičnu tužbu protiv okrivljenih M. D. i M. S. iz Rožaja-naselje Hurije, a nakon odbačaja krivične prijave od strane ODT-a preuzeo je krivično gonjenje, zbog krivičnog djela laka tjelesna povreda iz čl. 152. st. 2. Krivičnog zakonika (KZ), koji se odnosi na isti dogadjaj.  
        Na glavnom pretresu punomoćnik privatnog tužioca, adv. K. N. je ostao pri podnijetoj tužbi i činjeničnim opisom djela datog u istoj, te je predložio da sud okrivljene oglasi krivim zbog krivičnog djela laka tjelesna povreda iz čl. 152. st. 2. KZ, da ih osudi na kaznu po zakonu i obaveže na plaćanje troškova postupka.  
        Branilac okrivljenih, adv. Š. B. je u završnoj riječi istakao da u postupku nije utvrdjeno da su njegovi branjenici izvršili krivično djelo koje im je stavljeno na teret, pa je predložio da ih sud oslobodi od optužbe i obaveže privatnog tužioca da im plati troškove za angažovanje branioca.  
        Okrivljeni M. D.u svojoj odbrani je istakao: da sa privatnim tužiocem od ranije nije u dobrim odnosima. Da je dana 20.10.2010.g. nakon održanog sudjenja u Osnovnom sudu u Rožajama sa svojim bratom S. i suprugom pošao u poslovni centar "Sofiko". Pošto su vidjeli da ih privatni tužilac prati i očekivali da ih napadne, sklonili su se u restoranu na spratu poslovnog centra, dok im je privatni tužilac prijetio prstom kroz staklo i pozivao ih rukom da izadju na hodnik, što nijesu prihvatili, već su telefonom pozvali dežurnu službu Ispostave Rožaje na broj 112 na koji im se niko nije javljao. Da su pozvali telefonom inspektora H. S. i S. ga je upoznao sa problemom i zamolio da pozove dežurnu službu. Nakon nekoliko minuta ponovo su pozvali inspektora koji ih je obavijestio da ne može da dobije dežurnu službu, i da će on doći da ih otprati do vozila. Da je u medjuvremenu privatni tužilac otišao prema izlaznim vratima. Kada je inspektor došao do njih izašli su iz restorana i ispričali mu da ih privatni tužilac prati i da očekuju da će da ih napadne, nakon čega su zajedno pošli prema izlazu iz poslovnog centra. Kada su došli do izlaznih vrata u hodniku sačekao ih je privatni tužilac i pokušao ga udariti britvom u predjelu vrata-grudi, pa se vratio korak nazad da bi izbjegao udarac, kojom prilikom ga je privatni tužilac zakačio britvom po dukserici i pocijepao je, ali ga nije povrijedio po tijelu. Da ga je tada odgurnuo rukama i da je on pao na pločice. Tom prilikom inspektor H. je zavikao "policija, policija", prišao do njega i pokazao mu službenu legitimaciju koju je držao u ruci. Tom prilikom privatni tužilac je ležao na desni bok i ovom britvom je udario inspektora u predjelu noge i nanio mu povredu, te ga je izveo na ulicu i ukazao mu prvu pomoć. Njegov brat S. nije prilazio do privatnog tužioca, već se nalazio iza njega i inspektora, tako da nije ni pokušao da udari istog. Naglasio je da ni on, ni njegov brat Semir nijesu udarali privatnog tužioca ni pesnicama, ni nogama, niti bilo kojim predmetom i nijesu mu nanijeli povrede. Predložio je da ga sud oslobodi od optužbe, jer nije izvršio djelo za koje je optužen.  
        Okrivljeni M. S.u svojoj odbrani je istakao: da je dana 20.10.2010.g. nakon završenog sudjenja u Osnovnom sudu u Rožajama pošao sa svojim bratom D. i njegovom suprugom S. u poslovni centar "Sofiko". Pošto su vidjeli da ih prati privatni tužilac i da će da ih napadne pozvao je telefonom dežurnu službu Ispostave Rožaje, te pošto im se niko nije javio ušli su u jedan restoran na spratu koji drži lice zv. "Vrca", da bi izbjegli konflikt sa privatnim tužiocem koji je šetao hodnikom ispred restorana i pozivao ih rukom da izadju. Da je tada telefonom pozvao inspektora H. S. i objasnio mu da ih prati privatni tužilac i da će da ih napadne, te ga zamolio da pozove dežurnu službu. Nakon nekoliko minuta ponovo je pozvao inspektora koji mu je kazao da mu se niko ne javlja u dežurnoj službi i da će on doći kod njih. U medjuvremenu privatni tužilac je otišao prema izlaznim vratima, nakon čega su oni izašli iz restorana i pošli prema izlazu iz "Sofika" sa inspektorom. Da je D.išao prvi, dok su se za njim kretali on i inspektor. Kada je D. otvorio vrata od hodnika na izlazu vidio je da je privatni tužilac ušao sa ulice-trga u hodnik i zamahivao rukom prema D.. Tom prilikom inspektor je povikao "policija, policija" i izvadio službenu legitimaciju. Vidio je da privatni tužilac leži na patosu na desni bok i da u ruci drži britvu kojom je mahao ispred sebe i povrijedio inspektora koji je stao do njega i D.. Vidio je da je D. pocijepana dukserica, a nije vidio da ni on, ni privatni tužilac imaju povrede. Istakao je da ni on, ni D.nijesu udarali privatnog tužioca i nijesu mu nanijeli povrede. Predložio je da ga sud oslobodi od optužbe, jer nije izvršio djelo za koje je optužen.  
        Po ovoj krivičnopravnoj stvari, sud je izveo dokaze: saslušao u svojstvu svedoka-privatnog tužioca M. Ć., svedoke H. S., K.R.., R. S., M. S., vještaka medicinske struke Dr K. C., izvršio uvid u izvještaj ljekara HMP Rožaje od 20.10.2010.g., otpusnu listu sa epikrizom br. 1287 od 21.08.2009.g., otpusnu listu sa epikrizom od 28.10.2008.g. i br. 290. od 24.02.2010.g. na ime privatnog tužioca M. Ć., izvršio uvid u presude Osnovnog suda u Rožajama K.br. 229/10 od 26.04.2011.g. i Višeg suda u Bijelom Polju Kž.br. 706/11 od 15.09.2011.g. i uvid u izvod iz kaznene evidencije na ime okrivljenih, dok nije saslušao svedoka M. S., obzirom da je od predloga za saslušanje ovog svedoka odustao privatni tužilac, a sud je našao da je izvodjenje ovog dokaza suvišno imajući u vidu već utvrdjeno činjenično stanje. Sa navedenih razloga sud je odbio predlog punomoćnika privatnog tužioca za izvodjenje dokaza uvidom u spise predmeta ovoga suda K.br.179/09, K.br.167/09 i K.br.144/09.  
        Cijeneći odbrane okrivljenih i sve izvedene dokaze kako pojedinačno, tako i u medjusobnoj vezi u smislu čl. 370. st. 3. Zakonika o krivičnom postupku (ZKP), sud je našao da nije dokazano da su okrivljeni izvršili krivično djelo koje im je stavljeno na teret, pa je iste oslobodio od optužbe primjenom čl. 373. tač. 2. ZKP.  
        Naime, iz izvedenih dokaza u postupku i iskaza okrivljenih, sud je utvrdio da privatni tužilac i okrivljeni žive u naselju Hurije, Opština Rožaje i da od ranije nijesu u dobrim odnosima. Da su dana 20.10.2010.g. nakon održanog sudjenja u Osnovnom sudu u Rožajama okrivljeni ušli u poslovni centar "Sofiko" sa suprugom okrivljenog S., M. S.. Pošto su vidjeli da ih privatni tužilac prati i očekivali da će da ih napadne, ušli su u restoran na spratu poslovnog centra "Sofiko" da bi se sklonili od njega i izbjegli svadju i tuču na koju ih je pozivao, nakon čega su telefonom pozvali dežurnu službu Ispostave Rožaje, te pošto im se niko nije javio, pozvali su inspektora H. S., upoznali ga sa problemom i zamolili ga da pozove dežurnu službu da bi policija došla na lice mjesta. Da ih je inspektor, na njihov ponovni poziv, obavijestio da ne može da dobije dežurnu službu i kazao da će on doći do njih da ih proprati do vozila. U medjuvremenu privatni tužilac se udaljio sa lica mjesta i otišao prema izlaznim vratima, a kada je došao inspektor istom su ispričali da ih privatni tužilac prati i da očekuju da će da ih napadne, nakon čega su zajedno pošli prema izlazu iz zgrade "Sofiko".  
        Ove činjenice utvrdjuju se iz iskaza okrivljenih, koji su u cjelosti potvrdjeni iskazom svedoka H. S. i M.S., koji su veoma jasno, objektivno i uvjerljivo predstavili dogadjaj, te dovodeći njihove iskaze u vezu sa iskazima okrivljenih, zaista nema sumnje u drugačije činjenično stanje.  
        Takodje je utvrdjeno da je privatni tužilac sačekao okrivljene na izlazu iz poslovnog centra "Sofiko" i na hodniku do izlaznih vrata napao okrivljenog D., koji je išao ispred okrivljenog S. i inspektora H. S., tako što ga je pokušao udariti britvom u predjelu vrata-grudi i pocijepao mu duksericu, kojom prilikom ga je D. odgurnuo od sebe da bi odbio napad, nakon čega su pali na patos-pločice, te pošto je privatni tužilac i dalje pokušavao da udari D.do njih je prišao inspektor H. S., izvadio službenu legitimaciju i više puta povikao "stoj, policija" i dok je pokušavao da izvuče odnosno podigne D. držeći ga preko pojasa privatni tužilac ga je udario više puta britvom u predjelu noge i povrijedio ga, nakon čega ga je D. izveo na ulicu gdje je primijetio policiju koja ga je povela u Dom zdravlja Rožaje gdje mu je ukazana ljekarska pomoć. Utvrdjeno je da okrivljeni S.uopšte nije prilazio do privatnog tužioca i nije ostvario bilo kakav kontakt sa njim, tako da ga nije udarao ni pesnicama, ni nogama, ni bilo kojim predmetom, a da ga je okrivljeni D. samo odgurnuo rukama da bi odbio napad od sebe, nakon čega su zajedno pali na pločice, a nije ga udarao ni nogama, ni pesnicama, ni bilo kojim predmetom.  
        Ove činjenice utvrdjuju se iz iskaza svedoka H. S., koji je sud prihvatio kao jasan, objektivan i uvjerljiv, a dovodeći isti u vezu sa iskazima okrivljenih i nalazom i mišljenjem vještaka medicinske struke Dr K. C. iz kojeg proizilazi da je privatni tužilac kritičnog dana zadobio lake tjelesne povrede u vidu krvnog podliva u predjelu čela desno veličine 5x3 cm, krvnog podliva u predjelu gornje usne veličine 2x1 cm, krvnog podliva ispod lijevog oka veličine 3x2 cm, koje su mogle biti zadobijene i prilikom pada od tvrdu podlogu-beton, asvalt, pročice i dr. i u vezu sa navodima iz presude Osnovnog suda u Rožajama K.br.229/10 od 26.04.2010.g. koja je potvrdjena presudom Višeg suda u Bijelom Polju Kž.br.706/11 od 15.09.2011.g. kojom je M. Ć. oglašen krivim zbog krivičnog djela napad na službeno lice u vršenju službene dužnosti iz čl. 376. st. 3. u vezi st. 1. i 2. KZ koje se odnose na isti dogadjaj, zaista nema sumnje u drugačije činjenično stanje.  
        Sud je cijenio iskaz privatnog tužioca, pa je isti prihvatio u dijelu u kojem ne spori činjenice koje su utvrdjene u postupku. Medjutim, njegov iskaz u dijelu u kojem ističe da kritičnog dana nije pratio okrivljene u poslovnom centru "Sofiko" i nije izlazio na spratu kod restorana, niti je pozivao okrivljene na tuču, već su ga oni sačekali na hodniku do ulaznih vrata i kada je ušao u hodnik, oni su ga napali i nekoliko puta udarili pesnicama u predjelu glave, a zatim ga je neko od nih udario u predjelu zadnjeg dijela glave od kojeg udarca je pao i djelimično izgubio svijest, nakon čega su ga udarali nogama na kojima su imali cipele-čizmice, pa je lice oslonio na pločice i lijevom rukom štitio glavu, a desnom rukom, u kojoj je imao jednu britvicu, je mahao i udario i povrijedio inspektora kojeg prethodno nije vidio, sud nije prihvatio, obzirom da je isti neuvjerljiv i ne nalazi oslonca u ostalim dokazima izvedenim u postupku, tako da je očigledno da privatni tužilac sa ovakvim neobjektivnim kazivanjem nastoji da dokaže tezu neosnovane optužbe, pa sud njegov iskaz nije ni mogao prihvatiti.  
        Nema uticaja na drugačiji zaključak to što je vještak medicinske struke Dr K. C. u svom nalazu i mišljenju naveo da je navedene povrede privatni tužilac mogao zadobiti i udarom tupo tvrdog predmeta kao što je noga, stisnuta pesnica ili neki predmet, obzirom da je u postupku utvrdjeno da okrivljeni nijesu udarali privatnog tužioca ni pesnicom, ni nogom ili nekim predmetom, već je isti pao na pločice, te dovodeći to u vezu sa nalazom i mišljenjem ovog vještaka, u dijelu u kojem navodi da je privatni tužilac mogao zadobiti ove povrede i prilikom pada od tvrdu podlogu, što nalazi oslonca i u iskazu svedoka H.S. i iskazima okrivljenih, zaista nesumnjivo proizilazi da nije dokazano da su privatnom tužiocu navedene povrede nanijeli okrivljeni na način kako to on navodi.  
        Sud je cijenio i iskaze svedoka K. R. i R.S., pa je našao da su isti bez značaja na drugačije utvrdjenje činjeničnog stanja, obzirom da se iz njihovih iskaza vidi da nijesu bili na kritično mjesto u kritično vrijeme, tako da im nijesu poznate odlučne činjenice vezano za ovaj dogadjaj.  
        Iz ovakvog iznijetog i utvrdjenog činjeničnog stanja nesumnjivo proizilazi da nije dokazano da su okrivljeni kritičnog dana lako tjelesno povrijedili privatnog tužioca na način kako je to navedeno u privatnoj tužbi, te samim tim nije dokazano da su izvršili krivično djelo lake tjelesne povrede iz čl. 152. st. 2. KZ za koje su optuženi.  
        Pošto nije dokazano da su okrivljeni izvršili krivično djelo koje im je stavljeno na teret, to je sud iste oslobodi od optužbe primjenom načela in dubio pro reo (u slučaju sumnje u korist okrivljenog), te odlučio kao u dispozitivu ove presude primjenom čl. 373. tač. 2. ZKP.  
        Na osnovu čl. 230. u vezi čl. 226. st. 1. 2. tač. 1. ZKP, sud je obavezao privatnog tužioca da plati ovome sudu na ime troškova krivičnog postupka iznos od 110,50 eura, koji troškovi se odnose na ime troškova za vještačenje i takse na tužbu i odluku.  
        Na osnovu čl. 230. ZKP, sud je obavezao privatnog tužioca da plati okrivljenima na ime troškova krivičnog postupka iznos od 506,25 eura koji troškovi se odnose na ime troškova za branioca za pristup na 4 održana i 1 odložen pretres uz uvećanje od 50% za drugog okrivljenog.  
        Sa izloženog odlučeno je kao u dispozitivu ove presude.


        OSNOVNI SUD U ROŽAJAMA, dana 27.09.2011.g.

Zapisničar,
S U D I J A,
Azra Dacić s.r.
Milosav Zekić  s.r.  
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.  