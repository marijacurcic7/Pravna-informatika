K.br.9/13
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane u krivičnom
predmetu protiv optuženih B. D. i V. Z., oba iz K., zbog krivičnog djela
nasilničko ponašanje iz čl. 399 Krivičnog zakonika, a protiv optuženog B. D. i
zbog krivičnog djela napad na službeno lice u vršenju službene dužnosti iz čl.
376.st.1. Krivičnog zakonika, po optužnom predlog ODT iz Kolašina Kt.br.3/13
od 01.02.2013. godine, nakon održanog glavnog javnog pretresa dana 21.10.2013.
godine u prisustvu zamjenika ODT Kolašin Šćepanović Maje, optuženog B.D.,
optuženog V. Zl. i njegovog branioca adv. V.S.B., donio je i javno objavio,-
P R E S U D U
Optuženi:
1. B. D., jmbg...., od oca V. i majke K.rodj. V., rodjen .... godine u K.,
gdje i živi - Ul. B.R., Crnogorac, državljanin CG, nezaposlen, neoženjen,
pismen, završio ugostiteljsku školu, srednjeg imovnog stanja, govori
crnogorskim jezikom, osudjivan presudom Osnovnog suda Kolašin K.br.33/99 od
07.10.1999. godine za krivično djelo iz čl.195.st.2. u vezi st.1. KZ RCG na
uslovnu osudu šest mjeseci za jednu godinu, presudom Osnovnog suda Kolašin
K.br.159/2003 od 30.04.2003. godine za krivično djelo iz čl.195.st.2. u vezi
st.1. KZ RCG na kaznu zatvora u trajanju od devet mjeseci, presudom Osnovnog
suda Kolašin K.br.83/01 od 21.11.2003. godine za krivično djelo iz čl.
145.st.1. KZ RCG na kaznu zatvora u trajanju od pet mjeseci, presudom Višeg
suda u Podgorici K.br.37/2002 od 22.11.2004. godine za krivično djelo iz čl.
30.st.1. KZ RCG na kaznu zatvora u trajanju od 12 godina, presudom Osnovnog
suda Kolašin K.br.38/2001 od 21.04.2005. godine za krivično djelo iz
čl.240.st.1.t.1. KZ RCG na kaznu zatvora u trajanju od sedam mjeseci i
presudom Osnovnog suda Bijelo Polje K.br.753/06 od 21.04.2007. godine za
krivično djelo iz čl.393.st.1. KZ CG na kaznu zatvora u trajanju od šest
mjeseci.
2. V. Z., jmbg..., od oca V. i majke N. rodj. M., rodjen .... godine u ., sa
prebivalištem u K. - R., Crnogorac, državljanin CG, zaposlen, neoženjen,
pismen, završio srednju školu, srednjeg imovnog stanja, govori srpskim
jezikom, osudjivan presudom Osnovnog suda Kolašin K.br.61/12 od 17.01.2013.
godine za krivično djelo iz čl.151.st.1. KZ CG koja presuda je preinačena
presudom Višeg suda u Bijelom Polju Kž.br.293/13 od 08.05.2013. godine kojom
je imenovani osudjen na kaznu zatvora u trajanju od šest mjeseci.
K r i v i s u:
Zato što su:
a) Dana 22.12.2012. godine, oko 23,30 časova, u ugostiteljskom objektu
"Balkan" u Ul. Genera Andjelića, u Kolašinu, u vršenju nasilja i drskim i
bezobzirnim ponašanjem ugrozili spokojstvo gradjana i remetili javni red i
mir, na način što su bez povoda napali oštećenoe B.A.i V. B. i to tako što su
na izlasku iz ugostiteljskog objekta zaustavili oštećene, ne dozvoljavajući im
da napuste objekat, a pri tom je B. D.uhvatio oštećenog B.A. oko pasa i oborio
ga na pod, a V. Z. oštećenog V.B. navukao kapuljaču preko glave te ga udario
zatvorenom šakom u predjelu ličnog dijela glave, nanijevši im tom prilikom
lake tjelesne povrede kod B. A.manifestovane u vidu rane razderotine kože i
krvnog podliva kože ušne školjke i kosmatog dijela glave, a kod V.
B.manifestovane u vidu rane razderotine ličnog dijela glave, da bi nakon toga
prevrnuli nekoliko stolova i stolica u ugostiteljskom objektu, pri čemu je
B.D. stolicom gadjao u šank usled čega su prisutni gosti bili primorani da
napuste lokal,
- čime su izvršili krivično djelo nasilničko ponašanje iz čl.399 Krivičnog
zakonika
b) Dana 22.12.2012. godine, u Ulici Generala Andjelića u Kolašinu, okrivljeni
B. D. prijetio da će napasti službeno lice u vršenju službene dužnosti na
način što je dok je oštećeni B.M., policajac Uprave policije - Ispostave
Kolašin, preduzimao službene radnje u cilju sprečavanja narušavanja javnog
reda i mira od strane okrivljenih B. D.i V. Z. opisano pod tačkom a) nakon što
je pobjegao sa lica mjesta, oštećenog pozvao mobilnim telefonom te mu uputio
prijetnju "kome ćeš ti da uzmeš pištolj, ubiću te",
- čime je okrivljeni B. D. izvršio krivično djelo napad na službeno lice u
vršenju službene dužnosti iz čl.376.st.1. Krivičnog zakonika.
I
Pa sud okrivljenom B. D.primjenom citiranih zakonskih odredbi te čl.48.st.1.
Krivičnog zakonika,
U T V R DJ U J E
- za krivično djelo nasilničko ponašanje iz čl. 399 Krivičnog zakonika kaznu
zatvora u trajanju od 2 (dva) mjeseca
- za krivično djelo napad na službeno lice u vršenju službene dužnosti iz
čl.376.st.1. Krivičnog zakonika kaznu zatvora u trajanju od 3 (tri) mjeseca.
Pa ga sud za izvršena krivična djela primjenom citirane zakonske odredbe te
čl.4, 32, 36, 42 i 48.st.2. Krivičnog zakonika, te čl.229 i 374 ZKP-a, -
O S U DJ U J E
Na jedinstvenu kaznu zatvora u trajanju od 4 (četiri) mjeseca.
II
Sud okrivljenom V. Z.za krivično djelo nasilničko ponašanje iz čl.399
Krivičnog zakonika, primjenom citiranih zakonskih odredbi te čl. 4, 32, 36, 42
Krivičnog zakonika te čl. 229 i 374 ZKP-a
O S U DJ U J E
Na kaznu zatvora u trajanju od 2 (dva) mjeseca.
III
Obavezuju se okrivljeni B. D. i V. Z.da solidarno plate troškove krivičnog
postupka u iznosu od 60,50 €, te da na ime sudskog paušala plate iznos od po
30,00 €, uplatom na žiro-račun br.832-196-94 koji se vodi na ime Osnovnog suda
Kolašin a u roku od 15 dana od dana pravosnažnosti ove presude pod prijetnjom
prinudnog izvršenja.
O b r a z l o ž e nj e
Optužnim predlogm ODT Kolašin Kt.br.3/13 od 01.02.2013. godine stavljeno je na
teret okrivljenima B. D. i V. Z. da su počinili krivično djelo nasilničko
ponašanje iz čl.399 Krivičnog zakonika, a okrkvljenom B. D. na teret je
stavljeno da je počinio i krivično djelo napad na službeno lice u vršenju
službene dužnosti iz čl.376.st.1. Krivičnog zakonika. Pri podnijetom optužnom
predlogu do okončanja glavnog pretresa ostao je zamjenik ODT Kolašin
Šćepanović Maja, u završnoj riječi predlažući da sud optužene oglasi krivim i
osudi po zakonu.
Okrivljeni B.D.na glavnom pretresu ostao je pri svojoj odbrani koju je dao
pred ODT Kolašin u kojoj je u bitnom naveo da je u kasnim večernjim časovima
zajedno sa V. Z. pošao u kafanu "Balkan", da je bio u pijanom stanju i da se
detalja spornog dogadjaja ne sjeća baš dobro. Naveo je da se sjeća da je u
jednom trenutku došlo do svadje izmedju V. Zl.i još jednog momka za kojeg je
kasnije saznao da se zove V. B. i da su se u jednom trenutku njih dvojica
medjusobno potukli. Pojasnio je da je on sa B.A. i njegovim ocem u
prijateljskim odnosima te da je zajedno sa B.A. pokušao da razvadi V. i V.ali
da se i pored toga on u jednom trenutku sa B.A. našao na podu. Nakon toga neko
od prisutnih je sve to razvadio a on i V.su se u jednom trenutku našli ispred
lokala. Naveo je da su se u jednom trenutku on i V.vratili u kafanu želeći da
izadju na zadnja vrata od kafane i da su tom prilikom obalili nekoliko stolova
sa kojih su polomljene čaše i flaše. Nije mogao pojasniti kako je B.A. u tom
spornom dogadjaju zadobio povrede. Nadalje je pojasnio da su nakon izlaska iz
kafane on i V. Z. prešli preko Gornjeg Trga i došli do restorana "Čile" te da
je tada putem mobilnog telefona pozvao B. .te da ga je tom prilikom nešto
vrijedjao ali se nije mogao sjetiti šta mu je tačno govorio. Naveo je da su on
i V. Z. imali namjeru da se prijave u stanicu policije i da su ih u jednom
trenutku sreli policajci medju kojima je bio i B. M., te da je on i tada B. M.
uputio nešto uvredljivo ali se nije mogao sjetiti šta, da bi policajac B.u
znak upozorenja tom prilikom i pucao iz službenog pištolja. Na kraju svoje
odbrane je istako činjenicu da se u medjuvremenu izmirio sa oštećenim B.A., a
u završnoj riječi je ostao pri svojoj odbrani datoj tokom postupka.
Okrivljeni V. Z.u svojoj odbrani na glavnom pretresu je istakao da ostaje pri
odbrani koju je dao pred ODT Kolašin u kojoj je u bitnom naveo da je dana
22.12.2012. godine u večernjim časovima zajedno sa B. D. svratio u kafanu
"Balkan" da bi popili piće. Da je u jednom trenutku u lokalu primjetio B.A.sa
kojim od ranije nije bio u dobnim odnosima i tada ga B. D. spriječio da ode
kod B. da raspravi te stvari izmedju njih. Naveo je da su on i B. D. tog dana
konzumirali alkohol, te da je u jednom trenutku primjetio da B.A.zajedno sa V.
B. idu ka izlaznim vratima, te da je u trenutku kada su oni prolazili pored
njih gurnuo V. rukom u predjelu ramena da bi se V. B. u tom trenutku okrenuo
prema njemu zbog čega je pomislio da isti želi da ga udari pa ga je zbog toga
preduhitrio i udario ga pesnicom u predjelu glave da bi ga nakon toga uhvatio
rukama oko vrata. Naveo je da je u tom trenutku da se B. D.i B.A.nalaze na
podu, te da je nastala gužva u lokalu i da je neko od gostiju uspio da sve
njih razvadi. Naveo je da se u jednom trenutku on i B. D. nalazili ispred
lokala da bi se odmah zatim vratili u lokal koji je bio već poluprazan a sa
namjerom da traže B. i V.. Naveo je da tom prilikom nijesu prevrtali stolove
niti šta lomili, ali je naveo da je došlo do prevrtanja stolova i lomljave
stakla prilikom sukoba sa B. i V.. Istakao je da su nakon tog sukoba on i B.D.
otišli i udaljili se od kafane "Balkan" da bi u jednom trenutku B.D.razgovarao
sa policajcem B.M.putem mobilnog telefona, te je naveo da se sjeća da je tom
prilikom B. D.psovao B.M.. Naveo je da su imali namjeru da odu da se prijave u
policiju ali da su tada primjetili tri policajca od kojih je jedan bio B. M.
koji je tom prilikom pucao iz pištolja, sa kojih razloga su oni pobjegli i
jedno vrijeme se skrivali plašeći se za svoju sigurnost. Pojasnio je da
oštećenog V. B. kojeg je udario je samo poznavao ali da se sa istim ranije
nije družio niti je sa istim imao bilo kakav problem. U završnoj riječi je
ostao pri odbrani koju je iznio tokom postupka.
Branilac okrivljenog V. Z. adv. V. S. B. u završnoj riječi je istakla da traži
od suda da oslobodi V. Z. od optužbe jer tokom postupka i provedenim dokazima
nije utvrdjena njegova krivična odgovornost, a posebno pri činjenici da su
neprihvatljive konstatacije da je okrivljeni V.bez povodanapao oštećenog jer
je prije sukoba postojao verbalni konflikt i guranje sa oštećenima i da je
okrivljeni V. tek nakon toga reagovao na način što je udario oštećenog V.B. i
to iz bojazni da će biti napadnut. Nadalje je navela da tokom postupka nije
dokazano da je V.Z. prevrtao bilo sto ili stolice u pomenutom objektu, pa
samim tim nije vršio nasilje drsko i bezobzirno ponašanje, niti je ugrozio
spokojstvo gradjana ili pak remetio javni red i mir.
Sud je u dokaznom postupku po saglasnom predlogu stranaka pročitao iskaze
oštećenih B.A., V. B.i B. M., te svjedoka G. P., Š. D., B. S. i Ć.S., sud je
nadalje izvršio uvid u foto-elaborat Uprave policije - Ispostave kolašin od
22.12.2012. godine, pročitao službene zabilješke Uprave policije - Ispostave
Kolašin br.10/1080, br.10/1079 i br.10/1078 od 24.12.2012. godine, pročitao
izvještaj ljekara jedinice za HMP iz Kolašina na ime V. B.od 22.12.2012.
godine, pročitao izvještaj ljekara jedinice za HMP iz Kolašina na ime B.A. od
22.12.2012. godine, pročitao nalaz i mišljenje vještaka medicinske struke dr.
B. B. od 17.01.2013. godine, pročitao izvod izkaznene evidencije na ime
okrivljenog B. D. izda od Uprave policije-Ispostave Kolašin od 07.02.2013.
godine, pročitao izvod iz kaznene evidencije na ime okrivljenog V.Z.izda od
Uprave policije - Ispostave Mojkovac od 08.02.2013. godine, pročitao akt
pisarnice Osnovnog suda u Kolašinu Iks.br.15/13 od 21.10.2013. godine sa
prilozima i to presudom Osnovnog suda u Kolašinu K.br.61/12 i Višeg suda u
Bijelom Polju Kž.br.293/13 a za okrivljenog V.Z.. Sud je dokom postupka odbio
predlog branioca okrvljenog V.Z. za provodjenje dokaza saslušanjem svjedoka
Š.D., Š. M. i B. M., a sa razloga što je po ocjeni suda tok postupka pružio
dovoljno osnova za presudjenje krivično-pravne stvari te bi saslušanje
predloženih svjedoka samo vodilo odugovlačenju postupka.
Oštećeni B. A.u svom iskazu pred ODT Kolašin u bitnom je naveo da se dana
22.12.2012. godine nalazio u kafe-baru "Balkan" sa svojim drugom V. B., i da
su u jednom trenutku krenuli da izlaze iz lokala da bi išli kući, a da su tada
primjetili za šankom B. D. i V. Z. koji su ih zaustavili ne dozvoljavajući im
da napuste lokal. Naveo je da B.D. zna iz vidjenja i da se sa istim nikada
nije družio niti je sa istim nikada predhodno imao konflikt, zbog čega je
B.D.zamolio da ga pusti da prodje da bi odmah nakon toga B.njega uhvatio oko
struka i tada su pali na pod zbog čega sa sigurnošću nije mogao tvrditi da li
ga je tom prilikom B. udario ili je povredu zadobio prilikom pada. Naveo je da
je dok je trajao sukob sa B.D. primjetio da je V. Z.fizički napao njegovog
druga V. B., a da su nakon tog konflikta on i V.B. izašli na sporni ulaz
lokala i nakon toga otišli u policiju da prijave slučaj. Naveo je i činjenicu
da se nakon spornog dogadjaja B. izvinuo, nije se pridružio krivičnom gonjenju
protiv B.D. i V.Z.niti je postavio imovinskopravni zahtjev.
Oštećeni V. B. u svom iskazu pred ODT Kolašin u bitnom je naveo da se dana
22.12.2012. godine nalazio u kafe baru "Balkan" sa svojim drugom B.A. i da su
u jednom trenutku krenuli da izlaze iz lokala kada su se sreli sa V.Z. i B.D.
koji su u lokalu stajali za jednim šankom, da bi ga u jednom trenutku V. Z.bez
ikakvog razloga udario u predjelu glave a nakon toga muje V. Z.navukao
kapuljaču preko glave i držao ga u polusagnutom položaju. Istakao je da je
primjetio da su u jednom trenutku B.D. i B. Al. pali na pod, da bi u jednom
trenutku sve njih razdvojili prisutni u kafanu. Istakao je da su nakon spornog
dogadjaja on i B. A. taj slučaj prijavili policiji. Pojasnio je da prije
kritičnog dogadjaja niti sa B.D. niti sa V.Z.nije imao nikakav konflikt i da
je njih dvojicu samo znao iz vidjenja, zbog čega mu nije jasno zbog čega su V.
i B.reagovali na takav način. Nije se pridružio krivičnom gonjenju protiv V.
Z. i prema njemu nije postavio imovinskopravni zahtjev.
Oštećeni B. M. u svom iskazu pred ODT Kolašin je naveo da je dana 22.12.2012.
godine bio u patroli zajedno sa kolegom M. R.i da su obavješteni da je u kafe-
baru "Balkan" došlo do narušavanja javnog reda i mira od strane B.D. i V. Z.,
zbog čega su se uputili ka tom objektu i da su u tom trenutku B. i V.pobjegli
sa lica mjesta zbog čega su i krenuli u potragu za istim. Istakao je da ga je
u jednom trenutku B.D.pozvao preko mobilnog telefona i obratio mu se riječima
"kome ćeš ti za uzmeš pištolj, ubiću te", te da je nakon toga o razgovoru sa
B. D. obavjestio dežurnu službu i tražio da dežurna pošalje još jednu patrolu
sa razloga što je znao da B.D.posjeduje pištolj. Nakon toga je sa kolegama Ć.
S.i B. S., koji su mu se u medjuvremenu pridružili, obilazio Ul. IV
proleterske da bi u jednom trenutku primjetio B.D. i V. Z. u Ul. Palih
partizanki, a kada je B. D.primjetio da u rudi drži pištolj, da bi nakon toga
glasno izdao naredjenje B. V. da stanu ali to oni nijesu poslušali već se dali
u bjegstvo. Naveo je da je zbog toga ispalio dva hitca u vazduh iz službenog
pištolja kao znak upozorenja, ali da su se B. i V.tada intezivnije dali u
bjegstvo. Pridružio se krivičnom gonjenju protiv B.D. dok imovinsko-pravni
zahtjev nije postavio.
Svjedok G.P.u svom iskazu pred ODT Kolašin u bitnom je naveo da je dana
22.12.2012. godine bio na svom radnom mjestu u kafe-baru "Balkan" gdje je
zaposlen kao konobar, da je lokal bio pun gosti i da je u jednom trenutku
primjetio da je u kafiću došlo do gužve, navodeći da je primjetio kako V.Z.
udara V. B. pesnicama u predjelu glave zbog čega je isti prišao i razdvojio
ih. Pojasnio je da nije vidio sukob izmedju B. A. i B. D., ali je vidio da je
B.D.nakon nekoliko minuta od sukoba se vratio u lokal kada je uzeo jednu
stolicu i njom gadjao u šank, a tada je obavio i 2-3 stola na kojima su bile
čaše i flaše.
Svjedok Š.D. u svom iskazu pred ODT Kolašin u bitnom je naveo da se dana
22.12.2012. godine nalazio u kafe baru "Balkan" u kojem je bio zaposlen kao
konobar, da je tada primjetio B.D. i V. Z.koji su stajali za jednim šankom i
da ih je te večeri on usluživao, a da su isti bili u pripitom stanju. Nije
vidio sporni dogadjaj zbog gužve koja je bila u lokalu, ali je primjetio da je
došlo do prevrtanja stolova i stolica zbog čega je on izašao na sporedni ulaz
od kafane.
Svjedok B.S.u svom iskazu pred ODT Kolašin u bitnom je naveo da je dana
22.12.2012. godine oko 23,30 časova obavješten od strane dežurne službe da je
došlo do narušavanja javnog reda i mira u kafe-baru "Balkan" te da postoji
potreba da on i njegov kolega Ć. S.pruže asistenciju kolegi B. M.. Da je B.M.
zatekao ispred stanice policije kojim je u tom trenutku razgovarao sa nekim
preko mobilnog telefona i da je čuo svog kolegu B.M. kako u jednom trenutku
kaže "što ti meni prijetiš", da bi nakon završenog razgovora B. M. njemu
saopštio da mu je putem telefona B. D.prijetio i da isti posjeduje oružje. Da
su se nakon toga uputili u Ul. IV proleterske i da su sa mjesta gdje su se
nalazili primjetili da Ul. Palih partizanki idu B.D. i V.Z., da bi u jednom
trenutku B. M. izdao glasno naredjenje V.Z. i V. da stanu ali su se oni ipak
dali u bjegstvo zbog čega je B. M. u znak upozorenja iz službenog pištolja
ispalio dva kitca, da bi i nakon toga V.i B. nastavili da bježe.
Svjedok Š.S.u svom iskazu pred ODT Kolašin u bitnom je naveo da je dana
22.12.2012. godine oko 23,30 časova obavješten od strane dežurne službe da je
došlo do narušavanja javnog reda i mira u kafe-baru "Balkan" te da sa kolegom
B.S.treba da pruži asistenciju kolegi B. M.. Da je B.M.zatekao ispred stanice
policije kojim je u tom trenutku razgovarao sa nekim preko mobilnog telefona i
da je čuo svog kolegu B.M.kako u jednom trenutku kaže "što ti meni prijetiš",
da bi nakon završenog razgovora B. M. njemu saopštio da mu je putem telefona
B.D. prijetio i da isti posjeduje oružje. Da su se nakon toga uputili u Ul. IV
proleterske i da su sa mjesta gdje su se nalazili primjetili da Ul. Palih
partizanki idu B. D. i V. Z., da bi u jednom trenutku B. M.izdao glasno
naredjenje V. Z. i V.d. da stanu ali su se oni ipak dali u bjegstvo zbog čega
je B.M.u znak upozorenja iz službenog pištolja ispalio dva kitca, da bi i
nakon toga V. i B. nastavili da bježe.
Iz foto-elaborata Uprave policije Ispostave Kolašin od 22.12.2012. godine
utvrdjen je bliži izgled lica mjesta u kafe baru "Balkan" gdje se odigrao
sporni dogadjaj.
Iz službenih zabilješki Uprave policije - Ispostava Kolašin br. 10/1080,
br.10/1079 i br.10/1078 od 22.12.2012. godine utvrdjuju se konstatacije
ovlašćenih lica Ispostave Kolašin o spornom dogadjaju koji se odigrao u
utostiteljskom objektu "Balkan" u Ul. Generala Andjelića u Kolašinu dana
22.12.2012.godine oko 23,30 časova.
Iz izvještaja ljekara jedinice za HMP iz Kolašina na ime V. B. od 22.12.2012.
godine, izvještaja ljekara jedinice za HMP iz Kolašina na ime B. A. od
22.12.2012. godine i iz nalaza i mišljenja vještaka medicinske struke dr.
B.B.od 17.01.2013. godine, sud je utvrdio da je B. A. dana 22.12.2012. godine
u tuči zadobio lake tjelesne povrede manifestovane u vidu rane razderotine
kože i krvnog podliva kože ušne školjke i kosmatog dijela glave a koje povrede
su nastale djelovanjem zamahnute tupo-tvrde sile u jednom navratu koje povrede
su mogle nastati djelovanjem tupim neravnim dijelom pištolja ili nekog
predmeta kao i prilikom pada i udara bočnom stranom glave o kakvu tvrdu i
neravnu podlogu, dok je V. B.dana 22.12.2012. godine u tuči zadobio lake
tjelesne povrede manifestovane u vidu rane razderotine ličnog dijela glave
koje su nastale djelovanjem zamahnute tupotvrde sile u jednom navratu i to
djelovanjem zamahnute stisnute ili otvorene šake.
Uvidom u izvod iz kaznene evidencije na ime okrivljenog B.D.izdat od Uprave
policije - Ispostava Kolašin od 7.02.2013. godine, utvrdjeno je da je
imenovani osudjivan i to presudom Osnovnog suda Kolašin K.br.33/99 od
07.10.1999. godine za krivično djelo iz čl.195.st.2. u vezi st.1. KZ RCG na
šest mjeseci zatvora uslovno za jednu godinu, presudom Osnovnog suda Kolašin
K.br.159/2003 od 30.04.2003. godine za krivično djelo iz čl.195.st.2. u vezi
st.1. KZ RCG kada mu je izrečena kazna zatvora u trajanju od devet mjeseci,
presudom Osnovnog suda Kolašin K.br.83/01 od 21.11.2003. godine za krivično
djelo iz čl.145.st.1. KZ RCG kada mu je izrečena kazna zatvora u trajanju od
pet mjeseci, presudom Višeg suda u Podgorici K.br.37/2002 od 22.11.2004.
godine za krivično djelo iz čl.30.st.1. KZ RCG kada mu je izrečena kazna
zatvora u trajanju od 12.godina, presudom Osnovnog suda Kolašin K.br.38/2001
od 21.04.2005. godine za krivično djelo iz čl.240.st.1.t.1. KZ RCG kada mu je
izrečena kazna zatvora u trajanju od sedam mjeseci, i presudom Osnovnog suda u
Bijelom Polju K.br.753/06 od 21.04.2007. godine za krivično djelo iz
čl.393.st.1. KZ CG kada mu je izrečena kazna zatvora u trajanju od šest
mjeseci.
Uvidom u izvod iz kaznene evidencije na ime okrivljenog V.Z.izdat od Uprave
policije - Ispostave Mojkovac od 08.02.2013. godine, utvrdjeno je da imenovani
do sada nije osudjivan, medjutim uvidom u akt pisarnice Osnovnog suda u
Kolašinu Iks.br.15/13 od 21.10.2013. godine sa prilozima i to presudom
Osnovnog suda Kolašin K.br.61/12 od 17.01.2013. godine utvrdjeno je da je V.
Z. osudjivan za krivično djelo iz čl.151.st.1. KZ CG na zatvorsku kaznu u
trajanju od dva mjeseca, da bi visina kazne bila preinačena presudom Višeg
suda u Bijelom Polju Kž.br.293/13 od 08.05.2013. godine na kaznu zatvora u
trajanju od šest mjeseci.
Nakon sprovedenog dokaznog postupka, cijeneći svaki od dokaza pojedinačno i
sve njih zajedno, a uzimajući u obzir odbrane okrivljenih i navode javne
optužbe, sud je našao da su okrivljeni B. D. i V. Z.počinili krivično djelo
nasilničko ponašanje iz čl.399 Krivičnog zakonika. Naime, sami okrivljeni u
svojim odbranama u bitnom priznaju izvršenje krivičnog djela opisujući način
izvršenja istog, dok su i oštećeni B.A.i V. B.u svojim iskazima detaljno
prikazali čitav tok dogadjaja a njihovo kazivanje je u saglasnosti i sa
ljekarskom dokumentacijom te nalazom i mišljenjem vještaka medicinske struke,
dok su svjedoci G.P.i Š. D. u svojim iskazima upotpunili sliku kritičnog
dogadjaja. Na taj način je utvrdjeno da su okrivljeni u svojim radnjama
ostvarili sva bitna obilježja bića krivičnog djela nasilničkog ponašanja jer
su bez ikakvog povoda i razloga napali oštećene B.A. i V. B.nanoseći im lake
tjelesne povrede, a iz čega proizilazi da okrivljeni nijesu imali nikakav
motiv da se prema oštećenima ponašaju na opisani način, pa i sam okrivljeni B.
D.navodi da je sa oštećenim B. A. ranije bio u dobrim odnosima a okrivljeni V.
Z. u svojoj odbrani navodi da sa oštećenim V.B. ranije imao nikakav problem
niti da se sa istim družio i da ga je jedino znao iz vidjenja - sa ulice. Iz
izjava svjedoka G. P.i Š. D.proizilazi da su okrivljeni prilikom tuče sa B.A.i
V. B., kao i nakon tuče, prevrnuli nekoliko stolova i stolica u ugostiteljskom
objektu gdje se sve dogodilo, što ne spore ni okrivljeni u svojim odbranama.
Na osnovu svega nesporno je zaključeno da se u takvim radnjama okrivljenih
stiču sva bitna obilježja bića krivičnog djela nasilničkog ponašanja iz čl.
399 Krivičnog zakonika, zbog čega ih je sud oglasio krivim i krivično-pravno
odgovornim.
Prilikom ocjene postojanja krivičnog djela napad na službeno lice u vršenju
službene dužnosti iz čl.376.st.1. Krivičnog zakonika koje se stavlja na teret
okrivljenom B. D., sud je utvrdio da su činjenice iz opisa izreke presude pod
tačkom b) u svemu dokazane, a što posebno proizilazi iz iskaza oštećenog B.
M.koji je u svom iskazu detaljno prikazao čitav tok dogadjaja kao i telefonske
komunikacije sa okrivljenim B.koji mu je tom prilikom uputio prijetnje "kome
ćeš ti da uzmeš pištolj, ubiću te", što u svojim iskazima potvrdjuju i
svjedoci B.S. i Ć.S. koji su čuli komunikaciju izmedju oštećenog B.M.i
okrivljenog B.D.tj.dio kada oštećeni upućuje riječi preko telefona okrivljenom
B. D. "što ti mene prijetiš". Iz navedenog jasno proizilazi da je ostvarena
kritične večeri komunikacija mobilnim telefonima izmedju okrivljenog B. D. i
oštećenog B. M., a što ne spori ni sam okrivljeni, te činjenica da je
okrivljeni prijetio oštećenom koji je kritičnog dana postupao kao službeno
lice pri vršenju službene dužnosti, pa su na taj način ispunjeni svi bitni
elementi bića krivičnog djela napad na službeno lice u vršenju službene
dužnosti iz čl.376.st.1. Krivičnog zakonika, sa kojih razloga je sud
okrivljenog B.D.oglasio krivim i krivično-pravno odgovornim za navedeno djelo.
Sud je tokom postupka cijenio i provedene dokaze - službene zabilješke Uprave
policije, i iste nije uzeo u obzir prilikom odlučivanja u predmetnoj krivično-
pravnoj stvari a sa razloga što su iste sastavljene prije pokretanja krivičnog
postupka a i od lica koja su kasnije saslušana neposredno u krivičnom
postupku.
Iz prednjeg je nesumnjivo da su okrivljeni B. D.i V.Z.r radnje bitne za
ostvarenje krivičnog djela preduzeli umišljajima tj.isti su bili svjesti
svojih postupaka i pristali na posledice istih.
Obzirom da je okrivljeni B. D.počinio krivična djela u sticaju, to mu je sud
predhodno utvrdio zatvorske kazne za svako krivično djelo primjenom
čl.48.st.1. Krivičnog zakonika, da bi nakon toga okrivljenom izrekao
jedinstvenu kaznu zatvora a shodno čl.48.st.2. Krivičnog zakonika.
Odlučujući o krivičnoj sankciji za okrivljene B. D. i V.Z.sud je cijenio sve
okolnosti koje utiču na odmjeravanje iste a tiču se ličnosti okrivljenih i
djela koja su im stavljena na teret, pa je kod okrivljenog B.D. od
olakšavajućih okolnosti sud našao da je u bitnom priznao izvršenje krivičnog
djela koje mu se stavlja na teret te da se oštećeni nije pridružio krivičnom
gonjenju, dok je otežavajuća okolnost kod istog njegova višestruka
osudjivanost, dok je kod okrivljenog V. Z.sud od olakšavajućih okolnosti našao
da je riječ o relativno mladoj osobi i da je u bitnom priznao izvršenje
krivičnog djela te da se oštećeni nije pridružio krivičnom gonjenu, dok je
otežavajuća okolnost njegova ranija osudjivanost. Obzirom na olakšavajuće i
otežavajuće okolnosti, sud je mišljenja da su izrečene kazne zatvora
okrivljenima srazmjerne stepenu opasnosti krivičnih djela i njihovih
počinilaca i da će se visinom izrečenih kazni postići svrha kažnjavanja,
propisivanja i izricanja krivičnih sankcija.
Shodno čl.229 ZKP-a sud je obavezao okrivljene B. D.i V. Z. da solidarno plate
troškove krivičnog postupka u iznosu od 60,50 € a koji troškovi se odnose na
naknadu vještaku medicinske struke za dati nalaz i mišljenje, te iste obavezao
na plaćanje sudskog paušala u iznosu od po 30,00 € koji iznos je srazmjeran
dužini trajanja postupka i imovinskim prilikama okrivljenih.
Na osnovu naprijed navedenog, a primjenom citiranih zakonskih odredbi,
odlučeno je kao u izreci presude shodno čl. 374 ZKP-a.
OSNOVNI SUD U KOLAŠINU,
Dana, 21.10.2013. godine
Zapisničar,PREDSJEDNIK SUDA,
Mrdak Ljiljana s.r. Popović Arsen s.r.
PRAVNA POUKA: protiv ove presude dozvoljena je žalba u roku od 8 dana od dana
prijema pismenog otpravka. Žalba se podnosi preko ovog suda Višem sudu u
Bijelom Polju.