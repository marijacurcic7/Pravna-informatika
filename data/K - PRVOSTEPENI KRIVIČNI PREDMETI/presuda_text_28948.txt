K.br. 291/13
U IME CRNE GORE
OSNOVNI SUD U PODGORICI, kao prvostepeni, krivični, po sudiji Jovović Željki,
uz učešće Rajković Danijele kao zapisničara, u krivičnom predmetu protiv
okrivljenog, Đ. S., zbog krivičnog djela građenje objekta bez građevinske
dozvole iz čl. 326a Krivičnog zakonika, rješavajući po optužnom predlogu
Osnovnog državnog tužioca Podgorica Kt. br. 1493/12 od 15. 03. 2013. godine,
nakon glavnog i javnog pretresa održanog dana 23. 04. 2013. godine, u
prisustvu zastupnika optužbe Popović Nađe i okrivljenog, donio je i istoga
dana javno objavio
P R E S U D U
Okrivljeni
Đ. S., JMB xxxx od oca V. i majke D., rođene B., rođen xx. xx. 19xx. godine u
Bijelom Polju, sa prebivalištem u Podgorici, Park šuma xx, oženjen, otac troje
djece, pismen, završio srednju školu, lošeg imovnog stanja, osuđivan presudama
Osnovnog suda u Bijelom Polju K.br. 538/07 od 11.03.2008. godine zbog
krivičnog djela iz čl. 324/1 KZCG (30 dana zatvora uslov za 1 godinu) i
Osnovnog suda u Kolašinu K.br. 39/11 od 08.07.2011. godine zbog krivičnog
djela iz čl. 339 st.3 u vezi st.1 KZ(3 mjeseca zatvora uslovno na 1 godinu),
Kriv je
Što je:
U julu 2012. godine, u naselju Park šuma, u Podgorici, postupajući protivno
odredbi čl. 69 Zakona o uređenju prostora i izgradnji objekata, započeo
gradjenje objekta bez prethodno pribavljene građevinske dozvole, na način što
je vršio rekonstrukciju postojećeg objekta tako što je gradio potkrovlje sa
krovnom konstrukcijom, bez prethodno pribavljene građevinske dozvole, pri čemu
je bio svjestan svog djela i htio njegovo izvršenje, znajući da je njegovo
djelo zabranjeno
- čime je izvršio krivično djelo građenje objekta bez građevinske dozvole iz
čl. 326a Krivičnog zakonika.
Pa ga Sud za navedeno krivično djelo primjenom čl. 4 st. 2, 32, 36, 42 st. 1,
45, 46 Krivičnog zakonika i čl. 226, 229 i 374 Zakonika o krivičnom postupku,
O S U Đ U J E
Na kaznu zatvora u trajanju od 30 (trideset) dana, koju kaznu je dužan
izdržati nakon pravosnažnosti presude.
Obavezuje se okrivljeni da plati na ime troškova krivičnog postupka iznos od
30,00 €, u roku od 15 dana po pravosnažnosti presude, pod prijetnjom prinudnog
izvršenja.
O b r a z l o ž e nj e
Optužnim predlogom Osnovnog državnog tužioca u Podgorici Kt. br. 1493/12 od
15. 03. 2013. godine, stavljeno je na teret okrivljenom izvršenje krivičnog
djela građenje objekta bez građevinske dozvole iz čl. 326a Krivičnog zakonika,
pa je zastupnik optužbe Popović Nađa, ostala u cjelosti pri podnijetom
optužnom predlogu i predložila sudu da okrivljenog oglasi krivim i kazni po
zakonu, u granicama propisanim za ovo krivično djelo.
Okrivljeni Đ. S. je u svojoj odbrani u prethodnom postupku i na glavnom
pretresu priznao da je izvršio krivično djelo stavljeno mu na teret i priznao
krivicu, navodeći da je prije petnaestak godina zauzeo plac površine oko 300
m2 na državnom zemljištu u mjestu Park šuma-Zagorič, gdje je 2002. godine
sagradio prizemni objekat površine 8,8 x 9,8 metara, koji je ostao pod pločom.
Navodi da je početkom jula 2012. godine počeo izgradnju potkrovlja jer je
ploča već bila dotrajala, prokišnjavala, pa usled toga nije bilo uslova za
normalan život. Dalje navodi da je usled izvođenja radova došla građevinska
inspekcija koja je sve fotografisala i sačinila zapisnik koji je on uredno
potpisao. Ističe da je znao da je za građenje objekta potrebna građevinska
dozvola, da je građenje objekta bez iste krivično sankcionisano, ali da se
nije obraćao za dozvolu sa razloga što je zemljište u državnoj svojini te je
znao da istu ne može dobiti. U završnoj riječi je naveo da mu je žao što je
izvršio predmetno krivično djelo, ali je morao kako bi porodici obezbijedio
normalne uslove za život. Nakon što je pročitan izvod iz kaznene evidencije je
ukazao da nije osuđivan za krivično djelo iz čl. 399 st. 3 već krivično djelo
iz čl. 339 st. 3 u vezi st. 1 i to presudom Osnovnog suda u Kolašinu.
Imajući u vidu potpuno i jasno priznanje okrivljenog, koje u toku postupka
nije dovedeno u sumnju, i cijeneći isto kao dokaz, to sud primjenom čl. 458
st. 2 Zakonika o krivičnom postupku, nije izvodio druge dokaze predložene
optužnim predlogom, osim izvod iz kaznene evidencije, od koga zavisi vrsta i
mjera krivične sankcije i izvršio uvid u pravosnažnu presudu Osnovnog suda u
Kolašinu K. br. 39/11 od 08. 07. 2011. godine, te je u postupku na nesumnjiv
način utvrđeno da je okrivljeni u julu 2012. godine, u Podgorici, postupajući
protivno odredbi čl. 69 Zakona o uređenju prostora i izgradnji objekata,
započeo građenje objekta bez građevinske dozvole, na način što je na objektu u
naselju Park šuma-Zagorič, vršio rekonstrukciju postojećeg prizemnog objekta
tako što je dogradio potkrovlje i postavio krov na cijelom objektu, bez
predhodno pribavljene građevinske dozvole, čime je ostvario sva bitna
obilježja krivičnog djela građenje objekta bez građevinske dozvole iz čl. 326a
Krivičnog zakonika.
Naime, čl. 69 Zakona o uređenju prostora i izgradnji objekata propisano je da
se objekat može graditi na osnovu građevinske dozvole i tehničke
dokumentacije, a koju dozvolu okrivljeni očigledno nije imao.
Okrivljeni je, postupajući na prethodno opisani način, bio svjestan svoga
djela i htio njegovo izvršenje, odnosno bio je svjestan da je za gradnju i
rekonstrukciju objekta neophodno prethodno dobijanje građevinske dozvole, pa
je preduzimajući rekonstrukciju postojećeg objekta, protivno zakonskim
propisima bez građevinske dozvole, htio izvršenje djela, postupajući sa
direktnim umišljajem, čime su se pored objektivnih stekli i subjektivni
elementi bića krivičnog djela stavljenog mu na teret.
Prilikom odmjeravanja kazne sud je na strani okrivljenog, u smislu čl. 42 st.
1 Krivičnog zakonika, kao olakšavajuće okolnosti cijenio njegovo korektno
držanje pred sudom, prihvatanje odgovornosti i s tim u vezi jasno i potpuno
priznanje izvršenja krivičnog djela, porodičnost i činjenicu da je otac troje
djece, loše imovno stanje, dok je kao otežavajuću okolnost sud cijenio
činjenicu da je okrivljeni ranije osuđivan i to presudom Osnovnog suda u
Bijelom Polju K.br. 538/07 od 11.03.2008. godine zbog krivičnog djela iz čl.
324/1 KZCG (30 dana zatvora uslov za 1 godinu) što je sud utvrdio uvidom u
Izvod iz kaznene evidencije i presudom Osnovnog suda u Kolašinu K.br. 39/11 od
08.07.2011. godine zbog krivičnog djela iz čl. 339 st.3 u vezi st.1 KZ (3
mjeseca zatvora uslovno na 1 godinu), što je utvrđeno uvidom u pravosnažnu
presudu Osnovnog suda u Kolašinu K. br. 39/11 od 08. 07. 2011. godine, iz koje
je sud utvrdio da je okrivljeni osuđivan zbog krivičnog djela ugrožavanje
javnog saobraćaja iz čl. 339 st. 3 u vezi st. 1 KZ i izrečena mu uslovna osuda
3 (tri) mjeseca zatvora uslovno za 1 (jednu) godinu, a ne 399 st. 3 u vezi st.
1 KZ, kako je to konstatovano u izvodu iz kaznene evidencije, imajući pri tome
u vidu da nije osuđivan za istovrsno djelo, pa je sud nalazeći da su prednje
olakšavajuće okolnosti naročito olakšavajuće, primjenom čl. 45 i 46 Krivičnog
zakonika, ublažio kaznu ispod minimuma i okrivljenog osudio na kaznu zatvora u
trajanju od 30 (trideset) dana, nalazeći da će se ovakvom kaznom uticati na
okrivljenog da ubuduće ne vrši ovakva ili slična krivična djela, čime će se sa
uspjehom ostvariti svrha kažnjavanja iz čl. 32 Krivičnog zakonika, u okviru
opšte svrhe izricanja krivičnih sankcija u smislu čl. 4 st. 2 Krivičnog
zakonika.
Pošto je okrivljeni oglašen krivim, sud ga je obavezao da na ime troškova
krivičnog postupka plati iznos od 30,00 € na ime paušala kao dijela troškova
krivičnog postupka, a koji iznos troškova krivičnog postupka je srazmjeran
trajanju i složenosti krivičnog postupka i imovnim prilikama okrivljenog, a
ovo shodno čl. 226 i 229 Zakonika o krivičnom postupku.
Sa svega izloženog, primjenom čl. 374 Zakonika o krivičnom postupku, odlučeno
je kao u izreci presude.
OSNOVNI SUD U PODGORICI, dana 23. 04. 2013. godine
ZAPISNIČAR:
|
S U D I J A:  
---|---  
Danijela Rajković,s.r.
|
Željka Jovović,s.r.  
PRAVNA POUKA:
|
Protiv ove presude dozvoljena je žalba u roku od 8 dana od dana prijema
pismenog otpravka iste, preko ovog suda Višem sudu u Podgorici.
ZTO Danijela Rajković  
---|---  
ZAPISNIČAR:
|
S U D I J A:  
---|---  
Danijela Rajković
|
Željka Jovović  
DN-a: Po primjerak presude dostaviti:
- ODT Podgorica,
- Okrivljenom,
- A/a.
Postupljeno dana __
Radnik suda ______