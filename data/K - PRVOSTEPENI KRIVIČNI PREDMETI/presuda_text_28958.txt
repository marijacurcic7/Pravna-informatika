Posl. br. K. 164/09
U IME CRNE GORE
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu, uz sudjelovanje sudskog namještenika M. A., kao zapisničara,
u krivičnom predmetu opt. Ć.R. iz Podgorice, zbog krivičnog djela razbojništvo
u pokušaju iz čl. 146.st.2. u vezi st. 1. KZ RCG u vezi čl. 19. KZSRJ u
sticaju sa krivičnom djelom izazivanje opšte opasnosti iz čl. 164. st. 3. u
vezi st. 1. KZ RCG, po optužnici Višeg tužioca Podgorica Kt. br. 154/02 od
23.01.2003. godine, nakon održanog glavnog i javnog pretresa u prisustvu
Zamjenika ODT-a Cetinje P. K.. opt. Ć.R. iz Podgorice, sa braniocem S. D.
adv.iz Podgorice ošt. Đ.S. Đ.D. P.D. donio je i javno objavio dana
03.06.2013.godine
P R E S U D U
Opt. Ć.R., zv. “R.”, od oca M. i majke S. rođene B. rođen Svilajncu ......
godine nastanjen u Podgorici, Crnogorac, državljanin RCG, mašinski tehničar,
nezaposlen, oćenjen, otac dvoje djece, zavšrio srednju mašinsku školu, vojsku
nije služio, void se u VE opštine Podgorica, srednjeg imovnog stanja, ranije
osudjivan presudom Osnovnog suda u Podgorici K.15144/96 od25.02.1998. godine
zbog krivičnog djela iz čl. 39. KZ RCG na novčanu kaznu u iznosu od
1.500,dinara, i K. 95/28467 od 05.05.2003.godine zbog krivičnog djela iz čl.
145. st. 1. KZ RCG, na kazu zatvora u trajnju od tri mjeseca ,
K r i v j e:
Zato što je:
U noći izmedju 18 i 19.12.2001.godine, oko 01,00 časova u Podgorici u kafe
baru “G.” ul. ....upotrebom sile prema Đ.S. i prijetnjom da će neposredno
napasti na život ili tijelo R.A. i K.A. sa umišljajem pokušao da oduzme novac
u namjeri da sebi pribavi protivpravnu imovinsku korist, na način što je od
ošt. Đ.S. suvlasnika kafe bara, zahtijevao da mu mjesečno isplaćuje iznos od
1.000 DM, pa kada je oštećeni to odbio, iz pištolja marke M-70 “VZOR” kal. -
7,65 mm, fabričkog br. C-04116, koji je nosio sa sobom ispalio je tri
projektila u pravcu šanka i tako izazvao opasnost za život i tijelo većeg
broja lica koja su se nalazila u kafe baru i to: Đ.S. Đ.D. P.D. P.D. A.I. da
bi potom Đ.S.više puta udario pištoljem u predjelu glave i nanio mu laku
tjelesnu povredu u vidu nagnječenja glave, krvnog podliva i lijevom čeonom
predjelu rane razderotine sa krvnim podlivom lijeve ušne školjke, dvije rane
razderine u lijevom tjemenom predjelu i nagnječenje sa otokom i lijevom
donjoviličnom predjelu, a zatim je više puta udario pištoljem u predjelu glave
i njegovog brata Đ.D. kojem je nanio lake tjelesne povrede u vidu nagnječenja
glave, rane razderine iza lijevog oka i rane razderotine u predjelu ispod
lijeve strane donje vilice, nakon čega je pištolj uperio u pravcu konobara R.
A. i K .A. i naredio im da mu predaju pazar, u kom trenutku su u kafe bar ušli
policajci CB Podgorica i lišili ga slobode,
- čime je izvršio krivično djelo razbojništvo u pokušaju iz čl. 242. st. 1.
Krivičnog zakonika u vezi čl. 20.st.1. Krivičnog zakonika u sticaju sa
krivičnim djelom izazivanje opšte opasnosti iz čl. 327. st. 3. u vezi st. 1.
Krivičnog zakonika,
- Pa mu Sud primjenom navedenih zakonskih odredbi i čl.
2,4,5,13,14,15,32,36,42,48 KZ-a prethodno utvrđuje za krivično djelo
razbojništvo u pokušaju iz čl. 242. st. 1. KZ-a u vezi čl. 20. st.1.KZ kaznu
zatvora u trajanju od dvije godine ,a za krivično djelo izazivanje opšte
opasnosti iz čl. 327. st. 3. u vezi st. 1. Krivičnog zakonika kaznu zatvora u
trajanju od jedne godine
Nakon čega ga sud primjenom citiranih zakonskih odredbi i čl.48 i,75 KZ-a i
čl. 226 – 229,239 i čl. 374 ZKP-a
O S U Đ U J E
Na jedinstvenu kaznu zatvora u trajanju od 2 godine i dva mjeseca , koju ima
izdržati po pravosnažnosti presude.
Optuženom Ć.R. u izriče se mjera bezbjednosti oduzimanja predmeta - vatrenog
oružja, pištolja marke "VZOR", kalibra 7,65 mm,fabričkog broja C-04116.
Obavezuje se optuženi da na ime troškova krivičnog postupka uplati iznos od
1016,30 eura, te na ime paušala iznos od 100,00 eura na blagajni Suda u roku
od 15 dana po pravosnažnosti presude pod prijetnjom prinudnog izvršenja.
Oštećeni Đ.S.se radi ostvarenja svog imovinskopravnog zahtjeva upućuje na
redovnu parnicu.
O b r a z l o ž e nj e
Viši tužilac u Podgorici, dana 23.01.2003.godine,podigao je optužnicu Kt.br.
154/02 protiv optuženog Ć.R. iz Podgorice, zbog krivičnog djela razbojništvo u
pokušaju iz čl. 146. st. 1. KZ RCG u vezi čl. 19. KZ SRJ, u sticaju sa
krivičnim djelom izazivanje opšte opasnosti iz čl. 164. st. 3. u vezi st. 1.
Krivičnog zakonika.
Presuda Višeg suda u Podgorici ,kao prvostepena je ukinuta Rješenjem
Apelacionog suda Crne Gore Kž.br.148/08 od 30.09.2008.godine i predmet je
vraćen na ponovno suđenje.
Zastupnca optužbe je na glavnom pretresu izmijenila činjenični opis djela i
pravnu kvalifikaciju, pa je optuženom stavila na teret izvršenje krivičnog
djela razbojništvo u pokušaju iz čl. 242. st. 1. u vezi čl. 20. st.1.Krivičnog
zakonika Crne Gore u sticaju sa krivičnim djelom izazivanje opšte opasnosti iz
čl. 327. st. 3 u vezi st. 1. Krivičnog zakonika Crne Gore, te je ostavši pri
tako izmijenjenoj optužnici predložila da sud optuženog oglasi krivim i osudi
po zakonu.
Opt. Ć.R. u svojoj odbrani je istakao da prije kritičnog dana nije nikada
konzumirao bilo koju vrstu alkohola. Navedenog dana posvadjao se sa svojom
djevojkom, pa je iz razočarenja u popodnevnim časovima negdje oko 17,00 časova
počeo da pije viski u stanu kod jednog svog prijatelja. Čini mu se, da je za
jedno sat i po vremena popio flašu viskija od 0,75. Kada je ispio tu flašu
počeo je da pije crno vino. Kod ovog prijatelja zadržao se sve do 21,00 čas.
Nakon toga otišao je u grad, sjedio u nekim lokalima i nastavio da pije crno
vino. Ukupno je popio više od dvije flaše crnog vina. Poslednje čega se sjeća
je to da je poslije pola noći došao u kafić „G“, da je sjeo za šank pored Đ.S.
i da su nešto pričali. Ne sjeća se šta su pričali, niti se sjeća šta je
kritične večeri radio u navedenom kafiću. Tek ujutro kad se probudio , bio je
svjestan da se nalazi u policiji. Predmetna djela što su mu stavljena na teret
optužnicom po njemu da je moguće da je uradio, ali da nije bio svjestan toga
što je uradio. Žao mu je što se sve ovo desilo i nakon ovoga izbjegavao je da
u navedeni kafić ulazi zbog stida prema oštećenima. Nakon kritičnog dogadjaja
nikada više nije konzumirao alkohol. Prije kritične večeri je dolazio u kafić
„G.“ i poznavao je Đ.S. i sa svim suvlasnicima navedenog kafića i sa osobljem
koje je tamo radilo imao je korektan odnos. Nije znao da objasni zašto je
navedene večeri nosio pištolj sa sobom, nije imao bilo kakvog razloga da nosi
pištolj jer nije bio sa bilo kime u sukobu. Napomenuo je da se ne sjeća
kritične noći samo zna da ujutro kada se probudio oko 06,00 časova da je bio
vezan i da je bio sav krvav. Ponovio je da mu je žao zbog svega što se desilo
i da je alkohol prouzrokovao ovaj dogadjaj, obzirom da do tog dana nije
konzumirao alkohol u većoj količini, već samo po čašu piva.
Prethodno je samoinicijativno konzumirao alkohol. Ne sjeća se na koji je način
zadobio povredu i od strane koga , ali pretpostavlja da su mu policajci zadali
te povrede.
Branilac optuženog S. D. adv.iz Podgorice je u završnoj riječi naveo da ostaje
kod svega onoga što je rekao u ranijem postupku u završnoj riječi koju je dao
pred Višim sudom u Podgorici .U osnovi imao jer da doda samo sledeće :i tada
je istakao da njegov branjenik nije bio svjestan svojih postupaka i radnji
koje je u kritičnoj situaciji preduzimao .Nalazima i mišljenjima vještaka je
potvrđeno da je njegovo stanje u vrijeme izvršenja djela bilo bitno smanjeno
uračunljivo i da su manifestacije koje je kritčnom prilikom ispoljio, prema
nalazu komisje vještaka sadržane u njegovim crtama ličnosti i predstavljaju
posledice iz djetinjstva. Imajući u vidu sve iznijeto, a kod činjenice da je i
prema samom činjeničnom opisu dijela tražena buduća korist ,a ne korist u
samom momentu izvršenja djela kroz zahtjev da mu se isplaćuje mjesečno hijadu
eura kroz zaštitu nalazi da u njegovim radnjama nisu sadržana obilježja
krivičnog djela razbojništva već krivičnog djela iznude. Takođe ,ukoliko sud
ipak ocijeni da u njegovim radnjama ima elemenata ovog krivičnog djela stanje
u kojem ga je izvršio i vrijeme koje je proteklo od izvršenja djela ,a u toku
kojeg protiv njega nije vođen više ni jedan postupak ukazuje da je i ovaj
postupak prema njemu na određeni način postigao svrhu izricanja krivičnih
sankcija pa da se ista prema njemu može postići blažom osudom od one koja je
zakonom propisana. Ovo tim prije što je on u međuvremenu postao porodičan
čovjek ,otac dva djeteta, ima svoju firmu u kojoj radi. Ostavljam sudu na
ocjenu odluku o krivici i krivično pravnoj odgovornosti okrivljenog.  
Radi razrješenja ove krivičnopravne stvari, Sud je u dokaznom postupku na
glavnom pretresu proveo dokaze: saslušao oštećene Đ.D., Đ.S., P.D., R.A. A.I.,
B.R., svjedoke M.Ž. J.Ž., stalne sudske vještake –neuropsihijatre G. Ž. i M.B.
predstavnika sudsko medicinskog odbora Medicinskog fakulteta u Podgorici ,na
saglasan predlog stranaka umjesto neposrednog saslušanja pročitao iskaz
svjedoka K.A.kao i uvjerenja JZU Dom zdravlja Podgorica-hitna služba od
19.12.2001.godine izdato na ime Đ.D.,i na ime Đ.S. ,izvještaje ljekara
specijaliste –hirurga od 18.12.2001.godine i 19.12.2001.godine izdate na ime
Đ.S. ,nalaze i mišljenja sudskog vještaka medicinske struke dr.D.Č.,nalaz i
mišljenja Sudskomedicinskog odbora medicinskog fakulteta u Podgorici i
usaglašeni nalaz i mišljenje sudskih vještaka medicinske struke-
neuropsihijatara B.M. i Ž. G. a,izvod iz KE na ime optuženog,izdat od strane
resora javne bezbjednosti –Uprave za analitiku Beograd ,str.pov.br.235-1739/02
od 02.04.2002.godine i izvršio uvid u fototehničku dokumentaciju
br.44-18-244/795/544,sa skicom lica mjesta.
Iz sadržaja u bitnom objektivnog i krajnje uvjerljivog iskaza svjedoka ošt.
Đ.S., proizilazi da je sa P.D.suvlasnik kafe bara „G“, da optuženog poznaje od
ranije iz vidjenja, da je sa istim prije kritičnog događaja imao jedan problem
u februaru 2001.godine kada ga je optuženi udario pesnicom u glavu, zato što
ga je sprečavao da sa pištoljem udje u kafić i da se obračunava sa jednim
gostom. Taj slučaj nije prijavio policiji jer ga je brat optuženog molio da to
ne učini. Kritične večeri 18.12.2001.godine, sjedio je za jednim stolom u svom
kafiću „G“ sa svojim bratom D. i suvlasnikom P.D. Izuzev njih u kafiću je bilo
još oko 15-20 gostiju. Negdje poslije pola noći u kafić je ušao optuženi,
prišao je njihovom stolu, poljubio ga u obraz i pitao ga da li može da ga vidi
na minut. Ustao je od stola, i sjeli su za šank. Optuženi mu je kazao:
„izmedju nas je sve u redu“, misleći na onaj prethodni dogadjaj, sa čim se on
saglasio. Potom mu je optuženi rekao da mu mora zaposliti nekog njegovog momka
radi obezbedjenja lokala, na što mu je on odgovorio da to neće uraditi jer mu
obezbjedjenje ne treba, da bi mu optuženi rekao da to mora uraditi za momke iz
zgrade „Baston“, na što mu je on ponovo odgovorio da to neće uraditi. Nakon
toga, optuženi je izvadio pištolj iz pojasa, stavio ga na šank, i rekao mu je
sledeće: „ kad nećeš da uradiš ovako kako ti predlažem, onda ćeš morati svakog
mjeseca da daješ po 1.000 DM“. Rekao je optuženom da ga može ubiti , ali da mu
neće davati navedeni novac. Tada je optuženi uzeo pištolj sa šanka i ispalio
je jedan metak u pravcu muzičkog uredjaja koji se nalazio iza šanka. Navedeni
metak se odbio od muzičkog uredjaja ili od zida i završio je u rikošetu u
prostoriji iza njega. Nakon ispaljenog metka optuženi mu govori: „koji je moj
tal ovdje“, na što on optuženom odgovara da tala na može imati. Optuženi
ponovo pucao u pravcu muzičkih uredjaja koji metak se ponovo odbio i postavio
mu ponovo isto pitanje : „koji je moj tal ovdje“, na što mu je on ponovo
odgovorio da on tala ne može imati. Tada je optuženi treći put pucao u muzičke
ujredjaje koji metak se ponovo odbio i postavio mu ponovo isto pitanje: „koji
je moj tal ovdje“, na što mu je on odgovorio ponovo na isti način. Nakon ovog
trećeg ispaljenog metka pokušao je da ustane sa stolice, ali ga optuženi
sprečavao u tome jer ga je udario u predjelu glave iznad lijevog uva. Udario
ga je pištoljem 5-6 puta po glavi i traži mu tal-pare. Dok ga je optuženi
udarao priskočili su mu u pomoć brat D. i suvlasnik P. koji su pokušavali da
optuženog odvuku od njega. Medjutim, optuženi je tada pištoljem dva puta u
predjelu glave – slepočnice udario njegovog brata D. a potom nasrnuo na P.a i
zamahnuo sa pitštoljem da ga udari u predjelu glave, ali taj udarac P. je
blokirao rukom. Optuženi je tada pištoljem prijetio gostima i iste skupa sa
konobarima prebacio je iz toga dijela lokala u drugi dio lokala, a potom od
konobara tražio da mu preda pazar. On je govori konobarima da mu ne daju pazar
i tada ga je optuženi još par puta udara po glavi pištoljem. Konobari su
krenuli da optuženom daju pazar, ali u tom trenutku je došla policija. U
momentu kada je policija ušla u lokal optuženi je krenuo da izlazi iz lokala,
obraćajući se kao nekom ko ga navodno čega vani, „čekaj me sad ću ja“.
Medjutim policija je pitala ko je pucao, oni su pokazali na optuženog i
policija ga je lišila slobode. Svjedok-oštećeni je iznio svoj stav da po
njegovog procjeni kritične večeri optuženi nije bio u alkoholisanom stanju. To
je zaključio na osnovu razgovora koji je imao sa optuženim. Da je njegov
zaključak u tome dijelu ispravan potkrepio je i time što je optuženi dok je sa
njim razgovarao bio vrlo jasan, a nakon svega što se izdešavalo, u momentu
kada je policija ušla u lokal, stavio je pištolj za pas i krenuo da izadje iz
lokala navodno obraćajući se nekome nepostojećem vani. Po njegovom mišljenju
pijan čovjek ne bi se mogao tako smišljeno ponašati. Optuženi je zahtijevao da
mu isplaćuje iznos od 1.000,00 maraka, a te noći je vikao koji je moj tal, a
on cijelo to vrijeme nije pristajao da mu da novac, tako da mu je ovaj rekao
onda ćeš mi davati iznos od 1.000,00 maraka mjesečno.
Te noći se nije prvi put sreo sa okrivljenim, sreo se 6 mjeseci,više se tačno
ne može sjetiti -prije ovog konkretnog dogadaja. Okrivljeni je takodje došao u
lokal naoružan, a nezna sa čime, čini mu se šakom udario po glavi nekog od
gostiju, dok je kasnije ispred kafane vadio pištolj . Ovaj dogadjaj nije
prijavljivan policiji, već ga je kontaktirao ili stric ili ujak od optuženog
tako da su tada uspjeli da to razriješe mirnim putem.Nije postojala razlika u
ponašanju, tog dana i 18.12.2001.godine.Prilikom ulaska optuženog kritične
večeri isti nije posrtao, a po njegovom mišljenju se pijan čovjek ne ponaša na
način kako se ponašao optuženi te noći, odnosno po njegovom mišljenju, isti je
svaku radnju preduzeo smišljeno, a naročito se ta smišljenost ogleda u
činjenici da kada su došli radnici policije i kada je prepoznao jednog od njih
pozvao je istog i pokušao da prodje pored njih, dok oni nijesu povikali da je
opt. lice koje je pucalo,a sve rečenice su bile smišljene, razgovjetne,
razumljive, nije se osjećao zadah pića, nije se teturao ,a još jednom je
ponovio da se radilo o smišljenim radnjama.
Naveo je i da je optuženi ušao normalno, da se do jednog trenutka ponašao
normalno ,kada je uslijedilo čupanje ukrasa, bacanje stolica, a što je sve
bilo u svrsi držanja ljudi pod kontrolom, obzirom da ga je prije toga izudarao
pištoljem po glavi, a nije ušao preko vrata sa pištoljem u ruci i pokušao da
galami, već kao što je naveo svaku radnju je preduzimao korak po korak.
Da je primijetio da je opt.te noći bio pijan, nebi prihvatio poziv na piće,
ali kako se ponašao sasvim normalno poslije izvinjenja zbog ranijih dogadjaja
, prihvatio je njegov poziv da popiju piće.Nakon što se ovo desilo nije mu
poznato da li je ostalo auto opt. parkirano ispred lokala, ali koliko zna
jedino auto koje je bilo ispred lokala bila je "marica" jer nije primijetio
zastoj u saobraćaju, jer to nije ni mogao vidjeti iz lokala, ali je marica
nakon privodjenja opt. slobodno prošla ulicom, tako da nije pozivan pauk da bi
im se omogućio slobodan prostor.
Sjedjeli su na početnom dijelu šanka i muzika je bila na početnom dijelu,a
šank je dugačak šank, oko 5,5 metara,a radi se o jednoj prostoriji samo što je
lokal širok oko 5,5 metara i dugačak je oko 19 metara ,ali se šank nalazi u
tom prednjem dijelu,a u prvom dijelu se nalazi šank i širina je ista, a u
drugom dijelu se nalazi WC i magacin i širina je skoro jednaka kao u svim
djelovima lokala.
Muzika se nalazila na udaljenosti od njega i optuženog od tri metra.
U momentu kad je optuženi ispaljivao hice u muziku ispred sebe neki su se
gosti nalazili u prvoj polovini-u prvom djelu su stolovi i tu sjede gosti.
Gosti koji su sjedjeli u prvom djelu nakon pucnjave su se počeli povlačiti ka
drugom djelu, jer nijesu mogli da prodju pored optuženog sa uperenim
pištoljem, a čak su se neki od konobara skrili u WC-u .
Nakon ovoga opt.nije pokušao da dodje kod njega u lokal i nije imao ikakvih
komplikacija nakon ovog dogadjaja, a po njegovom mišljenju zbog trajanja
sudskog procesa.
Pridružio se krivičnom gonjenju i postavio je imovinskopravni zahtjev.
Iz sadržine u bitnom objektivnog i krajnje uvjerljivog iskaza svjedoka ošt.
Đ.D., proizilazi da je kritične večeri 18.12.2001.godine, sjedio za jednim
stolom u kafiću „G.“ sa svojim bratom D. i P.D.. Izuzev njih u kafiću je bilo
još oko 20 do 30 gostiju. Negdje oko 01,30 časova u kafić je ušao optuženi,
prišao je njihovom stolu, poljubio u obraz njegovog brata S. i pitao ga da li
može da ga vidi na minut. S. je ustao od stola , a potom je sa optuženim sjeo
za šank. Vidi da njegov brat nešto sa optuženi priča, ali ne čuje šta pričaju.
U jednom trenutku vidi da optuženi vadi pištolj iz pojasa i puca preko puta u
muzičke uredjaje. Nakon ispaljenog metka optuženi je povišenim tonom pitao
njegovog brata S. imam li ja tala ovdje“, na što je S. odgoviro „nemaš“.
Optuženi ponovo puca u pravcu muzičkih uredjaja i postavlja S. ponovo isto
pitanje: „imam li ja tal ovdje“, našto mu S. ponovo odgovara „Nemaš“. Tada
optućeni treći put puca u muzičke uredjaje i postavlja ponovo isto pitanje S.
i S. mu ponovo isto odgovara. Sva tri metka su rikošetirala i završila u
prostoriji. Nakon toga, optuženi je udario sa pištoljem po glavi njegovog
brata S. koliko mu se čini 2 puta. Vidjevši to on i P. kreću prema optuženom
sa namjerom da ga odmaknu od njegovog brata, optućeni okreće pištolj prema
njima, oni dižu ruke uvis i čekaju da se optuženi smiri. Optuženi tada prilazi
njemu i udara ga u predjelu slepočnice, a potom nasrće na P. i zamahuje sa
pištoljem da ga udari u predjelu glave, ali taj udarac P. blokira rukom.
Potom, optuženi je naredio njemu, P. prisutnim gostima i konobarima da predju
u drugi dio lokala što su i učinili. Optuženi tada ponovo traži novac,
pitajući njih trojicu (njega, S. i P.) „imam li ja tal ovdje“. Oni mu
odgovaraju da nema i tada on ponovo udara pištoljem po glavi S., dok su on i
P. eskivirali udarce. Nakon toga optuženi je uperio pištolj prema dvojici
konobara K. i R. tražeći da mu daju pazar. R. mu je rekao „nemoj mene, ja sam
konobar“, a konobar K. je kaže pitao svjedoka hoće li mu dati pazar, a on mu
je rekao da mu da , dok je optuženi sa slobodnom rukom u kojoj nije imao
pištolj bacio stolice na njih prisutne. U tom trenutku se pojavila policija na
vratima, optućeni ih je vidio, neopaženo stavio pištolj za pas, krenuo da
izadje iz lokala pored policasjaca obraćajući se navodno nekoma ko ga navodno
čeka ispred „M. sačekaj me sad ću ja“. Policija je pitala ko je pucao, oni su
pokazuali na optuženog i policajci su optuženog lišili slobode. Objasnio je da
je bio udaljen od miksete na 3 do 4 metra u momentu kada je optuženi pucao u
istu. Nezna da li je optuženi te večeri bio u alkoholisanom stanju ili
ne.Pridružio se krivičnom gonjenju, ali nije postavio imovinskopravni zahtjev.
Po njegovom mišljenju ponašanje optuženog je bilo racionalno, odnosno on nije
primijetio nakon što je isti ušao u lokal ništa neobično, dakle nije se
teturao, nije pričao ništa nepovezano, njegovo ponašanje je bilo onako kako je
već opisao. Nakon ovog dogadjaja nije imao neprijatnosti od strane optuženog.
Iz sadržine u bitnom objektivnog i krajnje uvjerljivog iskaza ošt. P.D.
proizilazi da je suvlasnik kafića „G.“ da je kritične večeri sjedio za stolom
u lokalu skupa sa svojim ortakom Đ.S.i Đ. D.. Negdje oko 01,30 časova u lokal
je došao optuženi sa kojim su ranije imali neki problem, prišao je njihovom
stolu, poljubio Đ.S.i pitao ga da li mogu da se vide na minut. S. je ustao i
sa optuženim je pošao prema šanku gdje su za isti sjeli. Vidio je da optuženi
i S. nešto pričaju, ali nije čuo sadržinu toga razgovora. U jednom trenutku
čuo je kako optuženi povišenim tonom govori S. „razumiješ li ti mene“, i tada
je primjetio u ruci optuženog pištolj iz kojeg je ispalio jedan metak u pravcu
muzičkog uredjaja, a potom rekao S. „imam li ja tal ovdje“, na što mu S.
govorio da nema, nakon čega optuženi drugi put puca u istom pravcu i ponovo S.
postavlja isto pitanje i S. mu ponovo na isti način odgovara. Optuženi potom
treći put puca u istom pravcu i ponovo postavlja isto pitanje S. i S. mu
ponovo daje isti odgovor. Nakon toga, optuženi udara S. 2-3 puta. On i D. Đ.
su ustali da spašavaju S. od optuženog, ali optuženi usmjerava pištolj prema
njima, oni zastaju i dižu ruke u vis, optuženi im prilazi i jedanput udara sa
pištoljem D. po glavi, a nakon toga zamahuje sa pištoljem da udari njega po
glavi ,ali on je postavio ruku i blokirao taj udarac. Kaže da se S. oteturao u
drugi dio lokala, a da su on i D. krenuli za njim. Optuženi je ponovo udario
pištoljem D. po glavi, a potom je krenuo i njega da udari, ali je on ponovo
blokirao udarac postavljajučiu ruku ispred glave. Čitavo ovo vrijeme optuženi
je govorio: „imam li ja tal ovdje, i koji je moj tal ovdje“. Optuženi je nakon
što je prethodno izudarao pištoljem njih trojicu uperio pištolj u pravcu
uniformisanih konobara tražeći da mu predaju pazar. Konobari su govorili
optuženom da su oni samo konobari. Konobar K. je pitao da li da optuženom
Pazar, na što mu je Đ. D. rekao „daj mu“ ,dok optuženi sa slobodnom rukom u
kojoj nije dražao pištolj je bacao stolice u njihovom pravcu. Medjutim, u tome
je došla policija koju je optuženi pokušavao da prevari, tako što se navodno
javlja nekom prijatelju van i krće da izlazi. Policajci su ih pitali ko je
pucao i oni su pokazali na optuženog nakon čega ga je policija lišila slobode.
Pridružio se krivičnom gonjenju ali nije postavio imovinskopravni zahtjev.
Nakon ovog dogadjaja nije imao neprijatnosti od strane optuženog.
Iz sadržine u bitnom objektivnog i krajnje uvjerljivog iskaza svjedoka A.I.,
proizilazi da je u navednom kafiću zaposlen bio kao di-džej. Kritične večeri
nalazio se na svom radnom mjestu u okviru šanka gdje je puštao muziku. Poslije
pola noći u kafić je došao optuženi, pozdravio se sa gazdom lokala Đ.S., a
nakon toga su sjeli za šank. Čuo je kako se optuženi nešto izvinjava S., a da
nakon toga imaju neku raspravu vezano za posao. U jednom momentu optuženi je
izvadio pištolj iz pasa, stavio ga na šank, govoreći S. „da li ja treba da ti
pravim probleme“.S obzirom da su usta cijevi bila okrenuta prema njemu,
neprijatno se osjećao te se pomjerio na drugu stranu šanka. Čuo je kako
optuženi govori S.: „imam li ja tal sa tobom ili ne?“, na što mu je S.
odgovorio da nema. Optuženi je uzeo pištolj sa šanka, repetirao ga i opalio je
u pravcu muzičkog uredjaja, a potom je S. ponovo postavio isto pitanje i dobio
isti odgovor, a potom je opalio drugi metak u istom pravcu i postavio isto
pitanje u vezi tala i dobio isti odgovor, opalio je i treći metak u istom
pravcu i postavio isto pitanje u vezi tala i dobio isti odgovor. Čuo je i to
kada je optuženi rekao S. da mu mora davati po 1.000 DM , a potom je udario
pištoljem po glavi S., a zatim i D. koji je htio da razdvoji. Kaže za sebe da
se sklonio iza jednog zida. D. je došao do njega i konobara i dao im mobilni
telefon da pozovu policiju.
Svjedok-oštećeni je pojasnio na glavnom pretresu da se ne sjeća što se
navedene večeri dešavalo u lokalu „G“, da nema nikakvog interesa da svjedoči,
da povlači izjavu koju je dao pred Istražnim sudijom uprkos tome što je ta
izjava u svemu tačna, da ne želi da ima bilo kakve probleme sa optuženim i sa
bilo kim drugim. Kazivanje ovog svjedoka – oštećenog na glavnom pretresu da se
ne sjeća šta se navedene večari u lokalu "G" dešavalo i njegova uzdržanost da
na glavnom pretresu u prisustvu optuženog saopšti svoja neposredna zapažanja
vezano za predmetni dogadjaj, te njegova tvrdnja da povlači svoj iskaz koji je
dao pred istražnim sudijom i da se ne pridružuje krivičnom gonjenju optuženog
su očito rezultat njegovog straha da ne bi imao kako on kaže bilo kakvih
problema sa optuženim i sa bilo kim drugim, te iz toga razloga njegov iskaz sa
glavnog pretresa u pogledu odlučnih činjenica sud ne prihvata kao istinit. Da
je u tom dijelu zaključak suda ispravan potvrdjuje i sam svjedok – oštećeni
kada je kazao da povlači svoj iskaz koji je dao pred istražnim sudijom uprkos
tome što je taj iskaz u svemu tačan.
Iz sadržine u bitnom objektivnog i krajnje uvjerljivog iskaza svjedoka ošt.
P.D., proizilazi da je bio zaposlen kao šanker u navedenom kafiću. Kritične
večeri poslije 01,00 časova, gazda kafića Đ.S.i optuženi su sjeli za šank. Za
sebe je istakao da je bio za šankom na udaljenosti tri metra od njih, tako da
nije obraćao pažnju na njih i nije čuo što su pričali. U jednom momentu je
vidio kako optuženi pištoljem puca u pravcu muzičkog uredjaja. Od toga metka
muzika se naglo pojačala skoro do daske. Čuo je kako optuženi pita Đ.S.„Imam
li ja tala ovdje?“, na što mu je S. odgovorio da nema. Nakon toga on i
konobari su pobjegli iza jednog zida – pregrade uz šanki i tu su se sklonili.
Čuo je još dva pucnja. Nije vidio trenutak kada je optuženi pištoljem udario
Đ.S., ali je vidio trenutak kada je udario Đ.D.. Nakon toga, optuženi je
uperio pištolje u pravcu konobara A. R.a koji je bio za šankom i rekao mu „daj
Pazar“, na što mu je ovj odgovorio „ja sam konobar“, a potom je od konobara
K.a tražio pare, ali je ubrzo došla policija.
Svjedok-oštećeni je na glavnom pretresu izmijenio dati iskaz iz prethodnog
postupka. Naveo je da nije čuo šta su optuženi i Đ.S.razgovarali, da je čuo
tri pucnja, ali da nije vidio lice koje je pucalo. Tvrdi da je u rukama
optuženog vidio pištolj u momentu kada ga je policija lišila slobode. Kaže da
nije vidio da je optuženi nekoga od prisutnih u lokalu udrio pištoljem i da je
pištolj prema nekome uperio. Meci su ispaljeni u pravcu muzičke miksete koja
se nalazila iza šanka. U momentu ispaljenja tih metaka nalazio se iza šanka
,ali na suprotnoj strani miksete. Istakao je da je iskaz koji je dao na
glavnom pretresu tačan, za razliku od njegovog iskaza iz prethodnog postupka,
za koji kaže da ga je dao na osnovu saznanja koja je dobio od ostalih
prisutnih u lokalu čijih imena ne može da se sjeti. Po ocjeni suda, kazivanje
ovog svjedoka – oštećenog na glavnom pretresu je neubjedljivo i neistinito i
kao takvo je očito sračunato ka tome da pomogne optuženom u izbjegavanju
krivice. Njegovo kazivanje na glavnom pretresu je u suprotnosti sa njegovim
kazivanjem u prethodnom postupku. Brojne činjenice i detalje koje je ovaj
svjedok-oštećeni iznio u prethodnom postupku po ocjeni suda može iznijeti
zaista samo ono lice koje je neposredno bilo očevidac dogadjaja, te iz toga
razloga sud kao istinit prihvatio njegov iskaz iz prethodnog postupka koji je
u skladu i sa drugim provedenim dokazima.
Iz sadržine u bitnom objektivnog i krajnje uvjerljivog iskaza svjedoka ošt. K.
A. proizilazi da je kritične večeri radio kao konobar u kafiću „G“ ,da je
primijetio optuženog kada je ušao u lokal i kada se poljubio sa gazdom lokala
Đ.S.i da je primijetio kada su ova dvojica nakon što su se pozdravili sjeli za
šank. Kako je usluživao goste u lokalu nije obraćao pažnju na ovu dvojicu što
pričaju. U jednom trenutku dok se nalazio na suprotnoj strani lokala čuo je
pucanj, okrenuo se i vidio kako optuženi puca u pravcu muzičkog uredjaja.
Poslije prvog pucnja muzika se poajčala ,usled toga što je metak pogodio istu
i to na najglasnije.Čula su se još dva pucnja .Nakon toga čuo je kako optuženi
pita Đ.S.,“Imam li ja tala ovdje“?Nije čuo što mu je ovaj odgovorio jer je
pobjegao u toalet,odakle je čuo kako optuženi od konobara R. traži pare .Na S.
poziv je izašao iz toaleta i vidio je da optuženi stolicom gadja S. i kako
čupa novogodišnje ukrase u lokalu .Optuženi i je od njega tražio pazar sa
uperenim pištoljem prema njemu.Đ. D. mu je rekao da preda pazar,i on je krenuo
da to uradi ,ali je optuženi čupao novogodišnje ukrase ,nakon čega je došla
policija.
Iz sadržine u bitnom uvjerljivog i objektivnog iskaza svjedoka R.A.proizilazi
da je kritične večeri radio kao konobar u lokalu „G“ ,da je primjetio
optuženog kada je ušao u lokal i pojubio se sa gazdom lokala Đ. S.,kada su
sjeli za šank Poslužio ih je pićem i više nije obraćao pažnju na njih jer je
radio svoj posao.Poslije izvjenog vremena čuo je kako je optuženi povišenim
tonom pitao S. nešto za obezbjedjenje lokala ,ali nije obraćao pažnju na S.
odgovor.Nedugo zatim vidio je kako je optuženi uperio pištolj u pravcu
muzičkih instrumenata i kako puca iz navedenog pištolja.Od pucnja,muzika se
sama pojačala i bila je preglasna ,ali je uprkos tome čuo kako ovaj pita
S.“Imam li ja tal ovdje“,našto mu je S. odgovorio da nema .Optuženi je potom
pucao i drugi put u istom pravcu ,postavljajući isto pitanje S. pa je dobio
isti odgovor,da bi i treći put pucao u istom pravcu i na ponovljeno pitanje
dobio isti odgovor.Nakon ovog optuženi je pištoljem udario S. po glavi .neko
od prisutnih mu je dodao telefon pa je pošao u toalet da ih nazove ,ali ih
nije dobio .Kada je izašao iz toaleta vidio je kako je optuženi gazdama i
nekim gostima koji su staajli uza zid uperio pištolj ,da bi ušao u šank i
okrenuo se sa pištoljem prema njemu.Podigao je ruke uvis i rekao mu „nemoj
mene ,ja radim ovdje“,nakon čega mu je optuženi rekao „daj pare“,pa se okrenuo
prema gazdama koji su mu nešto govorili.Ubrzo je došla policija.
Iz sadržine u bitnom objektivnog iskaza svjedoka oštećenog B.R. proizilazi da
je u ovom kafiću bio zaposeln kao kasir .Kritične večeri poslije 01,00 časova
,zajedno sa konobarima je sabirao blokove i nije obraćao pažnju na dešavanja u
lokalu,sve dok nije čuo pucanj,a potom je ugledao optuženog sa pištoljem
usmjerenim u pravcu muzike .Skočio je sa stolice i pošao u toalet gdje se
zaključao .Pojasnio je da se nalazio u drugom dijelu lokala ,na jedno desetak
metara od optuženog u momentu kada je ovaj ispalio prvi metak .Sobzirom na tu
udaljenost i da na to da metak nije ispaljen u njegovom pravcu mišljenja je da
mu život nije mogao biti ugrožen. Pojasnio je da sami ulazak optuženog
ktitične večeri u lokal nije ukazivao na to da će se desiti dogadjaj, te da je
vidio opt. u razgovoru sa vl.lokala Đ. S., koji razgovor takodje je bio sasvim
normalan, da bi nakon toga uslijedio dogadjaj kako je već i opisao, a čuo je
da se isti obraćao Đ. S. riječima "imam li ja nešto ovdje" ili riječi slične
sadržine i čuo je da mu je ovaj odgovarao da nema.
Nije se pridružio krivičnom gonjenju i nije postavio odštetni zahtjev.
Optuženog je gledao i prije kroz grad, a u lokalu jednom, dva puta i njegovo
ponašanje te večeri dok nije počeo incident, je bilo isto potpuno, nije znao
kako da objasni. Te večeri optuženi nije imao na početku pištolj, ali kasnije
da, kada su počeli da se sklanjaju iza zida , pištolj su mu vidjelu u rukama.
Kada se čuo jedan pucanj pojačala se muzika u lokalu, a on se nalazio na kraju
šanka. Poslije prvog pucnja sam se sklonio u toalet zajedno sa di džejom i od
tamo je čuo isto pucanj.
Iz iskaza svjedoka J.Ž. proizilazi da se ne sjeća predmetnog dogadjaja zbog
proteke vremena,ali da se sjeća da su ušli u lokal gdje su kod vrata izvršili
lišenje slobode optuženog.Isti je bio pijan ,narodski rečeno mortus pijan-
koma.Zna da su priveli optuženog u stanicu policije i pošto je bio pijan
pozvali su kolege iz saobraćajne policije da izvrše alkotestiranje .Te večeri
on i kolega M. su ušli prvi ,a tu je bilo još kolega koliko se može sjetiti.
Iz iskaza svjedoka M.Ž. proizilazi da se slabo sjeća dogadjaja ,ali da je bila
lagana intervencija ,a da je optuženi bio toliko pijan da nije mogao ući u
vozilo,zbog čega su ga unijeli u vozilo i odvezli u CB.
Iz sadržine medicinske dokumentacije i nalaza i mišljenja vještaka dr.D.Č.sud
je utvrdio da su ošt.Đ.S.i Đ. D. pregledani u JZU Dom zdravlja
19.12.2001.godine u 01,12 časova,da je upredmetnom dogadjau ošt.Đ.S.zadobio
laku tjelesnu povredu u vidu nagnječenja glave ,krvnog podliva u lijevom
čeonom predjelu ,rane razderotine sa krvnim podlivom lijeve ušne školjke
,dvije rane razderotine u lijevom tjemenom predjelu i nagnječenje sa otokom u
lijevom donjeviličnom predjelu,da su navedene povrede nastale djelovanjem
tupine zamahnutog mehaničkog oruđa u koje spada i pištolj ,a da je oštećeni Đ.
D. takođe zadobio laku tjelesnu povredu u vidu nagnječenja glave ,rane
razderotine iza lijevog oka i rane razderotine u predjelu ispod lijeve strane
donje vilice ,te da su anvedene povrede nastale djelovanjem tupine zamahnutog
mehaničkog oruđa u koje spada i pištolj.
Iz nalaza i mišljenja sudskog vještaka medicinske struke iz oblasti sudske
medicine dr.D.Č.od 07.07.2010.godine proizilazi da je u konkretnom slučaju
učinjen propust što je urađeno samo alkotestiranje,a kako to proizilazi iz
Zapisnika o alkotestiranju koji je dostavljen sudu ,a nije postupljeno po
pravilima ,odn.da se nakon alko testiranja uradi hemijska analiza alkohola iz
krvi i urina i to u dva vremena.U svakom slučaju ako se uzme u obzir da je
dreger ispravan ,baždaren ,te da je alkotestiranje izvršeno na pravilan način
,zaključuje se da je u vrijeme alkotestiranja postojalo pijano stanje , a
pijanim stanjem se smatra koncentracija alkohola u krvi u rasponu od 1,50
-2,50 pro mille apsolutnog alkohola u krvi.U svakom slučaju ,ukoliko je Ć.R.
konzumirao alkoholna pića pred sam dogadjaj ,koncentracija alkohola u krvi je
iznosila u vrijeme dogadjaja je iznosila od najmanje 1,95 pro mille do najviše
2,02 pro mille,srednje 1,985 pro mille,što znači da je u svakom slučaju bio u
pijanom stanju. Ukoliko je Ć.R. završio sa konzumiranjem pića najmanje oko sat
i po prije dogadjaja ,onda je koncentracija alkohola u krvi u vrijeme
dogadjaja iznosila od najmanje 2,16 pro mille apsolutnog alkohola u krvi do
najviše 2,23 pro mille apsolutnog alkohola u krvi,a srednje 2,195 pro mille
apsolutnog alkohola u krvi,što znači da je u svakom slučaju bio u pijanom
stanju.
Sud je navedene nalaze vještaka med.struke cijenio kao objektivne ,jasne i
stručne,bazirane na pravilima nauke i struke.
Iz usaglašenog nalaza i mišljenja sudskih vještaka medicinske struke G. dr.Ž.
i M. dr.B. od 06.07.2012.godine proizilazi da u toku neposrednih pregleda
opt.Ć.R.nije uočeno postojanje trajne duševne bolesti ,zaostalosti u duševnom
razvoju ,kao ni prisustvo težeg duševnog poremećaja .Vještačenjem
alkoholisanosti od strane specijaliste sudske medicine utvrđuje se da se
radilo o pijanom stanju kod optuženog,odnosno da se koncentracija alkohola u
krvi kretala od 1,95 pro mille ,srednja vrijednost 1,98 pro mille u vrijeme
izvršenja krivičnog djela.Iz izjava pojedinih svjedoka može se zaključiti da
je optuženi bio pijan u momentu izvršenja krivičnog djela.Okolnosti krivičnog
djela opisuje na način da je zaboravan za pojedine detalje samog djela
.Mišljenja su da je optuženi u vrijeme izvršenja krivičnog djela bio u stanju
akutne intoksikacije alkoholom,koja je dovela do poremećaja svijesti u smislu
suženja svijesti i poremećaja pamćenje-amnezije-zaboravnosti ,uz posledičnu
slabiju kontrolu impulsa i ponašanja.Usled dejstva alkohola ponašanje je
impulsivno i zaobilazi svjesni dio ličnosti ,a potiče iz afektivno nagonske
sfere.U vrijeme izvršenja krivičnog djela optuženi se nalazio u stanju
alkoholne intoksikacije koja se ubraja u privremenu duševnu poremećenost,usled
koje je optuženi bio u stanju smanjene uračunljivosti bitno.
Iz nalaza i mišljenja Sudskomedicinskog odbora,Medicinskog fakulteta u
Podgorici od 12.11.2012.godine proizilazi da je opt.Ć.R. prosječnih
intelektualnih sposobnosti ,da pokazuje simptome i znake emocionalne
nedozrelosti ,nestabilnosti ,antisocijalnog ponašanja i neadekvatne kontrole
impulsa.Naznačene karakteristike ličnosti pripadaju poremećaju koji se
kvalifikuje kao poremećaj (stanje)ličnosti ,a takve ličnosti su sklone
upotrebi (zloupotrebi) alkoholnih pića i neadekvatnom ponašanju.U vrijeme
učinjenog krivičnog djela optuženi je bio u pijanom stanju ,pošto se
koncentracija alkohola u krvi kod njega kretala od 1,95 2,02 promila (srednja
vijednost 1,98 promila).U vrijeme izvršenja krivičnog djela sposobnost
shvatanja značaja djela ,kao i mogućnost upravljanjasvojim postupcima kod
optuženog bila je bitno smanjena.
Iz neposrednog pojašnjenja predstavnika Sudsko medicinskog odbora Medicinskg
fakulteta u Podgorici neuropsihijatra dr. P. proizilazi da je isti kao
Predstavnik Medicinskog odbora ostao u cjelosti pri nalazu Medicinskog odbora
deponovanom u ovom sudu. Što se tiče pitanja da je u vrijeme izvršenja
krivičnog djela sposobnost shvatanja djela kao i mogućnosti uprfvljanja svojim
postupcima kod optuženog Ć.R.bila bitno smanjena, a ne kaže se iz kojih
razloga napomenuo je da su na to pitanje odgovoril i direktno i indirektno.
Što se tiče konkretnih razloga u tačci 1. mišljenja kazana su neka osnovna
svojstva i karakteristike ličnosti okrivljenog ,pa se iz tog Mišljenja može
crpiti i dio odgovora na postavljeno pitanje.Uz to u tačci 3. u Mišljenju
kazano je da je optuženi u vrijeme učinjenog krivičnog djela ,odnosno
neposredno prije toga imao u krvi vrijednosti alkohola koje su se kretala
između 1,95 do 2,02, promilla ,odnosno to je srednja vrijednost iznosila 1,98
promilla. Ta okolnosti dodatno je iskompromitovala ponašanje okrivljenog u
smislu manje mogućnosti obuzdavanja agresivnih postupaka ,shvatanja normi
ponašanja običaja, te shvatanja moralnih rezona i logiciranja. Pod tim
okolnostima, odnosno u takvim okolnostima odvijala se naznačena radnja, s tim
što je ponovo podvukao da optuženi pokazuje znake i simptome poremećaja
ličnosti koje su inače sklone ovakvim i sličnim radnjama ,odnosno dolaženje u
sukob sa zakonom, što alkohol i neke druge okolnosti isprovociraju i
ispotenciraju da dođu više do izražaja.Nadalje je pojasnio da su u prvoj tačci
Mišljenja opisana i konstatovana osnovna svojstva i karakteristike ličnosti
optuženog, potom je dodatno objašnjeno da pod uticajem alkohola i
psihoaktivnih supstaci naznačena svojstva ličnosti dođu više do izražaja u
smislu slabije ili otežene kontrole agresivnih postupaka, rđavije kontrole
logičkog rasuđivanja, prihvatanja socijalnih i etičkih normi ,generalno rečeno
njegova osnovna svojstva koja su isprovocirana upotrebom alkoholnih pića i u
tom času on je bio u stanju privremene duševne poremetnje, i u tom smislu
smanjeno uračunljiv bitno.
Ta svojstva ličnosti i dalje su aktuelna, s tim što pretpostavlja da su
dijelom oslabljena ili redukovana iz iskustva ličnog i opšte adaptacije uslova
i tako dalje.
Ta svojstva ličnosti podložna su promjenama ,mogu da oslabe neke od tih crta,
ali mogu i da se pogoršaju, zavisno od uslova života, pod uticajem stresa, kao
generalno bilo koji poremećaj. One su sada evidentne, postoje i crte ličnosti
se generalno ne mijenjaju ,već ostaju trajna svojstva ličnosti.
Na dalje pitanje da li postoji mogućnost da su se te crte ličnosti od 2001.
godine do 2007. godine izmijenile isti je izjavio da je optuženi sada
generalno uviđavniji i da je dio tih crta koje su bile izraženije u smislu
agresivnosti kontrole inpusla pod boljom ličnom kontrolom.Takve ličnosti su
sklone agresivnim ponašanjima, i deliktnom ponašanju i bez upotrebe alkohola,
a alkohol je dodatni provokator i stimulator "za takve aktivnosti i
radnje".Pretpostavlja da nije upotrebljavan alkohol da se ovakva radnja i u
ovakvoj formi ne bi desila.
Sud je date nalaze i mišljenja sa iznijetim pojašnjenjem cijenio kao
objektivne ,jasne i stručne,bazirane na pravilima nauke i struke.
Iz sadržine navedene potvrde o privremeno oduzetim predmetima proizlazi da su
ovlašćeni policijski službenici CB Podgorica dana 18.12.2001.godine od
opt.Ć.R.oduzeli pištolj marke M 70 „VZOR“, cal.7,65 , fabričkog broja C -
04116, sa okvirom i jednim metkom .
UP PJ Podgorica je dopisom br.17-09-231/87 -581/1 od 15.01.2007.godine
obavjestila sud da nemaju podatak o tome da je licu Ć.R.u uziman alko test
dana 18.12.2001.godine.Ovaj dopis nije od uticaja u konkretnom slučaju,obzirom
da je sudu priložen Zapisnik o alkotestiranju optuženog,a koji je prezentiran
sudskom vještaku medicinske struke iz oblasti sudske medicine i na osnovu
kojeg je ista dala nalaz i mišljenje.
U footodokumentaciji u koju je izvršen uvid je dat prikaz :1.opšteg izgleda
kafe bara "G",2.širi izgled mjesta gledano sa ulaznih vrata lokala ,sa
tragovim aoznačenim br.2.(čaura) i 4 (dio projektila),3 širi izgled lica
mjesta gledano iz pravca šanka prema ulaznim vratima sa tragovima označenim
br.2.(čaura)br.4(dio projektila),br.3.(čaura),br.10(neispaljen metak),4.mjesto
udara projektila u drveni zid označeno br.5. i 6.i u muzičku miksetu ,označeno
sa br.7,5 bliži izgled čaure označene br.1.,6.bliži izgled čaure označene
br.2.i dijela projektila označenog br.4.,7.bliži izgled čaure označene
br.3.,8.bliži izgled udara projektila u drveni zid označenih br.5 i 6,9.mjesto
pronalaska projektila u muzičkoj mikseti i udara na istoj označeno sa br.7,10
dio projektila pronađenog iza muzičke miksete označeno br.8.11.dio projektila
pronađenog iza muzičke miksete označeno br.9,12 .bliži izgled neispaljenog
metka označeno br.10,13.tragovi krvi na stolu i 14 papirna salveta sa
tragovima krvi locirana u blizini prolaza za šank.
Uvidom u fotografiju br.4.da se utvrditi da muzički uredjaj i drveni zid u
koji su ispaljeni meci se nalazi sa unutrašnje lijeve strane šanka ,te da je
prostorija gdje su pronadjene čaure neispaljeni metak i dio projektila po
patosu ,te da je u pitanju objektivno mali prostor.
Iz izvoda iz kaznene evidencije za optuženog proizilazi da je osuđivan
presudom Osnovnog suda u Podgorici K.15144/96 od25.02.1998. godine zbog
krivičnogdjela iz čl. 39. KZ RCG na novčanu kaznu u iznosu od 1.500,dinara, I
K. 95/28467 od 05.05.2003.godine zbog krivičnog djela iz čl. 145. st. 1. KZ
RCG, na kazu zatvora u trajnju od tri mjeseca .
Ocjenom izvedenih dokaza svakog pojedinačno i u njihovoj međusobnoj
povezanosti ,te u vezi sa iznijetom odbranom optuženog ,sud je utvrdio da je
optuženi izvršio radnje stavljene mu na teret ,u mjesto,vrijeme i na način
kako je to činjenično opisano izrekom presude.
Naime,iz izložene činjenične građe koja proizilazi iz sadržine provedenih
dokaza sud je na nesumnjiv način utvrdio da je optuženi u noći izmedju 18 i
19.12.2001.godine, oko 01,00 časova u Podgorici u kafe baru “G” ul. ....
upotrebom sile prema Đ.S.i prijetnjom da će neposredno napasti na život ili
tijelo R.A.i K.A., sa umišljajem pokušao da oduzme novac u namjeri da sebi
pribavi protivpravnu imovinsku korist, na način što je od ošt. Đ.S.,
suvlasnika kafe bara, zahtijevao da mu mjesečno isplaćuje iznos od 1.000 DM,
pa kada je oštećeni to odbio, iz pištolja marke M-70 “VZOR” kal. - 7,65 mm,
fabrički br. C-04116, koji je nosio sa sobom ispalio je tri projektila u
pravcu šanka i tako izazvao opasnost za život i tijelo većeg broja lica koja
su se nalazila u kafe baru i to: Đ.S., Đ.D., P.D., P.D., A.I., da bi potom
Đ.S.više puta udario pištoljem u predjelu glave i nanio mu laku tjelesnu
povredu u vidu nagnječenja glave, krvnog podliva i lijevom čeonom predjelu
rane razderotine sa krvnim podlivom lijeve ušne školjke, dvije rane razderine
u lijevom tjemenom predjelu i nagnječenje sa otokom i lijevom donjoviličnom
predjelu, a zatim je više puta udario pištoljem u predjelu glave i njegovog
brata Đ.D., kojem je nanio lake tjelesne povrede u vidu nagnječenja glave,
rane razderine iza lijevog oka i rane razderotine u predjelu ispod lijeve
strane donje vilice, nakon čega je pištolj uperio u pravcu konobara R.A.i
K.A.i naredio im da mu predaju pazar, u kom trenutku su u kafe bar ušli
policajci CB Podgorica i lišili ga slobode.
Sud je prethodno činjenično stanje utvrdio prevashodno iz sadržine u bitnom
međusobnih saglasnih iskaza oštećenih Đ.S. ,Đ.D.,P.D.,koji su na identičan
,precizan i jasan način svjedočili o svim činjenicama i okolnostima vezanim za
kritični dogadjaj,u sklopu sa iskazima ošt. K. i R. koji su se izjašnjavali o
onome što su oni bili u prilici da čuje i vide A. i P. koji su iznijeli
mnoštvo činjenica vezanih za konkretni dogadjaj i radnji koje je preduzeo
optuženi ,kao i nalazima i mišljenjima sudskih vještaka ,te potvrdom o
privremeno oduzetim predmetima i sačinjenom fotodokumentacijom,što sve navodi
na nesumnjiv zaključak da se dogadjaj odigrao na način kako je to
predstavljeno izrekom presude.
Svjedok B.R.je pobjegao nakon prvog ispaljenog metka ,tako da iz njegovog
iskaza sud nije mogao doći do značajnijih saznanja.
Dakle,činjenično stanje u konkretnom slučaju na nesumnjiv način ukazuje da je
optuženi došao u navedeni kafe bar "G" sa namjerom da sebi pribavi
protivpravnu imovinsku korist, tako što je od suvlasnika kafića ,oštećenog
Đ.S. pokušao iznuditi novac ,na način što je zahtjevao od istog da mu mjesečno
isplaćuje iznos od 1000 DM ,pa kako je to oštećeni Đ.S.odbio, optuženi je da
bi manifestovao ozbiljnost svoje prijetnje izvadio pištolj iza pojasa i pucao
u pravcu muzičkog uredjaja koji se nalazio sa unutrašnje strane šanka ,pa kako
i tako manifestovana prijetnja nije dala rezultata ,upotijebio je i silu na
način što je više puta pištoljem udarao po glavi oštećenog Đ.S. i njegovog
brata Đ.D.,nanoseći im lake tjelesne povrede ,ali kako ni nakon toga nije
mogao slomiti otpor oštećenog Đ.S. jer je on bio odlučan u tome da mu neće
davati navedeni novac ,optuženi je odlučio da izvrši razbojništvo prema
konobarima R. A. i K. A. tako što je uz prijetnju pištoljem tražio od njih da
mu predaju novac-pazar u čemu je spriječen dolaskom policije.
Imajući u vidu naprijed navedeno, ovaj sud nalazi da su se u radnjama
optuženog Ć.R. stekli svi subjektivni i objektivni elementi bića krivičnog
djela razbojništvo u pokušaju iz čl.242 st.1 u vezi čl.20 st.1.Krivičnog
zakonika.
Naime,iz sadržine zakonske odredbe proizilazi da se krivično djelo
razbojništvo sastoji u oduzimanju tuđe pokretne stvari ,upotrebom sile protiv
nekog lica ili prijetnjom da će se neposredno napasti na život ili tijelo u
namjeri da se njenim prisvajanjem pribavi za sebe ili drugog protivpravna
imovinska korist .Radnja se sastoji u oduzimanju tuđe pokretne stvari
,uputrebom sile ili prijetnjom.Upotreba sile ili prijetnja omogućava
oduzimanje tuđe pokretne stvari, bilo prema licu u čijem je pritežanju stvar
koja je predmet oduzimanja ili prema licu koje sprečava izvršioca u oduzimanju
tuđe pokretne stvari .Upotreba sile i prijetnje prethodi izvršenju krađe ,dok
je djelo svršeno samim oduzimanjem tuđe pokretne stvari uz upotrebu sile ili
prijetnje da će se neposredno napasti na život i tijelo.Pokušaj postoji kad je
u namjeri oduzimanja tuđe pokretne stvari započeto sa upotrebom sile ili
prijetnje ili su one i dovršene ,ali stvar nije oduzeta.Za postojanje
zakonskog obilježja sile ,odn.prijetnje ,kod krivičnog djela razbojništva
,potrebno je da je sila upravljena protiv osobe,te da ta sila ,odn.prijetnja
,po svom intezitetu bude jasno izražena i podesna za sprečavanje ili
savlađivanje otpora,obzirom na upotrijebljeno sredstvo ,način primjene
,okolnosti pod kojima je primjenjena i sl.
Optuženi je u konkretnom slučaju umišljajno započeo izvršenje krivičnog djela,
ali ga nije dovršio. Započinjanje  izvršenja krivičnog djela znači
preduzimanje one djelatnosti koja je u opisu bića krivičnog djela označena kao
radnja izvršenja.Kako su shodno čl.20 Krivičnog zakonika za pokušaj krivičnog
djela konstitutivna tri elementa: započinjanje izvršenja, odsustvo posljedice
i umišljaj učinioca da izvrši započeto krivično djelo, to je sud našao da su u
konkretnom slučaju ostvareni svi elementi pokušaja krivičnog djela, obzirom da
je optuženi započeo izvršenje predmetnog krivičnog djela preduzetim radnjama-
upotrebom sile prema Đ.S.i prijetnjom da će neposredno napasti na život ili
tijelo R.A.i K.A., da je postupao sa umišljajem,(sud je procjenu o
uračunljivosti i vinosti ,a cijeneći pritom nalaze i mišljenje sudskih
vještaka psihijatara dr.G. Ž. i dr.M.B.,čiji stav je potvrđen i od strane
sudsko medicinskog odbora Medicinskog fakulteta u Podgorici ,nalaz i mišljenje
sudskog vještaka medicinske struke iz oblasti sudske medicine,te iskaze
svjedoka J. i M. koji su potvrdili da je opt.bio u pijanom stanju pomjerio sa
vremena izvršenja djela na jednu raniju fazu ,na vrijeme dovođenja sebe u
stanje bitno smanjene uračunljivosti, a pritom je sud imao u vidu odrebu
čl.14.st.3.KZ-a kojom je predviđeno da krivica učinioca krivičnog djela koji
se upotrebom alkohola ,droga ili na drugi način doveo u stanje u kojem nije
mogao da shvati značaj svog djela ili da upravlja svojim postupcima se
utvrđuje prema vremenu neposredno prije dovođenja u takvo stanje)ali da do
posljedice krivičnog djela nije došlo, jer je došla policija.
Nadalje,u postupku je utvrđeno da se kafe bar "G"sastoji od dvije prostorije,
da je optuženi sjedio u prvoj prostoriji gledano sa ulaznih vrata ,tačnije
sjedio je za šankom u momentu kada je iz navedenog pištolja ispalio tri
projektila u pravcu muzičkog uredjaja koji se nalazio naspram njega,tačnije sa
unutrašnje strane šanka,od kojih je jedan pogodio miksetu,a dva drveni zid
iznad nje,dok je jedan ispaljeni projektil rikošetirao ,kako je utvrđeno iz
fotoelaborata ,gdje su prikazana dva projektila koja su pronađena na patosu u
navedenoj prostoriji naspram šanka.Kada je optuženi ispalio navedene metke
pored njega je sjedio za šankom oštećeni Đ.S.,dok su oštećeni Đ. D.,i P. D.
sjedjeli za stolom u blizini šanka ,ošt. A. I. se nalazio u unutrašnjosti
šanka gdje je bio na radnom mjestu di -džeja ,a ošt. P. D. se takođe nalazio u
unutrašnjosti šanka ,gdje je bio na radnom mjestu šankera.Ošt.K. A. i B.R. su
se nalazili u drugom dijelu lokala.Naspram šanka ,na patosu su pronađene tri
čaure i jedan neispaljeni metak ,dok su na jednom stolu pronađeni tragovi krvi
.
Prednje je utvrđeno iz saglasnih iskaza ošt. Đ.S.,Đ.D.,P.D.,A.I. ,P.D. ,K.A.i
B.R. te na materijalnim tragovima opaženim u fotodokumentaciji.
Sud je posebno cijenio činjenicu da su se ošt. Đ. S.,Đ. D. ,P. D. izjasnili da
su sva tri metka rikošetirala ,međutim takvo njihovo kazivanje je u
suprotnosti sa materijalnim tragovima ,a sud je ovakve njihove tvrdnje cijenio
kao njihov subjektivni doživljaj zbog metaka koji su "sijevali",a ne nikako
njihova namjera da nešto neistinito kažu,posebno kada se ima u vidu da su
nakon ispaljena projektila čaure iz pištolja ispadale po patosu ,da je na
patos pao i jedan dio od projektila koji je rikošetirao .
Imajući prednje u vidu sud nesumnjivo zaključuje da su se u radnjama optuženog
ostvarila i sva bitna obilježja krivičnog djela izazivanje opšte opasnosti iz
čl.327.st.3.u vezi st.1.KZ-a.
Iz sadržine navedene zakonske odredbe proizilazi da se osnovni oblik sastoji u
izazivanju opasnosti za život ili tijelo ljudi ili za imovinu čija vrijednost
prelazi iznos od 20.000,00 eura ,požarom,poplavom,eksplozijom,otrovom li
otrovnim gasom ,radioaktivnim ili drugim jonizujućim zračenjem,električnom
energijom ,motornom silom ili kakvom drugom opšteopasnom radnjom ili
opšteopasnim sredstvom (npr.pucanjem iz vatrenog oružja).Posledica se
manifestuje u izazivanju opasnosti za život ili tijelo ljudi ili za imovinu
čija vrijednost prelazi iznos od dvadeset hiljada eura,kao konkretna opasnost.
Ova opasnost je konkretna ,jer prema opštem iskustvu sa velikom vjerovatnoćom
svakog momenta može prouzrokovati štetnu posledicu u vidu povrede zaštićenog
dobra.
Kvalifikatorna okolnost kod ovog oblika je da je djelo učinjeno na mjestu gdje
je okupljen veći broj ljudi,a primjenjeno na konkretnu stvar ,nesporno je da
je optuženi iz vatrenog oružja ispalio tri metka u pravcu unutrašnjosti šanka,
pogadjajući sa jednim projektilom muzički uredjaj,a sa dva projektila drveni
zid iza muzičkih uredjaja.Jedan od projektila je rikošetirao i dio od tog
projektila je završio na patosu naspram šanka.Sobzirom na poziciju koju su
zauzimali ošt.Đ. S.,Đ. D. ,P. D. A. I. P. D. dijelom projektila koji je
rikošetirao stvorena je konkretna opasnost i mogućnost neposredne povrede za
više lica i to oštećenih čija su imena prethodno navedena ,ali pukom
slučajnošću nije došlo do njihovog povredjivanja.
Ispaljujući navedene projektile u pravcu šanka optuženi je bio svjestan da
ispaljenim projektilima može dovesti u opasnost živote i tijela većeg broja
ljudi -konkretno ošt.Đ.S.,Đ.D.,P.D.,A.I. I P.D. ,našto je i pristao ,čime je u
odnosu na nastupanje zabranjene posledice postupao sa eventualnim umišljajem
.Za napomenuti je da je sud procjenu o uračunljivosti i vinosti ,a cijeneći
pritom nalaze i mišljenje sudskih vještaka psihijatara dr.G. Ž. i dr.M.B.,čiji
stav je potvrđen i od strane sudsko medicinskog odbora Medicinskog fakulteta u
Podgorici ,nalaz i mišljenje sudskog vještaka medicinske struke iz oblasti
sudske medicine,te iskaze svjedoka J. i M. koji su potvrdili da je opt.bio u
pijanom stanju pomjerio sa vremena izvršenja djela na jednu raniju fazu ,na
vrijeme dovođenja sebe u stanje bitno smanjene uračunljivosti,a pritom je sud
imao u vidu odrebu čl.14.st.3.KZ-a kojom je predviđeno da krivica učinioca
krivičnog djela koji se upotrebom alkohola ,droga ili na drugi način doveo u
stanje u kojem nije mogao da shvati značaj svog djela ili da upravlja svojim
postupcima se utvrđuje prema vremenu neposredno prije dovođenja u takvo
stanje.
Kada su u pitanju oštećeni K. A. i B. D. koji su se nalazili u drugoj
prostoriji navedenog kafe bara ,po ocjeni suda za njih nije postojala
konkretna opasnost da će biti pogođeni ,te su iz tog razloga izostavljena
njihova imena prilikom činjeničnog opisa,dok je shodno ukidnim razlozima
Apelacionog suda precizirano prema kojem licu je upotrijebljena sila,a kojim
licima je prijećeno da će se neposredno upotrijebiti sila nakon što je
optuženi sa umišljajem pokušao da oduzme novac u namjeri da sebi pribavi
protivpravnu imovinsku korist.
Kod činjenice da je nakon izvršenja Krivični zakonik mijenjan i dopunjavan, to
je u smislu odredbe čl.133. st.3. KZ-a , primjenio odredbe važećeg Krivičnog
zakonika kao najblažeg za učinioca.
Prilikom utvrdjivanja vrste i visine kazne koju će izreći optuženom cijenjene
su okolnosti iz čl. 42. KZ -a, pa je Sud od olakšavajućih okolnosti na strani
optuženog našao, da se radi o porodičnoj osobi,ocu dvoje djece,izraženo
žaljenje zbog situacije u kojoj se našao, protek vremena od izvršenja djela,
dok je od otežavajućih okolnosti van bitnih obilježja krivičnog djela u
pitanju na njegovoj strani našao ranju osuđivanost (što proizilazi iz izvoda
iz kaznene evidencije).
Naime, Sud cijeneći tako utvrdjene okolnosti i imajući u vidu svrhu
kažnjavanja optuženom shodno čl. 48.st.1. KZ-a, prethodno utvrdio kazne
zatvora i to za krivično djelo razbojništvo u pokušaju iz člana 242. stav 1. u
vezi člana 20. st. 1. KZ-a kaznu zatvora u trajanju od 2 godine , za krivično
djelo, izazivanje opšte opasnosti iz člana 327. st.3.u vezi st.1.KZ-a kaznu
zatvora u trajanju od jedne godine , te osnovom čl. 48 st.2. tačka 2. KZ-a, na
osnovu prethodno utvrdjenih kazni optuženom utvrdio jedinstvenu kaznu zatvora
u trajanju od dvije godine i dva mjeseca koju ima izdržati po pravosnažnosti.
Sud je uvjerenja da će se i sa ovako utvrdjenom kaznom u konkretnom slučaju
postići svrha kažnjavanja predvidjena čl. 32. Krivičnog zakonika , pri tom
imajući u vidu činjenicu da nakon ovog događaja optuženi nije više izazivao
incidentne situacije.
Sud je mišljenja da će sa utvrđenom kaznom kao u konkretnom slučaju biti
ostvarena i opšta svrha krivičnih sankcija propisana čl.4.KZ-a.
Optuženi je obavezan shodno čl.226-229 ZKP-a da na ime troškova krivičnog
postupka na blagajni ovog suda u roku od 15 dana po pravosnažnosti presude,
uplati ukupni iznos od 1016,30 eura,i to iznos od 154,00 eura, na ime nagrade
i naknade troškova sudskom vještaku medicinske struke Č. D. iznos od 60,00
eura, na ime angažovanja sudskog vještaka neuropsihijatra Ž. G.a,iznos od
712,80 eura na ime angažovanja Sudskomedicinskog odbora Medicinskog fakulteta
u Podgorici ,te iznos od 89,50 eura na ime nagrade i naknade troškova
predstavniku sudskomedicinskog odbora -neuropsihijatru P. M. te na ime paušala
iznos od 100,00 eura, a koji iznos je sud odmjerio imajući u vidu konkretan
slučaj, trajanje postupka i imovne prilike optuženog.
Sud je optuženom shodno čl.75.Krivičnog zakonika izrekao mjeru bezbjednosti
oduzimanja predmeta- vatrenog oružja - pištolja marke M -70 "VZOR" kal.7,65
mm,fabričkog broja C 04116 ,kao predmeta upotrebljenog za izvršenje predmetnog
krivičnog djela.
Shodno čl.239.ZKP-a oštećeni Đ.S. je radi ostvarenja imovinskopravnog zahtjeva
upućen na redovnu parnicu.
Sa izloženog ,a shodno čl.374.ZKP-a,odlučeno je kao u izreci.
OSNOVNI SUD U CETINJU
Dana 03.06.2013.godine
Zapisničar, S u d i j a
Martinović A. Marija Ćupić
PRAVNA POUKA:
Protiv ove presude može se izjaviti žalba u
roku od 15 dana od dana prijema Višem sudu
u Podgorici ,a preko ovog Suda.