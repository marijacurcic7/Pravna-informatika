K.br. 7/13-11
U IME CRNE GORE
Viši sud u Bijelom Polju, sudija Jokan Varagić kao sudija pojedinac, uz učešće
namještenika suda Sanele Dizdarević, kao zapisničara, u krivičnom predmetu
protiv optuženog B. F. iz U., zbog krivičnog djela silovanje iz čl.204. st.1.
Krivičnog zakonika (KZ), po optužnici Višeg državnog tužilaštva u Bijelom
Polju Kt.br.30/11 od 24.11.2011.godine, nakon održanog usmenog i nejavnog
pretresa u prisustvu zamjenika Višeg državnog tužilaštva Rasima Jašarovića,
optuženog B. F.i njegovog branioca, advokata K. D. iz B. P., a u odsustvu
oštećene C. E., donio je dana 06.06.2013.godine, a javno objavio
07.06.2013.godine,
P R E S U D U
Optuženi B. F., JMBG ., od oca A. i majke E., rođene P., rođen ..godine, u C.,
sa stalnim boravkom u U. ul. Đ. br.2, državljanin Crne Gore, po zanimanju
vozač, nezaposlen, oženjen, otac sedmoro djece, pismen, sa završenom Osnovnom
školom, srednjeg imovnog stanja, osuđivan, nalazio se u pritvoru od
29.08.2011. godine, do 24.02.2012.godine.
Na osnovu čl.373. tačka.2. Zakonika o krivičnom postupku (Zkp)
OSLOBAĐA SE OD OPTUŽBE
Da je:
Neutvrdjenog dana, tokom noći, u aprilu mjesecu 2010.godine u mjestu ''Z'',
opština P, u porodičnoj kući svog tasta S. R., upotrebom sile i prijetnjom,
prinudio na obljubu njegovu unuku, mentalno retardiranu, oštećenu C. E., na
način što je u kuhinji koja se nalazi na spratu kuće, legao na krevet pored
oštećene na kome je spavala, a kada je oštećena počela da ga rukama gura od
sebe i da vrišti, stavio joj je ruku na usta i ćebe preko glave, nakon čega
joj je pocijepao pidžamu, brushalter i gaćice i dok je oštećena pokušavala da
ga u tom sprieči, gurajući ga nogama i rukama, udario je pesnicom u predjelu
glave, a zatim joj raširio noge i izvršio obljubu tako što je svojim polnim
organom prodro u njen polni organ, a nakon toga joj zaprijetio da o ovom
dogadaju ne smije nikome kazati, jer će je ubiti.
-čime bi izvršio krivično djelo silovanje iz čl. 204 st.1 Krivičnog zakonika (Kz-a),
jer nije dokazano da je otpuženi učinio djelo za koje je optužen.
Troškovi krivičnog postupka padaju na teret budžetskih sredstava.
Oštećena C. E., radi ostvarivanja imovinsko pravnog zahtjeva upućuje se na
parnični postupak.
O b r a z l o ž e nj e
Optužnicom Višeg državnog tužilaštva iz Bijelog Polja, Kt.br.30/11 od
24.11.2011 godine, optuženom B.F. iz U., na teret je stavljeno krivično djelo
silovanje iz čl. 204. st. 1 KZ-a.
Presudom ovog suda K.br.63/11 od 24.02.2012.godine, optuženi B. F. oslobodjen
je od optužbe, zbog krivičnog djela silovanje iz čl. 204 st.1 KZ-a-.
Povodom žalbe Višeg državnog tužilaštva u Bijelom Polju, Apelacioni sud CG, je
rješenjem Kž.br.472/2012 od 21.12.2012.godine, donio rješenje kojim je uvažio
žalbu VDT-a i ukinuo presudu Višeg suda u B.Polju K.br.69/11 od
24.02.2012.godine i predmet vratio prvostepenom sudu na ponovno sudjenje.
U završnoj riječi zamjenik Višeg državnog tužilaštva u Bijelom Polju Rasim
Jašarović, ostao je u cjelosti pri ranije datoj završnoj riječi.
Optuženi B. F., ne priznaje izvršenje krivičnog djela za koje je optužen, niti
krivicu za to djelo.
Prilikom saslušavanja u postupku kod ovlašćenih policiskih službenika
Ispostave P. B. F. je tvrdio da je negdje krajem marta mjeseca 2010.godine,
zajedno sa ćerkama A. i E. bio u kući njegovog tasta S. R u selu Z.. Tu je
bila i prisutna njegova tašta S. H. i njegove supruge sestričina koju zovu V.,
a čije pravo ime ne zna, jer je vidio dva tri puta u svom životu. Dnevni
boravak u kući njegovog tasta se nalazi u prizemlju te kuće i nakon nekog
vremena pošli su na sprat da spavaju u jednoj sobi. On i njegova mladja ćerka
su otključali ulazna vrata gdje se nalazi soba koju ukućani zovu ''S. soba'' u
kojoj su trebali da spavaju on i njegove dvije ćerke. Njegov tast i tašta kao
i sestričina njegove žene ostali su u prizemlju ove kuće. Nakon što su ušli u
sobu u kojoj su trebali da prenoće imao je potrebu da ode do toaleta, odakle
se vrati nakon dva do tri minuta, a nakon toga je zajedno sa ćerkama prešao u
drugu sobu, gdje se nalazila grijalica i jedno vrijeme gledali program na
televiziji, nakon toga se vraćaju u sobu da spavaju. Za vrijeme noći nije
izlazio iz ove sobe, a ujutru je on i njegova mladja ćerka ustali prvi, dok je
starija ćerka ostala da spava. Ušli su u dnevni boravak gdje su zatekli tasta
i taštu. Popili su kafu i nakon toga povezao je taštu do Doma zdravlja u P . a
sa njim je pošla i njegova ćerka E.. Nakon povratka iz Doma zdravlja u P.
vratio je taštu do kuće a on je pošao do radilišta da pokupi alat, nakon čega
se vratio do kuće njegovog tasta, gdje je ostavio alat u garažu, nakon toga on
je sa ćerkama krenuo u U. Toga jutra sestričinu njegove žene nije viđao, a
inače nju vrlo malo poznaje, a vidio je dva do tri puta i stekao je utisak da
se radi o retardiranoj osobi, što se vidi po njenom izgledu. Radi se o
prljavoj osobi o kojoj se moraju brinuti treća lica. Sa osobom kakva je Vira
nikad ne bi ni pomislio da nešto radi a kamo li da spava. Inače, ima sedmoro
djece živi u skladnom braku i poštuje kako njegovu tako i ženinu rodbinu, pa
da je V. ljepotica ne bi je ni pogledo iz poštenja prema svojoj supruzi i
njenim. Njegova supruga S. odlično poznaje V. i njenu porodicu i kada je
upoznata sa prijavom C. V., nije se uopšte uzbuđivala i nije pravila nikakav
problem, već mu je rekla da je to laž i da nije prvi put da ona izmišlja da je
neko sa njom vodio ljubav i da od toga nema ništa. Ista je sklona
halucinacijama i izmišljanju priča.
Pred istražnim sudijom Osnovnog suda u P.pojašnjava da se ne sjeća da li je te
noći u kući njegovog tasta bila i oštećena C. E., niti zna, ukoliko je ista
bila u kući te noći gdje je spavala, jer je nije vidio, a kada je pošao na
spavanje sa ćerkama E. nije vidio, niti je vidio ujutru kada je ustao. Nikad
ne bi uradio to što mu se stavlja na teret sa osobom kakva je E., a radi se o
psihički nestabilnoj osobi, zbog čega ni njegova supruga nije povjerovala u
ovaku njegovu priču, jer u suprotnom ne bi osala sa njim u braku ni sekunde.
Poznato je da E. izmišlja razne priče u vezi njenih navodnih ljubavnika, kao i
ranih ljubavnih dogodobština.
Pred istražnim sudijom Višeg suda u Bijelom Polju ponovio je prethodno datu
odbranu, objašnjavajući da je te večeri sa ćerkama spavao u istoj sobi na
spratnom dijelu kuće koja se sastoji od predsoblja i dvije spavaće sobe, a
prije nego što su pošli na spavanje zajeno sa taštom H. i tastom R. sjedjeli
su u dnevoj sobi koja se nalazi u prizemlju kuće. Ne sjeća se da li je te noći
u kući njegovog tasta bila C. E., a ako je bila prisutna ne zna gdje je
spavala, samo zna da kada su pošli na spavanje nijesu zatekli E.. E. je vidjao
ranije par puta i zna da se radi o psihični nestabilnoj osobi koja se sklona
izmišljanjima i halucinaciji što znaju sve njene svojte, kao i njegova supruga
S. koja nije povjerovala u njenu priču. Na spratu kuće nalazi se samo jedan
televizor koji je smjšten u spavaćoj sobi koja se nalazila do sobe u kojoj su
spavali on i njegove ćerke, a nije mu poznato da li je ko spavao u toj sobi
ili u predsoblju te većeri, pa se na to ne može ni izjasniti. Nije tačno da je
te noći uz upotrebu sile i prijetnje prinudio na obljubu oštećenu C.E..
Na glavnom pretresu ponovio je ranije datu odbranu pojašnjavajući da je dugo
godina radio u inostranstvu i stekao je veliki kapital, tako da se bavi
poslovima koji su ostvarili velike prihode i sve je to posvetio svojoj
porodici, supruzi i sedmoro djece. Napomenuo je '' da je meni udareno na
obraz'', sa ovakvim postupanjem oštećene i njenog oca, a sa E. ne bi spavao
koliko bi sa svojim ćerkama, majkom i sestrom. Ne može da objasni ovako
postupanje prema njemu od strane oštećene i njenog oca. Sjeća se da je on sa
ćerkama krenuo na spavanje na sprat kuće gdje vode vanjske stepenice i gdje se
ulazi u jedno predsoblje, gdje se nalaze kuhinjski elementi i koliko se sjeća
dva ležaja, iz te prostorije ulazi se u dvije sobe pa je sa ćerkama ušao u
jednu sobu sa ulazom po desnoj strani. Obzirom da je bilo hladno vrijeme, on
je pošao u toalet koji se nalazi vani na tarasi, a nakon toga se vratio u sobu
gdje je još malo razgovarao sa ćerkama, a nakon toga zajedno sa njima otišao u
drugu sobu gdje je gledao televizor, a tu je bila i neka grijalica koju su
uključili da se malo zagriju. Tu su se zadržali oko pola sata pa su zajedno
otišli u sobu na spavanje. Prilikom prolaska kroz predsoblje nije primijetio
da je E. spavala u predsoblju, a nije mu poznato gdje je spavala. Dok je
izvodio radove na placu bio je iznajmio jednu sobu u cetru P., gdje je
boravio, a više puta je išao da spava kod tasta i taške kada bi bilo neko
nevrijeme, sa E. nikad nije razgovarao. U sobi u kojoj je televizor sjeća se
da je bio jedan ležaj, jer zna da je na tom ležaju bio sa svojim ćerkama, jer
je bio hladno. Njegov plac je udaljen od kuće njegovog tasta 500 do 700 metara
vazdušne linije i do njega se može doći za jedno deset minuta. Na tom placu
nije imao nikakav pomoćni objekat pa je alat dovozio do kuće njegovog tasta i
isti ostavljao u jednoj garaži. Izjutra kada bi kretao na plac uzeo bi ključ
od tasta, stavio alat u kola i išao na plac. Ne može se tačno sjetiti, ali
koliko mu se čini da je prije pet- šest dana sa svojom suprugom dolazio kod
tasta i tašte, gdje su sjedjeli, a nakon toga još nekoliko puta je dolazio sa
suprugom. Napomenuo je da je zabranio svaki kontakt njegovim ćerkama sa E. jer
je sklona izmišljanju, čak mu je i njegova supruga pričala da je E. govorila
kako je njen brat '' jahao'' i da je imala polni odnos sa bratom od strica i
sa rodjenim bratom.
U završnoj riječi branilac optuženog ostao je pri ranije datoj završnoj
riječi, i predložio da sud optuženog oslobodi od optužbe, jer nije dokazano da
je optuženi izvršio krivično djelo za koje se optužuje.
Završnu riječ svoga branioca optuženi je prihvatio sa predlogom da se oslobodi
od optužbe.
Na glavnom pretresu sud je izveo dokaze: saslušao oštećenu u svojstvu svjedoka
C. E., svjedoke C. M., D. I., C. N., D.-K. E., vještaka psihologa V. M., uz
saglasnost pročitani su iskazi svjedoka S.H., B. E., B. S., B. A., D. Š.e.
Pročitan je nalaz i mišljenje vještaka psihijatra G.K. od 16.11.2011.godine,
kao i pojašnjenje nalaza na ranijeg glavnom pretresu, pročitan je nalaz i
mišljenje vještaka psihologa V. M. od 14.11.2011.godine, izvršen je uvid u
medicinsku dokumentaciju Doma zdravlja P. na ime C. E. ljekara specijaliste
psihijatra dr.E. D. i to: izvještaj od 08.02.2010.godine, 04.01.2010.godine,
23.02.2010.godine, 14.04.2010.godine, 28.06.2010.godine, 19.07.2010.godine,
23.09.2010.godine, 12.01.2011.godine, 14.10.2010.godine, 22.12.2010.godine,
03.12.2010.godine, 28.01.2011.godine, 08.03.2011.godine, 24.03.2011.godine,
04.10.2011.godine, 25.10.2011.godine, kao i elektronski karton izabranog
doktora sa datumom javljanja sa pregledom oštećene od 03.02.2009.godine do
15.02.2012.godine, izvršen je uvid u protokol bolesnika br.874 od
29.04.2010.godine, Doma zdravja P.. Pročitan izvod iz KE Ispostave C.
br.02-245/1793 od 18.05.2011.godine, uvid u izvod iz KE Ispostave C.
br.02-245/609 od 01.03.2013.godine, i uvid u akt Ispostave Cetinje
br.02-245//1537 od 17.05.2013.godine.
Drugih predloga za dopunu dokaznog postupka nije bilo.
Ocjenom izvedenih dokaza, kroz njihovo dovodjenje u medjusobnu vezu, kao i
ocjenom odbrane optuženog, sud je stao na stanoviše da nije dokazano da je
optuženi izvršio krivično djelo silovanje iz čl.204 st.1 KZ-a. Naime,
optužnicom VDT-a u B.Polju optuženom je stavljeno na teret izvršenje krivičnog
djela silovanje, uz odredjivanje radnje kroz primjenu sile čime je prinudio
oštećenu C. E. na obljubu. Postupanje optuženog označava se kroz upotrebu sile
i prijetnje na način nakon što je legao na krevet pored oštećene na kome je
spavala, a kada je oštećena počela da ga rukama gura od sebe i da vrišti
stavio joj je ruku na usta i ćebe preko glave, nakon čega joj je pocijepao
pidžamu, brushalter i gaćice i dok je oštećena pokušala da ga u tome spriječi,
gurajući ga nogama i rukama, udario je pesnicom u predjelu glave, a zatim joj
raširio noge i izvršio obljubu. Tumačeći sadržaj optužnog akta proizilazi da
je optuženi legao pored nje u krevetu, a da je oštećena počela da ga rukama
gura od sebe i da vrišti, optuženi joj je stavio ruke na usta i ćebe preko
glave, nakon čega je pocijepao pidžamu, brushalter i gaćice i dok je oštećena
pokušala da ga u tome spriječi gurajući ga nogama i rukama, udario je pesnicom
u predjelu glave, a zatim je raširio noge i izvršio obljubu. Nijedna radnja
kako je označeno u optužnom aktu nije potvrdjena izvedenim dokazima.
Nesporno je da je kritičnom prilikom oštećena boravila u kući svoga djeda S.
R. u mjestu Z., opština P. a nesporno je da je kritične noći u istoj kući
boravio i optuženi B. F., zajedno sa dvije ćerke A. i E., i da su njih troje
spavali u jednoj sobi na spratu kuće, a da je oštećena spavala u presoblju na
istom spratu. Sporno je da li je te noći optuženi B.F. prinudio na obljubu
oštećenu C. E., a sporno je da li je sa istom i imao seksualni odnos.
Ošećena C. E. je u svom iskazu tvrdila, da su je početkom 2010.godine,
roditelji koji su otišli u Ameriku ostavili kod djeda i babe S. R. i H., jer
se ne može o sebi sama da brine, obzirom da je bolesna još od djetinstva.
Jedne noći kod njih kući došli su na spavanje tetak B.F. i njegove dvije ćerke
čijih imena ona ne može da se sjeti. Ona i F. ćerke su otišle na spavanje
ranije na spratni dio kuće, pa je ona legla da spava u predsoblju a njih dvje
su legle da spavaju u drugoj sobi u koju se ulazi iz ovog predsoblja, dok je
F. ostao u prizemlju kuće sa djedom i babom. Ključ od spoljnih vrata je dala
F. ćerkama kako bi mu one otključale vrata kad on dodje. Kada je legla popila
je tablete za smirenje i zaspala, tako da ne zna koliko je vremena prošlo kada
je F. došao, samo zna da je probudio F., jer je slomio sijalicu u predsoljbu,
u kojem je ona spavala, nakon čega je on ključem koji se nalazi na vratima
sobe u kojoj su spavale njegove ćerke zaključao tu sobu i istima je rekao da
ne izlaze, da se ne posijeku na staklo od sijalice. Nakon toga F. je legao kod
nje u krevet, pa ga je ona gurala rukama od sebe i počela da vrišti, a on joj
je tada stavio ruku na usta i ćebe preko glave, što su čule njegove ćerke koje
su bile u drugoj sobi i koje su ga pitale ''gdje si babo'', našta ime je on
odgovorio da gleda televizor. Nakon toga F. je rukama pocijepao pidžamu koja
se nalazila na njoj, donji veš i brushalter i isti je s obzirom da se branila
od njega, udario stisnutom pesnicom u predjelu glave, posle čega je silovao i
svršio u nju. F. je nakon toga rekao da to što se desilo ne smije pričati ni
ocu ni majci, jer će je on ubiti ako to kaže, a takodje joj je rekao da ne
priča to ni njegovoj ženi da ne bi dobila još jedan srčani udar. Poslije toga
F. je otišao u sobu gdje se nalazi televizor, zadržao se kraće vrijeme i nakon
čega je otišao u sobu kod njegovih ćerki da spava. Htjela je da ode do
prizemlja da ispriča babi i djedu šta je F. uradio, ali su spoljna vrata bila
zaključana, a ključa u vratima nije bilo. Ujutru kada je ustala otišla je do
prizemlja gdje je zatekla jednu od F. ćerki koja je rekla da je F. sa njenom
sestrom odvezao babu H. kod doktora, a da je djed otišao da namiri kravu. F.
ćerku je pitala ''klanja li ti babo'', pa kako je ona rekla da klanja, ona joj
je rekla ''lijepo je on noćas klanjao na meni'' i ispričala joj je šta joj je
F. uradio. Kada se baba H. vratila od doktora ispričala je babi H. šta joj je
F. uradio, našta je ona rekla ''što me našlo majko'' i uhvatila se rukama za
glavu. F. nije ulazio u kuću, već je u kuću ušla ćekrak koja je išla sa njima
kod doktora i istoj je ispričala da je F. silovao. Kada je F. sa ćerkama
otišao kolima baba H. je telefonom zvala F. ženu, a njenu ćerku S. i rekla joj
je da je F. silovao i da više ne dolazi i P.. O tome je baba H. obavijestila
telefonom i njenje ćerke I. i Š. i nakon što su njih dvije došle i pitale je
da slučajno ona to nije sanjala. Napomenula je da pidžamu, donji veš i
brushalter koji joj je F. pocijepao kada se probudila našla je bačene po sobi
i te stvari je pokupila i stavila ispod kreveta na kome je spavala, a kasnije
je te stvari pronašla njena tetka Š. kada je krečila sobu i ona je te stvari
negdje bacila, a što je Š. njoj ispričala, a kasnije i njenoj majci. Istog
dana kada je F. otišao sa ćerkama u U. i ona je otišla od kuće njenog djeda i
babe i otišla kod svog brata S. i sa njim je bila sve dok se nijesu vratili
njeni roditelji iz Am.Kada su se vratili njeni roditelji ispričala im je šta
je F. tada uradio. Napomenula je da se ranije udavala i da je više puta vodila
ljubav sa svojim mužem koga je kasnije napustila, jer je njegova majka udarila
drevetom. Te noći kada je F. došao kod nje u krevet bila se okrenula prema
prozoru i osjetila je kako je rukom uhvatio za usta i nakon toga je udario
stisnutom pesnicom u predjelu sljepočnice, a od toga udarca je puno boljelo i
sjutradan je boljela glava i povraćala je. Tog jutra u bolnicu je odvela tetka
I., a ista je vodila da joj salijevaju stravu kod neke žene, jer nije mogla da
spava. Ranije nikad nije nikoga prijavljivala da je neko silovao niti se
žalila bilo kome, a jedino je ispričala šta joj se desilo sa F.. Upalila je
upaljač i vidjela da je F. legao kod nje, a izjutra kada je ustala obukla je
drugi veš koji je našla u sobi u kojoj je spavala, a obukla je crne trenekre,
koje je tu imala i primijetila je da joj je modro u predjelu butine, a to je
pokazivala i doktorici koja je pregledavala i kojoj se požalila.
Svjedoci C. M. i C. N. posvjedočili su, da su krajem marta 2010.godine, otišli
u A. gdje su se zadržali do 30.septembra 2010.godine, a nakon dva mjeseca
ponovo se vratili u A. gdje su se zadržali oko dva mjeseca, tako da su se iz
A. vratili u februalu 2011.godine. Prilikom njihovog prvog borakva u A. svoju
ćerku E. koja je bolesna ostavili su kod S. R. i H., inače oca i majke C. N.,
jer je njihova ćerka E. bolesna osoba koja nije u stanju da se sama brine o
sebi. Tek u martu mjesecu 2011.godine, njihova ćerka E., nakon što se sa
svojom majkom Nurijom posvađala oko nekog prstena, ispričala da je B. F.
silovao kada je jednom prilikom noćio sa svojim ćerkama kod R. i H., da je ona
spavala u predsoblju, a F. ćerke i F. u drugoj sobi, da je F. došao u
predsoblje zaključao ćerke, gdje su one spavale da je tom prilikom slomio
sijalicu, da je F. legao pored nje da je E. počela da kuka govoreći mu '' šta
ćeš ti kod mene'' da je on udario pesnicom u predjelu slepočnice i preko glave
joj stavio ćebe, da je poslije toga F. pocijepao pidžamu, donji veš,
brushalter i da je silovao, da je nakon toga zaprijetio joj da ne smije nikome
ništa ispričati da će je ubiti, da je ona o tome ispričala njegovim ćerkama, a
nakon što je F. otišao sa svojim ćerkama ona je to ispričala babi H., koja je
nakon toga telefonom pozvala ženu F., i to joj saopštila, a to je ispričala i
tetkama .I i Š.. Oštećena E. je ocu i majci ispričala da su njene tetke D. .I
i D. Š., kada su došle kod njih kući ispričale njima šta se desilo, da je D.
Š. otišla do sprata, gdje je u predsoblju našla pocijepani donji veš i prsluče
Er. kao i staklo po podu od slomljene sijalice.
Svjedok S. H. tokom istrage je potvrdila je da su njen zet  C.M. i ćerka N .,
kada su otišli u A.ostavili njihovu bolesnu ćerku E. kod njih da je paze, dok
se oni ne vrate iz A., da je jednom prilikom kod njih došao B. F. sa svoje
dvije ćerke, da su sjedjeli u prizemlju kuće do oko 22 časa, da je prvi otišao
na spavanje F., a poslije njega su otišle njegove ćerke, a malo kasnije otišla
je i E.. F. i njegovim ćerkama je rekla da te večeri spavaju u spavaćoj sobi
njenog sina S., dok je E. spavala u predsoblju. Ujutru je prvi ustao F. kome
je rekla da je bolesna i da je kolima povede kod doktora, što je on i uradio,
a nakon što su se vratili od doktora i nakon što je F. sa ćerkama krenuo u Uj,
E. je rekla da je F. silovao, a da je ona rekla '' ćuti nemoj da lažeš, nemoj
da izmišljaš , možda si to sanjala'', a nakon što joj je E, povnovo rekla da
je F. silovao ona je rekla '' što ne zakuka, što ne vrisnu, što ne udari nogom
u pod'', a da je E. odgovorila da joj je F. stavio ruku na usta, da ne vršti i
da joj je pocijepao pidžamu, brushalter i donji veš i da je silovao. Nakon
toga ona je otišla na sprata kuće i obišla prostorije i ništa nije primijetila
neobično ni u sobi u kojoj je spavala E., da nije pronašla njenu pidžamu,
brushalter i donji veš, a da ni sijalica nije bila polomljena, nakon toga
telefonom je zvala njena ćerka S., F. supruga i ona joj ispričala šta je E.
rekla, a da je S. njoj rekla da to F. ne bi uradio, da je nakon toga došla i
njena ćerka I.i da je njoj E. ispričala da je F. silovao, da je I. išla na
sprat kuće i da je rekla da nije ništa našla, a da je, kada je I. pitala E.
gdje je prsluče da je E.rekla, evo ga prsluče na meni, pokzujući ga pri tom
rukama. Napomenula je da kod E. toga dana ništa nije primijetila niti modricu
na licu niti joj je od odjeće bilo šta pocijepano, a E. je prije ovog slučaja
više puta govorila da je silovao njen rodjeni brat S., kao i brat od strica.
Na glavnom pretresu je potvrdila da je negdje oko 22 časa F.zajedno sa svojim
ćerkama otišao da spava na gornji sprat, a nešto kasnije je otišla i E. a da
je ona sa svojim mužem sjedjela još jedan sat i da tada ništa nije čula izuzev
televizora koji je radio na gornjem spratu. Čujnost izmedju prvog i drugog
sprata je tolika da se čuje kako se ko kreća, a ona dobro čuje, a u sobi gdje
je E. spavala nalaze se dvije siljalice, a nije primijetila nikakvo staklo
kada je ulazila u sobu i sijalice su stajale u toj sobi. Poznato joj je da E.
stalno koristi ljekove, a kad popije te ljekove ona samo spava, a stalno je
spavala u krevetu gdje je spavala i te noći.
Svjedok D. I. je posvjedočila, da je došla da posjeti roditelje koji žive u
selu Završ, opština P., i tom prilikom zatekla je sestričinu E., koju su njeni
roditelji, pošto su otišli u A. ostavili kod djeda i babe da je čuvavaju jer
je E. bolesna osoba, koja ne može da se stara sama o sebi.E. joj je ispričala
da je prije nekoliko dana silovao B. F., pa je ona pozvala istu da izadje iz
kuće i tom prilikom joj je rekla da nije slučajno sanjala i da ne izmišlja, pa
je zatražila od nje da joj pokaže da li ima kakvih modrica u predjelu tijela,
pa pošto se ista skinula nije primijetila da ima bilo kakvih povreda ni u
predjelu glave ni lica, ni u predjelu tijela. Zaključila je da je to E.
izmislila, jer joj je poznato da E. voli da slaže. Nakon toga otišla je na
sprat kuće da pregleda sve prostorije, a tom prilikom nije pronašla ništa
neobično, niti je pronašla staklo od polomljene sijelice, pošto joj je E.
rekla da je F. navodno silovao prve večeri i da joj je pocijepio brushalter i
donji veš, pa joj je ona tražila da joj to pokaže, ali je zaključila da ona
laže, je brushalter ni donji veš nijesu joj bili pocijepani. Napomenula je da
E. zbog svoje bolesti stalno pije tablete za smirenje, a sklona je da izmišlja
priče, pa je i ranije pričala da su je navodno ranije silovali rodjeni brat S.
i brat od strica S.. Poznato joj je da je E. boravila tri mjeseca kod njene
babe H., a nakon ovog dogadjaja H. je istjerala iz kuće, jer je ona bila
agresivna. E. je često dolazila i kod nje ali nikad nije noćijevala. O ovome
što joj je E. pričala nije razgovarala sa njenom majkom N.niti joj je N. o
tome pričala.
Svjedok D. Š. je posvjedočila, da je tih dana bila u bolnici zbog žutice i
nakon što je izašla iz bolnice, poslije jedno nedelju dana otišla je kod
svojih roditelja da ih posjeti, kada je došla tu su bili njeni roditelji i E..
E. joj je pričala da je F.o silovao, ali joj ona nije vjerovala, jer se radi o
bolesnoj osobi, pa je ništa nije pitala a nije pitala ni majku H., jer E. nije
vjerovala. E. je češće dolazila i kod nje kući tokom dana ali nije noćijevala.
Njena sestra I. joj je pričala da joj je E.a ranije pričala da su je silovali
neki ljudi, ali njoj lično nije pričala. Poznato joj je da E. uvijek spava na
gornjem spratu i to u prvoj sobi na ulaz od gornjeg sprata.
Svjedok B.S. je istakla, da nakon što se njen suprug F.vrtio iz P. u U.zajedno
sa njihovim ćerkama A. i E.nakon 5 do 6 dana, čula se telefonom sa njenom
majkom H. i tada joj je majka rekla šta joj je E. pričala, pa je ona majci
rekla da je ona isto pričala da su je silovali njen brat S. i brat od strica
S. ali da ona to nije vjerovala. Poslije dva dana otišla je kod svojih
roditelja u P. i tada je razgovarala sa E. i ista je tom prilikom rekla da je
spavala sa F. i smijala se, ona nije vjerovala u to, a na vjeruje ni dan dana
obzirom da poznaje svog muža, a znajući i E., o kakvoj se osobi radi.
Napomenula je da je i ona sa svojom djecom u martu mjesecu boravila kod svojih
roditelja a tada je bila prisutna i E., a koja je spavala nekad na prvom
spratu, a nekad na drugom spratu u prvoj sobi. Sa djecom se zadržala nedelju
dana, nakon čega je otišla sa petoro djece zbog škole, dok su E. i A. ostale
kod njenih roditelja, u tom periodu dok je ona bila sa djecom kod svojih
roditelja, F. je bio u iznajmljenom stanu, a nakon ovog dogadjaja njen suprug
F. je više puta boravio kod njenih roditelja, ali u tom periodu nije bila E.,
jer je njena majka izbacila iz kuće, sa svojim suprugom F. poznaje se od svoje
9 godine i ona njemu vjeruje i zna da nije uradio ono zašta je optužen, a da
je teže ovo, nego da su u pitanju sedam sanduka jer bi tada rekla ''hvala ovo
je od boga'', a ovo je namještaljka.
Svedok B. A. je posvjedočila, da je ona zajedno sa majkom i ocem, kao braaćom
i sestrama, došli iz U. u P., sa namjerom da u P. na jednom placu njen otac
započne radove na izgradnji kuće. U tom vremenu osim njenog oca svi su
boravili kod djeda i babe S. R. i H.. Njen otac je spavao u nekoj iznajmljenoj
sobi. Za vrijeme njihovog boravka kod djede i babe je boravila njihova sestra
od tetke C. E., nakon što se završio školski rasprust njen otac F. je povezao
njihovu mjaku, tri njene sestre i dva brata u U.a ona i njena sestra E. ostale
su kod djeda i babe. Poslije 2-3 dana zavao je telefonom otac F. i tom
prilikom je rekao da je zaboravio ključ od sobe u kojoj je ranije spavao i da
će doći da kod njih prespava, nakon što je došao njihov otac, na donjem spratu
su sjedjeli sa djedom R. i babom H., a tu je bila prisutna i E.. Kasnije su
pošli da spavaju na gornjem spratu gdje postoji jedno presoblje u koje je
prethodni noći spavala E. i dvije spavaće sobe u kojoj su spavale ona i njena
sestra E., dok u drugoj sobi niko nije spavao. Poslije izvjesnog vremena na
sprat je došla i E. koja je legla u svoj krevet u presoblju. Nakon izvjesnog
vremena njihov otac F. je imao potrebu da ode do WC-a i otišao je u WC gdje se
zadržao dva-tri minuta. Nakon što se vratio njih troje su otišli i drugoj sobi
gdje se nalazio televizor, pa nakon izvjesnog vremena njih troje su se vratili
u sobu da spavaju. Tokom noći nije ništa čula, niti galamu niti viku. Ujutru
oko 11 časova ustala je, a prije nje su ustali njen otac i sestra, a u krevetu
nije primijetila E.. Kada je došla na donji sprat zatekla je djeda R. i E. i
oni su joj rekli da je F. zajedno sa E.odveo babu H. kod doktora u Dom
zdravlja u P.. E. je pitala da li njen otac F. pije, a nakon što joj je
odgovorila da ne pije, E. je rekla ''tvoj babo je spavao samnom sinoć''. Na te
njene riječi ona se nasmijala i nije joj povjerovala jer je ona i ranije
izmišljala takve priče i to za svog rodjenog brata i za druge rodjake. Na E.
licu nije primijetila nikakve povrede, niti je ista bila nervozna, niti je
gardaroba na njoj bila pocijepana. Kada se vratio njen otac istom je ispričala
šta je E. rekla, našta je on odgovorio '' pusti budalu šta priča''. Napomenula
je da je otac nju i sestru opominjao da bliže ne kontaktiraju se E., obzirom
na njeno ponašanje i njene priče da je imala odnose sa bratom i sa bratom od
strica.
Svjedok B. E. je posvjedočila, da je sa svojim roditeljima, braćom i sestrama,
u aprilu mjesecu 2010.godine, došla iz U. u P., gdje je njihov otac F.
namjeravao da započne izgradnju kuće koju je kupio. Osim njenog oca svi ostali
su boravili kod djeda S. R. u njihovoj porodičnoj kući, dok je njen otac bio
iznajmio sobu kod nekog privatnika u P.. Kada je počela školska godina njeni
roditelji, kao braća i sestre koji iedu u školu otišli su za U.dok su ona i
njena sestra A. ostale u P. kod djeda i babe. Nakon dva dana otac F. se vratio
u P. i došao kod njih da prespava, jer je zaboravio ključ od sobe koju je bio
iznajmio. Pošto su malo sjedeli ona je sa sestrom pošla da spava, a nakon
izvjesnog vremena došla je i E.. i ista je legla da spava na jednom krevetu
koji se nalazio u presoblju kuće. Pošto nijesu odmah zaspali otišli su u drugu
sobu da gledaju televizor, a nakon izvesnog vremena, ponovo su se vratile u
sobu, a njihov otac je otišao do toaleta a nakon toga minut-dva ponovno se
vratio i legao da spava. Ujutru ona i otac su ostali prije A. i poveli su
autom babu H. do Doma zdravlja na pregled. Kada su se vratili A. je već bila
spakovala stvari, nakon čega su pošli za U.Kada su se vratili iz Doma zdravlja
njena sestra .A. je ispričala ocu F. da joj je E. rekla da je te noći spavao
sa njom, našta joj je F. odgovorio ''pusti budalu ona svašta priča'' te noći
nije čula bilo kakvu galamu niti je na E. primijetila bilo kakve povrede na
licu, niti je primijetila da je gardaroba pocijepana, a kada su krenuli za
U.E. je izašla iz kuće pozvravila se sa njom, poljubila je i reka joj ''vidimo
se''- Dok su boravili kod djeda i babe nijesu se družili sa E. a to im je
rekao i otac, zbog toga što je ona pričala da je imala odnose sa drugim
ljudima, pa čak sa bratom i bratom od strica.
Iskaz oštećene C. E.. sud nije mogao prihvatiti, jer se radi o osobi umjerene
mentalne retardacije, a njen iskaz nije potvrdjen ni jednim dokazom. Ovaj
zaključak suda proizilazi iz logičkog zaključivanja i realnosti dogadjaja i
činjenica. Prema nalazu i mišljenju vještaka psihijatra dr G. K., radi se o
osobi umjerene mentalne retardacije sa slabo razvijenim kognitivnim
funkcijama, a raspolaže sposobnošću da prepozna nasilje i da svati
nedozvoljenost aktivne radnje. Vještak je u svom nalazu pojasnio da se iskaz
C. .E. ne može u potpunosti prihvatiti, ali se isto tako ne može ni odbaciti
već je neophodno izvršiti detaljnu provjeru navoda. Radi se o osobi kod koje
je poremećaj trajan i mentalna retaradacija se ne može liječenjem popraviti u
smislu povećenja kojeficijenta intelegencije, već se liječenje zasniva
isključivo na rješavanju aktuelnih problema u funkcionisanju i pomaganju u
situacijama razdraženosti, ljutnje, usmjeravanju porodice, da socijalno vodi
računa o ovoj osobi, koja nije sposobna za samostalan život i privredjivanje.
Vještak G. K. je na glavnom pretresu pojasnila, da na osnovu medicinske
dokumentacije nema ni jednog podatka da je oštećena prijavljivala seksualno
nasilje izabranom ljekaru ili neuropsihijatru.
Sud je cijenio i nalaz i mišljenje vještaka psihologa M. V., kao i pojašnjenje
nalaza na glavnom pretresu, a vještak zaključuje da je E. lice koja zaostaje u
razvoju i sa takvim intelektualnim kapacitetima ne manipuliše sa ciljem lične
dobiti, ali osoba sa takvim intelektualnim kapacitetima i emocionalnom
kolebljivošću može mijenjati iskaz. Vještak zaključuje da je u svom nalazu
iznijela svoj sud i mišljenje kao psiholog, a da li će iskaz biti istinit ili
rezultat konstrukcije, cijeniće sud na osnovu dokaza. Vještak psiholog je svoj
zaključak na glavnom pretresu dala, a pošto je prethodno upoznata sa spisima
predmeta kao i nalazom i mišljenjem, kao i pojašnjenjem nalaza na glavnom
pretresu vještaka psihijatra, a da je prilikom svoga nalaza imala komunikaciju
sa vještakom psihijatrom i za potrebe nalaza psihijatra bila je potrebna
procjena psihologa u cilju sagledavanja kognitivnog funkionisanja i eventualne
mentalne detorioracije.
U svom iskazu oštećena je i tvrdila da je te noći popila tablete za smirenje i
zaspala, tako da ne zna koliko je vremena prošlo kada je F. došao, samo zna da
je probudio jer je slomio sijelicu u presoblju, u kojem je ona spavala, nakon
čega je on ključem koji se nalazi na vratima sobe, u kojoj su spavale njegove
ćerke, zaključao tu sobu i istima rekao da ne izlaze da se ne posjeku na
staklo od sijalice, nakon toga F.je legao kod nje u krevet, pa ga je ona
gurala rukama od sebe i počela da vrišti, a on je tada stavo ruku na usta i
ćebe, a što su čule njegove ćerke koje su bile u drugoj sobi i koje su ga
pitale ''gdje si babo'', našta im je on odgovorio da gleda televizor, nakon
toga F. joj je pocijepao pidžamu, donji feš i brsuhalter i isti je, s obzirom
da se branila od njega, udario stisnutom pesnicom u predjelu glave nakon čega
je silovao, a poslije toga joj je priprijetio da ne smije pričati ni ocu ni
majci, a takodje je rekao da to ne priča ni njegovoj ženi, da ne bi dobila još
jedan srčani udar. Nakon toga F. je otišao u sobu kod njegovih ćerki da spava.
Htjela je da ode do prizemlja da ispriča babi i djedju šta joj je F. uradio,
ali su spoljna vrata bila zaključana, a u vratima nije bilo ključa. Izjutra je
u prizemlju kuće zatekla jednu od F. ćerki koja je rekla da je F. sa njenom
sestrom odvezao babu H. kod doktora, a djed je otišao da namiri kravu. Kada se
baba H.vratila od doktora ispričala joj je šta je F. uradio našta je H. samo
rekla '' što me našlo majko'' i uhvatila se rukama za glavu. Pidžamu, donji
veš i brushalter koji joj je F. pocijepao kada se probudila našla je bačene po
sobi i te stvari je pokupila i stavila ispod kreveta na kome je spavala, a
kasnije te stvari je pronašla njena tetka Š. kada je krečila sobu i ona je te
stvari negdje bacila, kada su se njeni roditelji vratili iz A. ispričala im je
šta joj je F. tada uradio.
Sud nije prihvatio iskaz oštećene da je te noći silovao optuženi jer ne
postoji ni jedan dokaz koji je potvrdio njen iskaz, a i pored činjenice da je
svjedok S. H. u svom iskazu tvrdila da joj je oštećena tog jutra ispričala da
je F.silovao, kao i svjedoci B. A.D. I., D. Š., B. S., kao i svjedoci C. M.i
C. N. koji su tvrdili, da su otišli u A u martu 2010.godine, gdje su se
zadržali do 30. septembra 2010.godine, a nakon 2 mjeseca ponovo su se vratili
u A. gdje su se zadržali oko 2 mjeseca, tako da su se iz A. vratili u februaru
2011.godine i tek tada u martu 2011.godine, njihova ćerka E. nakon što se
posvadjala sa svojom majkom N., tada je ispričala da je B. F. silovao. Naime,
nelogičan je iskaz oštećene C. E. da je te noći optuženi silovao, a ovo kod
činjenice da je to navodno uradio u susjednoj sobi gdje su se nalazile njegove
ćerke A. i E., da se ona navodno branila gurajući ga od sebe i vrišteći, a da
je prije toga optuženi slomio sijalicu u sobi u kojoj je ona spavala, da je
prije nego je silovao udario stisnutom pesnicom u predjelu glave, a da njenu
vrisku nijesu čule ni B. .A.i B. E., koje su bile u susjednoj sobi, kao ni
njena baba H. koja se nalazila u prizemlju, gdje po riječima iste čujnost je
dobra, jer se iz prizemlja na spratu čuje rad televizora. Iskaz oštećene E. da
je kritičnom prilikom optuženi pocijepao pidžamu, donji veš i brushalter, nije
potvrdio niko od svjedoka, kao i iskaz oštećene da je optuženi, prije nego što
je legao kod nje polomio sijalicu u sobi. Oštećena je tvrdila da je optuženi
udario u predjelu glave stisnutom pesnicom, kao i da je imala modrice u
predjelu butina, a to je pokazivala i doktorici koja je pregledala i kojoj se
požalila, medjutim na osnovu medicinske dokumentacije u koju je sud izvršio
uvid,a na osnovu koje je dala svoj nalaz i mišljenje vještak dr G. K.
utvrdjuje se, da je dana 19.10.2009.godine, izabrani doktor je zabilježio da
se oštećena žalila na bol i modrilo lijeve potkoljenice i da je udario otac
drvetom, a što ukazuje da se radi o dogadjaju prije aprila mjeseca
2010.godine, za koji period je optuženom stavljeno na teret da je izvršio
krivično djelo silovanja iz čl.204 st.1 Kz-a.
Iskaz oštećene C. E. da se ona, narednog dana, po dogadjaju javila doktoru i
da se sjeća da je pregledala doktorica D., a tetka I.joj je ispričala da je F.
silovao, te da doktorica ''pikpala'' na mjestu gdje se ona žalila da je boli,
što je i pokazala doktorici koja je pregledala u prisustvu njene tetke D.I.,
sud nije prihvatio jer iskaz oštećene nije potvrdjen ni iskazom svjedoka D. I.
i K.-D.E, a čiji iskazi su u potpunosti medjusobno saglasni. Iz iskaza
svjedoka D. I., sud je utvrdio da je E. vodila kod doktorke E., koja je bila
dežurna u hitnoj službi, koja je samo pregledala slušalicama i rekla da joj
može samo da uključi infuziju, jer je bila dežurna u hitnoj i tom prilikom
rekla da je sjutra dan odvedu kod dežurnog doktora, što je ona uradila i
povela je zajedno sa svojim sinom E.. Svjedok D. I. je potvrdila da nije ništa
pričala sa doktoricom u vezi silovanja, niti je E. pokazivala bilo kakve
povrede, niti se E.žalila da ima bilo kakve bolove, a doktorica je samo
preslušala slušalicama i rekla da se zbog prehlade javi svome doktoru. Iz
iskaza svjedoka D.-K. E. sud je utvrdio, da radi kao psihijatar u Domu
zdravlja kao specijalista, a da povremeno obavlja poslove i dežurnog ljekara u
službi hitne medicinske pomoći i da se sjeća da je u aprilu mjesecu
2010.godine, radila u poslije podnevnim časovima u hitnoj službi, kada je .C.
E. došla zajedno sa D. I. i da je ona pregledala sa razloga što njen izabrani
ljekar nije bio u smjeni, a da se tada E. žalila na temperaturu i da kašlje,
da je tada pregledala i tom prilikom ona se svukla do pasa, ali da nije
primijetila nikakve povrede niti po tijelu niti po licu. Toga dana niti E.
niti I. nijesu pričale ništa u vezi silovanja, a ona je propisala jednodnevnu
terapiju sa razloga što je imala temperaturu i da je kašlljala, i da joj je
tada rekla da se sjutra dan javi izabranom ljekaru. Uvidom u protokol
bolesnika Hitne službe P., takodje je utvrdjeno da je dana 29.04.2010.godine,
od strane dežurnog ljekara D.K. E., pregledana C. E. i da je zavedena pod
rednim brojem 874 i da je zbog kašlja prepisana terapija. Isti dokaz sud je
cijenio i isti dokaz ide u prilog iskazima svjedoka D. I. i D-K. E., a u
pogledu činjenice da je u aprilu mjesecu oštećena C. E. pregledana u Hitnoj
službi od strane dežurnog ljekara D.-K. E. i da je istoj zbog kašlja i
temperature prepisana terapija.
Sud je cijenio iskaze svjedoka S. H., D. I., D. Š. B. S., B. A. i B.E. i iste
iskaze prihvatio u pogledu činjenice da su svi svjedoci tvrdili da je oštećena
sklona da izmišlja priče i da je i ranije govorila da je silovao njen rodjeni
brat, kao i brat od strica, pa imajući u vidu iskaze tih svjedoka sud nije
prihvatio iskaz oštećene E. da je silovao B. F. u nedostatku drugih dokaza, a
koji bi potvrdili iskaz oštećene C. E.
Krivično djelo silovanje iz čl.204 st.1 Kz-a, sastoji se u prinudi na obljubu
ili sa njom izjednačen čin, upotrebom sile ili prijetnje da će se neposredno
napasti na život ili tijelo tog ili drugog lica. Radnja krivičnog djela
sastoji se u prinudi na obljubu upotrebom sile ili prijetnje, stim što prinuda
u širem smisu u sebi obuhvata silu ili prijetnju, koja može biti fizička ili
psihička. Sila može biti tjelesna, mehanička, ili druga, neposredna i
posredna. Uslov za postojanje ovog krivičnog djela je da silovano lice pruža
otpor, jer nema ovog krivičnog djela ako lice pristaje na obljubu ili se
verbalno izjašnjava protiv obljube, a iz ponašanja proizilazi da se saglašava
sa obljubom. Otpor treba da bude stvaran, ozbiljan i trajan, tj. da se
silovano lice suprostavlja obljubi, brani od napadača i na neki način izražava
protivljenje obljubi. Otpor je trajan ako traje za vrijeme silovanja, stim što
se pitanje otpora procjenjuje obzirom na okolnosti pod kojima je djelo
izvršeno. U konkretnom slučaju, da je sud prihvatio iskaz oštećene, sam iskaz
ukazivao bi da oštećena nije ni pružala ozbiljan i trajan otpor niti se
suprostavljala obljubi. Njen iskaz da se branila i da je vrištala nijesu
potvrdili svjedoci S. H., B. A. i E., koji bi morali čuti da je ista pružala
otpor, kako je oštećena tvrdila da je tom prilikom vrištala.
Imajući u vidu iskaz oštećene, a koji iskaz sud nije prihvatio, obzirom da
prema nalazu i mišljenju vještaka psihijatra G. K. da se iskaz oštećene ne
može u potpunosti prihvatiti, već je neophodno izvršiti detaljnu provjeru
navoda, kao i nalaza i mišljenja vještaka psihologa V. M., da lice sa takvim
intelektualnim kapacitetima i emocionanom kolebljivošću može mijenjati iskaze,
a da li će iskaz biti istinit ili rezultat konstrukcije, cijeniće sud na
osnovu dokaza, a tokom postupka je utvrdjeno da nema čvrstih i ubedljivih
dokaza, na osnovu kojih bi optuženog oglasio krivim. Postoji odredjeni stepen
sumnje da je optuženi izvršio krivično djelo, ali sud se rukovodio principom
uz sumnju valja odlučiti u korist optuženog, pa je shodno čl. 373 tač.2.
Zkp-a, optuženog oslobodio od optužbe.
Odlučeno je da troškovi krivičnog postupka padaju na teret budžetskih
sredstava, obzirom da je donesena oslobadjajuća presuda, a troškovi se odnose
na troškove vještačenja i odbrane optuženog od strane branioca-advokata.
Sa iznijetih razloga odlučeno je kao kao u izreci presude.
VIŠI SUD U BIJELOM POLJU
Dana, 07.06.2013. godine.
Zapisničar,  S U D I J A, Sanela Dizdarević s.r. Jokan Varagić s.r.
PRAVNA POUKA:
Protiv ove presude može se izjavati žalba
Apelacionom sudu preko ovog suda u roku
od 15 dana od dana prijema.
DN-a po primjerak presude dostaviti:
-Višem državnom tužiocu B.Polje,
-optuženom B. F. iz U.,
-branioca optuženog, adv. K.D.,
-oštećenoj C. E. iz P..
S U D I J A,
Jokan Varagić