                                                                                                                           **K. br. 17/11**

  U IME NARODA 
        OSNOVNI SUD U ŽABLJAKU, kao prvostepeni krivični, po predsjedniku suda Anđelić Mihailu kao sudiji pojedincu, uz sudjelovanje Šibalić Ikonije kao zapisničara, u  krivičnom  predmetu protiv okrivljenog V.R. iz Ž.,  zbog krivičnog djela Uvreda iz čl. 195 st. 1  KZ i kriv. djela Laka tjelesna povreda iz čl.  152 st. 1 KZ, po privatnoj tužbi privatnog tužioca V.S. iz  Ž., na glavnom pretresu dana 28. 03. 2011. godine kome je prisustvovao  privatni tužilac  i okrivljeni, donio je i istog dana javno objavio

P R E S U D U
        Protiv okrivljenog  **V.R.**  iz M.G. – Ž., od oca M. i majke R. rođene K., rođen u Ž. ... godine, JMB ... , živi u M.G. – Ž., državljanin CG, oženjen, pismen sa završenom srednjom mašinskom školom, vojsku služio,  vodi se u VE u Ž., radnik, visina plate 500 €, ranije neosuđivan, protiv njega se ne vodi kriv. postupak  za drugo  krivično djelo,

OPTUŽBA SE ODBIJA
        Da je

        Dana  07.03. 2011. godine oko 17 časova na raskrsnici puteva Ž. prema M.G. – Opština Ž., u taksi kvozilu »S. l.« kojim je upravljao  privatni tužilac V.S., uvrijedio privatnog tužioca na način što mu je jedanput rekao »pederu«  a jedino zbog razloga  što privatni tužilac nije mogao da ga poveze do kuće zbog neočišćenog snijega po putu, da bi ga nakon takve uvrede okrivljeni udario pesnicom u predjelu usta nanoseći mu laku tjelesnu povredu u vidu tri razderotine na usni veličine od 0,5 -1 cm i loma jednog zuba u gornjoj vilici,

     -čime bi izvršio krivično djelo laka tjelesna povreda iz čl. 152 st. 1 KZ u sticaju sa krivičnim djelom uvreda iz čl. 195 st 1 Krivičnog zakonika  (KZ).

              usled odustanka privatnog tužioca od privatne  tužbe na
glavnom pretresu – čl. 362 tačka 1 ZKP-a.  
Okrivljeni je dužan platiti privatnom tužiocu  troškove krivičnog postupka u
iznosu od 50,00 € u roku od 15 dana po pravosnažnosti presude a ovo shodno čl.
203 st. 3  Zakonika o krivičnom postupku (ZKP-a).  
O b r a z l o ž e nj e
        Privatni tužilac  V.S.  privatnom krivičnom  tužbom od 11. 03. 2011. godine optužio je V.R. iz Ž.  zbog kriv. djela  laka tjelesna povreda iz čl. 152 st. 1 KZ u sticaju sa krivičnim djelom  Uvreda iz čl. 195 st. 1 KZ  učinjena na način i vrijeme kako je to bliže opisano izrekom presude.  
        Na glavnom pretresu od 28. 03. 2011. godine  okrivljeni  je izjavio, da  mu je žao što  se slučaj dogodio, da je u svom postupku bio nepromišljen prema privatnom tužiocu, da izražava kajanje  zbog navedenog i spremnost da se izvine  i pruži ruku  privatnom tužiocu te da se sa njim izmiri kao i da mu naknadi dosadašnje troškove krivičnog postupku i to taksu na tužbu i odluku suda.   
        Nakon ovoga privatni tužilac  je izjavio da prihvata izvinjenje odnosno pomirenje  sa okrivljenim te da je saglasan  da mu okrivljeni  naknadi troškove krivičnog postupka na ime takse na tužbu i odluku suda  i u tom smislu odustaje od privatne krivične tužbe.  Za ovim  je okrivljeni  izgovorio riječi izvinjenja privatnom tužiocu i pružio mu ruku a privatni tužilac je prihvatio izvinjenje i  takođe pružio ruku okrivljenom,  te su se na taj način   stranke izmirile.  
        Pošto je privatni tužilac u toku glavnog pretresa odustao od privatne tužbe protiv okrivljenog sud je shodno čl. 362 tačka 1 ZKP-a odlučio kao i u izreci presude.  
         Odluku da okrivljeni V.R.  plati priv. tužiocu  troškove krivičnog postupka u iznosu od 50,00 € a koji se odnose na  taksu na tužbu i odluku, sud je donio  na osnovu sporazuma stranaka u skladu sa čl. 203 stav 3 ZKP-a.  
        Sa izloženog odlučeno je kao u dispozitivu.

OSNOVNI SUD U ŽABLJAKU, dana 28. 03. 2011. godine  
ZAPISNIČAR
PREDSJEDNIK SUDA
Ikonija Šibalić,s.r.
Mihailo Andjelić,s.r.  
PRAVNA POUKA:
Protiv ove presude dopuštena je žalba
u roku od 8 dana po prijemu pismenog
otpravka iste preko ovog suda Višem
Sudu Bijelo Polje.  