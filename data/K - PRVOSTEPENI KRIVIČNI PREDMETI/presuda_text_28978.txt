K.br.28/13
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane u krivičnom
predmetu protiv optuženog B.M. zbog krivičnog djela ugrožavanje javnog
saobraćaja iz čl. 339.st.1. Krivičnog zakonika, a po optužnom predlogu ODT iz
Kolašina Kt.br.23/13 od 08.05.2013. godine, nakon održanog glavnog javnog
pretresa dana 08.10.2013. godine u prisustvu zamjenika ODT Kolašin Šćepanović
Maje, optuženog B.M.i oštećenog B. D. donio je i javno objavio,-
P R E S U D U
Optuženi:
B. M., jmbg....., od oca D. i majke V. rodj. J., rodjen ..... godine u K.,
nastanjen u P. - K. G., Crnogorac, državljanin CG, nezaposlen, neoženjen,
pismen, završio srednu školu, lošeg imovnog stanja, govori srpskim jezikom,
neosudjivan.
K r i v j e:
Zato što je:
Dana 24.02.2013. godine, na dijelu magistralnog puta Kolašin - Podgorica u
mjestu Medjuriječje - Opština Kolašin, ne pridržavajući se saobraćajnih
propisa ugrozio saobraćaj i doveo u opasnost život ljudi, svjestan da može
izvršiti djelo i na to pristajući, na način što je upravljao putničkim
motornim vozilom marke "Jugo 45" reg.br. PG ... protivno čl. 29 ZOBS-a na
putevima bez važeće vozačke dozvole i to tako što vozilo ou kretanju nije
držao što bliže desnoj ivici kolovoza i na tolikoj udaljenosti od nje da
obzirom na brzinu kretanja vozila, uslove saobraćaja, te stanje i
karakteristika puta, ne ugrožava druge učesnike u saobraćaju, pa je prilikom
savladjivanja kritičnog poteza puta koji je izveden u obliku lijeve krivine
čeonom desnom regijom vozila ostvario kontakt sa metalnom odbojnom gredom po
desnoj ivici operativne širine kolovoza, nakon čega se vozilo zaustavilo
prednjim krajem na ivici trotoara, kojom prilikom je njegov saputnik B.
D.zadobio lake tjelesne povrede manifestovane u vidu višestrukih površinskih
povreda kože glave i tijela,
- čime je počinio krivično djelo ugrožavanje javnog saobraćaja iz
čl.339.st.1. Krivičnog zakonika.
Pa mu sud primjenom citirane zakonske odredbe te čl.52, 53 i 54 KZ i čl.374
ZKP-a, i z r i č e,-
USLOVNU OSUDU
Kojom okrivljenom B.M. utvrdjuje kaznu zatvora u trajanju od 3 (tri) mjeseca i
istovremeno odredjuje da se ista neće izvršiti ukoliko okrivljeni u roku od 1
(jedne) godine ne počini novo krivično djelo.
Obavezuje se okrivljeni na plaćanje troškova krivičnog postupka u iznosu od
216,50 €, i sudskog paušala u iznosu od 20,00 €, uplatom na žiro-račun
br.832-196-94 koji se vodi na ime Osnovnog suda Kolašin, a u roku od 15 dana
od dana pravosnažnosti ove presude.
O b r a z l o ž e nj e
Optužbnim predlogom ODT Kolašin Kt.br.23/13 od 08.05.2013. godine stavljeno je
na teret optuženom B. M.da je počinio krivično djelo ugrožavanje javnog
saobraćaja iz čl. 339.st.1. KZ. Pri podnijetom optužnomn predlogu do okončanja
glavnog pretresa ostao je zastupnik optužnog akta zamjenik ODT Kolašin
Šćepanović Maja, u završnoj riječi predlažući da sud optuženog oglasi krivim i
osudi po zakonu.
Iznoseći svoju odbranu na glavnom pretresu održanom 08.10.2013. godine,
okrivljeni B. M. u cjelosti je priznao izvršenje krivičnog djela koje mu je
stavljeno na teret, u bitnom navodeći da je dana 24.02.2013. godine upravljao
putničkim vozilom marke "Jugo 45" reg.br. PG .. i kretao se iz pravca
Podgorice u pravcu Kolašina, da bi u jednom trenutku želio da promjeni CD u
uredjaju u vozilu, što je uslovilo destabilizaciju vozila i gubitak kontrole
nad istim, zbog čega je sa vozilom skrenuo u desnu stranu i udario u odbojnu
gredu kao i metalnu zaštitnu ogradu. Naveo je da je sa njim u vozilu bio i
njegov otac B. D.koji je tom prilikom zadobio tjelesne povrede. Naveo je da u
trenutku nezgode nije imao položen vozački ispit za "B" kategoriju. U završnoj
riječi okrivljeni je još jednom istakao da priznaje izvršenje krivičnog djela
i izrazio kajanje za isto.
Obzirom na činjenicu da je okrivljeni u potpunosti priznao izvršenje krivičnog
djela za koje se tereti optužnim aktom ODT Kolašin, a kako nije bilo razloga
da sud posumnja u istinitost njegovog priznanja, to je shodno čl. 458.st.2.
ZKP-a sud donio rešenje da se ne izvode dokazi predloženi optužnim aktom ODT-a
sem onih od kojih zavisi vrsta i mjera krivične sankcije za krivično djelo u
pitanju. Tako je sud na glavnom pretresu saslušao oštećenog B. D.koji je u
svom iskazu naveo da se ne pridružuje krivičnom gonjenju protiv okrivljenog
niti je postavio imovinsko-pravni zahtjev.
Uvidom u izvod iz kaznene evidencije na ime okrivljenog B. M. izdat od Uprave
policije - Ispostave Kolašin, utvrdjeno je da imenovani do sada nije
osudjivan.
Na osnovu navedenog, dokazano je da je okrivljeni B.M. kritične prilike,
svjestan da može izvršiti djelo i na to pristajući nemajući vozačku dozvolu,
postupao protivno pravilima kojima su regulisana prava i obaveze učesnika u
saobraćaju i to protivno čl.29 ZOBS-a na putevima na način što vozilo u
kretanju nije držao što bliže desnoj ivici kolovoza i na tolikoj udaljenosti
od nje da obzirom na brzinu kretanja vozila i uslove saobraćaja ne ugrožava
druge učesnike u saobraćaju, što je uslovilo ostvarivanje kontakta vozila
kojim je upravljao sa metalnom odbojnom gredom po desnoj ivici operativne
širine kolovoza, što je imalo za posledicu i povredjivanje njegovog saputnika
B. D.. Na opisani način okrivljeni B. M.je konkretne prilike ostavio sve
subjektivne i objektivne elemente bića krivičnog djela ugrožavanje javnog
saobraćaja iz čl. 339.st.1. Krivičnog zakonika, pa ga je sud oglasio krivim i
krivičnopravno odgovornim.
Prilikom izbora vrste i visine krivične sankcije i njenog odmjeravanja, sud je
cijenio sve okolnosti koje se tiču okrivljenog i krivičnog djela koje mu se
stavlja na teret, pa je od olakšavajućih okolnosti na strani okrivljenog našao
da isti do sada nije osudjivan što ukazuje na njegovo pozitivno vladanje u
društvu, da je priznao izvršenje krivičnog djela i da je u pitanju relativno
mlada osoba. Otežavajućih okolnosti nije bilo. Imajući u vidu navedeno, sud je
mišljenja da u konkretnom slučaju stoje uslovi za izricanje uslovne osude te
da će se zaprijećenom kaznom zatvora u trajanju od tri mjeseca dovoljno
uticati na okrivljenog da ubuduće ne vrši krivična djela, a da je uslovljeni
period od jedne godine dovoljno dug u cilju provjere okrivljenog, te da će se
izrečenom uslovnom osudom postići svrha generalne i specijalne prevencije.
Shodno čl. 229. ZKP-a sud je obavezao okrivljenog na plaćanje troškova
krivičnog postupka u iznosu od 216,50 € a koji troškovi se odnose na naknade
vještacima medicinske i saobraćajne struke za date nalaze i mišljenja kao i
troškove alko-testiranja okrivljenog u KC CG, te na plaćanje sudskog paušala u
iznosu od 20,00 € koji iznos je srazmjeran dužini trajanja postupka a koje
troškove je okrivljeni izazvao izvršenjem predmetnog krivičnog djela.
Na osnovu navedenog, a u smislu citiranih zakonskih odredbim, odlučeno je kao
u izreci presude.
OSNOVNI SUD U KOLAŠINU,
Dana, 08.10.2013. god.
Zapisničar,PREDSJEDNIK SUDA,
Mrdak Ljiljana s.r.  Arsen Popović s.r.
PRAVNA POUKA: protiv ove presude dozvoljena je žalba u roku od 8. dana od dana
prijema pismenog otpravka. Žalba se podnosi Višem sudu u Bijelom Polju a preko
ovog suda.