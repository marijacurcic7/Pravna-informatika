K.br. 140/2008
U IME NARODA
VIŠI SUD U PODGORICI, u vijeću satavljenom od sudije Tabaš Predraga, kao
predsjednika vijeća i sudija Katarine Đurđić i sudija porotnika Dulović
Jovana, Ramović Dragana i Bulatović Raca kao članova vijeća, uz učešće
namještenika Novčić Slobodanke kao zapisničara, u predmetu protiv optuženog
MALIĆ MOMA, zbog krivičnog djela-teško djelo protiv bezbjednosti javnog
saobraćaja iz čl.177 st.2 u vezi čl.172 st.1 KZ RCG, odlučujući po optužnici
Višeg tužioca u Podgorici Kt.br.388/03 od 11.11.2003 godine, koju je na
glavnom pretresu zastupao Tomković Željko zamjenik VDT-a u Podgorici, nakon
održanog usmenog, glavnog i javnog pretresa 04.07.2011 godine, u prisustvu
zastupnika optužbe, Optuženog i njegovog branioca Fetić Izeta, punomoćnika
oštećene porodice Ostojić, adv. Kneževć Vasilija, nakon tajnog vijećanja i
glasanja, dana 06.07.2011 godine, donio je i istog dana javno objavio
P R E S U D U
Optuženi:
MALIĆ MOMO, od oca Pavla i majke Mitre rodjene Milić, rodjen 03.02.1954.godine
u Baru, gdje je i nastanjen ulica 24.Novembra – zgrada H 21- stan broj 15,
Crnogorac, ronilac, oženjen, otac dvoje djece, pismen, završio osnovnu školu,
odslužio vojni rok, vodi se u Vojnoj evidenciji opštine Bar, srednjeg imovnog
stanja, neosudjivan,
Na osnovu čl. 363 st. 1 tač. 3 Zakonika o krivičnom postupku
OSLOBADJA SE OD OPTUŽBE
Kojom je predstavljeno da je:
Dana 26.XI 2002.godine, oko 10,00 časova u Makedonskoj ulici u Baru u blizini
dragstora «Prokletije» ne pridržavajući se saobraćajnih propisa iz čl. 50 st.
4., čl. 129. st.4. i čl. 133 st.2. ZOOBS-a na putevima, ugrozio saobraćaj i
doveo u opasnost život ljudi, na način što se upravljajući putničkim vozilom
marke «VW PASAT –CARAVAN», reg.br. BR 178-32, sa sporednog puta koji vodi od
parking prostora zgrade G -18 desnim skretanjem uključio u Makedonsku ulicu
koja ima pravo prvenstva prolaza, a na što ga je posebno upozoravao
postavljeni znak izričite zabrane «Stop», i to u trenutku kada je navedenom
ulicom od pravca Vatrogasnog doma prema raskršću «Tri kule» nailazio Ostojić
Bojan, upravljajći sa motociklom marke «Jamaha», reg.r.BR 10-105, usled čega
motociklista prešao na lijevu kolovoznu traku, te i pored intenzivnog kočenja
vozača motocikla došlo do kontakta izmedju prednjeg točka motocikla i prednjeg
dijela pmv »Mercedes» reg.br. PG 817-69, kojim je u tom trenutku iz suprotnog
smjera iz pravca «Tri kule» u pravcu Makedonskog naselja propisano upravljala
Aprcović Sandra, a potom pada i klizanja motocikla po kolovozu i kontakta u
vidu češanja sa pmv. kojim je upravljao okrivljeni, kojom prilikom je oštećeni
Ostojić Bojan zadobio teške i po život opasne tjelesne povrede u vidu
oštećenja po život važnih moždanih centara, rascjep pluća, prelom kostiju, te
više drugih spoljašnjih i unutrašnjih povreda, usled kojih je dana
29.11.2002.godine. nastupila smrt.
-​ čime bi izvršio krivično djelo - teško djelo protiv bezbjednosti javnog saobraćaja iz čl. 177.st.2 . u vezi čl. 172.st.1.Krivičnog zakona Republike Crne Gore.
Troškovi krivičnog postupka padaju na teret budžetskih sredstava suda.
Na osnovu čl.212. Zakonika o krivičnom postupku Crne Gore oštećena porodica
pokojnog Ostojić Bojana se radi ostvarivanja imovinsko pravnog zahtjeva
upućuje se na redovnu gradjansku parnicu.
O b r a z l o ž e n j e
Optužnicom VDT Podgorica Kt.br. 388/03 od 11.11.2003.godine optuženom Malić
Momu stvljeno je na teret da je izvršio krivično djelo - teško djelo protiv
bezbjednosti javnog saobraćaja iz čl. 348. st.2. u vezi čl. 339. st.1.
Krivčnog zakonika. Na glavnom pretresu održanom dana 17.04.2007 godine,
zastupnik optužbe je u skladu sa dokazima izvedenim u postupku izvršio
djelimično preciziranje i dopunu činjeničnog opisa optužnice i pri tako
preciziranoj i dopunjenoj optužnici ostao do kraja glavnog pretresa navodeći
da je dokazima provedenim u postupku nesumnjivo utvrdjeno da je optuženi
izvršio krivično djelo stavljeno mu na teret, pa je predložo da ga sud oglasi
krivim i kazni po zakonu.
Punomoćnik oštećene porodice advokat Knežević Vasiliije je u završnoj riječi
naveo, da je provedenim dokazima nesumnjivo utvrdjeno da je saobraćajna
nezgoda nastala zbog neopreznog uključivanja optuženog u ulicu sa pravom
prvenstva prolaza, na koji način je prinudio vozača motocikla da mijenja svoj
režim kretanja, zbog čega je u ime oštećene porodice predložio da sud
optuženog oglasi krivim i osudi po zakonu.
Optuženi Malić Momo je iznoseći svoju odbranu datu pred istražnim sudijom
Osnovnog suda u Baru od 14.03.2003 godine naveo da je kritične prilike krenuo
sa parking prostora koji se nalazi iza zgrade u kojoj stanuje, u Bulevaru
24.Novembra zgrada H 21, svojim vozilom marke Volkswagen Passat reg.oznake BR
178-32, i kretao se sporednom ulicom koja nema naziv s namjerom da se kod
mesare “Metović” ili neposredno gdje se dogodila saobraćajna nezgoda uključi u
ulicu. Dalje navodi da je to put kojim svakodnevno prolazi i da je i to jutro
s pažnjom vozio, da je bio sam u vozilu a s ozbirom da svakodneno prolazi tim
putem poznato mu je da se prije ulaska u Makedonsku ulicu nalazi saobraćajni
znak “STOP”.  Na taj znak je stao na šta je bio primoran jer se od vatrogasnog
doma ili pijace uključilo motorno vozilo koje se kretalo Makedonoskom ulicom
prema raskršću “Tri kule”, koje vozilo je morao da propusti. Kad je to vozilo
prošlo pogledao je lijevo i nije vidio da od tog pravca prema raskršću Tri
kule dolazi nijedno vozilo. Dalje navodi da je ručicu mjenjača ubacio u prvi
stepen brzine i ušao u Makedonsku ulicu i čim je ušao, samo što je vozilo
ispravio za smjer kretanja prema raskršću tri kule, začuo je škripu kočnica
jer mu je staklo na prednjim lijevim vratia bilo skroz spušteno pa se
mahinalno okrenuo prema sredini puta i nagnuo prema sjedištu suvozača. Ugledao
je čovjeka naspram svojih, i to prednji dio motora pri prednjim vratima a pri
zadnjim vratima uočava vozača. U tom trenutku vidi da se vozač skroz otkačio
sa motora i sve što je mogao da učini je da naglo skrene u desno prema desnoj
ivici i da oslobodi put vozaču motora. Sledeće što vidi je da motor prednjim
krajem vijuga sredinom puta i udara u prednji dio Mercedesa koji je dolazio od
raskršća Tri kule svojom desnm stranom. Nakon udara u ovo vozilo motor je
počeo da se okreće po putu a istovremeno sa motorom leti i vozač motora, koji
je udario u Mercedes i 3-4 m dalje pao na sredinu kolovoza. Pošto je optuženi
uočio da se vozač nije pomjerio istrčava iz kola i prilazi tom momku, kome
prilazi još jedan momak čija su kola bila druga ili treća u koloni iza
Mercedesa. Njih dvojica su ga ubacili u kola ovog momka a u kola je ušao i
optuženi. Kretali su se Makedonskom ulicom a zatim ulicom Rista Lekića gdje su
imali manju saobraćajnu nezgodu ali su nastavili prema Hitnoj službi gdje su
oštećenog ljekari prihvatili. Optuženi dodaje i to da je prije uključivanja u
Makedonsku ulicu pogledao lijevo i da nije vidio motor nit je čuo brujanje
motora. Tek kasnije je vidio na svom vozilu na lijevom prednjem blatobranu
dvije linije ne znajući da li je to bio konatkt motora sa njegovim vozilom ili
kad se motor okretao lijevo-desno da ga je zakačio u predjelu lijevog prednjeg
blatobrana.
Na glavnom pretresu je ponovio svoju odbranu datu pred istražni sudjiom
Osnovnog suda u Baru od 14.03.2003 godine, stim što je dodao da kada je došao
na raskrsnicu, stao je ispred znaka “STOP” i prvo se okrenuo u pravcu
autobuskog stajališta, jer je imao namjeru da se uključi udesno u ulicu
Makedonsku i da nastavi prema „Tri kule”, a morao je to učiniti ne bi li se
uvjerio da tu radnju može bezbjedno učiniti. Tada je na autobuskom stajalištu,
i to na onom koje se nalazi van kolovozne na koju je trebalo da se uključi,
primjetio 2-3 vozila. Iz istog pravca vidio je kako mu tom kolovoznom trakom
nailazi takođe jedno putničko motrono vozilo i u tom momentu, kada je trebao
da se uključi u ul. Makedonsku, desno, tada je sa njegove desne strane
kolovoza na lijevo pretrčao jedan momak i to ispred njegovog vozila, jer se tu
nalazi pješački prelaz, pa je tada aktivirao mehanizam za kočenje i u tom
momentu se nalazio mimo saobraćajnog znaka “STOP”, preciznije na onoj
zamišljnoj liniji koja spaja kolovoz puta sa kojim je prethodno kretao i
kolovoz ulice Makednoske. Ono vozilo koje se kretalo iz pravca autobuskog
stajališta mu se približilo, pa ga je normalno propustio. Kada ga je mimoišao,
ponovo okreće glavu u lijevo- u pravcu autobuskog stajališta i tada kod
autobuskog stajališta takođe primjećuje jedno vozilo, koje se nalazi u
statičnom položaju, pa je zaključio da vozač tog vozila traba da se uključi u
lijevo, prema pijaci. To vozilo se u tom trenutku od njega bilo udaljeno 30-35
metara pa kako je to vozilo stajalo, zaključio je da sa njegove lijeve strane
ne dolazi bilo koje motorino vozilo, pa čak ni motor, zbog čega je zaključio
da može bezbjedno da se uključi u desno.
Branilac optuženog u završnoj riječi je istakao da je izvedenim dokazima
nesporno utvrdjeno da je osnovni uzrok nastanka ove krivične stvari brzina
kretenja motocikla, kojim je upravljao oštećeni. Okrivljeni je postupao sa
maksimalnom pažnjom i povjerenjem koje važi u saobraćaju u svakodnenovj
životnoj siutaciji. Brzina kretanja motocikla od 85 km/h u prostornoj
saobraćajnoj situaciji na mjestu gdje se u bliskoj razdaljini nalaze 3
rasksrnice, dva pješačka prelaza, na naajprometnijem dijelu u Baru obavezivao
je sve učesnike da se pridržavaju pravila saobraćaja bar do te mjere da ne
ugrožavaju jedni druge. Okrivljeni se na bezbjedan način uključio u momentu
kad je do njega pristigao motocikl velikom brzinom pokušavajući da se
zaustavi. Medjutim, motociklista i da je prošao vozilo okrivljenog na nekoliko
metara se nalazila glavna raskrsnica koja je regulisana svjetlosnim znacima. U
krivičnom djelu uzrok je ona radnja koja proizvede posljedicu, a u ovom
slučaju brzina od 85 km/h u gradu je potencijalna opasnost i za okrivljenog i
za oštećenog i za sve ostale učesnike u saobraćaju. Okrivljeni je nakon
dogadjaja izjavio saučešće porodici oštećenog i pokazao brigu i zabrinutost
zbog dogadjaja a u saobraćaju se pridržavao pravila na što ga obavezuju i
godine života i što na tom putu svakodnevno 3-4 puta prolazi.Tri vještačenja
su nesporno utvrdila da je brzina oštećenog glavni uzrok nesreće. Smatra da
nije dokazano da je okrivljeni kršeći propise Zakona o bezbjednosti
saobraćaja, posebno ne poštojući znak prvenstva prolaza zabrane i drugog
prouzrokovao ovu krivičnu stvar a to je potvrdio i vještak da se okrivljeni u
svim svojim radnjama kretao u domenu dozvoljenog držeći se pravila povjerenja
u saobraćaju. Branilac je predložio da sud okrivljenog oslobodi od optužbe jer
nije dokazano da je učinio krivično djelo koje mu se stavlja na teret.
Sud je u dokaznom postupku sproveo dokaze: saslušao svjedoka Turkmanović
Adnana, na saglasan predlog stranaka pročitao iskaz svjedoka Aprcović Sandre
sa zapisnika o saslušanju pred Osnovnim sudom u Baru Ki.br.31/03 od 14.03.2005
te zapisnika o glavnom pretresu od 22.09.2006 godine, pročitao zapisnik o
uvidjaju istražnog sudije Osnovnog suda u Baru d 26.11.2002.g.; pročitao
zapisnik o rekonstrkciji sačinjen od strane istražnog sudije Osnovnog suda u
Baru od 14.5.2003.godine, pročitao medicinsku dokukmntaciju JZU Opšta bolnica
“Blažo Orlandić” u Baru izdata na ime Ostojić Bojana, pročitao obdukcioni
zapisnik S.br. 130/02 od 2.12.2002.godine sačinjen na ime pok.Ostojić Bojana,
na saglasan predlog stranaka pročitao nalaz i mišljenje vještaka saobraćajne
struke Pantović Čeda od 3.4.2003.godine, te dopunski nalaz istog vjetšaka
sačinjen povodom rekonstrukcije saobraćajne nezgode sačinjenog
18.5.2003.godine, kao i usmeno izjašnjenje ovog vještaka na glavnom pretresu
od 19.11.2004.godine, na saglasan predlog stranaka pročitao nalaz i mišljenje
vještaka saobraćajne struke Čarapić Gorana od 10.11.2003.godine kao i usmeno
izjašnjenje ovog vještaka na glavnom pretresu od 19.11.2004.godine, izvršio
uvid u fototehničku dokukmentaciju broj 375/02 od 26.11.2002.godine zajedno sa
skicom lica mjesta, na saglasan predlog stranaka pročitao nalaz i mišljenje
vještaka Univerziteta Novi Sad - Fakultet tehničkih nauka broj 049-49/65-1 od
13.2.2006.godine, te usmeno izjašnjenje predstavnika komisije vještaka datog
na glavnom pretresu od 17.04.2007 godine, pročitao zapisnik o rekonstrukciji
Višeg suda u Podgorici K.br.140/08 od 21.12.2010 godine, izvršio uvid u
fotodokumentaciju koja je sastavni dio zapisnika o rekonstrukciji, na saglasan
predlog stranaka pročitao dopunski nalaz i mišljenje Instituta za saobraćaj
Univerziteta u Novom Sadu od 08.02.2011 godine, pročitao dopis Opštine Bar-
Sekretarijata za uređivanje prostora, komunalane i stambene poslove
br.032-07-DJ-340-22 od 28.07.2010 godine, pročito izvod iz kaznene evidencije
za optuženog Malić Moma Uprave policije PJ Bar od 27.01.2011 godine.
Svjedok Turkmanović Adnan je u svom svjedočkom iskazu je naveo da je toga dana
radio u frizerkom salono koji se nalazi 10-15m od raskrsnice na kojoj se
desila saobraćajna nezgoda. Toga dana vidio je pokojnog Bojana, koji mu je
inače bio drug, kako je ulicom prošao u pravcu Vatrogasnog doma, obzirom da mu
je pažnju skrenula buka motora, pa je izašao da vidi ko to vozi, i vidio
Bojana. Nakon nekog vremena vidio je i optuženog, koga isto poznaje, koji je
prošao i javio mu se iz svog automobila. Optuženi se zaustavio na pješački
prelaz, a onda je krenuo, ali ne zna gdje jer nije na to obraćao pažnju. Vidio
je da je uz ulicu bilo parkirano dva ili tri automobila. Ispred Bojana se
kretao jedan automobil, a ispred tog automobila je bilo prazno sve do
raskrsnice. Po njegovoj procjeni u trenutku kada je vidio Bojana i to vozilo,
rastojanje bi bilo između 15 i 20 metara. Ovo vozilo, koje se kretalo ispred
Bojana, malo je usporilo, kao da će da skrene prema pijaci, ali nije vidio da
li je to vozilo skrenulo ka pijaci, jer nije mogao da vidi od parkiranih
vozila. Sam trenutak kontakta na raskrsnici nije vidio.
Svjedok Aprcović Sandra je u svom svjedočkom iskazu izjavila da je kritične
prilike upravljala vozilom marke “Mercedes” PG 817-69, vlasništvo njene
porodice i kretala se od pravca raskršća Tri kule prema Vatrogasnom domu.
Kretala se svojom kolovoznom trakom uz desnu ivicu puta. Ispred nje nije bilo
drugih vozila, u njenoj traci. Negdje naspram Vatrogasnog doma uočava motocikl
koji se kreće suprotnom trakom tj. njenom trakom i to velikom brzinom. Nije
uočila momenat kada se vozilo uključilo sa sporednog puta već je gledala
ispred sebe šta se dešavalo na njenoj traci. Prije same nezogde je uočila
kretanje motocikla i na sekundu je imala utisak da zaobilazi vozilo kojim je
upravljao Malić. Tada prelazi sa desne na lijevu stranu i kada je uočila da će
motocikl nastaviti kretanje ona je svoje vozilo usmjerila uz metalnu ogradu
koja je sa desne ivice puta i stala je u nadi da će biti dovoljno prostora
izmedju njenog i Malićevog vozila da se motor provuče. Nakon toga ne zna šta
se desilo, predpostavlja da je došlo do oklizavanja motora ili nešto slično
ali vozač nije uspio da es provuče nego je prednjim krajem udario u prednji
lijevi kraj njenog vozila. Motor je poletio naprijed sa skretanjem pri njenoj
lijevoj ivici puta, a vozač je pao ispred njenog vozila na udaljenosti od
nekih 2-3 m. Momku koji je pao su prišli Malić i još jedan momak i ubacili ga
u vozilo koje je bilo iza nje radi transporta u medicinsku ustanovu. Ne zna da
li je momak udario i tijelom u njeno vozilo jer je bila šokirana onim što se
desilo. Ima utisak da je vozač nekako bočno išao prema njoj i da je motor
prednjim krajem udario u vozilo i otišao klizajući se a vozač je pao sa
motora.
U daljem toku postupka svjedok Aprcović Sandra je dodala da s obzirom da se se
sve odvijalo munjevitom brzinom nije obratila pažnju niti je vidjela vozilo
optuženog prije nego što je došlo do nezgode.
Na osnovu sadržine zapisnika o uvidaju istražnog sudije Osnovnog suda u Baru
od 26.11.2002.godine utvrdjeno je da je isti sačinjen povodom saobraćajne
nezgode koja se dogodila dana 26.11.2002.godine u 10,00 časova, u Makedonskoj
ulici, nedaleko od dragstora "Prokletije", u Baru u kojoj su učestvovali Malić
Momo koji je upravljao PMV marke Volkswagen "Pasat karavan" reg.oznaka BR
178-32 , Ostojić Bojan koji je upravljao motociklom marke "Yamaha" reg .
oznaka BR 10-105 i Aprcović Sandra koja je upravljala PMV marke "Mercedes 124"
reg.oznaka PG 817-69. Lice mjesta saobraćajne nezgode je Makedonska ulica,
širine 7 metara koja je prekrivena asfaltom, dobrog kvaliteta, ravna i
pregledna u dužini više od 100 metara, sredinom kolovoza izvučena je puna
središnja linija izuzev na mjestima gdje je skretanje prema sporednim
pravcima, sa desne strane na mjestu nezgode je žičana ograda koja odvaja ulicu
od zelene površine i trotoara za kretanje pješaka dok je sa lijeve strane puta
ivičnjak, teren je u kosini jer je prostor za kretanje pješaka iznad nivoa
puta. Sa lijeve strane je skretanje prema parkingu, uslovno rečeno prema
mesari Metović ili fotostudiu Petrović, a prije ulaska sa pomenutog parkinga u
Makedonsku ulicu vidno je istaknut saobraćajni znak "STOP". Iz zapsinika se
dalje utvrđuje da je na licu mjesta saobraćajne nezgode zatečeno PMV marke
"Mercedes 124" na desnoj kolovoznoj traci gledano od raskršća "Tri kule"
farovima okrenuto prema Vatrogasnom domu dok je PMV marke Volkswagen "Pasat
karavan" zatečeno na lijevoj kolovoznoj traci gledano od raskršća "Tri kule" ,
farovima okrenuto prema tom raskršću i motocikl marke Yamaha koje je zatečeno
na lijevoj kolovoznoj traci od raskršća " Tri kule " prevrnuto na lijevu
stranu uz lijevu ivicu puta a prednjim tokom tačno kod prednjeg dijela vozila
Volkswagen "Pasat karavan". Za repernu tačku ( RT) uzeta je središnja tačka
šahte za otpadne vode koja se nalazi sa lijeve strane ulice gledano od
raskršća "Tri kule" a tačno ispred zgrade i ulaza zgrade "G-18". Na licu
mjesta predmetne saobraćajne nezgode pronađeni su sledecći tragovi: traga
kočenja vozil motocikla, koji počinje sa lijeve kolovozne trake gledano od
Vatrogasnog doma gdje je isprekidana linija za skretanje prema dragstoru "
Prokeletije" i buvljoj pjaci pa se vraća na desnu kolovoznu traku gdje se na
mjestu, gdje je isprekidana linija ili paralelno sa skretanjem prema parkingu
kod Metovića, ukršta se sa središnjom linijom i nastavlja lijevom kolovoznom
trakom i završava na prednji lijevi kraj vozila Mercedes, dužina ovog traga je
56,50metara. Takođe iza vozila Volkswagen "Pasat karavan" na desnoj kolovoznoj
traci gledano od Vatrogasnog doma, pronađeni su tragovi kočenja lijevih i
desnih točkova, u dužini 4,30metara odnosno 4,60metara. Na vozilu marke
Mercedes konstatovana su oštećenja u predjelu prednjeg lijevog branika,
prednje moto haube koji su grubo deformisani, prednji lijevi far sa
pokazivačenm pravca polomljen, prednji lijevi blatobran i ukrasna maska
deformisani dok je prednje reg. tablica opala. Na vozilu marke Volkswagen
uočeno je grebanje na prednjem lijevom blatobranu sa tragovima bijele i crven
boje koji potiču od motocikla. Na motociklu Yamaha konstatovana su oštećenja
na prednjoj strani i tragovi grebanja na lijevoj strani.
Materijalni tragovi zatečeni na licu mjesta, konstatovani u zapisniku o
uviđaju vjerno su prikazani na skici lica mjesta kao i fotoelaborati
Ministarstva Unutrašnjih poslova CB Bar br.375/02 od 26.11.2002.godine
Iz zapisnika o rekonstrukciji sačinjenog od istražnog sudie Osnovog suda u
Baru 14.5.2003.godine utvrdjeno je da su istoj prisustovali okrivljen Malić
Momo, ime oštećene porodice Ostojić adv.Dragoljub Mirković, branilac
okrivljenog adv.Izet Fetić i svjedoci Aprcović Sandra i Turkmanović Andan.
Rekonstrukcija je obavljena na licu mjesta u ul.Makedonskoj od raskršća “Tri
kule” prema Vatrogasnom domu. Malić Momo je predstavio način kretanja svog
vozila i dinamični tok nezgode. Aprcović Sandra je takodje predstavila način
svog kretanja i svoje vidjenje nezgode. Turkmanović Adnan je predstavio gdje
se nalazio u momentu nezgode i svoja zapažanja. Nakon toga je vozač suda
Kompirović Boro predstavio kratanje motocikla od pravca Vatrogasnog doma prema
Tri kule, u poziciji kad su kod pekare Montenegro parkirana vozila i mogućnost
uočavanja motocila.
Iz zapisnika o rekonstrukciji Višeg suda u Podgorici K.br.140/08 od 21.12.2010
godine, utvrđuje se da je isti sačinjen od strane predsjednika vijeća- sudije
Višeg suda u Podgorici povodom rekonstrukcije saobraćajne nezgode koja se
dogodila dana 26.11.2002 godine, te da je, između ostalog, konstatovano da
ulica Makedonska nije rekonstruisana u dijelu dvije saobraćajne trake koje su
postojale u vrijeme saobraćajne nezgode, ali jeste dodata treća saobraćajna
traka prema sporednoj ulici iz koje je odnosne prilike izlazilo vozilo
optuženog.
Iz med.dokumentacije JZU Opšta bolnica Blažo Orlandić u Baru izdata na ime
Ostojić Bojana, rodjenog 1980.g. u Baru, utvrdjeno je da je isti primljen
26.11.2002.g. Navedeno lice je zadobilo potpuni prelom butne kosti i potpuni
prelom desne podlaktice kao i teži potres mozga. Kao hitan slučaj je prebačen
u KBC Podgorica a 29.11.2002.g. je podlegao povredama.
Iz obdukiconog zapisnika KC Crne Gore odjeljenja za sudsku medicinu S.br.
130/02 od 02.12.2002.godine tijela pokojnog Ostojić Bojana, sačinjenog od
strane vještaka sudske medicine, prof.dr. Šoć Miodraga, utvrđuje se da je smrt
pokojnog Ostojić Bojana nastupila dana 29.11.2002 godine u 04,30 sati, da je
smrt smrt nasilna i nastupila je usled oštećenja po život važnih moždanih
centara, zbog rascjepa pluća, prelomi kostiju, kao i druge spolja i unutra
opisane povrede nanešene su tupim, teškim i jako zamahnutim mehaničkim
orudjem.
Iz nalaza i mišljenja vještaka saobraćajne struke Pantović Čeda od
03.04.2003.godine utvrdjeno je da je vještak uradio svoj nalaz i mišljenje
povodom saobraćajne nezgode koja se dogodila 26.11.2002.g. oko 10,00 časova, u
Baru u ul.Makedonskoj, a objektivnim okolnostima pod kojima je došlo do
nastanka saobraćajne nezgode u kojoj je jedno lice teško povrijedjeno i od
posledica povredjivanja umrlo a na vozilima je nastala materijalna šteta.
Vještak u svom nalazu navodi da se iz prethodnog položaja vozila na kolovozu i
rasporedu uočenih tragova na kolovozu, može zaključiti da je vozač moticikla
prilikom vraćanja na svoju desnu stranu kolovoza, a u završnoj fazi preticanja
vozila Pasat sa sporednog na glavni kolovoz, koje je bilo u završnoj fazi
stupanja na glavni kolovoz. Obzirom na relativno veliku brzinu kretanja
motocikla i relativno malu brzinu kretanja vozila Pasat vozač, motocikla
pravilno zaključuje da će brzo sustići vozilo Pasat, pa preduzima kočenje svog
vozila, te otuda početak traga motocikla na lijevoj strani kolovoza, koji se
zatim prostire i na desnoj kolovoznoj traci. Obzirom na položaj vozila Pasat,
vozač ovog vozila nema u vidnom polju motociklistu, jer je već okrenut leđima
ka motociklisti. Obzirom na značajnu razliku u brzinama kretaja vozila Pasat i
motocikla, motociklista sustiže vozilo Pasat, bez obzira na intezivno kočenje.
Da ne bi došlo do nalijetanje na vozilo Pasat, vozač motockla pokušava da
obiđe ovo vozilo u čemu djelimično uspijeva ali kako je pri značajnoj brzini
kretanja vozač motocikla izveo nagli manevar ulijevo, a vozilo Pasat i vozilo
Mercedes su se u tom trenutku na međusobnom bliskom odstojanju, vozač
motocikla ne uspijeva da se nakon obilaska vozila Pasat blagovremeno vrati na
svoju stranu kolovoza, pa dolazi do nalijetanja motocikliste na prednju regiju
vozila Mercedes. Vještak je konačno u svom mišljenju naveo da je osnvni uzrok
nastanka predmetne saobraćajne nezgode u tome što se vozač motocikla kretao
neprilagodjenom brzinom u gradskim uslovima saobraćaja posebno imajući u vidu
prostorni raspored raskrsnica pri kojoj brzini je vozač motocikla je imao veći
zaustavni put od medjusobne udaljenosti susjednih raskrnica. Imajući u vidu da
je motocikl vozilo labilne ravnoteže i male efikasnosti kočenja, brzina kojom
se vozač ovog vozila kretao nije omogućavala bezbjedno upravljanje i stabilo
kretanje ovog vozila. Ako podužna preglednost po glavnom kolovozu na koji se
uključivalo vozilo “Passat” iznosi namjamje 70 m onda je vozač vozila “Passat”
mogao imati u vidnom polju motociklistu pa je u tim uslovima i vozač putničkog
vozila mogao izbjeći nezgodu propuštanjem motocikla da prvi prodje kroz
raskrsnicu.
Iz dopunskog nalaza istog vještaka sačinjenog povodom rekonstrukcije
saboraćajne nezgode sačinjenog 18.05.2003.g. utvrdjeno je da je osnovni uzrok
nastanka predmetne saobraćajne nezgode u tome što se vozač motocikla kretao
neprilagodjenom brzinom u gradskim uslovima saobraćaja posebno imajći u vidu
prostorni raspored raskrsnica pri kojoj brzini je vozač motocikla imao veći
zaustavni put od medjusobne udaljenosti susjednih raskrsnica. Imajući u vidu
da je motocikl vozilo labilne ravnoteže i male efikasnosti kočenja, brzina
kojom se vozač ovog vozila kretao nije omogućavala vozaču tog vozila bezbjedno
upravljanje i stabilno kretanje vozila u uslovima gradskog saobraćaja.
U svom neposrednom izjašnjenju na glavnom pretresu od 19.11.2004.godine
vještak Pantović Čedo je se izjasnio doslovice kao u svojim pisanim nalazima i
svom pisanom datom mišljenju.
Iz nalaza i mišljenja vještaka saobraćajne struke Čarapić Gorana od
10.11.2003.godine utvrđuje se da je taj vještak na osnovu podataka iz spisa
predmeta, te uviđajne dokumentacije utvrdio da se trag kočenja motocikla
prostire duž kolovoza, ulice Makedonske u obliku slova "S" i da početak traga
kočenja motocikla počinje na lijevoj kolovoznoj traci u zoni gdje postoji
skretanje prema drakstoru "Prokletije" i "buvljoj pijaci", zatim se vraća ne
desnu kolovoznu traku pa u zoni gdje je skretanje prema parking prostoru i
mesari "Metović" ponovo se nastavlja po lijevoj kolovoznoj traci i završava
neposredno ispred zaustavljenog Mercedesa. Mjesto kontakta nalazi se
neposredno u zoni sredine raskrsnice, na desnoj kolovoznoj traci koja pripada
smjeru vožnje motocikla, u zoni gdje su na skici lica mjesta evidentirani
isprekidani tragovi kočenja motocikla. Nadalje, iz nalaza se utvrđuje da je
brzina omotocikla u trenutku preduzimaja kočenja bila oko 82,85km/h, koju
brzinu je vještak utvrdio na osnovu dužine tragova kočenja i energije koja je
izgubljena u sudaru sa Mercedesom, dok je brzina Passata u trenutku
preduzimanja kočenja bila oko 31,39km/h koju brzinu vještak utvrdio na osnovu
dužine tragova kočenja, a da je brzina kojom je vožen Mercedes na osnovu
krajnjeg položaja vozila i deformacija bila oko 25km/h. Nadalje, iz prostorne
vremenske analize saobraćajne nezgode utvrđuje se da bi zaustavni put
motocikla voženog brzinom od 82,85km/h bio 98,66metara i da bi vrijeme
zaustavljanja trajalo 7,57sekundi, a da je motocikl, u momentu reagovanja
vozača moticla bio udaljen od mjesta primarnog kontakta sa Passatom za oko
65,31metar, pa vještak nalazi da bi se vozač motocikla zaustavio prije mjesta
sudara sa Passatom bilo je potrebno da bude voženo brzinom od 65,40km/h. Iz
nalaza se takođe utvrđuje da mjesto kontakta opredjeljuje mjesto prekida
tragova kočenja koje je evidentirano na skici lica mjesta. Na sudarnu poziciju
motocikl je dospio intezivnim kočenjem i prije započetog kočenja kretao se
brzinom od oko 83km/h, dakle vozio je svoj motocikl brzinom većom od
ograničene ( 60km/h za naseljeno mjesto). Mogućnost za izbjegavanje nezgode sa
ovakvim postupanjem i ponašanjem vozač motocikla bi imao da svoj motocikl nije
vozio većom brzinom od 65km/h. Vozač Passata se uključivao u ulicu koja ima
prvenstvo prolaza gdje je na njegovom kraku vidno postavljen znak STOP. On je
neadekvatnom radnjom, neuvjerivši se da je ulaz u raskrsnicu slobodan i da se
može slobodno uključiti u prioritetnu ulicu, postao iznenadna prepreka vozaču
motociklu koji nije imao mogućnost izbjegavanje nezgode. Na osnovu analize
svih okolnosti koje karakterišu nastanak i razvoj predmetne saobraćajne
nezgode, vještak je dao zaključak da je nezgoda nastupila kao posledica
propusta učesnika i to primarno kao posledica preduzetog neopreznog
uključivanja sa sporednog na prioriteni pravac vozača Passata gdje je na
njegovom kraku vidno postavljen znak STOP i zbog uvećane brzine kretanja
vozača motocikla. Doprinos vozača motocikla vještak takođe dovodi u uzročnu
vezu sa nezgodom, iz razloga što je brizina pri kojoj je ovaj vozač, i pored
uključivanja vozila Passat sa sporednog na prioriteni pravac gdje je za njego
smjer kretanja vidno postavljen znak STOP, veća od dozvoljene na mjestu
nezgode, pa ova okolnost, u direktnoj je vezi sa nastankom većih kinetičkih
elemenata nezgode - intezitetom naleta na nailazeći Mercedes. Na glavnom
pretresu vještak je pojasnio da je saobraćajna nezgoda primarno uzrokovana kao
posledica preduzetog neopreznog uključivanja sa sporednog na prioritetni
pravac vazača Passata, jer na njegovom kraku postoji znak STOP a takođe ona je
uzrokovana i zbog uvećane brzine vozača vozila motocikla. Doprinos vozača
motocikla vještak takođe dovodi u uzročnu vezu sa nezgodom iz razloga što je
ova brzina znatno veća od one koja je dozvoljena za mjesto nezgode.
Kako se nalazi vještaka Pantović Ćeda i Čarapić Gorana bitno razilaze u
pogledu prostorno vremenske analize i dinamičkog toka nezgode i kako se
naveden razlike nijesu mogle otkoniti ponovnim saslušanjem vještaka, sud je
odredio novo saobraćajno vještačenje i isto povjereno stručnoj ustanovi
Fakultetu tehničkih nauka-Univerzitetu u Novom Sadu.
Iz nalaza i mišljenja komisije vještaka Fakulteta tehničkih nauka-Univerziteta
u Novom Sadu br.049-49/65- 2 od 13.02.2006 godine, utvrđuje se sa je komisija
vješataka Instituta za saobraćaj, Fakulteta tehničkih nauka u Novom Sadu na
osnovu podataka iz spisa predmeta utvrdila, da je primarni kontakt ostavren
između prednjeg točka motocikla i prednjeg dijela automobila „MERCEDES“, u
zoni unutrašnje ivice porednjeg lijevog fara , da karakteristike oštećenja na
automobilu „MERCEDES“ kao i zaustavna pozicija motocikla, ukazuju da je
motocikl u trenutku kontakta bio u nagnutom položaju u odnosu na ravan
kolovoza. Do sudarne pozicije sa automobilom „VW PASSAT“, motocikl „YAMAHA“ je
za sobom ostavio vidljive tragove kočenja koji se pružaju u lučnoj putanji,
započinju na lijevoj polovini kolovoza, gledano ka naselju „Tri kule“, prelaze
na desnu polovinu kolovoza, a u zoni raskrsnice sa koje se automobil „VW
PASSAT“ uključio na kolovoz ulice Makedonske, ponovo prelaze na lijevu
polovinu kolovoza. Na osnovu analize pravca pružanja traga kočenja motocikla,
vidljivog na fotografijama i skici lica mjesta nezgode iz uviđajne
dokumentacije , kao i pravca pružanja tragova kočenja automobila „VW PASSAT“,
vještaci su isključili mogućnost da je motocikl prije sudara sa automobilom
„MERCEDES“ ostvario kontakt sa automobnilom „VW PASSAT“. Nadalje se iz nalaza
utvrđuje da brzina motocikla „YAMAHA“ na početku tragova kočenja nije bila
manja od 84,4 km/h, dok brzina motora u trenutku reagovanja vozača kočenjem
nije bila manja od 85,3 km/h, dok je brzina automobila „VW PASSAT“ na početku
tragova kočenja bila oko 19,0 km/h, a u trenutku reagovanja vozača kočenjem
oko 21,6 km/h. Brzina automobila „MERCEDES“ u trenutku sudara sa motociklom
„YAMAHA“ iznosila je najviše 20 km/h, ali ova brzina nije od zančaja za
sprovođenje vremensko-prostorne analize toka nezgode. Iz vremensko prostorne
analize pismenog nalaza komisije vještaka uvtrđuje se, je vozač automobila „VW
PASSAT“ započeo reagovanje kočenjem kada se automobli od mjesta zaustavljanja
nalazio na udaljenosti od oko 8,6m odnosno, vremenski, prije zaustavljanja za
1,8 sekundi, da od momenta kada je startovao iz zaustavne poziicje, obzirom da
je vozač „YAMAHA“ izjavio da je uključivanje na kolovoz ulice Makedonske
započeo nakon što je svoje vozilo prethodno zaustavio na kolovozu priključnog
puta, do momenta kada je dostigao brzinu kretanja 21,6 km/h proteklo vrijeme
od 3,4 sekunde, da od momenta startovanja iz zaustavne poziicje automobila „VW
PASSAT“ do momenta zaustavljanja, odnosno kontakta sa motociklom „YAMAHA“ u
fazi klizanja ka zaustavnoj poziciji, proteklo vrijeme od najmanje 5,2
sekunde, da je od momenta otpočinjanja reagovnja vozača motocikla kočenjem do
trenutka kontakta sa automobilom „MERCEDES“ proteklo vrijeme od oko 4,2
sekunde, a da je nakon sudara sa automobilom „MERCEDES“, motocikl „YAMAHA“ pao
na kolovoz i nastavio kretanje ka zaustavnoj poziciji te da je vrijeme koje je
proteklo od sudara sa automobilom „MERCEDES“ do dospjevanja motocikla u
zaustavnu poziciju, iznosilo najmanje 1 sekundu, pa je od trenutka
otpočinjanja reagovanja vozača motocikla kočenjem do trenutka njegovog
dospjevanja u zaustavnu poziciju, proteklo vrijeme od najmanje 5,2 sekunde.
Kako je vrijeme koje je proteklo od startovanja automobila „VW PASSAT“ iz
zaustavne pozicije do trenutka njegovog zaustavljanja, jednako vremenu
proteklom od trenutka reagovanja vozača motocikla „YAMAHA“ kočenjem, do
zaustavljanja ovog vozila do, zaključuje se da je vozač motocikla reagovao
kočenjem u trenutku kada je automobil „VW PASSAT“ startovao iz zaustavne
pozicije, pa vještaci zaključuju da je kretanje automobila „VW PASSAT“
objektivno moglo uticati na to da vozač motocikla „YAMAHA“ preduzme forsirano
kočenje. Nadalje se iz vremensko prostorne analize utvrđuje, da se u trentku
reagovanje vozača motocikla kočenjem, motocikl nalazio od mjesta sudara sa
automobilom „MERCEDES“ na udaljenosti od oko 82,3 m, odnosno nalazio se na oko
L=65 m od ose sporednog priključnog puta, sa desne strane kolovoza ulice
Makedonske. S obzirom na poziciju autobuskog stajališta koje se nalazi sa
lijeve strane u odnosu na priključni put sa kog se automobil „VW PASSAT“
uključio na kolovoz ulice Makedonske, kao i na pzicije vozila koja su bila
parkirana na njemu, ne može se isključiti mogućnost da su ova vozila
ograničavala preglednost vozaču automobila „VW PASSAT“ u trenutku uključivanja
na kolovoz ulice Makedonske, odnosno ne može se isključiti mogućnost da u
trenutku uključivanja na kolovoz ulice Makedonske vozač automobila „VW PASSAT“
nije imao mogiućnosti da uoči motocikl koji se nalazio na 65 m, sa njegove
lijeve strane. Nadalje se iz vremensko prostorne analize utvrđuje da se
motocikl kretao brzinom od 60 km/h , ovo vozilo bi bez usporavanja, rastojanje
od 65 m prešlo za vrijeme od 3,9 sekunde, a za ovo vrjeme automobil bi prešao
put od najmanje 13,3 m, pa vještaci zaključiju da je vozač motocikla „YAMAHA“
pri brzini od 60 km/h, nakon uključivanja automobila „VW PASSAT“ na kolovoz
ulice Makedonske, morao preduzeti blago usporavanje svog vozila u cilju
izbjegavanja naleta na zadnju stranu automobila „VW PASSAT“. U trenutku
reagoavanja vozača motocikla „YAMAHA“ kočenjem, ovo vozilo se nalazilo na
lijevoj polovini kolovoza, gledano ka „Tri kule“, pa pozicija ovog vozila na
početku puta kočenja ukazuje da se ono u trenutku reagovanja vozača kočenjem
moglao nalaziti u fazi preticanja. Po mišljenju vještaka, vozač automobila „VW
PASSAT“ započeo je uključivanje sa sporednog putnog pravca u trenutku kada mu
je sa lijeve strane, sa udaljenosti od oko 65m , nailazio motocikl „YAMAHA“,
pa je na taj način prinudio vozača motocikla da mjenja režim kretanja svog
vozila, čime je izazvao potencijno opsanu situaciju, koja se konkretizovala u
nezgodu. Po mišljenju vještaka, sama činjenica da je u datoj situaciji, u
slučaju da se kretao dozvoljenom brzinom od 60 km/h, motociklista imao
mogućnost da izbjegne nezgodu i blagom promjenom režima kretanja, odnosno
blagim usporavanjem svog vozila ili oduzimanjem gasa, uakzuje da je dominantni
propust vezan za nastanak nezgode na strani vozača motocikla „YAMAHA“.
U svom usmenom izjašnjenju na glavnom preptresu od 17.04.2007 godine, vještak
profesor dr Kostić Svetozar dipl.ing. saobraćaja predstavnik Instituta za
saobraćajno vještačenje Fakulteta tehničkih nauka u Novom Sadu je u cjelosti
ostao pri svom nalazu i mišljenju, s tim što je pojasnio da je dominantni
propust za nastanak ove nezgode vezan za način kretanja vozača motocikla
“Jamaha” koji bi, da se kretao dozovljenom brzinom od 60 km/h imao mogućnost
da pristigne do “Passata” čak i bez kočenja sa evenutalnim malim oduzimanjem
gasa, što zanči da u konkretnoj sitauciji u trenutku uključivanja vozila
“Passat” motocikl se nalazi na rastojanju od ose puta sa kojeg se uključivalo
vozilo “Passat” najmanje 65 m što je bezbjedno rastojanje za uključivanje
vozila na glavnu saobraćajnicu ako se poštuje propisana brzina kretanja. Po
mišljenju vještaka vozač “Passata” je izazvao potencijalnu opasnu situaciju na
način što je prinudio vozača motora da mijenja režim kretanja svog vozila, ali
da to važi za slučaj u kom se motocikilsta kreće namjanje 85 km/h kako je
utvrdjeno u nalazu, dok drugu brzinu kretanja motocikliste koja je propisana
ili manja, to možda ne bi bila opasna sitaucija odnosno ovakvo uključivanje ne
bi predstavljalo opasnu situaciju. Takođe je naveo da u je konkretnoj
situaciji vozač automobila “Passat” mogao bezbjedno da se uključi ispred
vozila koje se kreće glavnim tokom ako se ono nalazi na većoj udaljenosti od
40 m i pod uslovom da poštuje propisano ograničenje tj. do 60 km/h. To je
osnovno pravilo povjerenja u saobraćaju jer vozač procjenjuje situaciju na taj
način što očekuje da i ostali učesnici poštuju pravila u saobraćaju, pa se iz
toga se može izvući zaključak da je vozač motocikla izueztno velikom brzinom
doveo u zabludu vozača “Passata” da on ne može da procijeni realnu mogućnost
bezbjednosti uključivanja u saobraćaj. Vještak je dalje ustvrdio da nije
utvrdjeno da optuženi nije vidio motor u trenutku kad je krenuo da se uključi
u saobraćaj tj. u put sa prvenstvom prolaza, što može da znači da je motor bio
zaklonjen nekim vozilom koje je bilo parkirano tu a moguće je i da se uključio
sa nekog dijela puta. Mogućnost uočavanja motocikliste na konkretnom dijelu
puta nije mogla biti precizno utvrdjena ni posle rekonstrukcije jer su
postojala odredjena parkirana vozila, jedno vozilo koje je okrivljeni
propustio, kao i mogućnost da se motocikl uključio iz neke druge ulice i niz
drugih okolnosti. Medjutim, u gradskim uslovima vožnje i da je okrivljeni
vidio motociklistu na 65 m što je neminovno on bi to mogao bezbjedno da uradi
ali pod uslovom da se motociklista kreće dozvoljenom brzinom. Iz stručne
literature i ličnog iskustva, vještaku je poznato da vozači ne mogu ni
približno precizno da odrede rastojanje nailazećeg vozila, a još manje brzinu
kojom se ono kreće, pa moraju da predpotavljaju da se to vozilo kreće
dozvoljenom brzinom na tom dijelu puta.Vještak dalje navodi da na skici i
uvidjajnoj dokumetaciji trag uočenja motocikliste počinje sa lijeve
saobraćajne trake koja je namijenjena za vozila iz suprotnog pravca što znači
da se prije reagovanja kočenja on kretao tom saobraćajnom trakom, pa na osnovu
takvog toka kretanja vještak ne može da se izjasni da li je vozač motocikla
vršio preticanje ili se kretao sredinom kolovoza što se često radi kad se vozi
velikim brzinama.
Iz dopunskog nalaza i mišljenja komisije vještaka Fakulteta tehničkih nauka-
Departman za saobraćaj br.049-49/57-2 utvrđuje se da se motocikl „YAMAHA” u
momentu reagovanja vozača kočenjem nalazio 82,3 m od mjesta sudara da
automobilom „MERCEDES”, odnosno 65 m od ose sporednog puta, da pri dozvoljenoj
brzini od 60 km/h , vozač sa sporednog prilaza manevar desnog skretanja može
potpuno bezbjedno izvršiti kada je odstojanje do nailazećeg vozila veće od
76,8 m, te da uslovno bezbjedno odstojanje za uključivanje desnim skretanjem
iznosi 61,5-76,8m i za izbjegavanje nezgode dovoljno je udobno usporavanje (
do 2,5 m/s2) ili podizanje noge sa papučice gasa od strane vozača na glavnom
putnom pravcu. Dalje se u nalazu navodi da svako uključenje sa sporednog puta
desnim skretanjem, kada se vozilo na glavnom putnom pravcu nalazi na
udaljenosti manjoj od 61,5m smatra se nebezbjednim. Vještaci su mišljenja da
obziorom da se prilikom uključivanja automobila „VW PASSAT” sa sporednog puta
desnim skretanjem, motocikl nalazio na udaljenosti od oko 65m, može se
zaključiti da je vozač automobila „VW PASSAT” radnju uključivanja na kolovoz
glavnog puta desnim skretanjem, započeo u situacjiji kada za to nisu postojali
potpuno bezbjedni uslovi , odnosno kada mu je sa lijeve strane nailazio
motocikl, za čije uočavanje, prema podacima sa rekonstrukcije, nije imao
objektivnih radnji. U situaciji da se motocikl kretao dozvoljenom brzinom od
60 km/h, vozač tog vozila bi na raspoloživom putu od 65m, do mjesta sa kog se
automobil „VW PASSAT” uključio na kolovz ulice Makedonske, imao mogućnosti da
udobnim usporavanjem zaustavi svoje vozilo.
U svom usmenom izjašnjenju na glavnom pretresu od 04.07.2011 godine
predstavnik komisije Fakulteta tehničkih nauka Univerziteta u Novom Sadu
prof.dr. Kostić Svetozar je u cjelosti ostao kod nalaza i zključka koje su
dali u osnovnom nalazu, dok se u dopunksom nalazu, obzirom na okolnisti pod
kojima je rekonstrukcija izvršena, nisu mogli izjasniti na postavljena pitanja
od strane suda, s tim što je dodao i pojasnio da se motocikl kretao brzinom od
60 km/h, saobraćajna nezgoda bi bila izbjegnuta jer je vozilu optuženog, koji
se uključio sa sporednog na prioritetni put bilo neophodno 74 metara, da iz
zaustavne pozicije dostigne brzinu od 60 km/h, pri prosječnom ubrzanju
1,75m/s2, pa imajući u vidu činjenicu da je iz zaustavne pozicije do krajnjeg
mjesta zaustvaljanja vozilo „VW PASSAT ” prešlo razdaljinu od 13,3 metara, što
ukupno čini razdaljinu od 61 metar do mjesta ulivanja, vozač motocikla bi
mogao izbjeći nezgodu bez mjenjenja režima kretanja, bez kočenja, jer bi u
tačku kontakta pristigao 4,6 sekundi, odnosno 1,6 sekundi kasnije nego vozilo
optuženog.
Sud je nalaz i mišljenje komisije vještaka, te usmeno izjašnjenje predstavnika
komisije Fakulteta tehničkih nauka-Univerziteta u Novom Sadu cijenio kao
stručan, jasan, objektivan, zasnovan pravilima nauke, pa je isti u cjelosti i
prihvatio.
Iz dopisa Sekretarijata za uredjenje prostora komunalno stambene poslove i
zaštitu životne sredine Opštine Bar od 28.07.2010. godine, utvrdjuje se da je
izmjenom urbanističkog projekta DUP Topolica II od 29.06.2006. godine,
izvršena rekonstrukcija ulice Makedonske.
Iz izvoda iz kaznene evidencije na ime optuženog Malić Moma, Uprave policije
PJ Bar broj 24-03/3-245/11-135/2 od 13.01.2011. godine utvrdjuje se da
optuženi nije osudjivan.
Cijeneći rezultate cjelokupnog dokaznog postupka, navode optužbe i odbrane
optuženog, ovaj sud nalazi da u postupku nijesu dokazani navodi optužnice da
je optuženi Malić Momo izvršio krivično djelo teško djelo protiv bezbjednosti
javnog saobraćaja iz čl. 177 st.2 u vezi čl.172 st.1 Krivičnog zakonika RCG, a
ovo iz sledećih razloga:
Naime, u postupku je nesporno utvrđeno, da se saobraćajna nezgoda dogodila
dana 26.11.2002 godine, oko 10,00 časova, u ulici Makedonskoj, u blizini
drakstora „Prokletije”, u Baru, u kojoj su učestvovali optuženi Malić Momo
koji je upravljao p.m.v. „VW PASSAT” reg. oznaka BR 178-32, oštećeni, sada
pokojni Ostojić Bojan koji je upravljao motociklom „YAMAHA” reg. oznaka BR
10-105 i Aprcović Sandra koja je upravljala p.m.v. „MERCEDES” reg. oznaka PG
817-69. Nadalje, u postupku je nesporno utvrđeno, da se oštećeni kretao svojim
motociklom „YAMAHA” ulicom Makedonskom, iz pravca Makedonskog naselja, ka
naselju „Tri kule”, da se optuženi Malić Momo sa svojim vozilom marke „PASAT”
kretao sporednim priključnim putem i isti se skretanjem udesno uključio u
ulicu Makedonsku u pravcu naselja „Tri kule”, dok se svjedok Aprcović Sandra,
koja je upravljala p.m.v. marke „MERCEDES”, kretala ulicom Makedonskom iz
pravca naselja „Tri kule” u pravcu „Makedonskog naselja” desnom saobraćajnom
trakom Makedonske ulice. U postupku je nesporno utvrdjeno, da je brzina
motocikla u trenutku reagovanja vozača forsiranim kočenjem iznosila ne manje
od 85 km/h, da je do mjesta sudara sa vozilom „MERCEDES” motocikl bio
forsirano kočen, usled čega je na putu ostvario tragove kočenja u dužini od
56,5 metara, a koji tragovi kočenja počinju iz lijeve saobraćajne trake,
gledano iz smjera kretanja motocikla, namijenjenu za kretanje vozila iz
suprotnog smjera, potom prelaze u desnu saobraćajnu traku, a zatim iz desne
saobraćajne trake ponovo prelaze u lijevu saobraćajnu traku do mjesta slamanja
tih tragova, a što predstavlja mjesto kontakta motocikla sa vozilom
„MERCEDES”. Nesporno je utvrdjeno, da je u trenutku reagovanja motocikla
kočenjem isti bio udaljen oko 65 metara, od uzdužne ose sporednog priključnog
puta, sa koga se automobil „VW PASAT”, kojim je upravljao optuženi Malić Momo
uključio na kolovoz ulice Makedonske, a da je razdaljina od mjesta početka
tragova kočenja motocikla do mjesta sudara iznosila 82,3 metra. U postupku je
dalje nesumnjivo utvrdjeno, da je vozilo „VW PASAT”, kojim je upravljao
optuženi Malić Momo od momenta startovanja iz zaustavne pozicije do momenta
zaustavljanja i kontakta sa motociklom „YAMAHA” u fazi klizanja ka zaustavnoj
poziciji, prešlo put od 13,3 metra pri brzini od 21,6 km/h, zašto je utrošilo
vrijeme 5,2 sekunde, dok je vozač motocikla od trenutka započinjanja
forsiranog kočenja, do mjesta kontakta sa vozilom „MERCEDES” utrošio vrijeme
od 4,2 sekunde, kao i još jednu sekundu, koja je utrošena do dospijevanja
motocikla na zaustavnu poziciju klizanjem, nakon kontakta sa vozilom
„MERCEDES”, iz čega proizilazi, da je vrijeme proteklo od startovanja vozila
„VW PASAT” do trenutka njegovog zaustavljanja, jednako vremenu proteklom od
trenutka reagovanja vozača motocikla „Yamaha” kočenjem, do konačnog
zaustavljanja ovog vozila. Nesporno je utvrdjeno, da se vozač „MERCEDESA” na
konfliktnoj dionici puta kretao desnom saobraćajnom trakom, brzinom od oko 20
km/h u trenutku kontakta sa motociklom, te da je kontakt izmedju ta dva vozila
ostvaren izmedju prednjeg točka na motociklu i prednjeg dijela automobila
„MERCEDES” u zoni unutrašnje ivice lijevog fara, pri čemu je motocikl bio u
nagnutom položaju u odnosu na ravan kolovoza, da bi nakon kontakta automobil
„MERCEDES” bio odbačen unazad i u desnu stranu za dužinu od oko 1,5 metara,
dok je motocikl pao na lijevu bočnu stranu i otklizao do zaustavne pozicije, a
kojom prilikom je oštećeni Ostojić Bojan zadobio teške i po život opasne
tjelesne povrede u vidu oštećenja po život važnih moždanih centara, rascijep
pluća, prelom kostiju, te više drugih spoljašnjih u unutrašnjih povreda,
usljed kojih je dana 29.11.2002 godine, nastupila smrt. Naprijed utvrđeno
činjenično stanje, ovaj sud je na nesumnjiv način utvrdio, kako iz sadržine
zapisnika o uviđaju i rekonstrukciji istražnog sudije Osnovnog suda u Baru,
skice i fotodokumentacije lice mjesta, te konačno jasnog i objektivnog nalaza
i mišljenja komisije vještaka Fakulterta tehničkih nauka u Novom Sadu i
njegovog usmenog izjašenjenja na glavnom pretresu, koji nalaz je po ocjeni
ovog suda u potpunosti zasnovan na pravilima struke i nauke, koji je sud u
cjelosti prihvatio, dok je vrstu i težinu tjelesnih povreda kao i činjenicu
smrti kod oštećenog Ostojić Bojana sud na nesporan način utvrdio iz
obdukiconog zapisnika S.br. 130/02 od 2.12.2002.godine, sačinjinog od strane
stalnog sudskog vještaka medicinske struke-obudcenta dr. Šoć Miodraga.
Medjutim, cijeneći naprijed utvrdjeno nesporno činjenično stanje, ovaj sud
nalazi da nijesu dokazni navodi iz optužnice, da su radnje optuženog Malić
Moma, a koje se sastoje u kršenju saobraćajnih propisa iz čl.50 st.4.,
čl.129.st.4 i čl.133. st.2 ZOOBS-a na putevima u uzročno-posljedičnoj vezi sa
nastankom predmetne saobraćajne nezgode.
Naime, optuženi u svojoj odbrani navodi, da je kritičnom prilikom dolaskom iz
sporedne ulice na raskrsnicu sa ulicom „Makedonskom“, zaustavio svoje vozilo
ispred postavljenog znaka „STOP“, obzirom da je imao namjeru da se uključi
udesno u ulicu Makedonsku u pravcu naselja „Tri kule“, da je tom prilikom
osmotrio sa svoje lijeve strane da li ima automobila, kako bi se uvjerio da se
bezbjedno može uključiti u ulicu Makedonsku, kada je vidio da tom ulicom sa
lijeve strane nailazi jedan automobil, a da mu sa njegove desne strane preko
pješačkog prelaza pretrčava pješak ispred njegovog vozila, zbog čega je
aktivirao kočnicu i u tom trenutku se nalazio mimo znaka „STOP“, u nivou
„zamišljene linije“ koja spaja sporedni put i Makedonsku ulicu, nakon čega je
ponovo osmotrio u lijevu stranu u pravcu autobuskog stajališta, kada je
primijetio jedno vozilo, koje se praktično zaustavilo, po čemu je zaključio da
to vozilo ima namjeru da skrene lijevo prema pijaci, pa kako mu sa lijeve
strane nijesu nailazili drugi automobili, smatrao je da je bezbjedno da se
uključi desno u ulicu Makedonsku, što je i učinio. Ovakvi navodi odbrane
optuženog potvrdjuju se i iskazom saslušanog svjedoka Turkmanović Adnana,
očevica predmetne saobraćajne nezgode, koji se kritičnom prilikom nalazio kod
saobraćajnog znaka „STOP“, koji je u svom iskazu naveo, da je vidio optuženog,
koji se zaustavio na pješačkom prelazu i koji mu se tom prilikom javio iz
automobila, a da je potom vidio da je optuženi sa vozilom krenuo, ali se nije
mogao izjasniti u kom pravcu. Ovaj svjedok je sudu predočio, da je potom vidio
i svog druga oštećenog Ostojić Bojana, koji se sa motociklom kretao iza jednog
vozila na razdaljini od nekih 15 do 20 metara, te da je to vozilo koje se
kretalo ispred Bojana usporilo, kao da će da skrene prema pijaci, ali da nije
vidio da li je to vozilo zaista i skrenuo, jer su mu vidik zaklonili parkirani
automobili, dok sam trenutak kontakta motocikla i vozila „MERCEDES“ nije
vidio. Dakle, za sud je nesumnjivo da se optuženi Malić Momo dolaskom u
raskrsnicu navedenih ulica, zaustavio na postavljeni znak „STOP“, te da je sa
svoje lijeve strane uočio jedno vozilo, koje je usporavalo, a iza koga se
evidentno kretao oštećeni Ostojić Bojan na motociklu, a koje vozilo se u tom
trenutku nalazio na udaljenosti od uzdužne ose sporednog puta, sa kojeg se
optuženi uključivao, više od 65 metara u odnosu na poziciju sa koje je
oštećeni reagovao na uočenu opasnost. Dakle, kod takvog stanja stvari, po
ocjeni ovog suda optuženi je pravilno procijenio, da se bez opasnosti za druge
očesnike u saobraćaju može uključiti u ulicu sa pravom prvenstva prolaza. Ovo
tim prije, što iz iskaza svjedoka Turkmanović Adnana proizilazi, da se
oštećeni motociklista u tom trenutku nalazio 15 do 20 metara iza vozila koje
je usporavalo, pa optuženi Malić Momo u takvoj situaciji objektivno nije mogao
predvidjeti nailazak oštećenog na motociklu, za koga je nesumnjivo utvrdjeno
da se kretao iza tog vozila, a pogotovo ne na način i brzinom kojom se kretao
oštećeni, a kod nesumnjivih činjenica da se oštećeni na motociklu u trenutku
reakcije na kočioni sistem nalazio u nivou raskrsnice ulice Makedonske, sa
ulicom koja vodi prema pijaci u Baru, na lijevoj saobraćajnoj traci, gledano
iz pravca kretanja oštećenog, namijenjenoj za kretanje vozila iz suprotnog
smjera, pri brzini ne manjoj od 85 km/h, na mjestu gdje važi opšte ograničenje
brzine za gradske uslove saobraćaja do 60 km/h, i na mjestu gdje nije
dozvoljeno preticanje, a kako to nesumnjivo proizilazi iz uvidjane
dokumetnacije i što se potvrdjuje iskazom svjedoka Aprcović Sandre, koja je u
svom iskazu navela, da je oštećenog motociklistu uočila kako joj ide u susret
njenom saobraćajnom trakom velikom brzinom, nakon čega je prešao u svoju desnu
saobraćajnu traku, a potom ponovo u njenu saobraćajnu traku, nakon čega je
došlo do kontakta. Činjenicu, da li je oštećeni motociklista kritičnom
prilikom mogao biti u vidnom polju optuženog, u trenutku kada je isti krenuo
da se uključi u ulicu sa pravom prvenstva prolaza, sud na objektivan način
nije mogao utvrditi ni rekonstrukcijom saobraćajne nezgode, obzirom da je u
medjuvremenu izmijenjeno lice mjesta, a kako je to nesumnjivo utvrdjeno iz
sadržine dopisa Sekretarijata za saobraćaj Opštine Bar, u što se sud
neposredno uvjerio na licu mjesta, obzirom da je u ulici Makedonskoj u kojoj
se desila saobraćajna nezgoda izgradjena još jedna saobraćajna traka i to u
dijelu ulice prema sporednom putu sa kojeg se kritičnom prilikom uključivao
optuženi Malić Momo sa svojim vozilom. Ova činjenica po ocjeni suda, a imajući
u vidu naprijed navedeno, ne predstavlja odlučnu činjenicu za utvrdjivanje
uzroka predmetne saobraćajne nezgode i odgovornosti optuženog Malić Moma za
nastanak iste. Na ovakav zaključak upućuju činjenice utvrdjene iz sadržine
nalaza i mišljenja komisije vještaka Univerziteta u Novom Sadu, te usmenog
izjašnjenja predstavnika te komisije na glavnom pretresu, da optuženi Malić
Momo i pod pretpostavkom, da je kritičnom prilikom mogao da uoči nailazeći
motocikl, nije imao objektivnih mogućnosti da procijeni brzinu njegovog
kretanja, niti približno precizno odredi rastojanje nailazećeg vozila, u kom
slučaju postoji osnovno pravilo povjerenja u saobraćaju, tako što učesnici
procjenjuju situaciju na način što očekuju da i ostali učesnici u saobraćaju
poštuju pravila u saobraćaju, pa stoga optuženi, pod uslovom da mu je oštećeni
kritičnom prilikom bio u vidnom polju, objektivno nije mogao procijeniti
brzinu njegovog kretanja, niti rastojanje od njega, već samo pretpostaviti da
se oštećeni kreće u granicama dozvoljene brzine za gradske uslove saobraćaja
do 60 km/h, u kom slučaju bi optuženi sa svojim vozilom „PASAT“ imao
mogućnosti da se bezbjedno uključi u prioritetnu ulicu, u trenutku kada se
oštećeni nalazi na razdaljini od 65 metara, jer je vozilu optuženog, bilo
neophodno 74 metra, da iz zaustavne pozicije dostigne brzinu od 60 km/h, pri
prosječnom ubrzanju od 1,75 m/s2, pa imajući u vidu činjenicu da je optuženi
sa svojim vozilom iz zaustavne pozicije do krajnjeg mjesta zaustavljanja,
prešao razdaljinu od 13,3 metra, što ukupno čini razdaljinu od 61 metar, do
mjesta ulivanja, vozač motocikla bi mogao izbjeći nezgodu bez promjene režima
kretanja i bez kočenja, jer bi u tačku kontakta pristigao za 4,6 sekundi,
odnosno 1,6 sekundi kasnije nego vozilo optuženog, u kom slučaju bi
saobraćajna nezgoda bila izbjegnuta.
Imajući u vidu naprijed navedeno činjnično stanje, ovaj sud nije mogao izvesti
zaključak koji ukazuje da su radnje optuženog u direktnoj uzročnoj vezi sa
nastankom predmetne saobraćajne nezgode, pa samim tim i sa nastalom
posljedicom, naprotiv, po ocjeni ovog suda, znatno uvećana brzina kratanja
oštećenog koja nije bila manja od 85 km/h, na putu, gdje je brzina za gradske
uslove saobraćaja bila ograničena do 60 km/h, predstavlja osnovni uzrok
nastanka predmetne saobraćajne nezgode, zbog čega je sud optuženog shodno čl.
363 st. 1. tač.3 Zakonika o krivičnom postupku, oslobodio od optužbe, jer nije
dokazano da je izvršio krivično djelo za koje je optužen.
Odluka o troškovima donijeta je shodno čl.203 st.1 Zakonika o krivičnom
postupku.
Sa izloženog, odlučeno je kao u izreci.
VIŠI SUD U PODGORICI
Dana 06.07.2011. godine
Zapisničar PREDSJEDNIK VIJEĆA-SUDIJA
Novčić Slobodanka Tabaš Predrag
DN-a, po primjerak:
- VDT Podgorica,
- Optuženom,
- Braniocu optuženog,
- Oštećenoj porodici Ostojić po pravosnažnosti presude,
- A/A.
Postupljeno dana, ___ godine